<DOC>
<DOCNO> 57074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sontur22.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK, üniversite seçiminde 13 oy alan adayı birinci gösterdi 
</HEADLINE>
<TEXT>

     YÖK Genel Kurul, İstanbul Üniversitesi Reaktör adayı olarak, Üniversitedeki seçimde sadece 13 oy alarak üçüncü olan Prof. Dr. Dinçer Uçak'ı birinci sıradan Cumhurbaşkanına önermeyi kararlaştırdı. İstanbul Üniversitesi'nde yapılan seçimlerde ilk sırada yer alan Prof. Dr. Kemal Alemdaroğlu'nu ikinci sıraya koydu. 
     YÖK Genel Kurul'u YÖK Başkanı Prdof. Dr. Kemal Gürüz başkanlığında yaptığı toplantıda İstanbul Üniversitesi ile Anadolu Ühniversitesi'nde yapılan rektör adaylığı seçim sonuçlarını değerlendirdi. 
     Toplantıda yapılan gizli oylama sonucunda İstanbul Üniversitesi'nde yapılan seçimlerde sadace 13 oyla alarak üçücü sırada yer alan Prof. Dr. Uçak'ın Cumhurbaşkanı'na sonulacak üç kişilik listede birinci sıraya konulduğu öğrenildi. Üniversite'deki seçimlerde 1268 oyla birinci gelen Rektör Prof. Dr. Alemdaroğlu, Cumhurbaşkanı Sezer'e ikinci sırada önerilirken, oylamada 886 oyla ikinci olan Prof. Dr Mesut Parlak ise üçüncü sırada aday gösterildi. 
     Toplantıda Anadolu Üniversitesinde yapılan rektör adayları seçim sonuçları da değerlendirildi. YÖK Genel Kurulu, Anadolu Üniversitesi'nde yapılan seçimler sonucu ortaya çıkan sıralamada bir değişiklik yapmadan Cumhurbaşkanına sunmayı kararlaştırdı. 
     Buna göre, seçimlerde 395 oyla birinci olan rektör Prof.Dr. Engin Ataç ilk aday olarak önerildi. Üniversitedeki seçimlerde 72 oyla ikinci olan Prof. Dr Semih Büker ikinci, 58 oyla üçünrcü olan Prof. Dr. Hüsnü Can Başer de üçüncü 
     aday olarak gösterildi. 
     YÖK belirlediği listeleri bugün Cumhurbaşkanı Ahmet Necdet Sezer'e sunacak. Cumhurbaşkanı Sezer, listede yer alan adaylardan birini, sıralamaya bağlı kalmadan rektör olarak atayabilecek. 
     






</TEXT>
</DOC>
