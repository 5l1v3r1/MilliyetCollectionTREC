<DOC>
<DOCNO> 75182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/ekonomi/eko03.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez piyasaya dönüyor 
</HEADLINE>
<TEXT>

Kriz sonrası dolar satan Merkez Bankası, nisandan itibaren bu kez döviz alım ihaleleriyle dolar alacak 
     EKONOMİ SERVİSİ 

     Merkez Bankası MB , döviz ihalelerine tekrar başlıyor. Şubat 2001’deki kriz sonrası 29 Mart - 30 Kasım arasında açılan ihalelerle piyasada dolar satan Merkez, nisanda bu kez fazla dövizi çekmek için alım ihalesi açacak. 
     Banka, dün yaptığı açıklamayla, piyasada kalacak TL için de 3 Nisan’dan itibaren TL depo alım ihalesi açılacak. 
     Nisanda başlayacak ihaleler dört hafta vadeli ve 100’er trilyonluk olacak. Merkez, zamanla piyasada geçici likidite sıkıntısı yaşanırsa gecelik repo ihalesi açacak. 
     
     TL depo ihalesi 
     Merkez, her iş günü saat 15.30’da belirlediği gösterge dolar kurunu artık gün içinde altı kez açıklanacak kurun ortalamasını alarak belirleyecek. Yeni uygulama 1 Nisan’da başlayacak. 
     
20 milyon dolar satılacak      - Döviz alım ihalelerinde günlük satış 20 milyon doları geçmeyecek. 
     - Amerikan piyasalarının kapalı olduğu günlerde ve yarım iş günlerinde ihale açılmayacak. 
     - İhaleye, yetkili banka ve özel finans kurumları katılabilecek. 
     - Maksimum fiyat, ihalenin yapıldığı gün belirlenecek beş gösterge dolar fiyatının aritmetik ortalamasını aşmayacak. 
     - Teklifleri en az 1 milyon dolar ve katları olacak. 
     
TL ihaleleri 3 Nisan'da başlıyor      - TL depo alım ihaleleri 3 Nisan'da başlayıp her çarşamba yapılacak. 
     - Dört hafta vadeli ihalelerde en fazla 100 trilyon lira satış olacak. 
     - İhaleye para piyasasına üye tüm bankalar katılabilecek. 
     - Teklifler en az 1 trilyon ve katları olabilecek. 
     - Aynı faiz tekliflerinde dağıtım oransal yapılacak. 
     
     



 EKONOMİ 















</TEXT>
</DOC>
