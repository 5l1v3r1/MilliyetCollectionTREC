<DOC>
<DOCNO> 80361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/soneko17.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da seks sektörü durgunluğa meydan okuyor.. 
</HEADLINE>
<TEXT>

     İçine düştüğü ekonomik durgunluktan yıllardır çıkamayan, dünyanın iki numaralı ekonomisi Japonya'da, seks endüstrisi durgunluğa meydan okuyor. 
     Japonya'da sekse dayalı sektör hızla büyürken, posta kutularında pizza ya da suşi ağırlıklı ilanların yerini, sekse dayalı ilanlar almaya başladı. 
     Seksle alakalı ve daha çok dağıtıma dayalı şirketlerin sayısı hızla artarken, belli bir merkezden hizmet veren seks şirketlerinin sayısı azaldı. 
     Merkezi ticaretten çok, evlere serviste odaklanan ve erkeklere güzellik bakımından masaja kadar her türlü hizmeti sağlamayı amaçlayan firmaların sayısı 10 bin 544'e yükseldi. Geçen yıl bu sayı 3 bin 375 civarındaydı. 
     Evlere ilan vererek tanıtım stratejisi izleyen ve daha çok internet aracılığı ile müşterilerine seslenen sektör, böylelikle çeşitli yasal sınırlamalardan kurtulup, çok büyük sermaye gerektirmeden faaliyetlerini sürdürüyor. 
     





</TEXT>
</DOC>
