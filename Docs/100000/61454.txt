<DOC>
<DOCNO> 61454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur14.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Anayasa Mahkemesindeki konu benimle ilgili değil" 
</HEADLINE>
<TEXT>

     AK Parti Genel Başkanı Recep Tayyip Erdoğan, partisiyle ilgili olarak Anayasa Mahkemesi'nden çıkacak kararın ne AK Parti'nin yasal geleceğiyle ne de kendisinin genel başkanlığıyla ilgili olmadığını savundu. 
     Erdoğan, partisinin grup toplantısındaki konuşmasının ardından gazetecilerin sorularını yanıtladı. Bir gazetecinin ''Anayasa Mahkemesi'nden nasıl bir karar bekliyorsunuz '' sorusuna, ''nasıl bir karar beklediğini söylemesinin yanlış olduğunu'' bildiren'' Erdoğan, ''Bir yargı süreci var. Anayasa Mahkemesi bir karar verecektir. Tabii ki, biz de bu karara uymak zorundayız'' dedi. 
     Konunun basında yanlış aktarıldığını savunan Erdoğan, ''Konu, ne AK Parti'nin yasal olarak geleceğiyle ne de benim genel başkanlığımla ilgilidir. Benim ve 6 bayan arkadaşımın kurucu üye olup olmamasıyla ilgilidir. Karar, şu veya bu şekilde çıkacaktır. Sonra bizler de bu kararı, parti organları ve hukukçularla değerlendireceğiz. Sizlere gerekli açıklamayı yapacağız'' dedi., Erdoğan, ''Talepte, sizin genel başkanlığınıza tedbir konulması var'' sözlerine, bunun ayrı bir konu olduğunu ifade ederek, şu ana kadar böyle bir şeyin olmadığını, bu durumun da kararda görüleceğini söyledi. 
     ''Yola devam ediyor musunuz '' sorusuna karşılık Erdoğan, ''Aynı ciddiyet, inanç, azim ve gayretle milletimize hizmet yolunda siyasetteki görevimizi devam ettireceğiz'' dedi. 
     






</TEXT>
</DOC>
