<DOC>
<DOCNO> 57410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/dunya/dun04.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara bir şahini daha ağırlayacak 
</HEADLINE>
<TEXT>

     WASHINGTON Milliyet 

     Washington yönetiminin şahinlerinden ve Irak’a karşı operasyon düzenlenmesi fikrinin başını çekenlerden, ABD Savunma Bakan Yardımcısı Paul Wolfowitz önümüzdeki hafta Türkiye’ye geliyor. Wolfowitz, NATO Güneydoğu Avrupa ülkeleri bakanlar toplantısı çerçevesinde Türkiye’ye yapacağı ziyaret sırasında Türk tarafıyla ikili görüşmeler de yapılacak. 
     Washington’daki diplomatik kaynaklar, Wolfowitz’in temasları sırasında Irak konusunun da gündeme geleceğine kesin gözüyle bakıldığını belirttiler. Wolfowitz, ABD yönetimi içinde, Saddam Hüseyin’e karşı en sert tavırdan yana olan yetkililerin başında geliyor. Wolfowitz’in, Irak konusunda Saddam Hüseyin’in kitle imha silahları programının yol açtığı tehdide ağırlık vermesi ve ABD’nin bir aşamada Bağdat rejimini hedef alma niyetini dile getirmesi bekleniyor. 
     



 DÜNYA 













</TEXT>
</DOC>
