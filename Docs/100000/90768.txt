<DOC>
<DOCNO> 90768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko34.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank'a atamalar yapıldı 
</HEADLINE>
<TEXT>

     Bankacılık Düzenleme ve Denetleme Kurulu BDDK tarafından, Tasarruf Mevduatı Sigorta Fonu'na TMSF devredilen Pamukbank'ın yönetimine atamalar yapıldı. 
     TMSF'den yapılan açıklamaya göre, Fon Yönetim Kurulu'nun bugün aldığı karar çerçevesinde, Pamukbank'ın mevcut yönetim ve denetim kurullarında görevli kişiler görevlerinden alındı. 
     Pamukbank Yönetim Kurulu Başkanlığına Hasan Ulukanlı, Yönetim Kurulu Üyeliklerine Korkmaz İlkorur, Selahattin Mutlu, Oğuz Aktan, M. 
     Suphi Bilgin, Yönetim Kurulu Üyesi ve Genel Müdür olarak Ahmet Ayaydın, Denetim Kurulu Üyeliklerine ise Mustafa T. Akbulut, İlhan Pekzeren, Tahir Savtak atandı. 
     Bu arada açıklamada, BDDK'nın 18 Haziran 2002 tarihli Kararı ile ''temettü hariç ortaklık hakları ile yönetim ve denetimi'' TMSF'ye devredilen Pamukbank'ın ''470 trilyon lira ödenmiş sermayesi tutarındaki'' zararının, Fon Yönetim Kurulu'nun bugün aldığı karar çerçevesinde Fon tarafından devralınması sonucu, Pamukbank hisse senetlerinin mülkiyetinin TMSF'ye intikal ettiği kaydedildi. 
     





</TEXT>
</DOC>
