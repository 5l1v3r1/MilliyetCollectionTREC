<DOC>
<DOCNO> 99877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/eko08.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin’li işsizler O’Neill’e hazırlanıyor 
</HEADLINE>
<TEXT>

     EKONOMİ SERVİSİ 

     Bir türlü istikrarı yakalayamayan Arjantin’de işsiz grupları ve bazı sivil toplum örgütleri, gelecek hafta ülkelerini ziyaret edecek olan ABD Hazine Bakanı Paul O’Neill’i protesto etmeye hazırlanıyor. Halkın açlık ve işsizlikle karşı karşıya kalmasının sorumlusu olarak ABD ve IMF’i gören işsizler, bariyerler kurarak, Başkanlık Sarayı’nın önünde protesto gösterisi yapacak. 
     İşsizlerin örgütü CCC lideri Juan Carlos Alderete, "Kongreden saraya kadar yürüyeceğiz. Biz artık ABD’nin müdahalelerini istemiyoruz" dedi. 
     
     ABD-IMF ilişkisine tepki 
     Uruguay’da yaşanan olumsuz gelişmelerin ardından, bölge ülkelerini yardımları İsviçre bankalarına aktararak sifonlamak’la suçlayan ABD Hazine Bakanı O’Neill’in özür dilemesi bile Arjantin’li işşsizleri sakinleştiremedi. ABD’nin IMF kararlarında belirleyici rol oynaması ve programların başarısızlığı Arjantinliler’in O’Neill’e olan öfkesinin başlıca sebebi. 
     



 EKONOMİ 


















</TEXT>
</DOC>
