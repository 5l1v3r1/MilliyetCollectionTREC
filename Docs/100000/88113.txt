<DOC>
<DOCNO> 88113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo05.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Tolunay ve Abdülkadir'in peşinde... 
</HEADLINE>
<TEXT>

     Gelecek sezon için güçlü bir kadro oluşturma amacındaki Bursaspor, Denizlisporlu Tolunay ve Malatyasporlu Abdülkadir'i transfer etmek için harakete geçti. 
     Bugüne dek Kayserispor'dan Özgür, Altay'dan Yakup, Göztepe'den Emre ve Zafer ile sözleşme imzalayan Bursaspor, Abdülkadir Demirci ve Tolunay Kafkas'ı Bursa'ya çağırdı. Anlaşmaya varılması durumunda her iki futbolcuyla da sözleşme imzalanacak. 
     Bursaspor Kulübü yönetiminin transfer gündeminde, teknik direktör Samet Aybaba'nın kadroda görmek istemediği Trabzonsporlu Hami Mandıralı'nın da olduğu ve bu oyuncuyla da önümüzdeki günlerde temasa geçileceği öğrenildi. 
     Anne ve babasının rahatsızlığı nedeniyle Bosna'ya giden teknik direktör Nejat Biyediç'in, burada anlaşmaya vardığı Mirza Varesanoviç ile birlikte Bursa'ya dönmesi bekleniyor. 
     İç tranfserde hareketli günler günler yaşayan Bursaspor, yabancı oyuncu transferine de hız verdi. 
     Bursaspor Kulübü Yönetim Kurulu Üyesi Gökçün Aras ve altyapı koordinatörü Sinan Bür, menajerler tarafından önerilen Brezilyalı oyuncular Marcio Santos, Souza, Marquez ve Brito'u izlemek üzere bu ülkeye gitti. 
     





</TEXT>
</DOC>
