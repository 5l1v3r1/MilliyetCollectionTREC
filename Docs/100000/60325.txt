<DOC>
<DOCNO> 60325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yasam/yas02.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kez sevdi ve tetiği çekti 
</HEADLINE>
<TEXT>

Kayserili baba, akraba evliliği sonucu engelli doğan iki oğlunu son kez sevip okşadı, ardından ikisini de öldürdü.. Sonra tüfeği başına dayadı... 
     MEHMET NİLKALI YAVUZ YIKILMAZ KAYSERİ DHA 

     Kayseri'de tüpgaz bayiliği yapan Behçet Emre 41 , akraba evliliği sonucu bedensel engelli doğan iki oğluna üzüntüsünden cinnet getirdi. 
     İstasyon Mahallesi'ndeki evde yaşanan vahşete, akraba evliliği yapan Şükran ve Behçet Emre çiftinin üç çocuğundan ikisinin özürlü doğması neden oldu. Çiftin ilk çocukları Zeliha 17 sağlıklı doğsa da, ortanca Şükrü 14 ve küçük Ali 7 özürlü doğarak yatalak kaldı. Çocuklarının haline çok üzülen ve sık sık bunalıma giren baba Behçet Emre de, dün sabah korkunç kararını verdi. Saat 09.30 sıralarında av tüfeğiyle birlikte çocuklarının uyuduğu odaya giren Emre, her şeyden habersiz uyuyan iki oğluna son kez baktı. 
     
     Annenin korkunç acısı 
     Özürlü oğullarının başını sevip okşayan Emre, daha sonra av tüfeğini önce Şükrü'nün başına dayadı ve tetiği çekti. 
     Hemen ardından küçük Ali, ağabeyinin korkunç sonuyla karşılaştı. İki oğlunun canını böylece alan baba Emre, ardından da tüfeği çenesine dayayıp ateşledi ve kanlar içinde yere yığıldı. Silah sesleri üzerine odaya koşan anne Şükran Emre, iki oğlunu ve eşini kanlar içinde bulunca neye uğradığını şaşırdı ve sinir krizi geçirdi. Çığlıklar üzerine olay yerine gelen komşular, özürlü 2 çocuğun cesetleriyle karşılaştı ve ağır yaralı Behçet Emre'yi, Erciyes Üniversitesi Tıp Fakültesi Gevher Nesibe Hastanesi'ne kaldırdılar. 
     
     İşte son sözleri 
     Soruşturma başlatan polis, hayati durumu halen tehlikede olan Behçet Emre'nin çocuklarını öldürüp intihara kalkışmadan önce bıraktığı bir not buldu. 
     Eşi Şükran'a yazdığı notta Behçet Emre, aynen şöyle diyordu 
     "Beni yavrularım yıktı. Kader böyle imiş, öyle yazılmış. Ben gidiyorum. Dudu dillim, oğullarımla mezarımız Taşlıburuna kazılmış, gidiyorum. Dudu dillim ağlama, emanet eyledim emlik kuzumu, arkalarda koyma benim kuzumu. Çocuklarımın ve kendimin sorumlusu benim" diye yazdı. 
     



 YAŞAM 























</TEXT>
</DOC>
