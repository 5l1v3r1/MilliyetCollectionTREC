<DOC>
<DOCNO> 84823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/ekonomi/eko05.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den 14 katrilyonluk inceleme 
</HEADLINE>
<TEXT>

Kontrolörler, başta kara para, kambiyo mevzuatı olmak üzere hazırladığı 296 raporla 13.9 katrilyon inceleme yapıp 2.4 katrilyonluk dava açtı 
     EKONOMİ SERVİSİ 

     Hazine Kontrolörleri, geçen yıl kara para, kambiyo, Dünya Bankası projeleri, Hazine garantili işlemler gibi konularda hazırladığı 296 dosyayla ilgili olarak toplam 13.9 katrilyon liralık inceleme yaptı. Kontrolörler bu incelemeler sonucu 2.4 katrilyon liralık dava açtı. 
     Hazine Kontrolörlerinin 2001 yılı faaliyet sonuçları açıklandı. Buna göre, kontrolörler, kara para, kambiyo, petrol, yabancı sermaye, ödünç para verme mevzuatları, Dünya Bankası raporları, KİT’lerin görev zararları gibi konularda 500’e yakın inceleme yapıp toplam 296 rapor hazırladı. 
     
     75 karapara dosyası 
     Bu dosyalar içinde en yüksek tutarlı inceleme kara para ve kambiyo mevzuatı çerçevesinde hazırlandı. Kambiyo mevzuatına aykırılık nedeniyle hazırlanan 75 raporda, yapılan 425.7 milyon dolar, 164.3 milyon mark, 1 trilyon liralık inceleme sonucu 101 milyon dolar, 12.7 milyon mark ve 989 milyar lira tutarında dava açıldığı bildirildi. 
     Rapora göre, kontrolörler karaparayla ilgili 35 dosyada yaptıkları 330.6 milyon dolar, 3.4 trilyon liralık inceleme sonucu 219.8 milyon dolar, 1.1 trilyon liralık dava açtı. 
     Kontrolörler, 2001’de ödünç para verme mevzuatıyla ilgili 244 trilyon liralık, KİT’lerin görev zararıyla ilgili 636.5 trilyon liralık, memurların sorumluluğuyla ilgili 201 milyon dolarlık, 63.7 trilyon liralık ve 63.6 milyon marklık, yatırım teşvik mevzuatıyla ilgili 233 trilyon liralık, Hazine garantileri ve Hazine paylarıyla ilgili de 1 milyar 559 milyon dolarlık, 7 katrilyon 380 triyon liralık ve 10.8 milyon marklık inceleme yaptı. 
     
2.4 katrilyonluk dava açıldı Para cinsi İncelenen tutar Dava edilen tutar Türk Lirası 8.5 katrilyon 718 trilyon Dolar 3.6 milyar 979 milyon Alman markı 240.8 milyon 24.4 milyon Euro 725 bin 425 bin İng. sterlini 25 bin 25 bin Japon yeni 1.2 milyon - Holl. florini 251 bin 251 bin TL bazlı toplam 13.9 katrilyon 2.4 katrilyon      
     



 EKONOMİ 
















</TEXT>
</DOC>
