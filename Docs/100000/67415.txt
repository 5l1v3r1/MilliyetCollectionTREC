<DOC>
<DOCNO> 67415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/zbirand.html </URL>
<DATE> 2002/02/13/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ankara ve Atina akıllıysa anlaşırlar... 
</HEADLINE>
<TEXT>

     Siz Türkiye veya Yunanistan’ın başbakanı olsanız acaba ne karar verirdiniz Etrafınıza ve ülkenin durumuna baktığınızda, acaba komşunuzla gerginliği mi, yoksa sorunları çözüp güçlerinizi birleştirmeyi mi tercih ederdiniz 
     Manzara çok net 
     1. Türkiye ve Yunanistan, önümüzdeki 15-20 yılda çıkabilecek olası savaşların tam göbeğinde oturan iki ülkedir. Bir yanda Balkanlar, yanı başında Orta Doğu, öbür tarafta Kafkaslar. Bütün işaretler, bu bölgenin kaynayacağını ve ABD-AB ve Rusya arasında bir çekişme alanı olacağını göstermektedir. Küçük savaşlar, büyük müdahaleler buralarda yaşanacaktır. Türkiye ile Yunanistan da direkt veya dolaylı şekilde bu gelişmelere bulaşacaklar veya zorla bulaştırılacaklardır. 
     2. Türkiye büyük bir krizden geçmektedir ve ekonomisini yeniden yapılandırma sürecine girmiştir. Bu süreç en az 10 yıl sürecektir. Tünelden çıkana kadar da ne gerginliğe ne de ekonomisini sıkıştıracak ekstra bir harcamaya tahammülü vardır. Tam aksine, daha fazla ihracat yapmak, daha fazla turist çekmek, başta savunma olmak üzere daha fazla tasarruf yapmak zorundadır. 
     Yunanistan Euro’ya katılmış, 2004 olimpiyatlarını yapacaktır. Ülkenin tüm kaynaklarını, ekonomisini dolayısıyla parasını güçlendirmeye harcamak zorundadır. Bölgedeki en ufak bir gerginlik, bu ince dengeyi bozar ve Yunanistan’ın yıllardır gerçekleştirdiği zenginleşme sürecini durdurur. Bir yol kazası ile karşılaşırsa, AB’nin milyarlar döküp bu ülkeyi kurtaracağını da beklememek gerekir. 
     3. Türkiye’nin diğer temel sorunu, bir yandan Güneydoğu’yu kalkındırmak, Kürt milliyetçiliğini kontrol altına almak ve bölgedeki siyasallaşan Kürt bağımsızlık hareketleri gözetlemek öte yandan da Radikal İslamcı gelişmeleri denetimde tutmaktır. Bütün çabasını ve ekonomiye ayırdığı kaynaklardan geri kalanını bu noktalara yönlendirmek zorundadır. 
     Yunanistan için de bir türlü kurtulamadığı terör gruplarını temizleme çabası ön plana çıkmaktadır. 
     4. Türkiye, belki bugün alım gücü zayıf, ancak yarın devleşecek bir pazardır. Genç ve enerjik toplumu, konumu ve dış politika-güvenlik açısından nüfuzlu bir ülkedir. 
     Yunanistan, alım gücü yüksek ancak küçük bir ülkedir. Daha zenginleşmek için, derinliği ve potansiyeli olan müttefiklere ihtiyacı vardır. 
     5. Türkiye, daha zenginleşebilmek, güçlenmek için AB’ye katılmak istemektedir. 
     Yunanistan, özellikle Türkiye açısından AB’nin anahtarını elinde tutmaktadır. 
     
Gelin, şimdi siz karar verin      Siz bu ülkelerden birinin başbakanı olsanız, önünüze yukarıdaki gibi daha genişletilebilir tabii bir liste konsa ne dersiniz 
     Türkiye ile Yunanistan’ın kavga etmek, birbirlerini çelmelemek yerine kolları sıvayıp, işbirliğine girmeleri gerektiğine karar vermez misiniz 
     Bu iki ülke bölgesel bir ortaklığa karar verse, hem ekonomik, hem de askeri yönden önemli bir güç oluştururlar. 
     İnsanın aklına, "Acaba dış güçler bu olasılığı görüp, iki ülkenin arasının açılması için özel bir çaba mı harcıyorlar " sorusu bile geliyor. 
     Oysa, tam aksine bu iki ülkeyi yönetenler vizyonsuzluk ve akılsızlıkları yüzünden, kendi bindikleri dalları kesiyorlar. Yıllardan beri gerçekleri ve 2000’li yılların neler getirdiğini göremiyorlar. H l geçmişte yaşıyorlar. 
     Genç kuşaklar ise, artık yeni bir dönemin başlatılmasını istiyor. Artık Kıbrıs sorunu, 12 mil, kıta sahanlığı, Kardak-İmia veya adaların silahlandırılması gibi saçmalıklardan kurtulmayı arzuluyorlar. Bu zincirlerin çözülmesini düşlüyorlar. 
     Eğer Yunanlılar ve Türklerin birbirlerinin topraklarında h l gözleri varsa, sınırları değiştirmek istiyorlarsa, o zaman başka. O zaman, daha da fakirleşmeyi, bölgede güç olmak yerine cüce birer ülke statüsünde kalmayı tercih ediyorlar demektir. Buna da hakları yoktur. 
     Eğer birbirlerinin topraklarında gözleri yoksa, genişleme hesapları yoksa, hiç zaman kaybetmeden aralarındaki sorunları çözüp, karşılıklı güven ortamı yaratmalıdırlar. 
     Kıbrıs’ta, 74 öncesine dönmeyen ve bugünkü gerçekleri yansıtan bir çözüm bulmak zor mu 
     Ege’de büyük bölümü, yıllar içinde karşılıklı kuşkulardan oluşan ve psikolojik duvarlarla örülmüş sorunların üstesinden gelmek imkansız mı 
     Hayır. 
     Yeter ki uzun vadeli çıkarları düşünüp, karşılıklı özveride bulunulsun. 
     
Çözüm yolları bile hazır...      Ege’de sorunlar ikiye ayrılabilir. 
     Kıta sahanlığı ve Kardak-İmia, Adalet Divanı’na götürebilir. 
     Geri kalanlar da ikili görüşmelerle çözülebilir. 
     n Türkiye, gri bölgeler söylemini bıkarır Ege ordusunu ya lağveder veya başka yere çeker Yunanistan’ın adalarını savunma amaçlı silahlandırmasına itirazı bırakır 12 mile çıkılmasını savaş hali ilan eden meclis kararını iptal eder Patrikhane ile ilişkilerini normalleştirir. 
     n Yunanistan, hava sahasındaki 10 milden vazgeçer denizde 12 mile çıkarmayacağı sözünü verir. 
     Her iki ülke sınırların değişmeyeceğini vurgulayan bir saldırmazlık ve işbirliği anlaşması imzalarlar. 
     Böyle bir sonuç Türkiye’nin de Yunanistan’ın da önünü açar. 
     
Bağnazlara mahkum olmayalım      Bu senaryonun gerçekleşmesini engelleyecek tek güç, Türkiye ve Yunanistan’daki tedavisi mümkün olmayan muhaliflerdir. 
     Türkiye’de Yunanistan ve Patrikhane’nin bir şeytan koalisyonu oluşturduğuna ve genişleme politikasından vazgeçmeyeceklerine inananlar vardır. 
     Yunanistan’da da tüm kötülüklerin Türkiye’den kaynaklandığına inananların sayısı az değildir. 
     Artık her iki ülkeyi de bu bağnaz azınlığın rehinesi olmaktan kurtarmayılız. 
     Bunun için gerekiyorsa medya da yardımcı olmalı ve taş kafaların hamaset dolu nutuklarına, komplo teorilerine yüz vermemelidir. 
     Eğer işleri kolaşlaştıracaksa, bırakın Yunanlılar "Ege’de sadece tek sorun var. O da kıta sahanlığıdır" desinler. 
     Her iki taraf da ödün versin, iş ki sonuç alınsın... 
     Bugünkü Yunan hükümeti, bir çözüm için en uygun taraftır. Simitis, vizyonu olan, ciddi ve Türkiye ile işbirliğinin ülkesine ne kazançlar getirebileceğini gören bir Başbakan’dır. 
     Ecevit’li bugünkü koalisyondan başkası da böyle bir anlaşmayı imzalayıp TBMM’den geçiremez. 
     Bu fırsat kaçırılmamalı... 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
