<DOC>
<DOCNO> 90860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/magazin/mag01.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknoloji harikası son Renault 
</HEADLINE>
<TEXT>
Laguna II’ye tarihi tanıtım 
Renault’un yeni gözdesi Laguna II, Osmanlı ve Bizans’ atmosferinde görücüye çıktı 
     DENİZ ALTUNTAŞ 

     FRANSIZ teknoloji ve otomotiv devi Renault firmasının, Türkçe uyarı sistemi ve üstün güvenlik ekipmanlarıyla ürettiği teknoloji harikası anahtarsız otomobili Laguna II’nin tanıtımı önceki gece Arkeoloji Müzesi’nin bahçesinde yapıldı. Tarihi bir atmosferde gerçekleşen tanıtımda davetliler, Osmanlı kıyafetleri giymiş görevlilerce karşılandı, Bizanslı gibi giyinmiş görevlilerce ağırlandı. Büyükada’dan getirtilen 20 faytonla taşınan konukların ilgisini en çok canlı heykeller çekti. 
     KOKTEYL boyunca hareketsiz kalan dansçılar o kadar başarılı duruyorlardı ki, bazı davetliler onları gerçek heykel sandı. Tanıtımın başlamasıyla hareketlenen dansçılarla birlikte, tarihi atmosfere teknoloji harikası Renault Laguna II girdi. Sahneye çıkan bu güzeli’ tanıtmak da, güzel mankenler Şenay Akay ve Duygu Ulaş’a kaldı. İki manken Renault Laguna’nın içinde objektiflere poz verdi. 
     



 MAGAZİN 













</TEXT>
</DOC>
