<DOC>
<DOCNO> 86801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo07.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2. yarılarda vuruyor.. 
</HEADLINE>
<TEXT>

     17. Dünya Kupası finallerine hazırlanan A Milli Futbol Takımı, Milli Takımlar Teknik Direktörü Şenol Güneş döneminde yaptığı 21 maçın ikinci yarılarında daha çok gol attı. 
     Ay-yıldızlı ekip, Güneş döneminde filelere gönderdiği toplam 27 golden 16'sını ikinci, 11'ini ise ilk yarılarda kaydetti. 
     Karşılaşmaların ilk 15 dakikalarında sadece 2 gol atabilen Türkiye'nin, gol yollarındaki en etkili olduğu bölüm son 15 dakikalar olarak dikkat çekti. Milliler, 76 ile 90. dakikalar arasında tam 7 kez rakip fileleri havalandırdı. 
     
     İKİNCİ YARIDA DAHA ÇOK YİYOR 
     A Milli Futbol Takımı, attığı gollerin olduğu gibi, yediklerinin büyük bölümünü de 2. yarılarda kalesinde görüyor. 
     Şenol Güneş döneminde yaptığı 21 maçta kalesinde 20 gol gören Türkiye, bunlardan 7'sini ilk yarılarda, 13'ünü ise 2. yarılarda yedi. 
     Milliler, kalesinde gördükleri gollerin büyük bölümünü 61 ile 75. dakikalar arasında yiyor. Bu bölümde rakipler toplam 7 kez Türkiye filelerini gol attı. 
     





</TEXT>
</DOC>
