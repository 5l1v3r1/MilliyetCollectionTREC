<DOC>
<DOCNO> 51987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/magazin/mag04.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Müziğe dönen Cat değil Yusuf’ 
</HEADLINE>
<TEXT>

Müslümanlıktan soğuduğu ve Cat Stevens adını tekrar kullanmak istediği haberlerini yalanlayan Yusuf İslam, Bismillah’ dedi ve müzikle dönüşünü anlattı... 
     NURDAN AKINER 

     Rock yıldızı Cat Stevens, Müslüman olduktan sonra kapattığı müzik defterinin kapağını 23 yıl sonra Yusuf İslam kimliğiyle yeniden açtı. Bismillah’ adlı albümünün tanıtımı için İstanbul’a gelen 52 yaşındaki sanatçı, sorularımızı yanıtladı... 
     
İslamiyete olan inancınızın sarsıldığı, artık Cat Stevens olarak anılmak istendiğiniz iddia edildi. Doğru mu 
     26 Ekim’de İtalyan La Rebublica gazetesinin ekinde yayımlanan "Beni Cat olarak çağırabilirsiniz" sözleri bana ait değil. Kedi’ anlamına geldiği için eski ismimi de seviyorum ama ben artık Yusuf İslam'ım. Peygamber efendimizin sahabelerinden biri olan Ebu Hureyle’nin adı da Kedilerin babası’ anlamındaydı. 
     
Neden müziğe döndünüz 
     Çünkü artık İslami sınırlarda müzik yapabileceğimi kavrama noktasına geldim. Bu yüzden Batılı enstrümanları hiç kullanmayacağım, yeni müziğim İslami kimlik taşıyor. 23 yıldır gitar çalmıyorum. Bu yüzden son albümümde geçmişime ait bir şarkı olan The Wind'i çıplak sesimle yorumladım. 
     
Türkiye'yi çok sevmenizde nüfusun Müslüman ağırlıklı oluşunun etkisi var mı 
     Türkiye, Müslüman olduktan sonra geldiğim ilk ve hayatım boyunca en iyi karşılandığım tek ülke. Kendimi bu ülkeye ve insanlara çok yakın hissediyorum. Bu ülkede Batı ve Doğu birbirine direkt bağlı. 
     
Türkiye'ye gelince neler yapıyorsunuz 
     Gelir gelmez kebap yiyorum. Ardından basınla konuşmaya başlıyorum. Büyük camilerde namaz kılmayı seviyorum ama zamanım olmazsa küçük camilerde ve otelde kılıyorum. 
     
11 Eylül’deki terörist saldırılar ve savaş hakkında ne düşünüyorsunuz 
     Amerika’daki terör olaylarında masum sivillerin öldürülmesi tüm insanlığı üzdü. Ancak biz Müslümanlar, şiddet olaylarının İslami öğretilerde bir desteğinin olmadığını anlatmak zorundayız. Afganistan’daki bombardıman en kısa zamanda durmalı ve ölümün eşiğindeki pek çok çocuğa yaşam hakkı verilmelidir. 
     
     
     



 MAGAZİN 












</TEXT>
</DOC>
