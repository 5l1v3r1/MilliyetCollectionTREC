<DOC>
<DOCNO> 60846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yazar/theper.html </URL>
<DATE> 2002/01/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetici işveren değil 
</HEADLINE>
<TEXT>

     Bir apartmanda kapıcı ile ilişkide işveren yönetici midir, kat maliki midir Bir daire birkaç defa el değiştirir peki kıdem tazminatını hangi malik öder 
     Z. M. - İstanbul 
     
     Okuyucumun mektubu oldukça uzun, bir de hata sonucu kendisine iade olunmuş, bu nedenle soru bölümünü kısa tuttum, yanıta biraz yer kalsın. 
     Bir apartmanda yönetici işveren değildir. Yöneticinin statüsü vekil olarak kabul edilmelidir. Kapıcı ile ilişkide işveren kat malikleridir. Örneğin kapıcıya bir hakkı ödenmezse yönetici dava edilmez, kat malikleri dava edilir. 
     Kat malikleri tabii ki değişebilir, bu halde o bağımsız bölüme düşen kıdem tazminatı payından eski ve yeni malikler sorumludur ancak eski malik, malik olduğu süre ile sınırlı olmak üzere sorumludur. 
     Şimdi kısaca mektubunuzdaki diğer sorulara yanıt vereyim. 
     Kapıcı emeklilik hakkını kazandı ise ve bu nedenle işten kendi isteği ile ayrılıyorsa kıdem tazminatını hak eder. Kıdem tazminatı olarak her çalıştığı sene için bir aylık brüt ücret ödenir ama ihbar tazminatının hesabı öyle değildir. Çalışma altı ay sürmüşse on beş günlük ücret, altı ayla bir buçuk yıl arası sürmüşse dört haftalık ücret, bir buçuk yılla üç yıl arası sürmüşte altıf haftalık ücret, iş üç yıldan fazla sürmüşse sekiz haftalık ücret ihbar tazminatı olarak verilerek işçinin işine derhal son verilebilir. Bu tazminat verilmeyecekse yukarıda saydığım süreler kadar işçi çalıştırılır. 
     Şayet emekliliği henüz hak etmeden ve İş Kanunu'nun 16. maddesinde sayılı nedenler bulunmadan işçi işinden ayrılıyorsa kıdem tazminatını hak etmez. 
     Şimdi geliyorum en ilginç sorunuzun yanıtına. Ben köşemdeki yanıtları "meraklı bir yazar" olarak değil otuz senelik bir hukukçu olarak yanıtlıyorum. 
     
     







Çifte yutturma 


Çakan kararlı... 


Romantizmin dipsiz kuyusunda beyazla mavi... 


Karın asıl tahribatı 


Öğrenciler de pantalon giyebilecek mi 


Beni bu havalar mahvetti 


"O" asla unutulmaz 


Kar 


Tay tay duran bankalara son bir kez 


Tek dilli çocuklar şehri 


Yönetici işveren değil 


Bin yıllık Reich ve Pax Americana 


"Bağımsız Film" Festivali 


Four million three hundred and eigth three thousand.... 


</TEXT>
</DOC>
