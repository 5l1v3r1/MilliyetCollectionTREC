<DOC>
<DOCNO> 54972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/ekonomi/eko04.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm varlığım faize gitti Tüm varlığım faize gitti 
</HEADLINE>
<TEXT>

Toprak Holding’in sahibi Halis Toprak, devletin verdiği sözleri tutmadığı için banka banka dolaşarak kredi aradığını ve sonuçta bütün varlığının faize gittiğini söyledi 
     EKONOMİ SERVİSİ 

     Son günlerde sıkıntıda’ olduğu, bunun için İngiltere’deki evi dahil birçok gayrimenkulünü satarak toparlanmaya çalıştığı belirtilen Toprak Holding Yönetim Kurulu Başkanı Halis Toprak, "Bizi devlet sıkıntıya düşürdü" dedi. 
     20 yıllık iş hayatında binlerce kişiyi istihdam eden 23 sanayi tesisi kurduğunu belirten Toprak, "Devlete güvenip arsalar aldık, makinalar sipariş ettik, yatırım yaptık. Devlet verdiği sözü tutmayınca dilenci gibi bankaları dolaşıp yüksek faizli krediler bulup tesisleri tamamladık. 
     
Kafayı oynatmayana aşkolsun’      Yüzde 150 faiz uygulanan kredi kullandığımız bile oldu, neticede tüm varlığım faize gitti. Dünyada hiçbir devlet yatırımcısını batırmaz" dedi. 
     Günümüz koşullarında bir bakkal dükkanının dahi varlığını ideme ettiremekte zorlanırken, fabrika kurmak için yabancı ve iç sermaye birleşerek zar zor yatırım yaptıklarını anlatan Toprak, "Sabah kalktığınızda bismillah karşınıza işçi, memur ücreti, devlete ödenecek vergiler, sigortalar, hammade ödemeleri, elektrik, su, doğalgaz tutarları peşi sıra diziliyor. Bu durumda kafayı oynatmayana aşkolsun. Benim 23 fabrika neyime, 1 fabrikam olsaydı yeterdi. karını alır, yüzde 100 faizle hazine bonosuna yatırır alacağım milyarlarca dolar ile dünyanın en refah ülkesinde yaşardım. Bu ülkede batmasın da kim batsın’ şeklindeki ağır ithamlara da maruz kalmazdım. Bunların yanı sıra borcum falan olmazdı. Bugün bu yolları seçenler akıllı, üretim yapanlar akılsız. Dünyada rantçıya hayat tanımayıp sanayiciyi baştacı yapan uygulamalarla yürürlükte." 
     
Londra’daki malikane değer kaybetti      Halis Toprak, borçlarını ödemek için satışa çıkardığı 36 trilyonluk 441 parça gayrimenkulün tamamının kendisine ait olmadığını da söyledi. Toprak, "Bunlar Toprakbank’ın alacaklarına mahsuben aldığı gayrimenkullerdır. Yasa gereği satılması gereken teminatlardır" dedi. 
     Toprak, bir süre önce 30 milyon dolara satışa çıkardığı Londra’daki malikanesiyle ilgili olarak ise, "Bu ev, grubumuzun inşaat şirketi tarafından ileride satılmak üzere yapılmış bir evdir. Geçen yıl 40 milyon sterlin değer biçilmesine rağmen, bu yıl 30 milyon sterlin etmektedir. Bu süre içinde değer kaybetmesine üzüldüm" diye konuştu. 
     
40 yıl kravat dahi takmadım      Halis Toprak, Türkiye’de birçok rantçının yaptığı gibi, malı mülkü satıp dolar zengini olma imkanı bulunduğu belirterek "Ama ben hayat boyu buna yanaşmadım, sanayici olmayı tercih ettim, öyle de kalacağım. Benim şahsi yaşantım bellidir. Babasının imkansızlıkları nedeniyle okula dahi gönderemediği bir ailenin çocuğuyum. İsrafın ne demek olduğunu iyi bilirim. Yaşantısında 40 yıl kravat dahi takmamış mütevazi olmayı tercih eden, çoluk çocuğu dahil gece yaşantısını bilmeyen bir aile yapımız var" dedi. 
     



 EKONOMİ 












</TEXT>
</DOC>
