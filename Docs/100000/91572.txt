<DOC>
<DOCNO> 91572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sondun09.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Saddam'ın romanları edebi metin olarak okutulacak 
</HEADLINE>
<TEXT>

     Irak Devlet Başkanı Saddam Hüseyin'in yazdığı ''Zebibe ve Kral'', ''Adamlar ve Kent'' ile ''Aşılmayan Kale'' romanlarının, edebi metin olarak okullarda okutulması kararlaştırıldı. 
     Irak Eğitim Bakanlığı'ndan bir kaynak, haftalık ''Tikrit'' gazetesine verdiği demeçte, ''bu kararın amacı, Irak'ta roman ve öykü deviniminin basım ve yayınını yaygınlaştırmaktır'' dedi. 
     Kaynak, bu 3 romanın, gelecek öğretim yılından başlayarak, lise ve enstitülerin edebiyat kitaplarında yer alacağını belirterek, okullarda bu romanların piyeslere dönüştürülerek sunulacağını da kaydetti. 
     Öte yandan, Irak'ın askeri El Kadisiye gazetesi, ''Zebibe ve Kral'' romanının 30 bölümden oluşan bir televizyon dizisi olarak yayınlanacağını yazdı. 
     Bu televizyon dizisinde, Iraklı oyuncuların dışında bazı tanınmış Arap sanatçıların da rol alması bekleniyor. 
     





</TEXT>
</DOC>
