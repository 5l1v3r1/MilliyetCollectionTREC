<DOC>
<DOCNO> 59160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur17.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Durmuş , Çalışma Bakanı Okuyan'a çattı 
</HEADLINE>
<TEXT>

     Sağlık Bakanı Osman Durmuş, Sosyal Sigortalar Kurumu SSK hastanelerinde kuyrukların kalktığının söylendiğini belirterek, ''İnanmıyor musunuz Telefonu çeviriyorsunuz, cevap vermeyince müracaat edemiyorsunuz, kuyruk ortadan kalktı '' dedi. 
     Sağlıkta Umut Vakfı tarafından Sheraton Oteli'nde düzenlenen ''Sağlık Zirvesi 2001''in açılışında konuşan Durmuş, sağlık sektörünün eksiklerini, problemlerini, sağlıkta hizmeti verenler ve finanse edenlerin problemlerini bildiğini ve bunların tek tek tespit edildiğini söyledi. 
     Ancak çözüme ulaşabilmek için Türkiye'nin eğitilmiş kadrosu ve ekonomik kaynaklarının yeterli olup olmadığına bakılması gerektiğini belirten Durmuş, kendi çözümlerinin, olması gerekenle değil, yapılabileceklerle sınırlı olduğunu anlattı. Durmuş, sorunların çözümünde özel sektör, SSK ve üniversite hastanelerinin de üzerine düşen görevler olduğunu kaydetti. 
     Durmuş, özel sektör tarafının, saçı olmayan bir kişinin berbere giderek ''bırak dağınık kalsın'' demesi gibi, ''dağınık kalsın'' demesi halinde sorunların çözülemeyeceğini dile getirdi. 
     Üniversite hastanelerinin, ''ben araştırma hastanesiyim, hizmet hastanesi olmamalıyım'' demesi halinde de sorunların çözülmeyeceğini belirten Durmuş, ''SSK, finansman bende, ben de hastane yöneteyim 
     derse bu işin çözümü yoktur. O zaman ben de kendi polis teşkilatımı, posta teşkilatımı kurarım. Böyle şey var mı '' diye konuştu. Sağlık Bakanı Durmuş, Anayasa'nın, koruyucu sağlık hizmetinin yürütülmesi yetkisini kendisine verdiğini vurguladı. 
     
     Acımasız yarış 
     Sağlık hizmetinin ticari bir hizmet olmadığını, bunun kanunlarla da engellendiğini hatırlatan Durmuş, ''Acımasız bir yarış var. Eğer biz sistemimizi kendimiz kurmaz, ticari hayata teslim edersek bunun çözümü yoktur'' dedi. Durmuş, şunları kaydetti 
     ''SSK hastanelerinde kuyrukları yok ettik, gerçekten yok ettik 
     İnanmıyor musunuz Telefonu çeviriyorsunuz, cevap vermeyince müracaat edemiyorsunuz, kuyruk ortadan kalktı. 
     SSK, Bağ-Kur, Yeşil Kart ayrı ayrı sorgulanamaz. Anayasa bu sorumluluğu bize vermiştir. Sigorta farklı bakana bağlı ben karışmam 
     böyle bir anlayış mümkün değil. Herkes işine bakmalı, sigorta işlerini adam gibi yapmalı. Sen, SSK'lı nüfusun hepsine gerçekten reel hizmet veriyor musun, tetkik yapıyor musun Yoksa sadece reçete mi yazıyorsun '' Sağlıkta sorunların çözümü için bir karar verilmesi gerektiğini ifade eden Durmuş, ''Ben karar verdim. Birinci basamak sevk zinciri olmadan sağlık sistemi çözülemez. Koruyucu sağlık sistemi iyi dizayn edilmeli, laboratuvar hizmetleri olmalıdır'' dedi. 
     
     Siz hasta oteli misiniz 
     Özel hastaneleri de eleştiren Durmuş, özel hastanelerin büyük çoğunluğunun İstanbul'da bulunduğunu, Türkiye geneline yayılmamış bir özel hastane sistemi olmadan özel hastanelerin varlığından bahsedilemeyeceğini söyledi. Durmuş, ''Sağlık Bakanlığı çekilsin diyorlar, 751 tane hastanemiz var. Biz çekilince Kozan'a, Kırıkkale'ye özel hastane açacak mısınız Yok öyle, o zaman kim verecek bu hizmeti'' diye konuştu. 
     Durmuş, Özel hastaneleri kimin işlettiğinin belli olmadığını, hastanelerde endikasyonlara uygun davranılmadığını belirterek, ''Siz, hasta oteli misiniz '' diye sordu. 
     Sektörde rekabet şartlarının oluşturulması gerektiğini bildiren Durmuş, devlet hastanelerinin şu anda gece nöbetçi ekibi, vardiya grubu, acil çalışanları ve yoğun bakım üniteleriyle çoğu özel hastaneden daha iyi olduğunu ifade etti. 
     Sağlık Bakanlığı'nın görevinin, özel hastaneleri zarar ettirir hale getirmek olmadığını söyleyen Durmuş, özel hastanelerde bulunan fazla tomografi cihazlarının Sağlık Bakanlığı hastanelerinde kullanılmasını teklif ettiğini anlattı. Durmuş, ''Makina sizden, bina ve ekip bizden dedim. Hiç kimse gelmedi. O zaman ne haliniz varsa görün, bu sizin için atılmış bir adımdı. Benim şu anda para problemim yok. O zaman rekabet başlamıştır. Siz daha iyisini yapamazsanız, kapanacaksınız haberiniz olsun'' dedi. 
     Durmuş, üniversite öğretim üyelerinin ücretlerine de değinerek, özellikle emekli öğretim üyelerine insanca yaşayabilecekleri kaynaklar verilmesi gerektiğini dile getirdi. 
     Osman Durmuş, Zirve'ye katılan Bilken Üniversitesi Mütevelli Heyeti Başkanı Prof. Dr. İhsan Doğramacı'ya sağlık sektörüne katkılarından dolayı teşekkür plaketi verdi. 
     






</TEXT>
</DOC>
