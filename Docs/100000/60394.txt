<DOC>
<DOCNO> 60394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/soneko17.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık enflasyon yüzde 88.6 
</HEADLINE>
<TEXT>

     Devlet İstatistik Enstitüsü DİE , geçen yılın Aralık ayında, bir önceki aya göre toptan eşya fiyatlarının TEFE yüzde 4.1, tüketici fiyatlarının TÜFE yüzde 3.2 oranında arttığını açıkladı. 
     DİE'den yapılan açıklamaya göre, Aralık ayında yıllık enflasyon ise toptan eşyada yüzde 88.6, tüketici fiyatlarında yüzde 68.5 olarak belirlendi. 
     Bu arada Aralık ayı itibarıyla 12 aylık ortalamalara göre yıllık enflasyon ise toptan eşyada yüzde 61.6, tüketici fiyatlarında yüzde 54.4 olarak hesaplandı. 
     Buna göre yıllık enflasyon, 2000 yılı toptan eşya fiyatının 55.9 puan, tüketici fiyatında ise 29.5 puan üstünde gerçekleşti. 
     Bir önceki yıl enflasyon, toptan eşyada yüzde 32.7, tüketici fiyatlarında yüzde 39 olmuştu. 
     
     Aylık enflasyon 

     DİE'den yapılan açıklamaya göre, Aralık ayında, bir önceki aya göre, toptan eşya fiyatları yüzde 4.1, tüketici fiyatları ise yüzde 3.2 oranında arttı. 
     Bir önceki yıl Aralık ayında, toptan eşya fiyatlarındaki artış yüzde 1.9, tüketici fiyatlarındaki artış ise yüzde 2.5 olmuştu. 
     2000 yılı Aralık ayı ile karşılaştırıldığında, bu yılın aynı 
     ayında enflasyon, toptan eşya fiyatlarında 2.2 puan, tüketici fiyatlarında 0.7 puan üzerinde gerçekleşti. 
     Öte yandan, Aralık itibariyle 12 aylık ortalamalara göre yıllık enflasyon, toptan eşyada yüzde 61.6, tüketici fiyatlarında ise yüzde 54.4 olarak hesaplandı. 
     2000 yılı Aralık ayında, 12 aylık ortalamalara göre yıllık 
     enflasyon, toptan eşyada yüzde 51.4, tüketici fiyatlarında da yüzde 54.4 olmuştu. 
     






</TEXT>
</DOC>
