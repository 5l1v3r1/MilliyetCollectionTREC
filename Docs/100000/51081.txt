<DOC>
<DOCNO> 51081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sondun16.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Concorde 15 aylık aradan sonra ilk tarifeli uçuşta.... 
</HEADLINE>
<TEXT>

     Dünyanın ilk sesten hızlı yolcu uçağı Concorde, 15 ay önce 113 kişinin öldüğü kazadan sonra ilk tarifeli uçuşuna başladı. Paris'teki Charles de Gaulle havaalanından TSİ 11 47'de havalanan Fransız Havayollarına ait AF002 sefer sayılı 
     Concorde uçağının, 3 saat 55 dakika sürecek yolculuktan sonra New York'taki John F. Kennedy havaalanına inmesi planlanıyor. 
     Uçakta, Fransa Ulaştırma Bakanı Jean-Claude Gayssot ile Fransa Havayolları Müdürü Jean-Cyril Spinetta'nın da aralarında bulunduğu 92 yolcu bulunuyor. 
     Bu arada Concorde'un diğer işletmecisi İngiliz Havayollarının da ilk Concorde uçuşunu Cuma günü Londra'nın Heatrow havaalanından John F. Kennedy havaalanına düzenleyeceği bildiriliyor. 
     Fransız Havayollarına ait bir Concorde, geçen yıl 25 Temmuz'da Paris'ten havalandıktan kısa bir süre sonra düşmüş, uçaktaki 109 yolcu ile yerdeki 4 kişi hayatını kaybetmişti. 
     






</TEXT>
</DOC>
