<DOC>
<DOCNO> 89738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/guncel/gunz1.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Balkan davası 
Anne Sanıklar yüzleştirilsin      İSMAİL POLAT 

     Bostancı’daki evlerinde öldürülen Ebru ve Işık Balkan kardeşlerin annesi Nuriye Balkan, Kadıköy 2. Ağır Ceza Mahkemesi’ndeki dünkü duruşmada tutuklu ve tutuksuz sanıkların yüzleştirilmesini istedi. Tahliye taleplerinin reddedildiği duruşma, savcının esas hakkındaki mütaalasını vermesi için ertelendi. 
     
     Bakteri kaynıyor 
İstanbul’da deniz kirli çıktı      İl Sağlık Müdürlüğü’nün İstanbul Boğazı ve sahillerinde yaptığı kontrollerde, birçok yerde deniz suyunda "koliform" bakteri miktarı uygun olmayan değerlerde çıktı. Kirli çıkan sahillerimiz şunlar "Karaköy, Kabataş, Beşiktaş, Ortaköy, Kireçburnu, Baltalimanı, Emirgan, Bebek, Tuzla, Pendik, Kartal, Dragos, Cevizli, Maltepe ve Küçükköy." 
     
     Düzeltme 
Savcıdan açıklama      Gebze Cumhuriyet Başsavcısı Ahmet Kılıç, iki hafta önce Merve Duruca’nın 5 öldürülmesiyle ilgili 2 Ha-ziran 2001’de yayımlanan habere ilişkin açıklama yaptı. Açıklamada, katil zanlısı Hakan Ay’ın, aftan yararlanmadığı, hırsızlık suçundan 15 Nisan 2002’ de girdiği cezaevinden, 16 Mayıs 2002’de tutuksuz yargılanmak üzere tahliye edildiği belirtildi. 
     
     Aşırı dozda eroin öldürdü 
     ŞAKİR AYDIN 

     Fatih Haseki Keçili Hatun Mahallesi’nde bir bodrum katında oturan Bilal Bilgili 52 , koluna enjekte ettiği aşırı dozda eroinden öldü. Cesedi dün gece eve gelen yakınları tarafından bulunan Bilgili’nin yatağının yanında şırınga bulundu. Beş yıl önce eşinden boşanan ve oğluyla oturan Bilgili’nin cesedi otopsi için Adli Tıp Kurumu morguna kal-dırılırken, konuyla ilgili soruşturma başlatıldı. 
     
     Kamyonun freni patladı 1 ölü 
     İSMAİL ERBEN 

     Sultanbeyli Hasanpaşa Mahallesi’nde direk yüklemek üzere park edilen kamyon, freninin boşalması sonucu sokakta oyun oynayan 4 yaşındaki Pembe Nur Kapçin’i ezdi. Süratini alamayan kamyon, Necip Fazıl Caddesi’nin sonundaki bir evin duvarına çarparak durdu. Kapçin’in cesedi Sultanbeyli Devlet Hastanesi morguna kaldırılırken, kamyon şoförü Burhan Özgenç 47 ise gözaltına alındı. 
     



 GÜNCEL 




















</TEXT>
</DOC>
