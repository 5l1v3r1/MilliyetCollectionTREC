<DOC>
<DOCNO> 80495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/spor/spo08.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2008 tanıtımına tam not 
</HEADLINE>
<TEXT>

     2008 Avrupa Futbol Şampiyonası’nı düzenlemek için ortaklık kuran Türkiye ve Yunanistan, UEFA Kongresi’nde ilk kez görücüye çıktı. Diğer altı adayla kongre salonuna tanıtım ofisi açan iki ülke federasyonları önemli konuklar ağırladı. FIFA Başkanı Sepp Blatter, UEFA Başkanı Lernnard Johansson, İsveç Başbakanı Goran Person, UEFA Genel Sekreteri Aigner ve İrlanda ile İskoçya spor bakanları da standı gezdi. 
     UEFA delegasyonu tanıtıma büyük ilgi gösterirken, konuklar dostluk ve barış teması işlenen adaylığı çok olumlu bulduklarını ifade ettiler. Ziyaretçilere Türk Rakısı ve Yunan Uzo’sunun yanı sıra beyaz peynir, zeytin meze olarak sunuldu. Standdaki Olimpiyat Stadı maketi ilgi çekti. Ofiste "medeniyetin beşiğinden el ele geliyoruz", "futbol ülkelerarası barış için büyük bir yatırım aracıdır" sloganları da yer aldı. 
     



 SPOR 


























</TEXT>
</DOC>
