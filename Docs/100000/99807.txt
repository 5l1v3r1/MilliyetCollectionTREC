<DOC>
<DOCNO> 99807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/tamer.html </URL>
<DATE> 2002/08/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kardemir’i çöz, kazan 
</HEADLINE>
<TEXT>

Karabük’te tutulacak nabız kalmamış. Parti tercihi Kardemir’e endekslenmiş durumda. Burada AKP tepki oylarına, CHP ise bilinçli oylara talip görünüyor 
     Karabük’ün patronu Kardemir. Kent yıllar boyu Kardemir’le soluk alıp vermeye alışmış. Kardemir yoğun bakıma girince de Karabük’ü oksijen çadırına sürüklemiş. Kardemir’e endeksli bu karamsar kentte tutulacak nabız kalmamış sanki. Vatandaşa "Oyunuz kime " diye sorduğunuzda koro halinde tek bir yanıt alıyorsunuz "Kim Kardemir’i kurtarırsa ona " Parti tercihleri yok. Varsa da sendikacıların, Kardemir temsilcilerinin, sivil polislerin önünde açık etmiyorlar "Biz kişilere oy vereceğiz, partilere değil." Milletvekili adaylarından Kardemir’e inandırıcı çözüm üretebilen, malı pardon oyları götürür. 
     Ama AKP İl Başkanı Hasan Bilir aynı görüşte değil. Son seçimlerde DSP, MHP ve DYP birer milletvekili çıkartmış. Bilir’e göre "Bu seçimlerde AKP, Karabük’te ezici çoğunlukla seçimi kazanır, Türkiye ortalamasının çok üzerinde oy alır. Çünkü Karabüklünün yaşadığı ekonomik kriz, Türkiye’ninkinden çok daha ağır. Ve AKP de zaten tepki oylarını topluyor." TIR’ımızı ziyaret eden CHP yetkilileri de tepki oylarının AKP’ye gideceği konusunda hemfikir. Ancak silip süpürme meselesine ikna olmuş değiller "Evet AKP ancak tepki oylarını alır, bilinçli oylar da CHP’ye gelir." CHP’nin Karabük’teki sloganı bu. DSP’nin sloganı yok. Ortalıkta DSP’li de yok. Karabük’te DSP il ve ilçe örgütleri biri hariç kendilerini feshetmişler. Yeni Türkiye Partisi çatısı altında herhangi bir örgütlenme de olmamış. Yeni bir lider, yeni bir oluşum kimsenin umurunda değil. Dedim ya Kardemir’e çözüm üreten parsayı toplayacak. Yoksa Karabük diye bir yer kalmayacak. 
     Karabük yıllardır göç veriyor. Nüfus on yıl önce 200 binken şimdi 100 binin bile altına düşmüş. Kentteki son kitabevi bir yıl önce kapanmış. Kardemir’de hazirandan beri maaşlar ödenemediği için herkesin soluğu kesilmek üzere. İyi de Kardemir’e çözüm var mı Devlete ve KİT’lere borcu 200 milyon dolara yükselmiş. Herkes kabul ediyor ki Kardemir, yönetimi devralan sendikacılar tarafından da soyulmuş "Burada siyasetçisiyle, sendikacısıyla, işçisiyle, herkes, herkes Kardemir’i yiyip bitirdi. Sonra da hepsi çekip gittiler." Karabük’te bulunduğumuz sürece TIR’ın yanından ayrılmayan bir Kardemir çalışanı, durumu gayet veciz bir biçimde şöyle özetliyor 
     "Türkiye’ye bak Kardemir’i anla. Kardemir’e bak Türkiye’yi anla. Türkiye’nin bir yıl önce 100 milyar dolar olan borcu bugün 200 milyar dolar. Kardemir’in de geçen yıl 100 milyon dolar borcu vardı, bu yıl 200 milyon dolara çıktı." 
     
     Kastamonu ve Hababam Sınıfı 
     Kastamonu’da sanayi yok. Çoğunluk çiftçi, geri kalan kamuda. Tarımdakilerin mağduriyeti malum. Seçmen eğilimlerinde ise yine AKP, CHP sıralaması karşımıza çıkıyor. İktidar partilerinin eridiğini söylemeye gerek yok. MHP’nin oyları AKP’ye kayıyor. Diğer yerlerden farklı olarak Yeni Türkiye Partisi’ni kendiliğinden telaffuz eden bile var. Hatta "Oyum Besim Tibuk’un Liberal Parti’sine" diyen de... 
     Kastamonuluları dinlerken, Rıfat Ilgaz ancak Kastamonulu olabilirdi diye düşünmeden edemedim. Sivri tipler, beklenmedik tiratlar, atışmalar, sataşmalar... Hababam Sınıfı’nın Kastamonu Lisesi’nde geçmesi tesadüf olamaz. 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
