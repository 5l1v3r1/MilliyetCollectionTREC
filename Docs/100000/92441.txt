<DOC>
<DOCNO> 92441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/soneko21.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
WorldCom skandalı ABD ekonomisini tehdit ediyor 
</HEADLINE>
<TEXT>

     ABD'de son olarak iletişim devi WorldCom'da ortaya çıkarılan muhasebe skandalıyla gündeme gelen şirket yolsuzlukları, ülke ekonomisini tehdit eden boyutlara ulaşıyor. 
     Gözlemciler, enerji devi Enron'ın batışıyla gündeme gelen ve bir çok büyük şirket hakkında soruşturmalar açılmasıyla kamuoyuda huzursuzluk yaratan yolsuzlukların tüketici güvenini aşındırdığını vurgularken, yolsuzlukların boyutlarının siyasi yöneticilerde de kaygı uyandırdığını belirtiyor. 
     Enron skandalında uzun süre sessiz kalan ABD Başkanı George Bush'un, WorldCom skandalınının ortaya çıkışından hemen sonra açıklama yaparak, ''sorumlulardan şahsen hesap sorulması gerektiğini'' söylemesi, siyasi sınıfın sorunun boyutlarının garkına vardığının işareti olarak değerlendiriliyor. 
     Birbiri ardına ortaya çıkan yolsuzluk ve usulsüzlüklerin, ABD'de büyük şirketlerin çalışma yöntemlerinin daha sıkı denetlenmesini isteyen çevrelerin tezlerini güçlendirdiği ifade ediliyor. 
     





</TEXT>
</DOC>
