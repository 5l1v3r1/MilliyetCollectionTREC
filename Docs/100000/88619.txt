<DOC>
<DOCNO> 88619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/aspo.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş futbolcuları uyardı 
</HEADLINE>
<TEXT>
"Tercih sizin" 
A Milli Takım’ın hocası, oyuncularıyla özel bir görüşme yaptı, "Kosta Rika maçının telafisi yok. Ya kazanıp Japonya’ya yeşil ışık yakacaksınız, ya da ülkenize geri döneceksiniz" ifadesini kullandı 
     BİLAL MEŞE - Seul 

     Beyin yıkadı 
     MİLLİ Takım Teknik Direktörü Şenol Güneş, Ay - Yıldızlı futbolcuları Kosta Rika maçı için son kez uyardı. Dünkü çalışma öncesinde otelde özel bir toplantı yapan Güneş, yarınki maçın önemini bir kez daha hatırlattı, "Artık bizim için hiçbir şeyin telafisi yok. Ya Kosta Rika’yı yenip, Japonya’ya yeşil ışık yakacaksınız, ya da ülkenize geri döneceksiniz" diye konuştu. 
     
     Başka çare yok’ 
     BREZİLYA maçının artık geride kaldığını, aldıkları talihsiz yenilgiyi unutmaları gerektiğini söyleyen tecrübeli hoca, "Moralinizi düzeltin. Kosta Rika’ya karşı iyi konsantre olun. Gruptan çıkmak istiyorsak kazanmaktan başka çaremiz yok. Bunu başaracak güç bizde fazlasıyla var. Yeter ki futbolunuzu sahada gösterin, becerilerinizi ortaya koyun" ifadelerini kullandı. 
     
     Şansımız yüksek’ 
     FUTBOLDA her türlü sürprizin olabileceğine de dikkat çeken Güneş, "Bizim için her şey sıfırdan başlıyor. Şansımız h l çok yüksek. Rakibinizi küçümsemeyin, galibiyet için elinizden geleni yapın. Kosta Rika’yı devirdiğiniz takdirde Brezilya yenilgisi de unutulacaktır. Türkiye sizden başarı bekliyor. 70 milyonu hayal kırıklığına uğratmayın, sonuna kadar savaşın" dedi. 
     
Dua ettiler      Milli Takım futbolcuları dün Seul’de Cuma namazına gittiler. Teknik Direktör Şenol Güneş ile menajer Can Çobanoğlu kafileye katılmadı. 
     
İmamdan nasihatSeul’de cuma namazına giden oyunculara imam Faruk Zümbül, "Gazaba gelmeyin, öfkenize hakim olun. Hakemle uğraşmayın" telkininde bulundu 
     2002 Dünya Kupası Finalleri’nde Brezilya’ya yenilen ve gruptan çıkma şansını Kosta Rika ile Çin maçlarına bağlayan A Milli Takım, dün toplu halde cuma namazına gitti. Güvenlik görevlileri basın mensuplarının görüntü almaması için yoğun uğraş verdi. Ay - Yıldızlı kafileye Seul’deki Türkler ve Pakistanlılar büyük ilgi gösterdi. 
     SAMSUNLU İmam Faruk Zümbül ise oyunculara nasihatta bulundu ve "Hakemle uğraşmayın, ona saygı gösterin. Gazaba gelmeyin, öfkenize hakim olun" derken, Suriyeli profesör Abdül Vahap hutbe sonunda oyunculara başarılar diledi. Milli Takım oyuncuları da Merkez Camii’de cuma namazını kıldıktan sonra ikinci tur için dua ettiler. 
     



 SPOR 





































</TEXT>
</DOC>
