<DOC>
<DOCNO> 89278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur03.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de 8 katlı binanın girişinde LPG patladı... 
</HEADLINE>
<TEXT>

     Kağıthane'de 8 katlı bir binanın giriş katındaki büfede meydana gelen patlama sonucu, 1 kişi yaralandı. 
     Çağlayan Vatan Caddesi'ndeki 8 katlı Ortadoğu İş Merkezi'nin girişinde bulunan ''Çağlar Büfe''de 
     çalışan Çetin Yakupoğlu 37 , işyerini açtıktan sonra piknik tüpünü yakarken büyük bir patlama gerçekleşti. 
     Patlamada yaralanan Yakupoğlu, çevreden yetişen vatandaşlarca Şişli Etfal Eğitim ve Araştırma Hastanesi'ne kaldırıldı. 
     Yüzü, kolları ve vücudunun çeşitli yerlerinde yanıklar oluşan, hayati tehlikesi bulunmayan Yakupoğlu, patlamanın, büfede bulunan diğer büyük tüpten sızan LPG gazından kaynaklanmış olabileceğini söyledi. 
     Patlama nedeniyle tavanı çöken ve yan duvarları hasar gören büfenin, kapı ve camları da kırılarak caddeye fırladı. Patlamada, büfenin bitişiğinde yer alan Garanti Bankası Kağıthane Şubesi'nin de kapı ve camları kırıldı. 
     Olay yerinde inceleme yapan polis ve itfaiye yetkilileri, patlamanın, büfede açık unutulan bir tüpten sızan gazın sıkışması sonucu meydana geldiğini bildirdiler. 
     





</TEXT>
</DOC>
