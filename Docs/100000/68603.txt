<DOC>
<DOCNO> 68603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas04.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman manyak DEHŞET SAÇTI 
</HEADLINE>
<TEXT>

İşinden atılan Alman genç, komando giysileri ile önce eski’ iş yerini bastı. Burada iki, kaçtığı okulda da bir müdürü öldürüp, bombayla intihar etti 
     DIŞ HABERLER SERVİSİ 

     Almanya’nın Bavyera eyaletindeki Freising kenti, çalıştığı işyerinden kovulan 20 yaşında adı açıklanmayan bir gencin yarattığı dehşete tanık oldu. 
     Dekorasyon malzemeleri satan şirketteki işinden çıkarılan genç, dün eski’ işyerini basarak önce iki eski iş arkadaşını, ardından da sığındığı bir okulun müdürünü öldürdü, iki öğretmeni de yaraladı. Almanya’da büyük şok’ yaşatan Amerikan tarzı cinnet’ olayı, şöyle gelişti İşinden önceki gün kovulan Alman genç, dün askeri bir kıyafet giyerek önce eski iş yerine gitti. Burada, eski iş arkadaşlarının korku dolu bakışları arasında tabancasını çıkarıp bütün mermilerini boşaltan çılgın Alman, daha sonra hızla işyerini terk etti. 
     
     Ölürken de yaraladı 
     İşyerindeki işini’ bitiren genç, buradan yakındaki bir okula sığındı. 
     Çatışma ihbarı üzerine bölgeye gelen güvenlik güçleri, havadan destek veren iki helikopterle gencin gizlendiği okulu ablukaya alırken, o da okul müdürünü öldürmekle meşguldü. Ancak ablukaya alınınca öfkesi daha da artan genç, bu kez de okulun pencerelerinden avluya kurşun yağdırdı. Bu yaylım ateşi sırasında biri ağır iki öğretmen yaralandı. Polisin tüm görüşme taleplerini reddeden genç, yanında getirdiği iki boru tipi bombayı patlatarak intihar etti. Patlamalar sonucu bazı öğrenciler de hafif yaralandı. 
     
     
     



 YAŞAM 




















</TEXT>
</DOC>
