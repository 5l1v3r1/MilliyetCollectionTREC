<DOC>
<DOCNO> 59855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/soneko06.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye bu yıl 30 milyar dolar ihracat yaptı 
</HEADLINE>
<TEXT>

     Türkiye bu yıl, aralarında ülke ve serbest bölgelerin yer aldığı 250 farklı yere, 30.1 milyar dolar tutarında ihracat gerçekleştirdi. 
     Dünyanın en büyük ülkeleri olan Çin, Hindistan ve ABD'ye ihracat yapan Türkiye, dünyanın en küçük ülkelerinden Tuvalu, Anguilla, Türk Caicos Adaları, San Marino ve Cebeli Tarık'a da ihracat yaptı. 
     İhracatçı Birlikleri'nin 20 Aralık 2001 tarihli ihracat kayıt rakamlarına göre, Türkiye bu yıl Çin'e 163.8 milyon dolar, Hindistan'a 68.3 milyon dolar, ABD'ye ise 2.8 milyar dolar tutarında ihracat 
     gerçekleştirdi. 
     Türkiye'nin Endonezya'ya ihracatı 23.8 milyon dolar, Brezilya'ya ihracatı 85.3 milyon dolar, Rusya'ya ihracatı 782.9 milyon dolar, Pakistan'a ihracatı 30.7 milyon dolar, Bangladeş'e 15.7 milyon dolar, Japonya'ya 116.9 milyon dolar, Nijerya'ya ise 65.1 milyon dolar oldu. 
     
     Dünyanın en küçük ülkelerine ihracat 
     Dünyanın en küçük ülkelerine de ihracat yapan Türkiye'nin 20 Aralık tarihine kadar, yıl içinde Tuvalu'ya yaptığı ihracat 7 bin 250 dolar olurken, Anguilla'ya 65 bin dolar, Türk ve Caicos Adaları'na 30 bin 10 dolar tutarında ihracat yapıldı. 
     San Marino'ya yapılan ihracat 303 bin 560 dolar, Cebeli Tarık'a yapılan ihracatın tutarı ise 8.5 milyon dolar oldu. 
     
     En fazla ihracat yapılan ülkeler 
     Türkiye'nin en fazla ihracat yaptığı ülke ise 5.3 milyar dolarla Almanya oldu. Almanya'yı 2.8 milyar dolarla ABD ve 2.3 milyar dolarla İtalya izledi. 
     İngiltere'ye yapılan ihracat 2.1 milyar dolar olurken, Fransa'ya 1.8 milyar dolar, İspanya'ya 892.1 milyon dolar, Hollanda'ya 857.1 
     milyon dolar, Rusya Federasyonu'na 782.9 milyon dolar, İsrail'e 703.8 milyon dolar, Irak'a 684.3 milyon dolar tutarında ihracat yapıldı. 
     
     En az yapılanlar... 
     İhracat verilerinden ilgi çeken ayrıntılar da söz konusu. Bismark Takım Adaları'na yapılan ihracat 60 dolar olurken, Saint Cristopher ve Nev'e yapılan ihracat bin 900 dolar, Tonga'ya yapılan ihracat 2 bin 930 dolar, Chafarinas Adaları'na 3 bin 680 dolar, Ajman'a 3 bin 690 
     dolar olarak gerçekleşti. 
     Güney Vietnam'a yapılan ihracat 3 bin 980 dolar, Grönland'a yapılan ihracat 5 bin 540 dolar, Tuvalu'ya 7 bin 250 dolar, Batu Samao'ya yapılan ihracat ise 8 bin 350 dolar olarak dikkati çekti. 
     






</TEXT>
</DOC>
