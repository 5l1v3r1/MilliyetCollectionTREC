<DOC>
<DOCNO> 72332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun07.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD İngiltere'yi dinlemedi. İngiliz vatandaşını idam etti 
</HEADLINE>
<TEXT>

     İngiltere'nin, ABD'nin Georgia eyaletinde bir otostopçuyu öldürdüğü gerekçesiyle idama mahkum edilen ve önceki gün son af talebi de reddedilen İngiliz mahkum Tracy Housel'ın cezası infaz edildi. 
     ABD'nin Georgia eyaletinde bulunan Jackson'daki cezaevi yetkilileri, 43 yaşındaki Housel'in cezasının dün yerel saatle 19.28'de TSİ 02.28 zehirli iğneyle infaz edildiğini belirtti. 
     Housel, bu yıl ABD'de idam edilen ilk yabancı oldu. 
     İngiltere Dışişleri Bakanlığı, İngiliz hükümetinin idam cezasına kesin olarak karşı olduğunu belirtmiş, Housel'ın idam cezasının ömür boyu hapis cezasına dönüştürülmesi için birçok kez başvuruda bulunduklarını açıklamıştı. 
     Bermuda doğumlu olması sayesinde hem Amerikan, hem de İngiliz vatandaşı olan Housel, 1985'te Jeanne Drew adlı bir otostopçuya tecavüz ederek öldürmekten suçlu bulunmuştu. 
     






</TEXT>
</DOC>
