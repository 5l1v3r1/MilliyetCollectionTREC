<DOC>
<DOCNO> 66586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sondun13.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da kayıp "nükleer valiz" bulundu 
</HEADLINE>
<TEXT>

     Brüksel'in uluslararası havaalanı Zaventem'de, ''nükleer madde'' içeren bir valiz bulunduğu açıklandı. 
     Söz konusu ''radyoaktif valiz''in, geçen Ocak ayı ortalarında, Liege kentindeki Citadelle hastanesinde ''kaybolduğu'', bu olayın kamuoyundan saklandığı belirtildi. 
     Belçika Nükleer Kontrol Ajansı, dün yaptığı açıklamada, nükleer tıpta, kalp hastalıklarının tedavisinde kullanılan ''fosfor 32'' maddesi içeren valizin özel bir kilit taşıdığını, açılmadığı sürece tehlike oluşturmadığını bildirerek, valizi bulanların açmaması çağrısında bulunmuştu. 
     Valizin, bu açıklama ve çağrıdan sonra, bugün, Zaventem havaalanında bulunduğunu belirten yetkililer, hiçbir ayrıntı vermediler ve ''soruşturmanın sürdüğünü'' söylemekle yetindiler. 
     






</TEXT>
</DOC>
