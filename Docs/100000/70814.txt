<DOC>
<DOCNO> 70814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/guncel/gun05.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan mayınlarını Türkler sökecek... 
</HEADLINE>
<TEXT>

     NEVSAL ELEVLİ Londra 

     Afganistan’da var olduğu sanılan 10 milyon mayını temizleme işine talip olanların başında bir Türk firması geliyor. Açılan ihalede en avantajlı firma olan İçtaş İnşaat Ticaret A.Ş., bu konuda yalnız Türkiye’de değil, yurt dışında da tecrübelere sahip. Körfez Savaşı sonrası Kuveyt’te ilk mayın temizleme işini yapan İçtaş, bugün dünyanın sayılı mayın temizleme firmaları arasında yer alıyor. Firmanın Yönetim Kurulu Başkanı İbrahim Çeçen’e göre İçtaş NATO’nun koyduğu standartlara ulaşabilen Türkiye’de tek, dünyada ise 10 kuruluştan biri. 
     Çeçen "İngiliz mayın firmaları ihaleyi bizim alacağımızı düşündükleri için peşimizi bırakmıyorlar. Birçok İngiliz firma bu işi birlikte yapmamız için harekete geçti. Kendileri ile görüşme halindeyiz" dedi. 
     
     Potansiyeli farkettik ve... 
     Çeçen, Milliyet gazetesine Londra’da verdiği röportajda, "Biz yurt içinde ve dışında çeşitli proje kontratları alan bir kuruluşuz. Körfez Savaşı’ndan sonra Kuveyt’te bazı projeler yürütürken mayın temizleme gereksinimi ile karşılaştık ve bu konuda ticari potansiyeli gördük. İşi kabul ettik ve sonunda Kuveyt Savunma Bakanlığı’nın kontratını aldık" dedi. 
     



 GÜNCEL 





















</TEXT>
</DOC>
