<DOC>
<DOCNO> 71215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/magazin/yazdud.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir semalarına yıldız yağacak 
</HEADLINE>
<TEXT>

Türkiye’nin zirvedeki modacıları, müzik, sinema, podyum dünyasının starları 7-10 Mart arasında Gelin Damat Show’da, muhteşem Sezen, Yıldırım Mayruk’a özel ödül ve Fosforoğlu’ndan kadınlara tiyatro... 
     Evet, bugün köşemin büyük bölümünü affınıza sığınarak hemşerilerime ve doğup büyüdüğüm kent olan İzmir’e ayırdım. E, yılda bir kez de olsa beni bu günlere getiren İzmirli büyüklerime, dostlarıma, arkadaşlarıma bir jestim olsun istedim. Aslında haber özelliği taşıyan bir şey yoksa babamın oğlu olsa manşet yapmam, bakmayın siz. İzmir Fuarı tarafından düzenlenen Gelin Damat Show yarın başlıyor. 10 Mart’a kadar sürecek. Esin Yılmaz, Zeynep Acar, Hikmet Alcan, Cazibe Tuna, Aybüke Baran, Hanife Çetiner gibi İzmir’in ünlü modacılarının kreasyonları tanıtılacak defilede. Gelin Damat Show 8, 9 ve 10 Mart’da, saat 14.00-19.00 arası yapılacak. Defileler, İzmir Fuarı’nın 150 bin metrekarelik yeşil alanı içinde kurulan standlarda gerçekleştirilecek. Bu yıl ikincisi düzenlenen Gelin Damat Show’a uluslararası bir boyut getirmek amacıyla yabancı modacılar da katılıyor. Yurt dışından gelen modacılar şunlar Litvanya’dan Marius Janusauskas, Belçika’dan Kaat Tilley, Portekiz’den Antonio Agusto, Kırgızistan’dan Dilara Aşilbaeva, Güney 
     Afrika’dan Nantipha Matikiza. 
     
Yüksel ile Şenol’a peri masalı gibi düğün      Gelin Damat Show’un gala gecesi konukları, kendilerini bir masalın içinde bulacaklar. Podyumların 
     iki ünlü mankeni, tescilli güzellerimizden Yüksel Ak ile mankenliğinin yanı sıra başarılı bir koreograf da olan Şenol İpek’in düğünü üzerinde aylardır çalışmalar sürüyor. Animasyon gösterileri Kültürpark’ın Lozan Kapısı’ndan başlayacak, düğünün gerçekleşeceği 5 numaralı pavyonun kapısına 
     kadar devam edecek. Şenay Düdek farkıyla bir gün öncesinden bu düğünü sizlere aktarayım istedim Yol boyunca gösteri yapan ateş yutan adamlar, cambazlar, akrobatlar karşılayacak konukları. Girişe konulacak dev ekranda Yüksel Ak’ın Bir varmış, bir yokmuş’ diye başlayan yaşam öyküsü anlatılacak. Buca’da 
     başlayıp Dünya Üçüncü Güzeli 
     ve podyumların ünlü mankeni olmasına kadar geçen süre film olarak gösterilecek. Ardından 
     Şenol İpek’in öyküsüne geçilecek. Podyumda rüzgarlar eserken pelerinli adamlar balkabağı şeklinde bir araba getirecekler, içinden Sinderella görünümündeki Yüksel Ak inecek. Podyumun öteki tarafında ise dumanlar arasından bir nikah masası ortaya çıkacak. Şahitler ise, yine ilk kez benden duyuyorsunuz, bu işe büyük emek veren İzmir Fuarı Genel Müdürü, eski meslektaşım Feyzi Hepşenkal ile ünlü koreograf ve ajans sahibi sevgili arkadaşım Uğurkan Erez olacak. Düğün ve şov ile ilgili olarak, İzmirli ünlü modacı Ertan Kayıtken’in de katkıları büyük. Ertan galada sahneye çıkacak Nükhet Duru’nun kıyafetlerini hediye olarak dikti. Masal 
     düğünün mönüsü yakından tanıdığım, yemeklerinin lezzetini çok iyi bildiğim, Büyük Efes Oteli’nde yıllarca başaşçılık yapan, şimdi de Princess Otel’de başaşçı olan Nevzat Usta’nın imzasını taşıyacak. Düğünün ve şovun heyecanını yaşayan Genel Müdür Feyzi Hepşenkal, yaptığım telefon görüşmesinde şöyle dedi "Sevgili Şenay, geçen yıl sen de gelmiştin, biliyorsun çok mütevazı geçmişti. Ama bu yıl çok önemli noktalara geldik. Gelin Damat Show bu yıl karnaval havasında geçecek. Davetiyeler 75 milyondan satılacak. Davetiye satışından elde edilecek gelir Ulusal Eğitim Destek Kampanyası’na bağışlanacak". 
     
Türkiye’nin yıldız modacıları açılış defilesinde      Modanın duayeni Yıldırım Mayruk, erkek modasında rakipsiz isim Faruk Saraç, genç modacılar Mehmet Gündem, Ahmet Eraslan, Erol Albayrak, yine modada iki 
     dev isim Cemil İpekçi ve Vural Gökçaylı gala gecesi kreasyonlarını sunacaklar. Unutmadan, gala 19.30’da başlayacak. Açılış defilesini, 7 Mart Perşembe günü saat 12.00’de, dünyaca ünlü İzmirli moda duayeni Zuhal Yorgancıoğlu ve erkek modasının İzmirli imzası Hikmet Alcan gerçekleştirecek. Galanın sanatçısı ise yorumculuğu ile star bir isim Nükhet Duru. Ünlü modacıların giysilerini yine birbirinden ünlü mankenler sunacak. Kimler mi .. Asuman Krause, Cansu Dere, Ceylan Saner, Çağla Şıkel, Deniz Pulaş, Didem Taslan, Ebru Ürün, Güzide Duran, Özgül Kavruk, Pınar Tezcan, Sema Şimşek, Sinem Öztufan, Şenay Akay, Yeşim Palanduz, Güner Özkul, Bilge Kara, Yeliz Öney, Tuğba Karaca. Bu mankenler kız tarafının, yani Yüksel’in arkadaşları olarak ücret almadan podyuma çıkacaklar. Şenol İpek, yani erkek tarafını ise Alp Kırşan, Atilla Saral, Burak Hakkı, Derya Tiregül, Faruk Dilaver, İsmet Özhan, Murat Mısırlı, Yaşar Alptekin gibi ünlü mankenler temsil edecek. Princess Hotel, Staras, Mon Jardin, Lal Şeker, Stüdyo Tayfun gala gecesinin sponsor firmaları. 
     
... Ve Çeşme’de 17. Uuslararası Şarkı Yarışması başlıyorrrr      İlki 1982 yılında düzenlenmişti. Büyük de fırtına koparmıştı. Bir İzmirli hemşerim, ünlü organizatör Ahmet San çok emek vermişti Çeşme Deniz Şenlikleri ve Uluslararası Şarkı Yarışması’na. 3 yıl aradan sonra Çeşme Belediye Başkanı Faik Tütüncüoğlu ve yine sevdiğim bir meslektaşım, çocukluk arkadaşım, Yeni TV Genel Müdür’ü Erol Yaraş, Çeşme’ye hayat vermek için kolları sıvadılar. Bu yıl Tütüncüoğlu ve Yaraş, iki ayrı organizasyonu tek projede birleştiriyorlar. Müzik ve eğlence maratonu temmuz -ağustos aylarında başlayacak. Geçtiğimiz yıllarda Çeşme, 
     Al Bano Romina Power, Gloria Gaynor, Brigitte Nielsen, Janet Jackson, Catherine Deneuve, Ornella Muti, Anthony Delon gibi dünya starlarını ağırlamıştı. 6-20-27 Temmuz ve 
     3-10-17-24 Ağustos’da da Çeşme Müzik 
     Geceleri, Türk ve dünya starlarının katılımıyla gerçekleştirilecek. 
     
Sezen’le unutulmaz bir gece      Efendim, söz İzmir’den açılmışken yazımı İzmirli bir dev isim ile renklendireyim istedim Popun divası, Minik Serçe’si, kraliçesi Sezen Aksu. Sezen’in Efendy Show Theatre’daki galasında Yıldırım Mayruk, ortağı Barbaros Şansal ve POSTA’daki yazılarını en az benim 
     kadar keyifle okuduğunuz Yazgülü Aldoğan ile birlikteydim. Sezen’in son gecesiydi ya, salon ve balkon ayaktaydı. Herhalde 1000 kişi vardı, abartmıyorum. Efendy’nin ortakları Ahmet San ile Aykut Kutluel, Sezen’in ağzından girip burnundan çıkmışlar ve programı iki gala daha uzatmışlar. Kaçıranlar için son fırsat, bilesiniz. Ben üç kez izledim, inanın hep aynı keyfi aldım. Ömer Sabancı ve karısı, Numan Ceyhan, Prof. Dr. Gündüz Gedikoğlu ve karısı, Gülümsün Özkök-Ercan Saatçi, Yavuz Bingöl, Edip Akbayram, Sertab Erener, Özer Benardete’yi gördüm. Program, Endülüs pop tarzı okuyan Medit Orient ve ekibinin yemek müziğiyle başladı. Sezoş başlı başına bir olay zaten. Saat 23.30’da aldığı sahneyi 03.00’de bıraktı. Parodilerde Neslihan Yargıcı ve Yaşar Gaga... Vokalisti Işın Karaca’nın yerine gelen Zeynep... Kısacası öyle keyifli saatler yaşattılar ki Efendy’den sonra canımız hiç bir yere gitmek istemedi. Bu arada Kalamış Marina’da düzenlenen özel bir tören ile Yıldırım Mayruk’a Doğa Savaşçıları Çevre Ödülü’ verilmiş, onu da o gece kutladık. Aslında Yıldırım Mayruk ve ortağı Barbaros Şansal ile ilgili sürprizler bu kadar değil. Mayruk, Teşvikiye’deki atölyesine bir kat daha ekliyor ve toplam 800 metrekarelik bir alanda Türkiye’nin en büyük terzihanesini yaratıyor. Beşinci kat galeri olarak hizmet verirken, dördüncü kat haute couture müşterileri için yeniden yaratılıyor. Aquaaria 2023’e Hikayeler’ adını alan defileye, Gabon Devlet Başkanı’nın eşi Mima Bobgo, Kamerun Havayolları’ndan Julienne Fotso, Kamerun Devlet Başkanı’nın eşi Chantalle Biya, Fildişi Sahili Başkanı’nın eşi ve Kongo’nun first lady’si Antoinette Sasou konuk olacaklar. Bu defile nisan sonunda Antiller’de tekrarlanacak. Mayruk’un çizimleri, ANS tarafından gerçekleştirilen ve Metin Akpınar tarafından sunulan Yarınlar Umut Olsun’ adlı programda ihtiyacı olanlar için açık arttırmaya konacak. Dönelim Sezen Aksu’lu Efendy’ye. O gece yemekler de muhteşemdi. Ünlü Cheef Restaurant hazırlıyor mönüyü. Ben ön yemek olarak füme ve marine balık çeşitleri istedim. Yazgülü, Barbaros ve Yıldırım peynir tabağı aldılar. Hepimiz bademli patates, kış sebzeleri buketi ve şampanyalı ızgara levrek fileto yedik. Ben hariç herkes çikolatalı profiterol kulesi ile finali yaptı. Ben kolitim nedeniyle ağzım sulanarak onları izledim. Neyse ki Sezen’in şovu 
     ve şarkıları en güzel tatlıyı aratmadı. Efendim, bildiğiniz üzere 8 Mart Dünya Kadınlar Günü, şimdiden kutluyorum. 
     Ünlü tiyatro oyuncusu Enis Fosforoğlu, kızı Seren, Doğan Dileroğlu, Korhan Karakışla, Birtan Turan, Çiğdem Çelen, Aysu Nalbant, İlkay Çelebi, Samet Terekli ile birlikte oynadığı Kadın Oyununu’ bu özel günde Halis Kurtça Kültür Merkezi’nde Moda Gönüllüleri için sergileyecek. Seren Fosforoğlu, köyde ve kentte ezilen çeşitli kadın tiplerini canlandırıyor. 
     
Farkı farkedin      Efendim, dün bütün günlük gazetelerin birinci sayfasında, kimilerinin de manşetinde, seslendirdiği Gel Tezkere Gel’ şarkısı ile yıllarca askerlere büyük moral veren Esmeray’a hastalığında askerlerin sahip çıktığına dair bir haber vardı. Esmeray’ın GATA’da beyin ödemi nedeniyle tedavi gördüğü belirtiliyordu. Sanatçının yalnızca Gel Tezkere Gel’ değil, 1. Toplu İğne Şarkı Yarışması’nda birinci olduğu Unutama Beni’ adlı şarkısı da h l dillerde. Bu kadar kelamı niye ettiğime gelince Esmeray’ın GATA’da tedavi gördüğünü, Asu Maralman’ın da kanser mücadelesini 23 Ocak 2002 Pazar günkü köşemde ben yazmıştım. POSTA ve Şenay Düdek farkını sizlere bir kez daha anlatmak istedim. Haksız mıyım Evet, bugünlük de bu kadar, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 















</TEXT>
</DOC>
