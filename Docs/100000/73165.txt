<DOC>
<DOCNO> 73165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/guncel/gun07.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baş dönmesi deprem işareti 
</HEADLINE>
<TEXT>

     SAYIL NARMANLIOĞLU Erzurum DHA 

     Deprem belirtileri üzerine Türkiye ve Japonya’da yapılan araştırmalar insanların da deprem habercisi olduğunu ortaya çıkardı. Hacettepe Üniversitesi nden Doç. Dr. Ülkü Ulusoy Marmara depremini, Osaka Üniversitesi’nde görevli Prof. Motoji Ikeya da Kobe depremini yaşayan yüzlerce kişiye ulaşarak yaptıkları çalışmada benzer sonuçlara ulaştı. 
     Kobe ve Marmara depremlerini yaşayanlar depremden önce uyku saatinde bebeklerin uyanıp ağladığını, depremden bir gün önce başdönmesi, kusma, bulantı, nefes almada güçlük, başağrısı, yorgunluk belirtileri fark ettikleri söyledi. Bunlara ek olarak Kobeliler, depremden önce yanaklarda soğukluk hissettiğini, rüzgar olmadığı halde yaprakların hışırdadığını, deprem merkezi civarında çevreye kötü bir koku yayıldığını ve akıl hastalarının farklı tepkiler ortaya koyduklarını anlattı. Marmara depremini yaşayanlar da bunlara ek olarak ishal, regl dönemlerinde sapma, yüksek tansiyondan şikayet etti. 
     



 GÜNCEL 












</TEXT>
</DOC>
