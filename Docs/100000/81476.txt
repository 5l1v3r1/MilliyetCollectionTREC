<DOC>
<DOCNO> 81476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko17.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Koç açık kalp ameliyatı geçirdi 
</HEADLINE>
<TEXT>

     Koç Holding Yönetim Kurulu Başkan Vekili Mustafa V. Koç'un, ABD'de başarılı bir kalp ameliyatı geçirdiği bildirildi. 
     Koç Holding CEO'su F. Bülend Özaydınlı, yaptığı yazılı açıklamada, Mustafa V. Koç'un, annesinin rahatsızlığı nedeniyle bulunduğu ABD'de yaptırdığı check-up sonucunda, kendisine anjiyo yapılmasının tavsiye edildiğini kaydetti. 
     Anjiyo sonucunda üç damarının tıkalı olduğu anlaşılan Mustafa V. Koç'un, dün başarılı bir kalp ameliyatı geçirdiğini bildiren Özaydınlı, ''Mustafa Koç'un sağlık durumu gayet iyi olup, kısa bir süre sonra Türkiye'ye dönecektir'' dedi. 
     Özaydınlı, Mustafa V. Koç'un sağlık durumu ile ilgili gelişmelerin kamuoyuna açıklanmaya devam edileceğini de kaydetti. 
     





</TEXT>
</DOC>
