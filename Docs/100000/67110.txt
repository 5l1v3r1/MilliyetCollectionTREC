<DOC>
<DOCNO> 67110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sonspo25.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray derbi hazırlıklarını basına kapattı 
</HEADLINE>
<TEXT>

     Galatasaray, Fenerbahçe ile 16 Şubat Cumartesi günü oynayacağı derbi maçın hazırlıklarına 2 günlük aranın ardından bu akşam başladı. 
     Florya Metin Oktay Tesisleri'nde, teknik direktör Mircea Lucescu yönetiminde yapılan ve yaklaşık 1,5 saat süren antrenmanda sarı-kırmızılı futbolcular, koşu ve fizik kondisyon çalışması yaptı. Antrenmanda kondisyoner Carlo Nicolini, sarı-kırmızılı futbolculara oldukça yorucu bir çalışma yaptırdı. 
     İdmana, milli takımlarda bulunan oyuncular dışında, bugün ameliyat olan Sergen katılmazken, sakatlığı süren Ayhan ise koşu yapmakla yetindi. 
     Ayrıca, kaleci Mondragon da uzun bir aranın ardından takımla birlikte çalışmalar başladı. 
     
     Galatasaray basına kapanıyor 
     Galatasaray'da teknik direktör Lucescu, yarından itibaren antrenmanları kapatma kararı aldı. 
     Zorlu Fenerbahçe maçı öncesinde önlemler alan Rumen teknik adam, yarın sabah yapılacak çalışmada medya mensuplarına 15 dakika idmanı takip etme izni verecek ve daha sonraki antrenmanlar ise maç gününe kadar basına ile taraftarlara kapatacak. 
     






</TEXT>
</DOC>
