<DOC>
<DOCNO> 65465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/ekonomi/eko07.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda ücret freni 
</HEADLINE>
<TEXT>

Kamu bankası yöneticilerinin maaşı, en yüksek devlet memurunun iki katını geçemeyecek 
     IMF’nin önceki gün açıklamadığı bir önkoşulun kamu bankalarıyla ilgili kararname olduğu ortaya çıktı. Bakanlar Kurulu dün "Kamu bankalarının yeniden yapılandırılması ve özelleştirmeye hazırlık planlarının uygulama esas ve usullerine" ilişkin bir kararname yayımladı. 
     Buna göre, Ziraat Bankası’nın 514, Halk Bankası’nın 383 olmak üzere, 30 Haziran 2002’ye kadar toplam 907 kamu bankası şubesi kapatılacak. Ancak kapatma kararı her ilçede en az bir kamu bankası şubesi kalacak biçimde olacak. Kamu Bankaları Ortak Yönetim Kurulu özelleştirmeye hazırlık için her türlü kararı almaya yetkili olacak. Ziraat Bankası’ndan 12 bin, Halk Bankası’ndan da 4 bin personel, haziran ayı sonuna kadar Devlet Personel Başkanlığı’na devredilecek. 
     Kamu bankaları yöneticilerinin kendi maaşlarını belirleme yetkisi ise kararnameden çıkartıldı. MHP’nin muhalefeti üzerine yetkinin kararnameden çıkartılmasıyla kamuda yeni bir ücret adaletsizliğinin oluşmasının önüne geçildiği belirtildi. Kamu bankaları yöneticileri daha önce olduğu gibi en yüksek devlet memuru maaşının en fazla iki katı maaş alabilecek. 
     



 EKONOMİ 




















</TEXT>
</DOC>
