<DOC>
<DOCNO> 63992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sonspo05.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Shaq ve Kobe'nin toplam 51 sayısı Lakers'a yetmedi.. 
</HEADLINE>
<TEXT>

     ABD Profesyonel Basketbol Ligi'nde NBA , 12. hafta mücadelesine, bu sabaha karşı yapılan 7 maçla devam edildi. 
     Ortabatı Grubu lideri Minnesota Timberwolves, deplasmanda Detroit Pistons'a 8 maç sonra 21 sayı farkla yenilmesine karşın zirvedeki yerini korudu. 
     41. maçında 11. yenilgisini alan Timberwolves'da, Kevin Garnett, 
     19 sayı, 13 ribaunt ve 5 asist, Chauncey Billups 19 sayı, Wally 
     Szczerbiak da 14 sayı ve 7 ribauntla oynamalarına karşın yenilgiyi önleyemezlerken, ev sahibi ekipte Jerry Stackhouse, 40 sayı kaydederek galibiyette başrolü oynadı. Pistons'da ayrıca Clifford Robinson, 20 sayı, 4 ribaunt ve 6 asist, Ben Wallace de 6 sayı, 14 ribaunt ve 4 asistle galibiyete büyük katkı yaptı. 
     Son 2 sezonun şampiyonu ve Pasifik Grubu 2.si Los Angeles Lakers'ın, hemşehrisi Los Angeles Clippers'a yenildiği maçta Lakers'da, Kobe Bryant, 27 sayı ve 4 asist, ünlü pivot Shaquille O'Neal da 24 sayı, 10 ribaunt ve 4 blokla oynadılar ancak takımlarını yenilgiden kurtaramadılar. 
     Clippers'da ise Corey Maggette, 28 sayı ve 5 asist, Elton Brand, 25 sayı, 12 ribaunt ve 5 asist, Jeff McInnis, 14 sayı, 5 ribaunt ve 6 
     asist, Michael Olowokandi de 12 sayı ve 12 ribauntluk performanslarıyla takımlarını galibiyete taşıdılar. Öte yandan San Antonio Spurs'ın, Utah Jazz'ı deplasmanda yendiği maçta Spurs, galibiyete karşın hiç hücum ribauntu alamayarak, lig tarihinde bir maçta bu başarısızlığı elde eden ilk takım unvanını aldı. Lige, yarın sabaha karşı yapılacak 8 maçla devam edilecek. NBA'de, günün maçlarında alınan sonuçlar şöyle 
     
     
Boston Celtics 98 - Indiana Pacers 94 Charlotte Hornets 111 - Seattle Supersonics 101 Detroit Pistons 104 - Minnesota Timberwolves 83 New York Knicks 96 - Toronto Raptors 92 San Antonio Spurs 98 - Utah Jazz 92 Golden State Warriors 107 - Memphis Grizzlies 95 Los Angeles Clippers 95 - Los Angeles Lakers 90 
     






</TEXT>
</DOC>
