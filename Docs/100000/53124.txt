<DOC>
<DOCNO> 53124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/ekonomi/eko02.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sitebank da tamam 
</HEADLINE>
<TEXT>

Fon Bankaları Ortak Yönetim Kurulu, Sitebank’ın Yunan sermayeli Novabank’a satışıyla ilgili müzakereleri sonuçlandırdı. Satış işleminin tamamlanması için BDDK onayı bekleniyor 
     SONGÜL HATISARU 

     Fon Bankaları Ortak Yönetim Kurulu Başkanı Tevfik Altınok, Yunan sermayeli Novabank’a satış süreci devam eden Sitebank’ın müzakerelerinin tamamlandığını ve BDDK’nın kararının beklenildiğini söyledi. 
     
İşin sonuna geliyoruz’      Fon’un işe başlamasından bu yana yaklaşık bir yıl geçtiğini söyleyen Altınok, "Sonradan gelen beş bankayı dışarıda tuttuğunuzda bize devredilen 13 bankadan geriye üç banka kaldı. Sitebank’ın müzakerelerini tamamladık, İktisat’ta belki süre uzar, ama süreç işliyor. Bu ikisi ve Türk Ticaret dışındakiler birleştirilerek veya satılarak Fon’daki banka statüsünden çıkmış oldu" dedi. 
     Fon’a devredilen bankalarla ilgili olarak işleyen süreci huniye benzeten Altınok, "Huninin giderek sonuna geliyoruz" diye konuştu. 
     
Bir hunibank kalacak      Tevfik Altınok, "Hunide kalan son damla Bayındırbank mı olacak " sorumuzu ise şöyle yanıtladı "18 tane bankayı birleştiriyor veya satıyorsunuz. Geriye kalan tortu ne olacak sorusu tabi ki mantıklı. Sonunda bu işi bir başka üniteye devretmek zorundasınız veya elinizdeki bankalardan birisini bu amaçla kullanmak durumundasınız. 
     Fon Yönetim Kurulu olarak biz bu kanatdeyiz. Bunu çeşitli vesilelerle de TMSF ve BDDK’ya intikal ettirdik. Bu yöntem seçilirse bir banka kalacak, ama hangisi olur bu BDDK’nın tasarrufunda." 
     
Veziroğlu, Etibank’a talip      Tasarruf Mevduatı Sigorta Fonu’ndaki TMSF Etibank’a bankanın çalışanları ve müteahit Ali Haydar Veziroğlu’nun birlikte talip olduğu öğrenildi. Etibank’ın üst yönetiminin organizasyonunda 2 bin 900 banka çalışanı Etibank’ın yüzde 20’sine, Veziroğlu’nun şirketi Vinsan da yüzde 80’ine talip oldu. Konsorsiyum, Bankacılık Düzenleme ve Denetleme Kurumu’na da BDDK başvuruda bulundu. Etibank’a talip olan bir diğer grup ise OYAK. Bilançosu çıkarılan Kentbank’a ise TEB talip. 
     



 EKONOMİ 













</TEXT>
</DOC>
