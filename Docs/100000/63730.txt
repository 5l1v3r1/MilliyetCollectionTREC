<DOC>
<DOCNO> 63730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yasam/yas07.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Biyoloji değil seks öğretmeni 
</HEADLINE>
<TEXT>

Kanadalı bir biyoloji öğretmeni, en büyüğü 15 yaşında üç öğrencisi ile cinsel ilişkiye girmekten yargılanıyor.. 
     NEVSAL ELEVLİ Londra 

     İngiltere’de 25 yaşındaki bir kadın öğretmen, yaşı küçük üç erkek öğrencisiyle cinsel ilişkiye girmek’ suçlamasıyla adalet önüne çıkarıldı. Londra’daki Hampton bölgesinde bir ortaokulda biyoloji öğretmeni olan Kanada asıllı Amy Gehring’in, yaşları 15’i geçmeyen üç öğrenciyle seks yaptığı iddia ediliyor. 
     İddialara göre, Gehring, bir öğrencisini sarhoş ederek yılbaşı gecesi partisinde cinsel ilişkiye girdi. Öğretmenin ayrıca, 15 yaşındaki başka bir öğrencisini de evine bırakırken, tenha bir yolda cinsel ilişkiye zorladığı öne sürülüyor. Gehring, aynı öğrencinin bir yaş küçük erkek kardeşiyle de cinsel ilişkiye girmekle suçlanıyor. 
     
     Banyoda kıstırmış’ 
     Biyoloji öğretmeni Amy Gehring tüm söylenenleri hayal ürünü’ olarak niteleyip suçlamaları reddetse de, kurbanları’ onu zor durumda bırakacağa benziyor. Çünkü mahkemede konuşan 15 yaşındaki öğrencisi, Gehring ile yılbaşı gecesi partisinin yapıldığı evin banyosunda seks yaptığını itiraf etti. Gehring’in üç öğrencisi ile beş kez cinsel ilişkiye iddialarını yanıtlayan Avukatı Andrew Thompson da öğrenci iddialarının fantezi olduğunu öne sürdü. 
     



 YAŞAM 




















</TEXT>
</DOC>
