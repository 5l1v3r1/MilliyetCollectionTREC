<DOC>
<DOCNO> 57675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/dunya/dun02.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat aleyhinde delil yok 
</HEADLINE>
<TEXT>

     YASEMİN ÇONGAR Washington 

     Bush yönetiminin, Bağdat’ın 11 Eylül saldırılarıyla olası bağlantısına ilişkin araştırmalarından, Saddam Hüseyin yönetimine doğrudan ya da dolaylı sorumluluk yükleyebilecek somut bir veri elde edilemedi. Son dönemdeki bazı bulguların ise, 11 Eylül bağlamında, Irak’la ilgili kuşkuları hafifletir nitelik taşıması dikkat çekiyor. 
     Bağdat’ın 11 Eylül saldırılarına, planlama veya finansman katkısı sağladığı yönünde veri elde edilemediğini doğrulayan Başkan Bush’un Ulusal Güvenlik Danışmanı Condoleezza Rice, "Şu ana dek, Irak’ın 11 Eylül ile bir bağlantısının bulunmaması, Irak’ın bizim açımızdan oluşturduğu tehdidi değiştirmez. Irak, 11 Eylül öncesinde bizim için ne ifade ediyorduysa, 11 Eylül sonrasında da aynı şeyi ifade ediyor" dedi. 
     Son dönemde ABD’nin Bağdat’la ilgili kuşkularının hafiflemesine yol açan üç bulgu var 
     1. Bin Ladin teybi ABD yetkilileri, Usame bin Ladin’in bir Suudi şeyhiyle konuşmalarını yansıtan video kasette, Bağdat rejimine hiçbir atıf yapılmamasını önemli sayıyorlar. 
     2. Yerli şarbon Çeşitli adreslere gönderilen toz şarbon üzerinde yapılan inceleme, Irak’ın elindeki şarbonun saldırılarda kullanılmadığı sonucunu verdi. 
     3. İstihbarat ilişkisi ABD, 11 Eylül saldırısını gerçekleştiren korsanlar ile Bağdat arasında organik bir ilişki çağrıştırabilecek hiçbir bulgu elde edilemedi. 
     



 DÜNYA 











</TEXT>
</DOC>
