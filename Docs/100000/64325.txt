<DOC>
<DOCNO> 64325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sontur04.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette porno site tuzağına dikkat... 
</HEADLINE>
<TEXT>

     İnternet aracılığıyla gönderilen porno sitelerinin adresleri, kullanıcıları tuzağa düşürüp yüzmilyonlarca liralık telefon faturası ödenmesine yol açıyor. 
     İnternet kullanıcılarına, mesaj yoluyla bazı porno sitelerinin adreslerı gönderiliyor. Aldığı veya bulduğu adresi arayan kullanıcıdan 1 dosya indirmesi isteniyor. 
     Uzantısı ''exe'' olan bu dosya indirdiğinde farkında olmadan tuzağa düşülüyor. Kullanıcının telefon internet hattı, çok kısa süre içerisinde kesilerek, 0056 ile başlayan milletlerarası yeni bir telefon hattına yönlendiriliyor. İnternet üzerinden porno film seyrettiğini zanneden kullanıcı, farkında olmadan milletlerarası normal telefon hattıyla porno film seyrediyor. 
     İnternet telefonu yerine, bilmeden milletlerarası telefon hattıyla porno film izleyen kullanıcılar yüzmilyonlarca liralık telefon faturasıyla şaşkına dönüyorlar. Aldıkları fatura ile hemen Türk Telekom'a başvurup itiraz eden aboneler, çıkartılan ayrıntılı faturaların gün ve saat verilerek açıklanması üzerine yeni bir şok yaşıyorlar. 
     Türk Telekom yetkilileri, yüksek rakamlı faturaların incelendiğinde, kullanıcının farkında olmadan saatlerce milletlerarası telefon görüşmesi yapmış gibi kontür harcadıklarının ortaya çıktığını, çok sayıda bu tür fatura şikayeti aldıklarını bildirdiler. 
     Yetkililer, özellikle Şili ve bunun dışında ABD ve Afrikadaki bazı küçük ada ülkelerinin, bu tür tuzak sitelerde milletlerarası telefon numaralarının yer aldığına dikkat çekiyor. 
     






</TEXT>
</DOC>
