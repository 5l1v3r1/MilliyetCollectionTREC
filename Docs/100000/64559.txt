<DOC>
<DOCNO> 64559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/yazar/pulur.html </URL>
<DATE> 2002/01/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Emlak Vergisi kazığını kim attı 
</HEADLINE>
<TEXT>

     ŞÖYLE bir düşünün, şikayetsiz geçen bir günümüz var mı 
     Hani adama sormuşlar 
     "Nasılsın 
     "İyiyim, demek adet olmuş " demiş... 
     Şikayetçi olmak da bunun gibi... 
     Tabii en başta devletten, sonra belediyeden, sürücüyseniz trafik polisinden, trafik polisiyseniz sürücüden, öğretmen öğrenciden, öğrenci öğretmeninden, baba, anne çocuğundan, çocuk hepsinden, okur gazeteciden, gazeteci okurdan... 
     Şikayet etmek, su içmek, nefes almak gibi, umur - ı adiyeden, yani günlük işlerden biri haline geldi. 
     Diyelim, o gün hiçbir şeyden şikayet etmemek için yemin ettiniz, akşam ne var, ne yok, diye televizyonu açtınız, yeter 
     
     PEKİ bu şikayetlerde kim haklı 
     Tabii şikayetçiye sorarsanız, kendisi haklı, karşı tarafı dinleyin, şikayet edileni dinleyin acaba, kendisini haklı saymaya hakkı var mı 
     
     GEÇENLERDE eczacılar bir gün kepenk indirdiler ya 
     Kimileri eczane kapatmak yanlıştır, diyordu, eczacı kuruluşları kapatırız, diyordu, Bakan bermutad atıp tutuyor, esip savuruyor, ruhsatları iptal ederim, dükkanları başlarına yıkarım diye kükrüyordu... 
     
     İŞTE o günlerden birinde, bir eczacı dert yandı 
     "Ben eczanenin kapatılmasından yana değilim, ama bizim yöneticiler öyle istiyor, ben onlara karşıyım " 
     "Madem onlardan şikayetçisiniz, yöneticilerinizi beğenmiyorsunuz, meslek kuruluşlarınızın kongresine gidin, oyunuzu verin " 
     "Amannn kim gidecek " 
     
     HEM şikayetçidir, hem kongreye gitmez. 
     Sadece eczacılar mı 
     Hemen her meslek erbabı... 
     
     BENZER bir konu daha... 
     Emlak Vergisi'nde, arsa ve inşaat birim fiyatlarını kim takdir etti 
     Emlak Vergisi'nde bu kazığı kim attı 
     Devlet mi, lafın kısası atanmışlar mı 
     Hayır efendim, seçilmişler 
     Arsa ve inşaat birim fiyatlarını kim saptıyor 
     Dördü seçilmiş, biri atanmış beş üye. 
     Kim bunlar 
     Ticaret ve sanayi odaları temsilcileri, belediye temsilcisi, muhtar ve tapu müdürlüğünden bir yetkili... 
     Tapu yetkilisi dışında, hepsi seçimle gelmiş... 
     Dolayısıyla, başta muhtar, hepsi oyla gelmiş, ama halka kazığı onlar atıyor. 
     
     KİMİ kime şikayet edeceksiniz 
     Ziya Paşa'nın dediği gibi 
     "Kadı ola davacı, muhzır dahi şahit, 
     Ol mahkemenin hükmüne derler mi adalet" 
     Yani, hakimin davacı, mübaşirin şahit olduğu mahkemenin hükmüne adalet denir mi 
     Bu lafın daha kabası da vardır, ama... 
     
     







İnönü'nün Defterler'i 


AB ve PKK 


ABD’nin Arap ikilemi 


Bankacılığın ilk çaresi Birleşme 


Yeni memurlar ve koruma zırhları 


Emlak Vergisi kazığını kim attı 


Butik partiler dönemi 


Biz bu dünyayı yemedik 


ABD’deki resesyon gerçekten aşılıyor mu 


Çekirdeksiz üzüm 


</TEXT>
</DOC>
