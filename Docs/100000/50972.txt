<DOC>
<DOCNO> 50972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/astro/index.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam saatleri dikkat 
</HEADLINE>
<TEXT>

Astrolojide sabit burçlar kararlılıkları, sabit fikirli oluşları ve dayanıklılıkları ile bilinirler. Bugün de gökyüzünde sabit burçlarda daha fazla vurgu var. Aslan burcundaki Ay, kendimizi göstermek isteğimizi ortaya kokuyor. Koç’lar bugün son günlerin yorucu temposundan sıyrılmaktalar. Aşka fazla vakit ayırabilirler. Boğa’lar bugün test altındalar. Sıkı çalışmaları gerekiyor. Evle ilgili uğraşlar çıkabilir. İkizler her zamanki gibi hareket halinde. Eğitimle ilgili konular gündeme gelebilir. Sözlere önem vermeliler. Yengeç’ler parasal konularda becerikliler ve kendilerine yeni gelir yolları yaratabilirler. Harcamalarını da gözden geçirmeliler. Aslan’lar burçlarına geçen Ay yüzünden hızlı hareket etmek durumundalar. İş ve evle ilgili konularda bazı pürüzleri çözmeleri gerekebilir. Başak’ların bugün kendilerine özen göstermeye ihtiyaçları var. Kendilerini germek yerine olayların akışına bırakmaları daha uygun olacak. 
Akşam 21.07 karşı karşıya gelen Ay ve Neptün, ilişkilerimizde gerçekçi olmamızı zorlaştırabilir. Bu saatlerde yapılan anlaşmalarda aldanma söz konusu. Terazi’ler bugün rahat edecekler. Parasal konularda arkadaşlarından destek alabilirler. Akrep’lerin de iş hayatlarında gerginleşebilecekleri bir gündeyiz. Duygusal konularda aşırı tepkiler verebilirler. Yay’lar ise dağılmaya daha müsaitler. Gerçekçi olmakta zorlanabilirler. Daha somut düşünmeye çalışmalılar. Oğlak’lar eğer yeni yatırımlar ya da borçları ile ilgili karar veriyorlarsa acele etmemeli, bu arada oluşabilecek zararları da düşünmeliler. Kova’lar bugün biraz baskı altındalar. Özellikle ilişkilerinde beklemedikleri gerginliklerle karşılaşabilirler. Sabırlı olmaları gerekiyor. Balık’ların günlük işlere daha fazla vakit ayırarak geçmişte ihmal ettikleri konuları yeniden ele almaları gerekli olabilir. Daha dikkatli ve özenli olmalılar. 

            Faks 287 74 37 
      







</TEXT>
</DOC>
