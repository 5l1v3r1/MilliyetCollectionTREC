<DOC>
<DOCNO> 67322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/astro/index.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dengeli iyimserlik 
</HEADLINE>
<TEXT>

Ay bugün sempatik ama dağınık Balık burcunda ilerliyor. Duyarlılığın ve sezgilerin öne çıkabileceği bir gündeyiz. Gerçekçi olmaktan uzaklaşabiliriz. Yaratıcılık ve hayal gücümüzü kullanabileceğimiz olumlu şartlar var ama öğleden sonra eğer yeteri kadar pratik ve somut olamazsak, bazı engellerle karşılaşabiliriz. Koç’lar için bu birkaç gün kafa karıştırıcı olabilir. Kararsızlıklar yüzünden bazı fırsatların kaçması söz konusu olabilir. Boğa’lar bugün daha rahatlar. Günlük işleri yoluna koymak ve arkadaşlardan somut destek almak olası. İkizler ise yapması gereken işler ve sorumluluklardan dolayı biraz sıkıntılı olabilir. Planlı olmasında büyük fayda var. Yengeç’lerin keyfi yerine geliyor. Olaylara ve başkalarının düşüncelerine daha esnek baktıkça pek çok engel kendiliğinden ortadan kalkacak. Aslan’lar ise parasal konularda biraz daha dikkatli olmalılar. Özellikle öğleden sonra bazı beklentileri ertelenebilir. Başak’lar değişikliklere uyum sağlamak zorundalar. Karşıt düşünceler yüzünden kararsızlık çekebilirler. İlişkilerinde ılımlı olmaya çalışmalılar. Terazi için sıkı çalışma ve detaylara özen gösterme zamanı. İş hayatında zamana karşı yarış söz konusu olabilir. Düzenli olmakta fayda var. Akrep’ler son günlerin gerginliğinden kurtuluyorlar. Şimdi biraz dinlenme, en azından gevşeme zamanı. Aşk öne çıkabilir. Yay’lar koşturma içindeler. Aynı anda birden fazla işle meşgul olmak zorunda kalabilirler. Ellerindeki işi tamamlamaya özen göstermeliler. Oğlak’lar hızlı ve verimli olabilecekleri bir gündeler. Kararsız kalmaktansa kendilerini harekete geçirmeliler. Kısa yolculuklar da söz konusu. Kova’lar için hareketli günler devam ediyor. Bu arada harcamalarında daha tutarlı olmalarında fayda var. Öğleden sonra bu konuda sıkıntılar yaşayabilirler. Balık’lar duygusal konularda karar vermek zorunda. Aslında onları harekete geçirecek çok şey söz konusu. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
