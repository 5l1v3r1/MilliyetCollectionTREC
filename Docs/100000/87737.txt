<DOC>
<DOCNO> 87737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sontur05.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış minibüs, 10 yaşındaki çocuğa ölüm getirdi... 
</HEADLINE>
<TEXT>

     Afyon'da dün akşam saatlerinde meydana gelen trafik kazasında 10 yaşındaki bir kız, yanlış minibüse binmenin hatasını canı ile ödedi. 
     Küçük kızın, evine gitmek için yanlış minibüse bindiğini farkedip minibüsten indikten sonra karşıdan karşıya geçmek isterken bir belediye otobüsünün altında kalarak yaşamını yitirdi. 
     Kadınana İlköğretim Okulu 4'üncü sınıf öğrencisi Melike Arpacı 10 , yalnız başına çarşıya 
     çıktı. Evinden uzaklaşan küçük kız, minibüse binerek evine gitmek istedi. Bindiği hat minibüsünün ters istikamete gittiğini fark eden Melike Arpacı, minibüsten inerek yolun karşısına geçip bir başka minibüse binmek istedi. Ancak küçük kız, karşıdan karşıya geçmek isterken Menderes Kahraman'ın kullandığı, Şuhut Belediyesi'ne ait 03 SA 610 resmi plakalı otobüsün altında kaldı. İlkokul 4'üncü sınıf öğrencisi Melike Arpacı olay yerinde hayatını kaybetti. 
     Melike Arpacı'nın ölümüne sebep olan otobüs şoförü Menderes Kahraman ise polis tarafından gözaltına alındı. 
     





</TEXT>
</DOC>
