<DOC>
<DOCNO> 52891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yasam/yas02.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
I .Tarla Savaşı 
</HEADLINE>
<TEXT>

Osmaniye’de üç aile, 70 dönümlük arazi için savaştı’. Pompalı tüfekli çatışma yarım saat sürdü. Jandarma yetmeyince, bölgeye takviye komando gönderildi. 
     Osmaniye, Düziçi’nde üç aile arasında tarla anlaşmazlığı yüzünden çıkan çatışma, ufak çapta bir savaşa döndü. 
     İlçeye 15 kilometre mesafede bulunan 200 haneli Bayındırlı Köyü Mercimektaşı mevkiinde dün saat 06.30’da meydana gelen olayda, akraba olan Erdem ve Çolak aileleri arasında tarla anlaşmazlığı yüzünden kavga çıktı. Yaklaşık 36 yıldır, 70 dönümü bulan Hazine’ye ait tarla yüzünden aralarında husumet bulunan Erdem ve Çolak aileleri, dün sabah önce taş ve sopalarla birbirine girdi. 
     Çolak ailesinin akrabaları ve Galip ailesinin de karışmasıyla büyüyen kavga, otomatik pompalı av tüfekleriyle açılan ateşle silahlı çatışmaya dönüştü. 
     
Robocoplar’ da sevk edildi      Yaklaşık yarım saat süren silahlı çatışma sırasında köye giden jandarmanın yetersiz kalması üzerine, Osmaniye’den takviye yardım istendi. 
     Bölgeye jandarma robocopları ve komando birliğinin sevk edilmesiyle, çatışma sona erdiğinde ortalık çoktan kan gölüne dönmüştü. Çatışmada, ANAP İlçe Başkanı İsmet İsmail Erdem 50 , başkanın kardeşi ve köy muhtarı Ali 44 ve oğlu Süleyman Erdem, Ahmet 57 , İsa 53 ve Mehmet Galip ile Mehmet Çolak 36 yaşamlarını yitirdi. Yaralanan 12 kişi de Adana Numune Hastanesi ile Osmaniye Devlet Hastanesi’ne kaldırıldı. Hastanelerde de akrabaların tekrar kavga edebileceği ihtimali nedeniyle, polis güvenlik önlemi aldı. 
     Cumhuriyet Savcısı’nın soruşturma başlattığı çatışma sonrası Osmaniye Valisi İsmail Fırat da, olayın aileler arasında yıllardır süren bir arazi anlaşmazlığından kaynaklandığını belirterek, "Ne yazık ki küçük meseleler sonucu kan dökülüyor. Köyde tedbir alındı. Jandarma takviye edildi" dedi. 
     
     
     



 YAŞAM 

















</TEXT>
</DOC>
