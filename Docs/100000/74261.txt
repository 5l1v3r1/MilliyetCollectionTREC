<DOC>
<DOCNO> 74261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/gun02.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara sinyal verdi 
</HEADLINE>
<TEXT>

Tekirdağ açıklarında meydana gelen 4.8 büyüklüğündeki deprem için Prof Görür, Tehlikeli fay gerilme altında’ derken Prof. Ercan’ın görüşü de Marmara’da gerilim yükseldi’ oldu 
4.8’in korkusu daha büyük oldu      İSTANBUL Milliyet 

     Marmara depremi olurdu, olmazdı tartışmaları sürerken, dün Marmara fayı "Ben buradayım" dedi. Tekirdağ açıklarında 4.8 büyüklüğünde meydana gelen deprem, İstanbul’un bazı kesimlerinde de hissedildi. Ve deprem sinyalinin ardından bilim adamları arasında görüş ayrılıkları da kendini gösterdi. İşte bilim adamlarının görüşleri... 
     
     Tehlikeli fay üstünde 
Prof. Dr. Naci Görür 
     TÜBİTAK Marmara Araştırma Merkezi Başkanı Prof. Dr. Naci Görür, dünkü depremin birinci derecede tehlikeli olarak belirledikleri fayın üzerinde meydana geldiğini belirterek, şunları kaydetti "Bu deprem, Orta Marmara Çukurluğu’nun hemen batısında olmuştur. Marmara Ereğlisi’nin 17 kilometre güneybatısı, Marmara Adası’nın 34 kilometre kuzeydoğusu, Tekirdağ’ın ise yaklaşık 60 kilometre güneydoğusunda. Bundan önce meydana gelen deprem bu çukurun doğusundaydı. Depremler sözünü ettiğimiz 110 kilometre uzunluğundaki tehlikeli fayın gerilme altında olduğunun belirtisidir." 
     
     Prof. Dr. Ahmet Ercan 
Deprem sığda olacak 
     İTÜ Jeofizik Mühendisliği Bölümü ve Jeofizik Kurumu Başkanı Prof. Dr. Ahmet Ercan da bu yıl meydana gelen 4’ün üzerindeki iki depremin Marmara’da gerilimin yükseldiğinin göstergesi olduğunu kaydetti. Dünkü depreme "öncü" denilemeyeceğini vurgulayan Ercan, şöyle devam etti "Son iki depremin derinliklerine bakıldığında beklenen depremin sığda olacağını söyleyebiliriz. Silivri’de üç yıldır su kimyası çalışmaları yapıyoruz. Perşembe ve cuma magnezyum değerlerinin düştüğünü ve diğer değerlerin olağanüstü yükseldiğini saptadık. Hidrojen sülfat değerleri yükseldi. Metan gazı çıkışları da normalde yüzde 3 iken dün 15’e çıktı. Toplam sertlik değerleri bir kuyuda 135’ten 162’ye çıktı. Magnezyum değerleri de 400 miligram litreden 220’ye düştü. Bunlar depremin 15 habercisinden biridir." 
     
Sıradan bir deprem değil’      İTÜ Jeofizik Mühendisliği Öğretim Görevlisi Doç. Dr. Berkant Ecevitoğlu da son bir ayda meydana gelen depremlerin "sıradan" görünmediğini vurgularken, Kandilli Rasathanesi ve Deprem Araştırma Enstitüsü Jeofizik Anabilim Dalı Öğretim Üyesi Doç. Şerif Barış, 4.8 büyüklüğündeki depremin "normal" olduğunu belirtti ve "İleride olabilecek depremler için yorumda bulunmak yanlış olur" görüşünü savundu. 
     



 GÜNCEL 




























</TEXT>
</DOC>
