<DOC>
<DOCNO> 50850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yasam/yas07.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emmy’ye terör damgası 
</HEADLINE>
<TEXT>

Terör korkusuyla tam iki kez ertelenen 53’üncü Emmy Ödül dağıtım töreninde yıldız’dan çok polis vardı 
     SEMA EMİROĞLU New York 

     ABD’de 11 Eylül terör saldırıları ve Afganistan operasyonu nedeniyle iki kez ertelenen ABD televizyon dünyasının Oscar’ı olarak anılan Emmy ödülleri dün gece nihayet sahiplerini buldu. 
     Bu yıl Los Angeles’ta 53.’cüsü düzenlenen Emmy ödülleri gecesinde ilk kez davetlilerden daha fazla sayıda polis yer aldı. Geçen yıllara göre çok daha sönük geçen, aşırı gösteriş ve süsten kaçınılan gecede, Beyaz Saray’ı konu alan West Wing’ adlı film ve The Sopranos’ adındaki dizi, ödülleri adeta silip süpürdü. West Wing’, drama dalında en iyi film ödülünü alırken, yine aynı dalda en iyi erkek ve kadın oyuncu ödülleri, The Sopranos’ dizisinde karı - koca rolünü üstlenen James Gandolfini ve Edie Falco’ya verildi. Komedi dalında en iyi film ödülüne de Sex and the City’ layık görüldü. 
     



 YAŞAM 



















</TEXT>
</DOC>
