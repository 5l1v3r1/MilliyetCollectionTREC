<DOC>
<DOCNO> 72061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/magazin/mag01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar rengini açığa çıkardı 
</HEADLINE>
<TEXT>

Sinema dünyasının, "Oscar’ın habercisi" saydığı Hollywood Sahne Sanatçıları Birliği Ödülleri’nin en iyileri’ belli oldu... 
     DIŞ HABERLER SERVİSİ 

     Oscar ödüllerinden iki hafta önce verilen ve bu niteliğiyle Oscar ödüllerinin habercisi’ kabul edilen 8. Hollywood Sahne Sanatçıları Birliği ödülleri sahiplerini buldu. 
     Los Angeles’ta yapılan ödül töreninde "Gosford Park" en iyi sinema filmi seçilirken, en iyi erkek oyuncu ödülünü "A Beautiful Mind" filmindeki rolüyle Russell Crowe kazandı. En iyi kadın oyuncu ödülünü ise, "Monster’s Ballödaki performansıyla Halle Berry aldı. 
     
     En iyi’ yardımcılar... 
     Sinema dalında en iyi yardımcı erkek oyuncu ödülüne Yüzüklerin Efendisi Yüzük Kardeşliği filmindeki başarısıyla Ian McKellen layık görüldü. 
     En iyi yardımcı kadın oyuncu ödülü de Gosford Park’ta rol alan Helen Merren’in oldu. 
     Sinema dünyasında birçok kişi, Sahne Sanatçıları Birliği ödüllerinin Oscar’ı etkilediğine inanıyor. Bu inanç doğru çıkar ve Russel Crowe bu yıl da Oscar’ı alırsa, sanatçı, 1993 ve 94’de Oscar’ı kazanan Tom Hanks’ten sonra, bu ödülü üst üste iki yıl alan ikinci oyuncu olacak. 
     



 MAGAZİN 














</TEXT>
</DOC>
