<DOC>
<DOCNO> 98740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/ekonomi/eko01.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC Doları yılbaşında 2 milyon 99 binden alırım 
</HEADLINE>
<TEXT>

Gazetelere verdiği ilanla vadeli kur işlemi’ başlattığını duyuran HSBC Bank, 2 Ocak 2003’te doları 2 milyon 99 binden alacağını, 2 milyon 146 binden satacağını açıkladı 
     EKONOMİ SERVİSİ 

     HSBC Bank vadeli kur işlemi başlattı. Finansbank’tan sonra gazete ilanıyla şirketlere kur bilgisi ulaştıran banka, 2 Ocak 2003 için 2 milyon 99 bin lira alış, 2 milyon 146 bin lira satış fiyatı açıkladı. 
     Şirketlerin dalgalı kurdan korunmalarının etkin yöntemlerinden biri olan vadeli döviz işleminde HSBC de atağa geçti. Banka, önceki gün gazetelere verdiği ilanla, bir hafta ile bir yıl arasındaki her vade için dolar kuru açıklamaya başladı. 
     İlana göre banka, 29 Ağustos için dolar alışını 1 milyon 759 bin, satışını 1 milyon 777 bin lira olarak belirlerken 29 Ocak 2003 6 ay için alışı 2 milyon 186 bin, satışı 2 milyon 246 bin lira, 29 Temmuz 2003 1 yıl için alışı 2 milyon 810 bin lira, satışı 2 milyon 920 bin lira belirledi. Gazetede yayımlanan örnek tablo dışında her gün için fiyat verebilen banka, 2 Ocak 2003 için dün 2 milyon 99 bin lira alış, 2 milyon 146 bin lira satış fiyatı açıkladı. Banka, bu işlemi farklı dövizler için de yapabiliyor. Fiyatın gün içindeki gelişmelere bağlı olarak değişebileceği belirtilen ilanda, vadeli işlemlerin sadece kurumsal müşterileri kapsadığı bilgisine de yer veriliyor. 
     
     Belirsizliği kaldırıyor 
     Fazla işlem olmamasına karşın ilandan sonra fiyat soranlarının arttığını belirten banka yetkilileri, açıklanan fiyatların o vadede doların bu fiyatı göreceğine ilişkin bir deklarasyon olmadığını belirtiyor. İşlemin yeni olmadığını, ilandan önce de bu tür işlemlerin yapıldığını söyleyen bankacılar, "İhracat ve ithalat yapanlar için döviz fiyatı çok önemli. Örneğin, 30 Ağustos’ta fiyatın ne olacağı bilen bir şirket eğer o gün o fiyattan doları alacağını bilirse rahatlıkla bağlantısını kurabilir ve o gün dolar kurunun ne olacağını düşünmek zorunda kalmaz" diye konuştu. 
     
Bir yıl sonra için verilen fiyat 2.8 milyon Vade Süre Alış kuru Satış kuru 5 Ağustos 2002 1 hafta 1.705.000 1.718.000 29 Ağustos 2002 1 ay 1.759.000 1.777.000 30 Ekim 2002 3 ay 1.908.000 1.944.000 2 Ocak 2003 5 ay 2.099.000 2.146.000 29 Ocak 2003 6 ay 2.186.000 2.246.000 27 Temmuz 2003 1 yıl 2.810.000 2.920.000      
     Fiyatlama gün içinde değişebiliyor. 
     



 EKONOMİ 
























</TEXT>
</DOC>
