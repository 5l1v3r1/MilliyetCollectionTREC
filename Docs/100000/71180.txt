<DOC>
<DOCNO> 71180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur21.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM'de durdurulan minibüstekilerin soygunla ilgisi yokmuş 
</HEADLINE>
<TEXT>

     4. Levent'te bulunan İş Bankası 
     Şubesi soygununda kullanıldığı gerekçesiyle durdurulan minibüste bulunan 5 kişinin, asker oldukları anlaşılınca serbest bırakıldıkları bildirildi. 
     TEM Otoyolu Beşiktaş-Sarıyer durdurulan 34 U 3948 plakalı minibüste bulunan 5 kişinin, sivil kıyafetli askerler olduğu belirlendi. 
     Levent Polis Karakolu'na getirilen ve olayla alakaları olmadığı anlaşılan bu askerler, daha sonra karakola gelen askeri yetkililere teslim edildi. 
     Bu arada, İstanbul genelindeki uygulamalara havadan katılan bir polis helikopteri, Kemerburgaz yolu üzerinde, olayda kullanıldığı sanılan Laguna marka otomobile benzer bir aracın seyrettiğini gördü. 
     Zaman zaman zigzag çizen otomobili havadan ve karadan takibe alan polis, bir süre sonra durdurduğu araçtaki kişinin olayla alakası olmadığını belirledi. Kişinin, Orman Bölge Müdürlüğü'nde çalıştığı öğrenildi. 
     Öte yandan, operasyona katılan Asayiş Şube Müdürlüğü'ne bağlı bir polis aracı, Bahçeköy yolu üzerinde bir kamyonetle çarpıştı. 
     Ekip aracında bulunan bir polis memuru yaralanarak, Sarıyer Devlet Hastanesi'ne kaldırıldı. 
     






</TEXT>
</DOC>
