<DOC>
<DOCNO> 69049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/astro/index.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlikeli yıldızlar 
</HEADLINE>
<TEXT>

Birkaç haftadır sizlere astrolojinin temelinde yer alan yıldızlardan ve astrolojik açıklamalarından söz ediyorum. Bu hafta mücadele, zorlama ve problemlere işaret eden öğelerden söz edeceğiz. Bu yıldızların başında, 26 d Boğa’da yer alan Algol geliyor. Bu yıldız pek çok kaynakta büyük zorluklar, olumsuz özelliklerle anılır. Algol Perseus takımyıldızında yer alır ve Medusa’nın kesilen başındaki yıldızdır. Mitolojik hikayesinden de anlaşılacağı gibi şiddeti, yoğunluğu, olumsuzluğu anlatır. Ayrıca bu yıldızın ön planda olduğu pek çok durumda boyun ve boğaza ilişkin sorunlara işaret edilir. 8 d Oğlak burcunda yer alan Facies ise şiddet ve savaşla ilişkilendirilir. Örneğin bu yıldız Arjantin’e savaş açan eski İngiliz Başbakanı Thatcher’ın haritasında belirgindir. Sonuç her zaman problemli olmayabilir ama kişi aradığı şiddetin kurbanı olma riskini de taşır. 21 d Başak burcundaki Denebola ise huzursuzluk, toplum dışına itilme ve doğal afetlerle ilişkilendirilir. Bu yıldız 11 Eylül aldırı haritasında Güneş’le birleşmekteydi. Akrep burcunun kıskaçlarında yer alan Aculeus ve Acumen yıldızları da 25 ve 28 d. Yay liderliğe işaret etmekle birlikte saldırılara ve muhalefete de işaret eder. Sizlere bu yazılarda yıldızların özelliklerinden söz ettik ve ancak birkaç tanesini tanıtabildik. Sabit yıldızlar astrolojinin en eski ve daha çok kehanete yönelik unsurlarıdır. Bu konuda çalışırken detaylı bir analiz yapmak ve pek çok etmeni bir arada ele almak gerekir. Tarihe geçen ve iz bırakan pek çok kişinin hayatı, sabit yıldızları incelenerek aydınlatılabilir. Ayrıca Saat Astrolojisi adı verilen ve eski bir teknik olan kehanet yönteminde de sabit yıldızlar dikkate alınırlar. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
