<DOC>
<DOCNO> 52900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/cemal.html </URL>
<DATE> 2001/11/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tarihin iliklerine işlediği bir yerde beyaz gece 
</HEADLINE>
<TEXT>

     Gece yarısıydı. Ama daha güneş batmamıştı. Aydınlıktı ortalık. Bir beyaz geceydi, St. Petersburg'da geçen haziran ayı yaşadığımız... 
     Karşımızda Kışlık Saray. 
     Koskoca meydanda tarihi yeniden yaşamaya çalışmak Biliyorum, nafile bir çaba. Ama buralara gelip de, Kışlık Saray'ın önünde John Reed'i, Amerikalı gazeteciyi, yirminci yüzyılı paramparça eden 1917 İhtilali'nin o komünist tanığını anmadan, Dünyayı Sarsan 10 Gün isimli kitabını hatırlamadan olur mu hiç 
     "7 Kasım sabahı çok geç kalktım. Islak, puslu bir havaydı. Top sesleri duydum. Devlet Bankası'nın kapalı kapıları önünde süngülü askerler duruyordu. 'Hangi yandansınız ' diye sordum, 'Hükümetten mi ' Biri gülümseyerek cevap verdi 
     'Artık hükümet kalmadı.' 
     Kışlık Saray'ın pencerelerinden çıkan ışıkların altında Kızıl Muhafızlar olduklarını gördüm. Odundan barikatın üzerinde sürüne sürüne yürüdük ve içeri atladık. Halılar, porselenler, kumaşlar... Yağma tam başlamıştı ki, 'Yoldaşlar, devrim disiplini Hiçbir şey almayacaksınız. Ulusun malı bunlar.' diye bağırdı biri." 
     Soruyorum 
     "John Reed'i biliyor musun " 
     Genç Rus'un yanıtı 
     "Tabii ki biliyorum. Okuldayken, Dünyayı Sarsan 10 Gün'den çok söz ederlerdi. Belki de bu yüzden okumadım. Ama şimdi okumak ilginç olabilir." 
     Tarihin iliklerine kadar işlediği bir kent Bunu örneğin New York için söyleyemezsin. Fakat St.Petersburg öyle. Tarihle flört edercesine bir duygu bu şehri gezmek... 
     Ama bazen tarih böylesi kentlerde turistik eşya haline geliyor. Avrora Zırhlısı. Neva Nehri kıyısına çekilmiş. Kronştad'lı devrimci bahriyelileri ihtilalde St. Peterburg'a taşıyan zırhlıda Güzel Rus dilberleri, hatıra fotoğrafı için poz veriyorlar koca toplara yaslanıp. O toplar ki 7 Kasım'da Çarlar'ın Kışlık Sarayı'nı topa tutmuş, geçici hükümeti korkutup Lenin'e ihtilalin kapısını aralamış... 
     Hep aynı mekanlar çekiyor. 
     Devrim nostaljisi belki de... 
     Yağmur çiseleyen bir gün. Köhne, kasvetli bir yapı. Rusya Siyasi Tarih Müzesi. Yorgunlukla mutsuzluğu mavi gözlerinden akan ihtiyar kadın bilet kesiyor kapıda. Lenin 1917 yazında hemen her gün bu balkona çıkar, aşağıdaki şu küçük meydanda toplanan Petrogradlı işçi ve askerleri ajite edermiş... 
     Rus Müzesi'nde yağlı boya bir tablo. Tanıdık bir yer İstanbul, Ortaköy Camii. Ressamın adı, Alexei Bogoliubov, Turkey, Ortake, 1965... Ve Ayvazovski'ler Fırtınada batan gemi resmi, ismi 'Dalga' olan... 
     Hermitage'ın zenginliği, ihtişamı, göz kamaştırıcı depdebesi... Ve St. Petersburg'da, bir havyar bar'da diet - cola içen Amerikalı turistler... 
     Nevski Prospekt'te yürürken Doğan Avcıoğlu çıkıyor bir dipsiz kuyudan. Devrim dergisinin önünde, ağzında emzik gibi cigarası, bizim Moacu gençlerle kafa buluyor, "Devrim, Nevski Bulvarı gibi dümdüz değildir" diye... 
     Nevski'nin üstündeki Edebiyatçı Kahvesi. Doğan Bey'den sonra bu kez de İlhan Abi Puşkin'in 1837'de, delice sevdiği karısı için düelloda ölmeye gitmeden önce bir kadeh konyak içtiği kahve. Hatırlıyorum, İlhan Selçuk da 1980'lerin başında gelmişti St. Petersburg'a. O zaman adı Leningrad'dı. Çok sevmişti, anlatırdı. Fakat o sıralar memlekette askeri yönetim olduğu için röportaj yazmasını istememişti Nadir Bey... 
     Dostoyevksi'nin evi. 
     Gri bir bina. Kasvetli. Daracık taş merdivenlerden yukarı çıkılıyor. Budala'yı burada yazmış. Başka dillerde çıkmış Budala kitapları bir köşede. Bizim Can Yayınları'nınki de var aralarında... 
     Baudelaire'in Paris'i. 
     Kafka'nın Prag'ı. 
     Brecht'in Berlin'i. 
     St. Peterburg kimin 
     Bu şehri Rusya'nın Avrupa'ya, daha doğrusu modernleşmeye açılan tek kapısı olarak 18. yüzyılın başlarında inşa eden Büyük Petro'nun mu Bu kente sanat hazineleri yığan Çariçe Katerina'nın mı 
     Yoksa Dostoyevski'nin mi Petro'nun Neva'ya bakan heykelini Bronz Süvari isimli şiiriyle ölümsüzleştiren büyük Puşkin'in mi St. Petersburg 
     Ya Çaykovski ne olacak Gogol, Glinka, Mussorski Büyük ozanlar Mayakovski ve ev müzesinin önünde Ayşe'yle hatıra fotoğrafı çektirdiğimiz Anna Akhmatova... Nobel ödülünün edebiyat ödülünün sahibiJosepn Brodsky... Igor Stravinski... Lolita'nın yazarı Nabokov... 
     St. Petersburg hangisinin Hepsinin. Şehrin ruhunu ve kültürünü onlar yoğurmuş yapıtlarıyla. 
     Üç ihtilal yaşamış... Tarih boyunca doğal afetler hiç bırakmamış yakasını... Hitler ordularının 900 günlük kuşatmasından muzaffer çıkmış... Sonra 'Stalin terörü'yle boğuşmuş... 
     Ancak ruhunu da, kültürünü de hiç teslim etmemiş St. Petersburg. Onun için bu kadar güzel bu şehir. Görmüş geçirmişliğin, yaşanmışlığın, olgunluğun tüm izlerini taşıdığı için bu kadar etkileyici... 
     Vakit gece yarısını çoktan geçti, ortalık ancak kararıyor. Kışlık Saray'ın damındaki heykeller canlanırken, beyaz gecemiz bitiyor. Neva Nehri'nin sularına vuran günün son ışıkları harikulade... 
     Yaşamak güzel şey 
     ------------ 
     New York Review of Books, 20 Şubat 97, Aileen Kelly'nin 'Ölülerin Gülümsediği Şehir" isimli makalesi. 
     Bu kenti geçen haziran ayında gezerken, Washington temsilcimiz Yasemin Çongar'ın hediye ettiği enfes bir kitap okudum St. Petersburg, A Cultural History, Solomon Volkov, Simon and Schuster, New York, 1997. 
     
     







Siyah beyaz 


Mumcu'yu hiç ciddiye almıyorum 


Tarihin iliklerine işlediği bir yerde beyaz gece 


Öteki ada 2 


Bulgaristan sosyalizme dönecek mi 


Hayatımızın değişmeyenleri ve İş Bankası 


Kadın kaprisi hayatımızın rengidir 


"Çavuş Cemilöden Türkan Şoray’a 


2002'ye girerken güvenoyu 


Piyasalar dediğiniz yalan - dolan 


Deprasyon’ kılavuzu 


Sadece futbolcularımız gol atıyorlar 


Şenol Güneş ve Derviş bir yol ayrımında 


Ordu insanın aklını karıştırıyor 


Kamusal çıkar hologramlanıyor 


</TEXT>
</DOC>
