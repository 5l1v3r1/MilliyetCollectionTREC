<DOC>
<DOCNO> 83206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/yazar/tamer.html </URL>
<DATE> 2002/05/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Muallim Mektebi'nde Trafik Kongresi 
</HEADLINE>
<TEXT>

     Son dönemde sıkça karşılaştığım bir soru var 
     "Trafikte Ortak Akıl Platformu TRAP'a ne oldu Epeyce bir süredir sesiniz -sedanız çıkmıyor." 
     TRAP katılımcılarından da zaman zaman benzeri telefonlar alıyorum 
     "Yahu bizim TRAP'a ne oldu " 
     Son toplantımızı 2001 Nisan'ında Renault - Mais Genel Müdürü İbrahim Aybar'ın evsahipliğinde yapmıştık. Araya derin ekonomik kriz girdi. Katılımcıların neredeyse tümünün öncelikleri değişti. Bu arada trafiğe çıkan araç sayısında ciddi düşüş olduğu için trafik kazaları da bayağı azaldı... 
     TRAP'ın en ciddi ve sadık katılımcılarından Gazi Üniversitesi Trafik Planlaması ve Uygulaması Anabilim Dalı Başkanı Prof. Dr. Süleyman Pampal'ın çağrısıyla trafiğe kısa süre için de olsa dönüş yapmış oldum. Trafiğe bir ömür vermiş Prof. Dr. Rıdvan Ege hocamız ve master tezi olarak kapsamlı bir trafik araştırmasına imza atmış olan Kanal D'nin Genel Yayın Yönetmeni Tuncay Özkan'la birlikte plaketimi almak, ayrıca medya ve trafik panelinde konuşmak üzere Ankara'ya gittim. 
     Havaalanları ve uçaklar da cenaze törenleri gibi, çok sayıda tanıdık ya da sizi tanıyanlarla karşılaşıp fikir alışverişinde bulunulan yerler haline geldiğinden, Pampal sayesinde sabahın yedisinde başladığımız trafik muhabbeti, akşamın dokuzuna dek sürdü. 
     Plaket töreni ve panel, içinde bulunduğumuz Trafik Haftası nedeniyle Gazi Üniversitesi, Karayolları ve Emniyet Genel Müdürlüğü'nün birlikte düzenledikleri 3 günlük Uluslararası Trafik Güvenliği Kongresi kapsamında yapıldı. 
     
Muallim Mektebi      Gazi Üniversitesi'nin rektörlük binasına adımımı atar atmaz, bu tarihi binanın konferans salonu, sadelikten kaynaklanan görkemiyle beni büyüleyiverdi. Mimar damarım kabardı. Bugün inşa edilen çoğu görgüsüz ve abartılı binaların bende yarattığı görüntü kirliliğinin ayırımına bir kez daha vardım. 
     Gazi Üniversitesi, Cumhuriyetimizin Ankara'daki ilk binalarındanmış. 1927'de Atatürk'ün isteğiyle Muallim Mektebi olarak inşa edilmiş. Öğretmenlerin Türkiye'nin geleceği için önemini her fırsatta dile getiren Atatürk, lafla kalmayıp haftada bir de buraya gelir, konferans salonunda topladığı genç öğretmen adaylarına ders verirmiş. 
     
Miniklere ödül      Kütahya'dan Uşak'a, Antalya'dan Trabzon'a Anadolu'nun çeşitli illerinden gelen trafiğe duyarlı yaratıcı ilkokul öğrencileri, Atatürk'ün her hafta ders verdiği konferans salonundaki kürsüye önceki gün çıkıp kısa konuşmalar yaptılar. Ankara Trafik Vakfı'nın katkılarıyla, ilköğretim çağındaki çocuklarda trafik bilincinin geliştirilmesi amacıyla resim, slogan ve fotoğraf dallarında düzenlenen yarışmanın birinci, ikinci ve üçüncüleriydi onlar. Resim dalında birincilik ödülünü kazanan, muhtemelen ana okulundaki 4 - 5 yaşlarındaki miniği mikrofonda dinlemeliydiniz... Ödülün 500 milyon lira olduğu açıklandığında salondan "minikler için büyük para" anlamına gelebilecek uğultu da dikkat çekiciydi. 
     Slogan yarışmasında Kütahya'dan 8 - 9 yaşlarındaki Pınar Yıldırım, Trafik kurallarına sadece "insanlar " uyar sloganıyla birinci olurken, 300 milyonluk ikincilik ödülü Ne hızlı, ne yavaş, her an dikkat vatandaş sloganıyla Antalya'ya, 200 milyon liralık üçüncülük ödülü de Hız yolu değil, yaşamı kısaltır sloganıyla Uşak'a gitti. 
     İlkokul öğrencilerinin buldukları sloganlar, bundan sonraki trafik kampanyalarında pekala kullanılabilir. Özellikle de birinci olan "Trafik kurallarına sadece "insanlar " uyar" sloganı. Bir ilkokul öğrencisinin bu yapıcı sloganının açıklandığı saatlerde Afyon Valisi Ahmet Özyurt gibi bir mülki amirin "Trafikte yılın ayısı ödülü" verilmesi yönündeki önerisi ise şaka gibi... 
     Neredeyse her gün 23 Nisan olsa da çocuklar ülkeyi yönetse diyeceğim... 







Ecevit'in yeni misyonu 


Devletler hukuku, Org. Kıvrıkoğlu'nun tepkisi ve Türkiye'nin profili... 


Dış basın gördü 


Ecevit Çekilmem söz konusu değil 


Derviş 'Seçim erken olsun ' diyor 


AB'deki bıyıksız Türkler 


Özel okul zamları 2 


Neden şıkır şıkır oynamıyorlar 


İntiharlarda medyanın sorumluluğu ve Milliyet’in kararı 


BDDK, Ajda’nın peşinde 


Yasal boşluk var Kim terörist, kim çeteci belli değil 


Van'da canavar değil şenlik 


Devletleşen Partiler 


Muallim Mektebi'nde Trafik Kongresi 


İnsanın kendisinden farkı nedir 


Bankalar bilanço düzeltiyor’ 


</TEXT>
</DOC>
