<DOC>
<DOCNO> 89261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sonspo16.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy ''34 Federasyon Başkanı'nın yapamadığını yaptım'' 
</HEADLINE>
<TEXT>

     Futbol Federasyonu Başkanı Haluk Ulusoy, ''4,5 yılda 34 federasyon başkanının yapamadığını yaptım. Hala eleştiriliyorum'' dedi. 
     Haluk Ulusoy, kendisinden önce 34 federasyon başkanının görev yaptığını, ancak kendisinin 4,5 yılda Türkiye için çok önemli olaylar gerçekleştirdiğini belirtti. 
     Ulusoy, şunları söyledi 
     ''4,5 yılda milli takımı Avrupa Futbol Şampiyonası'nda çeyrek final oynattım. Dünya Kupası'nda, 48 yıl sonra ilk defa finallere kaldık. 12 futbolcumuz yurtdışında oynuyor. Bir teknik direktörümüz dünyanın en büyük takımlarından birinde görev yaptı. Bunların hepsi benim zamanımda oldu. Ama hiç kimseye yaranamıyorum. Ben daha ne yapayım Hala Haluk Ulusoy istifa etsin diye eleştiriliyorum. Bu yazıları okuyan futbolcum, yöneticim ne düşünür Nasıl bir ülke olduk anlamadım Bu ülke Haluk Ulusoy'u da gördü, benden öncekileri de. El ele verip Türkiye'yi bir yerlere götürelim diyoruz, ama hiç kimseyi yanımızda bulamıyoruz.'' Haluk Ulusoy, göreve geldiğinde, Futbol Federasyonu bütçesini 3 trilyondan 75 trilyona çıkarttığını ve bunların hepsinin Türk futbolunun geleceğini daha aydınlık yapmak için gerçekleştirdiğini söyledi. 
     Dünya Kupası finallerinde grupta Çin ile yapılacak son maça da değinen Ulusoy, ''Eğer futbolcu kardeşlerimizi rahat bırakırlarsa çok rahat kazanabileceğimiz bir maç. Futbolcular Türkiye için, kendileri için, aileleri için çıkacaklar ve kazanacaklar'' diye konuştu. 
     Ulusoy, Brezilya-Kosta Rika maçının sonucuna göre de Japonya'ya gidip gitmeyeceğimizin belli olacağını sözlerine ekledi. 
     





</TEXT>
</DOC>
