<DOC>
<DOCNO> 75908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo03.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesenin ağzı açıldı 
</HEADLINE>
<TEXT>

Galatasaray yönetimi, Trabzonspor maçı sonrası futbolculara bir milyon dolar dağıtarak verdiği sözü yerine getirecek. Üç puanın alınması halinde bu miktarın daha da artabileceği belirtildi 
     ERHAN TELLİ 

     Canaydın açıkladı 
     GALATASARAY’IN Özhan Canaydın başkanlığındaki yeni yönetimi şampiyonluk için kesenin ağzını açtı. Göreve gelir gelmez futbolculara eski yönetimin söz verdiği paraları ödeyeceğini açıklayan Başkan Canaydın ve ekibi, Trabzonspor maçından sonra Sarı - Kırmızılı oyunculara yaklaşık bir milyon dolar dağıtmaya karar verdi. Futbolcuların zorlu derbiden üç puanla dönmesi halinde ise bu miktarın daha da artabileceği bildirildi. 
     
     Oyuncular sevindi 
     TAKIMA kritik Trabzonspor maçı öncesinde, "Üç puanı kapın, paraları alın" mesajını gönderen yöneticiler, Trabzon’dan İstanbul’a döner dönmez Florya’da ödemeleri gerçekleştirecekler. Oyunculara olan birikmiş borçların ikinci bölümünü ise sezon sonunda vermeye hazırlanan yönetimin, yaptığı bu zamanlamanın şampiyonluk yarışında morale ihtiyacı olan futbolcuları bir hayli sevindirdiği, doping etkisi yaptığı öğrenildi. 
     
     Bana borçlular’ 
     YÖNETİMİN alacaklarının yanı sıra üç deplasman maçına da vereceği özel prim oyuncuların keyfini daha da artırdı. Fenerbahçe’nin son dakikada aldığı beraberlikle büyük bir sevinç yaşayan Sarı - Kırmızılılar, Trabzon’dan mutlak üç puan bekliyor. Başkan Özhan Canaydın futbolcuların kendisine bir deplasman galibiyeti borçlu olduğunu söyledi, "Uzun zamandan beri ilk kez deplasmana gittim. Ama galibiyet alamadık" diye konuştu. 
     
Gol orucu bitecek’      Galatasaray’daki son golünü geçtiğimiz yılın son sınavında Trabzonspor’a karşı atan ve o günden bu yana resmi maçlarda rakip fileleri havalandıramayan Hasan Şaş, yarın akşam gol orucunu bozmaya kararlı. Yıldız futbolcu, "Şanssızlığımı bir türlü yenemiyorum. Ya kalecilere, ya da direklere takılıyorum. Bu işin bir sonu olmalı. İnşallah Trabzonspor maçında şanssızlığımı kıracağım" dedi. 
     
     
Aslan düğün yaptı      SARI-KIRMIZILI futbolcular dün akşam takım arkadaşları Ergün’ün oğlu Berkay’ın Polat Otel’de gerçekleşen sünnet düğününe katıldı. Galatasaraylı oyuncular şampiyonluk yolunda oynayacakları zorlu maçlar öncesi eşleriyle birlikte gecede bol bol eğlenerek stres attılar. Düğüne yöneticiler de geldi. 
     
Ergün-Perez umudu      SAKATLIKLARI nedeniyle Trabzon’a götürülmeyecekleri açıklanan Ergün ile Perez, Lucescu ile görüşerek "Biz de gelmek istiyoruz" dediler. Ergün’ün sağ kasığındaki ağrılarının azaldığı, Perez’in de belindeki tedavisinin olumlu sonuç verdiği bildirildi.İki futbolcu hakkında son kararı Lucescu verecek. 
     
Capone huzursuz      SEZON sonunda sözleşmesi sona erecek olan Brezilyalı futbolcu, yönetimin bu konuda hiçbir adım atmamasından sıkıntı duyuyor. Bir an önce Sarı - Kırmızılı kulüple masaya oturmayı hedefleyen Capone, yöneticilerin duyarsızlığından yakındı ve "Galatasaray’da kalmak istiyorum. Para hiç önemli değil. Ancak kimse benimle görüşmüyor" ifadelerini kullandı. 
     
Görev bölümü      GALATASARAY Yönetimi, dün görev dağılımı yaptı. 2. Başkanlığa getirilen Ali Dürüst, Basın Sözcülüğü’nü de Temel Aksoy’la birlikte üstlendi. Abdürrahim Albayrak’ın yönetim dışından Futbol Şubesi Sorumluluğu’na devam etmesine karar verildi. Yönetimin, bir çok dalda kendi dışından isimlere sorumluluk vermesi dikkat çekti. 
     



 SPOR 


























</TEXT>
</DOC>
