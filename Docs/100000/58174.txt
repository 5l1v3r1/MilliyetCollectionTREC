<DOC>
<DOCNO> 58174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur17.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Arjantin deneyimini öğrenecek... 
</HEADLINE>
<TEXT>

     TOBB Başkanı Hisarcıklıoğlu, Arjantin'de yaşananların Türkiye'de yaşanma riski olmadığını belirtirken, Arjantin Ticaret Odası Başkanı Jorge Fiori'yi Türkiye'ye davet ederek, herhangi bir bir kazaya uğramamak için, noktalarda hata yaptıklarını konusunda görüşlerini almak istediklerini belirtti. 
     Hisarcıklıoğlu, TÜGİAD Ankara Şubesinin düzenlediği, "Vergi Politikaları, Reel Sektörün Görüş ve Önerileri" konulu panelin çıkışında basın mensuplarının sorularını yanıtladı. IMF programı çerçevesinde Türkiye ile Arjantin'in aynı kategoriden çıkarıldığını hatırlatan Hisarcıklıoğlu, Arjantin'de gelinen noktayı tasvip etmenin mümkün olmadığını söyledi. Türkiye'nin bu olaylara gebe olmadığını kaydeden Hisarcıklıoğlu, "Bütün dünyadaki gelişmeler içerideki düzenlemelerle beraber Türk ekonomisinin iyiye doğru gittiğinin emarelerini gösteriyor" dedi. 
     Hisarcıklıoğlu, bu iyileşmenin de henüz yeterli olmadığını, 1 milyona yakın işsiz olduğunu bunun için ilave istihdamın teşvik edilmesi gerektiğini belirtti. 24 Aralık'ta Çalışma Bakanı Yaşar Okuyan'la bu konuda bir toplantı gerçekleştireceklerini belirten Hisarcıklıoğlu, "İlave istihdam kaynaklarını tekrar istihdama yönlendirmek sıkıntıların önünü kesecektir" diye konuştu. Hisarcıklıoğlu, "Arjiantin'de yaşananların Türkiye'de yaşanma riski var mı" yönündeki bir soruyu, "Zannetmiyorum. TOBB olarak Arjantin Ticaret Odası Başkanı Jorge Fiori'yi Türkiye'ye davet ettim hangi noktalarda hata yapmışlar, daha önce biz iki sefer kaza yaptık bir kazaya uğramamak için görüşlerini alacağız" dedi. 
     






</TEXT>
</DOC>
