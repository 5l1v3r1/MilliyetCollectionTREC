<DOC>
<DOCNO> 73349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/siyaset/siy03.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’ya en büyük destek İran’dan 
</HEADLINE>
<TEXT>

Abdullah Öcalan’ın dört yıl korumalığını yapan Ercan Ay, IKYB’ye kaçtı. Terörist Ay, PKK’nın çökmek üzere olduğunu anlattı 
     ANKARA Milliyet 

     Abdullah Öcalan’ın 1993 - 1997 arasında yakın korumalığını yapan Ercan Ay adlı terörist, PKK’dan kaçarak Irak Kürdistan Yurtseverler Birliği’ne IKYB teslim oldu. 
     NTVMSNBC’nin haberine göre, Türk güvenlik birimlerinin de kayıtlarında bulunan Ay’ın, 19 Şubat’ta Irak Kürdistan Yurtseverler Birliği yetkililerine teslim olduğu, istihbarat birimlerine IKYB tarafından alınan ifadesinin ulaştırılmasıyla ortaya çıktı. 
     
     Suriyeliler ayrıldı... 
     Ay’ın ifadesinin en önemli bölümünü, Öcalan’la yabancı yetkililerin gizli temasları oluşturdu. Ay, 4 yıl boyunca Öcalan’ın düzenli olarak Yunanistan, Almanya, İngiltere, Rusya, Güney Kıbrıs Rum Yönetimi, Ermenistan, Hollanda ve Belçikalı güvenlik ve istihbarat yetkilileriyle görüştüğünü söyledi. Ay’ın ifadesinde Suriye kökenlilerin bütünüyle örgütten koptuğu, Irak asıllıların ayrılmak için fırsat kolladıkları, şu sıralarda örgüte en çok İran’dan destek geldiği vurgulandı. 
     
     Öcalan’dan açıklama 
     Osman Öcalan’ın da, huzursuzluğu önlemek için sık sık "Kürdistan amacından vazgeçmedik. Yakında çıkacak genel afla Türkiye’ye dönüp serbest siyaset yapacağız" şeklinde konuşmalar yaptığı belirtildi. 
     



 SİYASET 












</TEXT>
</DOC>
