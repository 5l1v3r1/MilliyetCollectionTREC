<DOC>
<DOCNO> 89306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/dunya/dun01.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Utandıran mönü 
</HEADLINE>
<TEXT>

Dünyada 800 milyon insanı pençesinde kıvrandıran açlık sorununu tartışmak için Roma’daki BM zirvesinde buluşan devlet adamlarının mönüsünde, kaz ciğeri, istakoz ve kaz filetosu vardı 
     DIŞ HABERLER SERVİSİ 

     İtalya’nın başkenti Roma’da önceki gün başlayan ve yarın sona erecek olan Birleşmiş Milletler Tarım ve Gıda Örgütü’nün FAO düzenlediği Dünya Gıda Zirvesi, masaya yatırılan konulardan çok, gelişmiş ülke liderlerinin zirveye ilgi göstermemesi ve görkemli öğle yemeğiyle zihinlerde iz bırakacak. 
     182 üyesi olan FAO’nun beş yıl aradan sonra ikincisini düzenlediği zirvede, dünyada açlık çeken 800 milyon insana nasıl yardım edileceğinin görüşülmesine rağmen sadece 38 ülke devlet başkanları düzeyinde temsil edildi. Ev sahibi İtalya ve Avrupa Birliği Dönem Başkanı İspanya dışında bu ülkelerin tamamına yakını Afrika ülkeleri oldu. 
     Açlık Zirvesi’nde açların geleceği için hayati önem taşıyan konulardan çok önceki gün 3 bin delegeye verilen görkemli öğle yemeği dikkat çekti. Roma’nın en lüks restoranlarında verilen öğle yemeğinde, 170’in üzerinde garson, çoğu açlıkla pençeleşen Afrika ülkelerinden gelen delegelere kaz ciğerinden ıstakoza, mönülerinin en seçkin yemeklerini sundu. 
     Yapılan hesaplar, dünyadaki 358 dolar milyarderinin gelirinin, dünya nüfusunun yüzde 45’ini barındıran az gelişmiş ve gelişmekte olan ülkelerin gelirine eşit olduğunu ortaya koyuyor. İşte açlıkla ilgili çarpıcı veriler 

</TEXT>
</DOC>
