<DOC>
<DOCNO> 62025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yasam/ayas.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş parasız halde 6 cana can kattı 
</HEADLINE>
<TEXT>

Limon satarak geçinmeye çalışan Meryem Yurtsever, ölen kocasının organlarıyla tam 6 yaşam kurtardı 
     SELMA KUNAR ANTALYA DHA 

     Her şey bir trafik kazasıyla başladı. 50 yaşındaki pazarcı Mehmet Ali Yurtseven, taksitlerini yeni bitirdiği motosikletiyle bir kamyonun altında kalarak hayatını kaybetti. Yurtseven, geride 2 aylık hamile bir eş ve 9 yaşında bir çocuk bıraktı. Ancak onun ölümü 6 canı kurtardı. 
     
     Kalbi de deva oldu 
     Pazarda limon satan ve komşularının yardımıyla geçinen Meryem Yurtseven 29 , ölen eşinin organlarını bağışladı. Yurtseven'in böbrekleri Halil İpekoğuz ve Turan Keskin'e, karaciğeri Hüseyin Altınok'a, korneası Ayşe Öz ve Mehmet Ertürk'e can verdi. Talihsiz pazarcının kalp kapakçıkları ise Ankara Üniversitesi Tıp Fakültesi'ne gönderilerek bir hastaya takıldı. 
     
     Tek istediğim iş’ 
     Meryem Yurtseven, elektrik ve suyu kesik evinin kirasını ödeyemediğini, komşuların yardımlarıyla yaşadıklarını belirterek, şöyle konuştu 
     "Başka insanları yaşama döndüreceği için hiçbir karşılık beklemeden eşimin organlarını bağışladım. Tek isteğim bir iş. Oğlum Burak ve doğacak bebeğim için çalışmam gerek." 
     Yurtsever'in karaciğeriyle hayata dönen Altınok 52 , talihsiz pazarcının eşine teşekkür ederek, "Doktorlar 6 aylık ömrüm kaldığını söylemişti. Şimdi hayata döndüm. Ömrüm boyunca hep dua edeceğim" dedi. Yurtsever'in böbreklerinden birini taşıyan Halil İpekoğuz 51 ise 24 aydır böbrek yetmezliği çektiğini kaydederek "Ölen kişinin eşini hastaneden çıkar çıkmaz ziyaret edeceğiz. Yaptığı fedak rlığı hiç unutmayacağım" diye konuştu. 
     



 YAŞAM 





















</TEXT>
</DOC>
