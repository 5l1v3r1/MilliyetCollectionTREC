<DOC>
<DOCNO> 84227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/ekonomi/eko05.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekleyişler olumsuz etkilenir 
</HEADLINE>
<TEXT>

Merkez Bankası Başkanı Serdengeçti, yeni düzenlemelerden sonra seçim ekonomisi uygulanamayacağını belirterek, Ancak, seçim bekleyişleri olumsuz etkileyebilir’ dedi 
     REUTERS 

     Merkez Bankası Başkanı Süreyya Serdengeçti, yeni düzenlemelerden sonra Türkiye’de seçim ekonomisi uygulanmasının zor olduğunu belirtti. 
     1979 ODTÜ Ortadoğu Teknik Üniversitesi mezunu olan Serdengeçti, ODTÜ Mezunları Derneği’nin düzenlediği toplantıda çeşitli soruları yanıtladı. Merkez Bankası’nın bağımsızlığının krizlere girilmemesinin sigortası olmadığını ifade eden Serdengeçti, "Krize girmemenin sigortası, ekonomik istikrar ve fiyat istikrarını sağlamaktan geçiyor" dedi. Seçim ekonomisi uygulamasının zor olduğuna dikkat çeken Serdengeçti, Hazine’nin daha fazla borçlanmasının mümkün olmadığına ve Merkez Bankası Yasası’nın banka kaynaklarının kullanımına imk n vermediğine işaret etti. Serdengeçti, "Ancak seçimler bekleyişleri olumsuz etkileyebilir. Ama biz Merkez Bankası olarak hedef ve programa devam ederiz" dedi. 
     
     IMF’ye rağmen karar aldık’ 
     Irak’a müdahale gibi herhangi bir dış etken durumunda Merkez Bankası’nın finansal istikrarın sağlanmasına öncelik vereceğini kaydeden Serdengeçti, "Ödevlerimizi ne kadar iyi yaparsak o kadar az etkileniriz" dedi. Merkez Bankası’nın kendisine müdahale edilmesini istemediği için siyasi tercihlere müdahale etmediğini de belirten Serdengeçti, uluslararası kurumların kararlarının bürokratlarca siyasilere kabul ettirilmeye çalışıldığı’ eleştirilerine ise şu yanıtı verdi 
     "Dalgalı kura geçildikten sonra Merkez Bankası piyasada bir dizi operasyon yaptı, bankaların açık pozisyonlarını kapatmaya yönelik döviz satışı yaptı. Bunlar IMF’ye rağmen yapıldı." 
     



 EKONOMİ 





















</TEXT>
</DOC>
