<DOC>
<DOCNO> 86052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/cemal.html </URL>
<DATE> 2002/05/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Gaziantep Büyükşehir Belediye Başkanı Celal Doğan’dan çağrı 
</HEADLINE>
<TEXT>
Cem Derviş ikilisi çare olur 
Tayyip Erdoğan’ın protesto oylarıyla yükseldiğini belirten Celal Doğan, seçimden kaos değil istikrarın çıkması için, Derviş ve Cem gibi alternatiflerin gerektiğini söyledi 
     GAZİANTEP 

     Yıllardır ilk kez geliyorum Gaziantep’e. Bambaşka bir kent olmuş. Yeşillenmiş, güzelleşmiş. Artık Antep kent gibi bir kent... Daha ilginci Su derdi, kanalizasyon derdi, arsa derdi kalmamış Antep’in... 
     Bilindiği gibi bu başarının altında bir 68’linin, Celal Doğan’ın imzası var. 1989’dan beri Büyükşehir Belediye Başkanlığı koltuğunda oturuyor. Üstelik her seçimde oyunu artırarak. 
     1999’da oyu yüzde 37’ye çıkmış... 
     Celal Doğan öteden beri yalnız Türkiye futbolunu değil, siyasetini de yakın markajda tutar. Kendisiyle önceki gün sohbet ederken, sözü siyaset sahnesindeki kilitlenmeye getirdi. Tayyip Erdoğan’ın yükseldiğini, bunun daha çok protesto oylarından kaynaklandığını belirtti. 
     Eğer Tayyip’e isabetli bir alternatif bulunursa, yani reaksiyon oylarına karşı doğru bir adres konursa, seçim sandığından kaos değil, istikrar çıkacağını söyledi. 
     Ne olabilirdi bu çare 
     Doğan’a göre, Derviş - Cem ikilisi. 
     
     Gerçek aktörler sahneye... 
     Gaziantep Büyükşehir Belediye Başkanı Celal Doğan’ın sözleri aynen şöyle 
     "Ankara’nın gündemiyle vatandaşın gündemi farklı. Siyasette Ankara daha çok kendini kurtarmaya endeksli durumda. Üretimle, aşla, işle ilgili sayılmaz. Recep Tayyip neden mi yükseliyor Halkın önüne doğru dürüst bir alternatif konmadığı için. Koy önüne Kemal Derviş’i Koy önüne Derviş - Cem ikilisini Bak bakalım o zaman Tayyip’in hızı kesiliyor mu, kesilmiyor mu Oylar bir partide toplanıyor mu, toplanmıyor mu " 
     Şunları da ekliyor 
     "Vatandaş hazır. Gerçek aktörler çıkmalı sahneye... Türkiye böyle gitmez. Türkiye böylesine layık değil. Türkiye tepeden tırnağa değişmeye, yeniden yapılanmaya muhtaç. Bunun için de yeni partiler yasası, yeni seçim yasası, yeni bir demokratik anlayış şart." 
     Doğan şöyle devam ediyor 
     "Kim yapacak bunları Bence Kemal Derviş’le İsmail Cem birlikte sahneye çıkmalı. Mevki, makam ya da önceliğin kime ait olduğu gibi tartışmaları bir yana bırakıp kolları sıvamaları gerekir. Bu bir yurtseverlik görevidir. Derviş - Cem ikilisi bir araya gelirse, seçime girecek partinin grubu bir saatte kurulur. Gerçek aktörler sahneye çıkarsa, parti kurmak oyuncak haline gelir." 
     Celal Doğan çağrısı böyle... 
     
     Gerçek iktidar kararsızlar... 
     Ankara’da, İstanbul’da, siyaset düşünen değişik odaklarda konuşulan Derviş - Cem formülü hayata geçebilir mi Bu ihtimali bir kenara not edebilirsiniz. 
     Seçim kadar çok oyun var 
     1999 milletvekili seçimlerinde MHP ile DSP’nin sürpriz bir patlama yaptıkları Gaziantep’te turlarken şu çok açıktı 
     Lamba yükseliyor Yani Tayyip Erdoğan güçleniyor. CHP toparlanma sürecinde... 
     Doğru Yol’da gelişme var. 
     İktidar partileri umutsuz vaka 
     Gerçeğe gelince Antep’te de kararsızlar iktidar Kenti boydan boya geçen 100. Yıl Parkı’nda, şırıl şırıl akan Pınar Deresi’nin önünde bir banka oturmuş. Emekli işçi, diyor ki 
     "Halk Partisi’ne verdim. Çiller’e verdim. Bu sefer cezasını öderim, sandığa gitmem." 
     Arkasından ekliyor "Bak yazıyon ama bana zararı dokunmasın " 
     
     "En genç nüfusa en yaşlılar " 
     100. Yıl Parkı’nda türbanlı bir kızla bir erkek. Öğretmen olduğunu söyleyen erkek dert yanıyor 
     "Kriz zaten hep ezilene vuruyor. Politikada yeni bir arayış var. Tayyip de zaten bundan kaynaklanıyor. Diğerleri denendiği için o çıkıyor. Keşke Cumhurbaşkanı Sezer girse politikaya..." 
     Türbanlı kız mahcup, önüne bakarken erkek arkadaşının görüşlerini paylaştığını söylüyor. 
     Parkta siyaset geyiği. 
     Bir işçi 
     "1999’da MHP’ye verdim. Beklediğimiz gibi çıkmadılar. Şimdi DYP’ye gideriz." 
     Meslek Lisesi öğrencisi 
     "Türkiye bugün dünyanın en genç nüfusuna sahip. Ama dünyanın en yaşlı liderleriyle idare ediliyor." 
     Bir SSK emeklisi 
     "Türkiye’nin genç bir lidere ihtiyacı var." 
     Bir lise öğrencisi 
     "Derviş’e hayır ama İsmail Cem olabilir." 
     
Burada ip çok satılıyor      Esnaftan biri "Tayyip’i yürütmezler Yine oy alır ama asker olsun, liderler olsun onun yolunu keserler." 
     "Niye öyle " 
     Sessizce kenarda dinleyen, bu noktada birden söze giren bir memur 
     "Demokrasi olmadığı için..." 
     "Kim öne çıkar " 
     Yine aynı memur 
     "Tayyip alır seçimi. Görev verir veya vermezler bilmem. Ama Antep’te Tayyip bir olur, yükseliyor." 
     Şehrin göbeğindeki Küpçü Hali Çarşısı. Kendirci dükk nı her tarafı ip dolu. Gülüyor 
     "Abim, bugünlerde ip çok gidiyor. İntihar eden çok zira..." 
     Elmacı Pazarı bir başka lem. Tenha ama reng renk. Baharat, antepfıstığı, altı çeşit Maraş biberi, kurutulmuş dolmalık patlıcan, biber, şire... 
     
     Mevcutlar tarihe gömülür 
     Dükk n sahibi Maraşlı. 
     Söyledikleri ilginç 
     "Antep’te, son seçimde Fethullahçılar, DSP ile MHP’yi desteklemişlerdi. Ama umduklarını bulamadılar. Şimdi çekildiler. Bize geliyorlar, AK Parti’ye..." 
     "Niye sırtını döndün Hoca’ya " 
     "Şimdi vatandaşın akışı Tayyip’e doğru da ondan..." 
     "Tayyip’i yürütmezler diyen var " 
     "Sandıktan 350 - 400 milletvekili çıksın da bırakmasınlar bakalım." 
     İlginç 
     Önündeki çuval çuval biberleri, yemişleri, kuru meyveleri gösterip yakınıyor 
     "Hasan abi, daha kürek vurmadık bunlara. Öğle vakti geldi, siftah yapmadık yani. Mezarlık gibi çarşı olur mu abim .. Şu mevcut partiler var ya, hepsi tarihe gömülecek inşallah." 
     Arslanyürek Baharatları... 
     Bir Bitki Avcısının Yaşamı... 
     Her türlü ot Isırganotu, kişniş, katırtırnağı... 
     Kulağıma eğiliyor 
     "Esnafın yüzde 90’ı Tayyip’e gidecek" diyor sessizce, "Çaresiz bırakınca gidiyorlar ona. Tayyip gelmesin. İyi ki ordu var " 
     
AB treni kaçmasın      Bakırcılar Çarşısı’ndan geçerek bir sanayiciyle sohbete gidiyorum. Seçim olsa ne olur Olmazsa ne olur Artılarını eksilerini konuşuyoruz. Siyasetten yakınıyor 
     "Kaynaklarımız çok fazla. Ama ne yazık ki siyasetin bir ayağı çukurda. Halk artık otuz kırk yıldır kendisini idare edenlerden kurtulmak istiyor. Ama bundan önce seçim yasalarıyla siyasi partiler yasasını mutlaka değiştirmek zorundayız. Yoksa seçim daha kötü olur. Fransa’daki gibi iki turlu seçim yapılabilir. Avrupa Birliği trenine binmeliyiz. Yoksa köyümüze dönmek, dünyaya kapanmak durumunda kalırız. Yazık olur." Son sözü de şu oldu Antepli sanayicinin "Türkiye’nin bu gündemini, ekonomiyi bıraktık, Sayın Ecevit’in bağırsak gazıyla uğraşıyoruz. Yazık değil mi " 
     
     Yarın ADANA 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
