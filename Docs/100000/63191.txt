<DOC>
<DOCNO> 63191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/guncel/gun08a.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KARAKOLDA AIDS korkusu 
</HEADLINE>
<TEXT>

Gözaltına alınırken kendisini ve bir polisi yaralayan kapkaççının sevgilisi, HIV pozitif çıktı. Olay sırasında görevli olan memurların hepsi eliza testi yaptırıyor 
     İzmir’in Kemeraltı semtinde, bir kadının çantasını kaparak kaçmaya çalışırken polis tarafından yakalanan ve polisi bıçakla yaralayan kapkaççının, birlikte yaşadığı iddia edilen kız arkadaşının HIV virüsünü taşıdığının ortaya çıkması tedirginlik yarattı. 
     Gasp yaparken suçüstü yakalanan ve mahkemece tutuklanan sanıklardan Halis Topal’ın 26 birlikte yaşadığı ileri sürülen Meltem Yiğitoğlu’nun, iki ay önce fuhuş suçundan yakalandığı ve yaptırılan kontrollerde HIV virüsü taşıdığının belirlendiği ortaya çıktı. Bu gelişme üzerine, kendini yaralayan Topal’ın, aynı bıçakla polis memuru Ozan Ayyıldız’ı da yaralaması, endişe yarattı. Ayyıldız, bunun üzerine Hıfzıssıhha Enstitüsü’ne giderek AIDS testi yaptırırken, Cumhuriyet Savcılığı’na da başvurarak, tutuklanarak cezaevine gönderilen Topal’a da AIDS testi yapılmasını istedi. Topal’ın yakalanması sırasında, açık olan yarasıyla temas eden Kemeraltı Karakolu görevlilerinin de, AIDS testi yaptırdığı öğrenildi. 
     Bu arada, fuhuş suçundan iki ay önce yakalanan Yiğitoğlu’nun HIV testlerinin pozitif çıktığı, fakat tekrar test yaptırılacağı belirtildi. 
     



 GÜNCEL 

























</TEXT>
</DOC>
