<DOC>
<DOCNO> 77015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/ekonomi/eko02.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal destek kurtaracak’ 
</HEADLINE>
<TEXT>

Bankalara verilecek sermaye güçlendirme desteğini sanal olarak yorumlayanlara BDDK Başkanı Akçakoca cevap verdi. "Bu vadelerde kendileri ödeyemezlerse onların yerine biz ödeyeceğiz. Yani kapanan yok. Bundan sağlıklı mesaj olmaz" 
     FİNANS SOHBETLERİ KADİFE ŞAHİN 

     Bankaların özkaynak yapısını güçlendirmek amacıyla devletin bankalara sağlayacağı desteği sanal’ olarak eleştirenleri yanıtlayan Bankacılık Düzenleme ve Denetleme Kurumu BDDK Başkanı Engin Akçakoca, "Kapanan olmayacak. Bu mesaj son derece sağlıklı" dedi. 
     Sermaye yeterlilik rasyosu yüzde 5’in üzerinde olan bankalara bu rasyoyu yüzde 8’e yükseltmeleri için yapılacak devlet desteğinin uzun vadeli kağıt olması nedeni ile sanal olarak değerlendirildiğini belirten Akçakoca, şöyle konuştu 
     "Uzun vadeli kağıt veriyorsunuz. Bu kağıdı kullanamıyorlar. Bunun için de sanal diyorlar. Bizim burada demek istediğimiz ise farklı. Bu kağıdın vadeleri var. Eğer o vadeler ile banka bunun bedelini ödemez ise o zaman biz ödeyeceğiz. Yani sermeyesini artıramazsa biz ödeyeceğiz. Bu şu güvenceyi veriyor. Ya o vadelerde bankanın sermayesi kendileri tarafından artırılmış olacak ya da bizim tarafımızdan artıralacak. Netice itibariyle kapanan yok. Sermaye artırımı söz konusu. Dolayısıyla bu mesaj son derece sağlıklı bir mesaj." 
     
     Esneklik olmayacak’ 
Karşılıklar Kararnamesi’nde bankaların beklediği yönde bir yumuşama olacak mı Olmayacaksa nasıl bir standart uygulanacak 
     Karşılıklar Yönetmeliği Biliyorsunuz artık kararname değil yönetmelik oldu , bir kredinin zora girmesi halinde neler yapılacağı dünya üzerindeki tüm bankalarda olduğu gibi Türkiye’de de sıralanmış. Uluslararası bir norm olarak bu kuralların uygulanması ile banka bilançolarının daha şeffaf hale gelmesi planlanıyor. Bu zora giren bir aktifin karşılığı ile ilgili bir uygulama. İstanbul Yaklaşımı ise hayatını sürdürebilecek durumda olan fakat zorda kalan firmalara tekrar canlanma imk nı sağlanmasını düzenleyen bir yönetmelik. 
     Bizim amacımız finans sektörümüzün son derece şeffaf ve güçlü olduğunu yurtiçi ve yurtdışı kamuoyuna göstermek. 
     
     Denetleme zaman aldı’ 
     İstanbul Yaklaşımı ile bankalarımızın her gün yüzyüze geldiği firmalardan canlanabilecek gibi olanlara tekrar canlanma imkanı tanımalarını sağlamaktır. Şimdi burada zor duruma gelen kredinin karşılığı ile ilgili olarak yapılabilecek bir esneklik beklentisi bu iki unsuru birbirine karıştırmaktadır. Bunu ayrı ayrı düşünmekte yarar var. 
     
İstanbul Yaklaşımı bugüne kadar neden işlerlik kazanamadı 
     Çok faktörü var. Birincisi henüz yönetmeliğini çıkaramadık. Yönetmeliğin çıkarılmasında beklentiler farklıydı. Bankalar Birliği tarafından hazırlanan Çerçeve Anlaşması bize geçen hafta intikal etti. Dolayısıyla orada bir gecikme sözkonusu. Bankaların yeniden sermayelendirilmesi ile birlikte ele alınması işin gecikmesine yol açtı. 
     
Sermaye yeterlilik rasyosu yüzde 5’in altında olan bankalara verilecek desteğin piyasa değerinden olması isteniyor. Bu talebi değerlendirecek misiniz, destek nominal mi olacak 
     Bu konuda BDDK açısından sorun yok. 
     
Sanal olarak nitelendirilen bu kaynağın yüzde 60’ının reel sektöre aktarılması mümkün olabilecek mi 
     Bence mümkün. 
     
     Bütün özerk kurumlar hesap vermeli 
     Yurtdışındaki uygulamalara bakıldığında özerk kurumların düzenleme, denetleme ve bütçe özerkliği bulunduğunu ifade eden Akçakoca, "Böyle olduğu için bu kurumlar başarılı olmuşlar" dedi. 
     "Bütçe özerkliği derken kendi bütçelerine sahip oluyorlar. Kendi elemanlarını yetiştirip, kendi ücretlerini belirliyorlar. Bu şekilde özerklik tanıyan ülkeler başarılı olmuşlar" diyen Akçakoca, "Ancak nasıl hesap verecekleri konusu yeniden ele alınabilir" dedi. Akçakoca şöyle konuştu "Türkiye’de de özerk kurullara sahip çıkılması gerekiyor. Ancak özerk kurulların nasıl hesap vereceğine tekrar bakılabilir. Yeni bir düzenleme getirilebilir. Ama bu özerkliklerini kaldırarak olmaz. Bir hesap verme düzeni her mercide olması gerekir. Yurtdışana göre bu kısmı eksik kalmış olabilir. Çünkü bakıyorum Türkiye’de diğer kurumlarda da böyle bir mekanizma yok." 
     
     Batıklar, Aktif Yönetim’e gelmeden satılabilir 
     Bankaların batmış kredilerine çözüm yaratmak amacıyla düşünülen Aktif Yönetim Şirketi’ne sermaye bulmanın mümkün olmayabileceğini kaydeden Akçakoca, devletin bu şirkete yüzde 20 oranında ortak olabileceğini söyledi. 
     "Biz bu şirkete yasa gereği Tasarruf Mevduatı Sigorta Fonu olarak ancak yüzde 20 oranında ortak olabiliyoruz. Yol haritasını açıklamamızın nedeni de bu şirketin ne şekilde sermayelendirileceğinin görülmesini sağlamaktı" diyen Akçakoca, şöyle devam etti "Sermaye oluşturamayabiliriz. O zaman Aktif Yönetim Şirketi’nin başka açılardan olaylara bakmasını sağlamamız gerekebilir. 
     O da şu bankaların nezdinde tahsili gecikmiş alacakların banka bünyelerinde paketlenerek, 
     Aktif Yönetim Şirketi’ne getirilmeden satılması söz konusu olabilir." 
     



 EKONOMİ 














</TEXT>
</DOC>
