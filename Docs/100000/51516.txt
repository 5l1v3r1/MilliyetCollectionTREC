<DOC>
<DOCNO> 51516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/ekonomi/eko04.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a yaklaşılamadı 
</HEADLINE>
<TEXT>

Zordaki şirketlerin kredi borçlarının yeniden yapılandırılmasını öngören İstanbul Yaklaşımı’ için çözüm haftaya kaldı 
     EKONOMİ SERVİSİ 

     Reel sektörü destekleme amacıyla başlatılan çalışmalardan dün de bir sonuç çıkmadı. Bankalar Birliği’nin İstanbul Akmerkez’deki ofisinde yapılan toplantıda İstanbul Yaklaşımı’na son şekli verilemedi. 
     Çözüm için gerekli olan finans kaynağının nasıl sağlanacağındaki belirsizlik, Ziraat ve Halk Bankası’nın reel sektöre tekrar kredi açıp açmayacağının belli olmaması ve Karşılıklar Kararnamesi’nde yapılacak değişiklerde IMF’nin onayının zorunluluğu gibi üç önemli konuda ilerleme sağlanamayınca toplantı sonuç alınamadan bitti. 
     
     IMF’nin onayı gerekiyor 
     Varlık Yönetim Şirketi için ne kadar kaynak gerektiği konusunda da netlik yok. Hükümet 500 milyon dolar yeterli’ diyor. İş dünyası ise 1 milyar dolar gerektiği görüşünde. Kaynak konusunda Dünya Bankası’ndan ve Avrupa Yatırım Bankası’ndan alınmış bir söz yok. Kredileri yeniden yapılandırmak için Karşılıklar Kararnamesi’nde değişiklik gerekiyor. Bu konuda da IMF’nin tavrı bekleniyor. TOBB Başkanı Rifat Hisarcıklıoğlu, "Önümüzdeki hafta mutabık kalıp, hafta sonuna kadar Bakanlar Kurulu’na sevkedileceğini umuyorum" dedi. Toplantıya İSO Başkanı Kavi, ASO Başkanı Zafer Çağlayan, TOBB Başkanı Rifat Hisarcıklıoğlu, TÜSİAD Başkan Yardımcısı Ömer Sabancı, Bankalar Birliği TBB Başkan Vekili Akın Akbaygil, BDDK Başkan Yardımcısı Teoman Kerman, Garanti Bankası Genel Müdür Yardımcısı Adnan Memiş ve TBB Danışmanı Zekeriya Yıldırım katıldı. 
     
Kavi Fonsuz olmaz      İSO Başkanı Hüsamettin Kavi, "Varlık yönetim şirketi için fon yaratılması şart. İçeride böyle bir fon yok. Nereden bulunacağı belirsiz. Hazine desteği olmadan nasıl buluruz Kapsamın A ve B boyutu var. Şirket için kurucu kurulu lazım. Ortakları kimler olacak daha belli değil. Bu şirketi biz kuramayız" dedi. 
     
Ellerinizi açın’      Ankara Sanayi Odası Başkanı Zafer Çağlayan da şunları söyledi "KOBİ’leri kapsamayan bir yaklaşımın içinde olmayız. Karşılıklar yönetmeliğinde acil, iki satırlık bir değişiklik gerekir. Bankalar ile yaka paça olmuş şirketlerin elleri açılsın ki, insanlar suratını kaşıyabilsinler." 
     



 EKONOMİ 




















</TEXT>
</DOC>
