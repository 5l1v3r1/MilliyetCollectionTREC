<DOC>
<DOCNO> 52784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sondun12.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı "İngiliz askerleri Bagram Üssü'nden ayrılmalı.." 
</HEADLINE>
<TEXT>

     Afganistan'daki Kuzey İttifakı, dün Kabil'in kuzeyindeki Bagram hava üssüne inen İngiliz özel kuvvetlerine bağlı 100 askerden büyük bölümünün ülkeden ayrılması gerektiğini bildirdi. 
     İttifak liderlerinin, ülkede konuşlanacak yabancı askeri varlıklara ilişkin toplantıdan sonra, İstihbarat Bakanı Birinci Yardımcısı Mühendis Arif, İngiliz askerlerinin çok azının insani görevler için kalabileceğini belirterek, ''Bizim kararımız, onların 15'inin kalabileceği, diğerlerinin ise gitmesi yönünde. Eğer kabul ederlerse 15 kişi kalabilir, aksi takdirde tamamı gitmeli'' dedi. 
     Kuzey İttifakı Dışişleri Bakanı Abdullah Abdullah'ın konuyu İngiliz Dışişleri Bakanı Jack Straw ile görüştüğü ve iki taraf arasındaki görüşmelerin bugün de devam edeceği bildirildi. 
     






</TEXT>
</DOC>
