<DOC>
<DOCNO> 58110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun21.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin durulmuyor... Ölü sayısı 12'ye yükseldi 
</HEADLINE>
<TEXT>

     Arjantin'de dün gece olağanüstü durum ilanına rağmen olaylar bitmiyor. Ekonomik bunalım yüzünden patlak veren olaylarda ölenlerin sayısı 12'ye yükseldi. 
     Başkent Buenos Aires'te olağanüstü duruma rağmen sokaklar durulmuyor. Güvenlik güçleri, Mayıs Alanı'nda yasağa rağmen toplanan eylemcileri dağıtmaya çalışıyor. Dün akşam eylemcilere karşı cop ve gözyaşartıcı gaz kullanan güvenlik güçlerinin, bugün eylemcilere ''daha nazik'' davranmaya çalıştığı, tutuklamalar sırasında şiddet kullanmamaya çalıştığı kaydedildi. 
     Güvenlik güçleri, başta başkent olmak üzere birçok kentte çıkan olaylarda ölenlerin sayısının 12'ye yükseldiğini belirttiler. 
     Olaylarda yaralananların sayısı da 150'yi aştı. 
     Başkent dışındaki birçok kentte de Arjantinliler, olağanüstü durum ilanına aldırmayarak, sokaklara çıkmak için hazırlık yapıyor. Örneğin ülkenin orta kesimlerindeki Cordoba kentinde sendikalar ve çeşitli örgütler, grev ve gösteri çağrısında bulundu. 
     






</TEXT>
</DOC>
