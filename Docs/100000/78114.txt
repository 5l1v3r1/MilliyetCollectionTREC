<DOC>
<DOCNO> 78114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/siyaset/siy01.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı, kayıp trilyon davası’nda sahtecilik’ten mahk m olan Hoca’nın cezasını az buldu 
</HEADLINE>
<TEXT>
Erbakan sahtek r değil, dolandırıcı’ 
Hoca hakkındaki kararı temyiz eden savcı, Erbakan’ın dolandırıcılık suçundan 10.6 yıl hapis istemiyle yargılanmasını istedi. Yargıtay, savcının istemi yönünde karar verirse, Hoca daha fazla ceza alacak 
     ANKARA Milliyet 

     Ankara Cumhuriyet Başsavcılığı, "kayıp trilyon davası"nda, "sahtecilik" suçundan mahk m olan Necmettin Erbakan ve eski RP’lilere "sahtecilik" yerine, daha fazla cezayı gerektiren "dolandırıcılıkötan mahk m olmaları gerektiği görüşüyle Ankara 9. Ağır Ceza Mahkemesi’nin kararını temyiz etti. 
     Ankara 9. Ağır Ceza Mahkemesi, Erbakan ve eski RP’li 71 kişiyi, partinin kapatılması aşamasında verilen Hazine yardımının kullanılmasında özel evrakta sahtecilik yaptıkları gerekçesiyle mahk m etmişti. Hazine’nin 10 trilyon lira zarara uğradığı sonucuna varan Mahkeme, Erbakan hakkında 2 yıl 4 ay hapis kararı vermişti. 
     Duruşma Savcısı Kadri Sögütlüoğlu, Erbakan ve arkadaşlarına "sahtecilik" yerine, "dolandırıcılık" suçundan ceza verilmesi gerektiğini savunarak, Ankara 9. Ağır Ceza Mahkemesi’nin kararını temyiz etti. 
     
     Kazan da yeniden yargılanmalı 
     Söğütlüoğlu, Erbakan ile birlikte yargılanan, ancak beraat eden Şevket Kazan ve Ahmet Tekdal’ın da aralarında bulunduğu 5 kişinin de cezalandırılmasını isteyerek, davadaki tüm sanıklara, Siyasi Partiler Yasası’na muhalefet suçundan verilen beraat kararının da bozulup sanıkların bu suç nedeniyle de ceza almaları gerektiğini savundu. 
     Söğütlüoğlu’nun başvurusunu Yargıtay 6. Ceza Dairesi değerlendirecek. Daire savcılığın görüşüne katılırsa, kararı sanıklar aleyhine bozabilecek. Bu durumda Erbakan ve arkadaşları, 10 yıl 6’şar aya kadar hapis ve toplam 20 trilyon lira ağır para cezası istemiyle yeniden yargılanacak. Bu yargılamanın sonunda da mahk miyet çıkması halinde "dolandırıcılık" suçu da "yüz kızartıcı suç" olduğundan Erbakan hiçbir şekilde siyaset yapamayacak. 
     



 SİYASET 














</TEXT>
</DOC>
