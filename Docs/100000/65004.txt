<DOC>
<DOCNO> 65004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko18.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Doları'nın reel değeri hala kriz öncesi seviyesinin üzerinde... 
</HEADLINE>
<TEXT>

     Devlet Bakanı Kemal Derviş dün akşam Türkiye İhracatçılar Meclisi toplantısında, özellikle ihracatçı açısından TL'nin aşırı değerlenmesine müsaade edilmeyeceği mesajı verirken, doların fiyatı bugün itibariyle Şubat krizi öncesi reel düzeyine yaklaşmış bulunuyor. 
     Son günlerde düşüş çizgisinde olan ABD Doları, 1 milyon 161 bin liraya kadar inerse, kurda 2000 yılı sonuna dönülmüş olacak. 
     Bu da bir anlamda 2001 yılında kurda yaşanan yükselmenin, devalüasyonun sıfırlanması anlamına gelecek. Böyle bir durumda Türkiye'nin, yeniden cari açık vermesi, ihracatın sekteye uğraması, ithalatın ise artması söz konusu olabilecek. Bu da uygulanan ekonomik programla ters düşülmesi anlamına geliyor. Bu nedenle ekonomi yönetiminin dolar fiyatının, daha da düşmesine izin vermeyeceği sonucu ortaya çıkıyor. 
     2002 Programı, Türkiye Cumhuriyet Merkez Bankası 
     TCMB , Devlet Planlama Teşkilatı DPT ve Devlet İstatistik Enstitüsü DİE verilerini baz alarak yapılan hesaplamalara göre, 1991-2001 döneminde cari işlemler dengesinde sürdürebilir açık veya fazla verilmesi, ekonomik büyüme, ihracatta artış sağlanması ve ithalatta büyük düşüş veya yükseliş yaşanmaması açısından en iyi yıllar 1991, 1992, 1997, 1998 yılları oldu. İyi büyüme sağlanan 1993 yılında 6.4 milyar, 2000 yılında ise 9.8 milyar dolarlık cari açık yaşandı. 1994 ve 1999 yıllarında ekonomi yüzde 6.1'er küçüldü. Sürdürebilir cari açık verilen, ihracatta artış yaşanan ve yüksek büyüme hızı tutturulan 1995 ve 1996 yıllarında da ithalat patladı sırasıyla yüzde .5 ile yüzde 22.2'lik artış , 2001 yılında ekonomi ve ithalatta büyük gerilemeler bekleniyor. Türkiye, 1991 yılında 250 milyon, 1994 yılında 2 milyar 631 milyon, 1998 yılında 1 milyar 984 milyon dolar cari işlemler fazlası verdi. 
     2001 yılında ise 2 milyar 896 milyon dolar cari işlemler fazlası vereceği tahmin ediliyor. Cari işlemler açığı 1992 yılında 1 milyar doların, 1999 yılında 2 milyar doların, 1995, 1996, 1997 yıllarında ise 3 milyar doların altında kaldı. En fazla ihracat artışları yüzde 18 ile 1994, yüzde 19.5 ile 1995, yüzde 13.1 ile 1997 yıllarında yaşandı. 1999 yılında ise ihracat yüzde 1.4 geriledi. 
     Gümrük verilerine göre, 2001 yılında da yüzde 12.3'lük ihracat artışı oldu. İthalat ise 1994, 1999 ve 2001 yıllarında büyük oranlarda düştü, 1993, 1995, 1996 ve 2000 yıllarında ise neredeyse patladı. Ekonomik büyüme, 1991 yılında yüzde 0.3, 1992'de yüzde 6.4, 1993'de yüzde 8.1, 1995'de yüzde 8, 1996'da yüzde 7.1, 1997'de yüzde 8.3, 1998'de yüzde 3.9, 2000 yılında yüzde 6.1 oldu. 1994 ve 1999 yıllarında ekonomi yüzde 6.1'er küçüldü. 2001 yılında da ekonomide yüzde 8.5'lik küçülme olduğu sanılıyor. 
     
     En iyi yıl 1998 

     Son 5 yılın cari açıdan en iyi yılı 1998 yılı oldu. Türkiye, 1998 yılında 1 milyar 984 milyon dolarlık cari işlemler fazlası verirken, ihracat yüzde 2.7 arttı, ithalat ise yüzde 5.4 azaldı. Bir anlamda cari işlemler, ihracat ve ithalat açısından görece iyi bir yıl yaşandı. Bu açıdan 1991-2001 dönemindeki en iyi yıl ise 974 milyon dolarlık cari açığın yaşandığı, ihracatın yüzde 8.3, ithalatın ise yüzde 8.7 arttığı 1992 yılı oldu. 
     Buna göre, Türkiye'nin ihracatta artış sağladığı, 1 milyar 984 milyon dolarlık da cari fazla verdiği 1998 yılsonu baz alındığında, doların 29 Ocak 2002 itibarıyla 1 milyon 272 bin 409 liraya kadar inmesi, 2002 dolar kuru ortalamasının da 1 milyon 501 bin 2 lira olması gerekiyor. 
     
     Dolar hala yüksek... 

     Oysa dünkü 29 Ocak 2002 TCMB ABD Doları döviz satış kuru 1 milyon 320 bin 886 lira oldu. Yani 1998 yılsonu bazıyla hala 48 bin 477 lira daha fazla durumda. ABD Doları'nın 2002 yılı ortalamasının 1 milyon 711 bin lira 2002 Programı 1 milyon 801 bin lira olacağını öngörmüştü olması bekleniyor. 
     Satınalma gücü paritesine göre ise 2000 yılında dolar kuru ortalama 273 bin 987 liraydı. Bu rakam, yıllık ortalama TÜFE artışı dikkate alındığında, satınalma gücü paritesine göre ortalama dolar kurunun 2001 yılında 423 bin lira, 2002 yılında ise 619 bin lira olması gerekiyor. 
     Buna göre, satınalma gücü paritesiyle ABD Doları'nın gerçek değeri Ocak ayı sonu itibarıyla 523 bin lira dolaylarında bulunuyor. Fakat bu kur değeriyle Türkiye'nin ekonomisini sürdürmesi, ihracat yapması, ithalatı durdurması, cari dengeyi sağlaması mümkün değil. 
     






</TEXT>
</DOC>
