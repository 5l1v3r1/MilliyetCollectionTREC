<DOC>
<DOCNO> 53991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/siyaset/asiy.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş’tan AB Temsilcisi Verheugen’e sert çıkış 
</HEADLINE>
<TEXT>
Anlamsız konuşma 
AB’nin Kıbrıs yaklaşımını eleştiren KKTC Cumhurbaşkanı Denktaş, "Verheugen gerçeklerden habersiz" dedi 
     ÖZGÜR EKŞİ Ankara 

     Kuzey Kıbrıs Türk Cumhuriyeti KKTC Cumhurbaşkanı Rauf Denktaş, Avrupa Birliği’nin Genişlemeden Sorumlu Üyesi Günter Verheugen’in "Türkiye Kıbrıs için bedel ödemez" yolundaki sözlerini "anlamsız" bulduğunu belirterek "Verheugen gerçeklerden habersiz" dedi. Denktaş, Güney Kıbrıs Rum Yönetimi lideri Glafkos Klerides ile yapacağı zirveden 10 gün önce AB’den bu yönde açıklama gelmesine tepki gösterdi. Verheugen’in Ada’nın gerçeklerini bilsemesine rağmen anlamsız konuştuğunu ifade eden Denktaş şunları söyledi "Rumlar, silahla yapamadıklarını siyasetle yapmaya çalışıyor. AB uluslararası hukuku kabul etmiyor. Sonra da gelip bize geçmişi unutun geleceğe bakın diyorlar. Verheugen, Türkiye’nin Kıbrıs’tan vazgeçmeyeceğini bilse böyle konuşmaz." 
     
     Görüşme 4 Aralık’ta 
     AB, Türkiye ve Yunanistan’da tüm dikkatler, Denktaş ile Klerides’in 4 Aralık’ta yapacağı zirveye çevrildi. Görüşme çağrısını yapan Denktaş’ın "iki egemen devletten oluşan bir ortaklık" önerisi getirmesi bekleniyor. Buna karşılık KKTC’nin "bağımsız egemen bir devlet" olarak tanınmasına karşı çıkan Rum lideri "federal devlet" ısrarında bulunacak. 
     
Ne demişti      Verheugen önceki gün Frankfurt’ta yaptığı açıklamada "Kıbrıs’ın Rum Kesimi’nin AB’ye girmesinden sonra Türkiye ile KKTC arasında büyük sorunlar yaşanır. Bence Türkiye, Kıbrıs için daha fazla bedel ödemez. Denktaş Ada’da yalnız kalır" dedi. Verhuegen’e yanıt vermekte gecikmeyen Dışişleri Bakanı İsmail Cem ise Kıbrıs’ın peşkeş çekilemeyeceğini vurgulayarak "Rumları AB’ye alırlarsa, Türkiye’nin ilhak da dahil olmak üzere kullanacağı kozları vardır" diye konuştu. 
     



 SİYASET 











</TEXT>
</DOC>
