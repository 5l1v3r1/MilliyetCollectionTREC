<DOC>
<DOCNO> 75496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun17.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, 145 Filistinli militanı gözaltına aldı 
</HEADLINE>
<TEXT>

     İsrail askerleri, Ramallah'ta düzenlediği operasyonlarda 145 Filistinli militanı gözaltına aldı. 
     İsrail ordusu, Ramallah'ta 2 gündür süren operasyonlarda 60'dan fazlası Filistin lideri Yaser Arafat'ın karargahından olmak üzere, toplam 145 Filistinli militanı gözaltına aldığını açıkladı. 
     Açıklamada, Arafat'ın karargahında yapılan aramada çok sayıda otomatik silah, tabanca ve 30'dan fazla roketatar mermisi ele geçirildiği de belirtildi. 
     Arafat'ın yardımcıları, İsrail'in gözaltına alıdğı kişilerin çoğunun Arafat'ın karargahında çalışan sekreter, şoför ve siviller olduğunu söyledi. 
     Filistinli görgü tanıkları, İsrail askerlerinin megafonlarla 14 ila 40 yaşındaki bütün erkeklerin evlerinden çıkarak bir okulda toplanmasını istediğini söylediler. Gözleri ve elleri bağlı yaklaşık 100 Filistinliden bazılarının kamyonlara bindirilerek götürüldüğü, askerlerin bölgedeki gazetecileri uzaklaştırdığı belirtildi. 
     İsrail ordusu, toplu tutuklama yaptığı yolundaki haberleri yalanladı. 
     






</TEXT>
</DOC>
