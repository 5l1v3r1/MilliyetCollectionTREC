<DOC>
<DOCNO> 52577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yasam/yas04.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra uğruna duvar deldiler 
</HEADLINE>
<TEXT>

Üç ayrı eczanenin duvarlarını delerek iktidar hapı’ Viagra çalan hırsızlar, şöyle ifade verdi Hapları satmadık, bir telekız üzerinde test’ ettik.. 
     DAVUT GÜLEÇ Kayseri DHA 

     Kayseri’de duvarları delerek girdikleri üç eczaneden, 25 ve 50 miligramlık 166 adet Viagra’ hapı çalan çalan Engin Biter 19 , Ahmet Şimşek 18 , Aslan Dilek 20 ve Mustafa Palabıyık 22 adlı hırsızlar, 6 yıl 4 ay ile 22 yıl arasında değişen hapis cezalarına çarptırıldı. 
     Kayseri 5. Asliye Ceza Mahkemesi’ndeki duruşmada daha önceden 12 ayrı sabıkası bulunan Biter, 27 Eylül 2000’de Şimşek’le birlikte, yan yana bulunan üç ayrı eczaneye, arka bölümlerinde bulunan kerestelikten duvarlarını delerek girdiklerini itiraf etti. 
     
Para bulamadık’      Diğer iki arkadaşının da gözcülük yaptığını söyleyen Biter, sadece Viagra çaldıklarını belirterek, "Bu ilaçları daha sonra tanıdığımız telekızlar üzerinde denedik. Satmadık. İlaçların pahalı olduğunu bilmiyorduk. Eczanelerdeki yazar kasada da para bulamadık" dedi. 
     Mahkeme, Biter’e üç eczaneye girmekten 6’şar yıl 4’er ay olmak üzere 19 yıl, bir başka hırsızlık suçundan 3 yıl olmak üzere toplam 22 yıl, Şimşek’e 19 yıl, Dilek ve Palabıyık’a da 6’şar yıl 4’er ay hapis cezası verdi. Biter’in, halen Kayseri’de 18 ayrı işyeri hırsızlığından yargılandığı öğrenildi. 
     
     
     



 YAŞAM 














</TEXT>
</DOC>
