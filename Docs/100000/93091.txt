<DOC>
<DOCNO> 93091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/yasam/yas03.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşku doruğa çıktı 
</HEADLINE>
<TEXT>

Taksim’de eşi görülmemiş bir coşkuyla karşılanan Millilerimiz, muhteşem manzara karşısında tüm yorgunluklarını unuttu 
     Milli Takım kafilesinin yaklaşık üç saat süren yolculuğu, muhteşem bir finalle noktalandı. Taksim Meydanı’nı tıklım tıklım dolduran on binlerin coşkusu, futbolcularımızın gelişini müjdeleyen havai fişekler ve 10. Yıl Marşı ile birlikte doruğa ulaştı. 
     Binlerce Türk bayrağı ve alkışlar eşliğinde meydana gelen Devlet Bakanı Fikret Ünlü, Federasyon Başkanı Haluk Ulusoy, Teknik Direktör Şenol Güneş ve futbolcularımız, karşılaştıkları muhteşem manzara ile adeta yorgunluklarını unuttular. 
     
     El ele selamladılar 
     Kafilenin her üyesi tek tek anons edilirken, Dünya Kupası’nda üçüncü olan futbolcularımız, sahneye ele ele çıkarak halkı selamladılar. 
     Takımımızın ulaştığı başarıya dikkat çeken Ulusoy, "Avrupalı’ydık, şimdi dünyalı olduk" dedi. 
     Ünlü de futbolcularımızın, bizlere, Türkiye Cumhuriyeti tarihinin en büyük toplumsal sevincini yaşattıklarını söyledi. Cem Davran’ın sunuculuğunu yaptığı geceye, Özcan Deniz de şarkılarıyla renk kattı. 
     



 YAŞAM 














</TEXT>
</DOC>
