<DOC>
<DOCNO> 62103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/ekonomi/eko03.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce çürükler ayıklanmalı... 
</HEADLINE>
<TEXT>

Turkish Bank Genel Sekreteri Tuğrul Belli, bankalara kaynak aktarımının ön koşulunun sektördeki zayıf bankaları ayıklamak olduğunu söyledi 
     Finans Sohbetleri 
Kadife Şahin 

     Bankacılık sektörünün kendi haline bırakılması halinde kaybedilen sermayenin ancak 3 - 4 yıl içinde yerine konabileceğini belirten Turkish Bank Genel Sekreteri Tuğrul Belli, "Operasyondan önce çürük elmalar mutlaka ayıklanmalı" dedi. "Bankaları kendi haline bırakıp 4 - 5 yıl beklemektense devletin sermaye eksiği olan bankalara bugünden geçici bir sermaye katkısı yapması daha akılcı" diyen Belli, şöyle devam etti 
     "Ancak, böyle bir yola başvurmadan önce sektörde hiçbir çürük elmanın kalmamış olması lazım. Yani sermayelerini çoktan tüketmiş fakat Fon kapsamına alınmamış bankaların sermaye oranlarını en azından sıfıra getirecek kadar taze para koymaları istenmeli. Şayet koyamıyorlarsa yardım kapsamından çıkarılmalılar ve vakit geçirmeksizin tasviye edilmeliler. Bu operasyonun olmazsa olmaz ön koşulu olmalı." 
     
     Çıkış düşünülsün 
     Bankaların normal şartlarda 4 yıllık bir süre içinde sermaye birikimi sağlayarak yeterli sermaye oranına gelebileceklerini ifade eden Belli, destek programının da bu süre sonunda sağlam bir "çıkış" stratejisi ortaya koyması gerektiğini söyledi. 
     Topladıkları kaynakların büyük bir kısmını kendi şirketlerine kullandırmış olan bankaların yardım kapsamından çıkarılmasının ilk bakışta doğru gibi gözükse de sermayelerini sıfırlamadıkları sürece doğru olmadığını belirten Belli, şöyle konuştu 
     "Bu durumdaki bankalar rahatlıkla kredi verdikleri şirketlerin kriz yüzünden zor duruma düştüklerini, bu nedenle nasıl aynı sebepten diğer bankalara yardım ediliyorsa, kendilerine de yardım edilmesi gerektiğini söyleyebilirler. Aksinin isbatı hemen hemen imkansız." 
     
     İyiler ödüllendirilsin 
     Belli, devletin bankalara sermaye desteği sağlamasından sonra mevduat garantisini kaldırmasının doğru bankacılık yaparak devletten destek almayan bankaları cezalandırmak anlamına geleceğini de belirtti. 
     Devletin sektördeki iyi bankaları çeşitli düzenlemeler ile ödüllendirebileceğini de ifade eden Belli, "Örneğin rasyoları doğrultusunda munzam karşılığı alınabilir" dedi. 
     
Destek nasıl geri dönecek      Belli, devletin bankalara sağlayacağı kaynağın 4 yılda geri dönebilmesi için bu süre içinde, bankacılık sektörünün özkaynak getirisinin yüzde 20’nin altına düşmemesi gerektiğini bildirdi. 
     IMF ve Türk bankacılık otoritelerinin sektörün k rlılığına yönelik düzenlemeler üzerinde yeterince durmadığını belirten Belli, "K rlılığın yakalanabilmesi için bazı müdahaleci tedbirler alınabilir" dedi. 
     Bu tedbirlerden birinin mevduat faizleri üzerinde kontrolün sağlanması ve eski yıkıcı faiz rekabetinin engellenmesi olduğunu kaydeden Belli, diğer bazı tedbirleri şöyle sıraladı 
     
     Yükler azaltılsın 
     "Yeni banka kuruluşlarına kolay kolay izin verilmemeli. Gerekli olan minimum sermaye belirli bir dönem örneğin 10 yıl için artırılmalı. Böylece hem bankaların imtiyaz değeri artırılmış olur, hem de geçici bir oligopolistik yapı k rlılık oranlarını artırır. 
     Bankacılık üzerindeki BSMV, munzam karşılıklar gibi yükler kaldırılmalı. Enflasyondan arındırılmış muhasebe ve vergi sistemine geçilmeli. Bankaların faiz dışı gelirlerini artırmaları için sektörde çeşitli hizmetler için alınan komisyonlar sabitlenmeli." 
     
Denetim bağımsız olmalı      Kredi ve diğer alacaklar için ayrılan karşılıklardan, kur değişimlerinden veya diğer faaliyetlerinden kaynaklanan zararlarının belirlenerek bankaların gerçek sermaye yeterlilik oranının hesaplanmasının çok kritik bir konu olduğunu belirten Belli, bağımsız denetimin etkin olmasının operasyonun en önemli unsurlarında biri olduğunu söyledi. 
     Özellikle, hangi kredilerin ne ölçüde gücünü yitirdiği ve bunlara ne oranda karşılık ayrılacağı son derece tartışmalı olduğunu vurgulayan Belli, şöyle devam etti "Korkumuz, yardım kapsamındaki bankaların bu tür zararlarından doğacak karşılıkları kendilerine çok uygun bir şekilde yüzde 8 sermaye yeterliliği oranının çok az üstüne gelecek şekilde ayarlama eğilimine girmeleridir." 
     



 EKONOMİ 















</TEXT>
</DOC>
