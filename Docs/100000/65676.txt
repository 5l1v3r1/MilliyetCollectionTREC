<DOC>
<DOCNO> 65676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yazar/temelkuran.html </URL>
<DATE> 2002/02/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ağla sevgili yurdum, müptezel tragedyana.. 
</HEADLINE>
<TEXT>

Daha toyken "Bir gün beni kıran döken, üzerimde cinayetler işleyen bütün insanları bir arenaya toplayacağım. Onlara bir konuşma yapacağım. Öyle bir konuşma olacak ki bu..." gibi bir hayal kurar insan... Bu hayale benzeyen bir şey var BBG adlı ucuz tragedyada... 
     Tek bir nedeni var izleniyor olmalarının Gösteriliyorlar çünkü Hiç takip etmiyor olmanıza rağmen hafızanızın lüzumsuz bilgiler çöplüğünde sarışın Hülya’nın, sırıtkan Melih’in ve koyunun olmadığı yerde ağır bir Abdurrahman Çelebi psikozu yaşayan Eray’ın kırpık kırpık fotoğraflarının olmasının nedeni de bu Burnunuza sokuluyorlar çünkü. Yaşayıp giden vasat insanlarken ruhları sayısız kamerayla müstehcen birer kadavraya çevrildi ve "televizyon yaratıklarına" dönüştü hepsi. Hayret verici bir hızla kaptılar "şöhret" ağzını, "mühim" insanlarmış gibi davranmayı falan acele öğrendiler. "Demeçler" veriyorlar efendim İkinci sınıf televizyon ünlülerinden ezber ettikleri "polemikleri" falan çıkarıyorlar. Berbat ruh deneylerinin yapıldığı BBG evinin laboratuvar atıkları haber bültenlerine, programlara taşınıyor böylece. Türkiye müptezel tragedyasına kavuşuyor İşleri karıştıran "kötü" kadın, oğlunu korumaya çalışan ağlak anne, zavallı genç oğul, arkada ev halkı korosu, anlatıcı Öykü Hanım, acımasız tanrı rolünde de Reha Muhtar 
     
"Gerçekleri istiyorum "      Onur, gurur, gerçek, acı, suç, ceza, ahlak, tuzak... Tragedyaya dair ne varsa eski BBG kişilerinin sürdürdüğü tartışmada bulunabilir. Bir grup televizyon yaratığı olarak evlerden denizlere, denizlerden dağlara, oradan dedikodu programlarına taşınıp duran ve kesintisiz devam eden ucuzlatılmış Yunan tragedyasında, bendenizin anladığı kadarıyla, biri biriyle yatmış, öbürü yattığını kabul etmiyor falan gibi son derece lüzumsuz bir mesele üzerine tartışılıyor bugünlerde. Bu hengameden en çok akılda kalan fotoğraf ise "sarışın Hülya’nın" "Gerçekleri istiyorum " diye bağırması. Haber bültenlerinde kusturucu tekrarlarında hep bu fotoğraf var. Esasında Suzan Avcı’nın adalet ve anlayış için ricacı olması kadar yadırgatıcı bir durum sarışın bir kadının "yenik" pozisyondan savaşmaya çalışması. Ama yine de belli ki ortada "gizli" bir şey var ve kadın kahramanımız bütün her şeyin açık açık konuşulmasını istiyor. Bunun bir "komplo" olduğu üzerine söyleyenler de var, bilemem. Ama bu yazının meselesi o değil zaten. Mesele insan ilişkilerinin zaten "gerçekleri istemeye" müsait olmaması... Hiç olmaması. 
     
Arenaya topla onları      Hayat acemisiyken şöyle düşler kurulur 
     "Bir gün beni kıran döken, üzerimde, kanıtları apaçık gösterilmeyen küçük cinayetler işleyen bütün insanları bir arenaya toplayacağım. Onlara bir konuşma yapacağım. Öyle bir konuşma olacak ki bu, her şeyi anlatacağım. Bütün gerçeği söyleyeceğim onlara. Elimde nasıl silahlar olduğunu ve onları neden kullanmadığımı anlatacağım. Canlarını yakamayacağım için değil, yakmamayı seçtiğim için bugün böyle ezik olduğumu, buna muktedir olmama rağmen intikam almadığımı bağıracağım suratlarına. Böylece herkes öğrenecek gerçeği. Bütün bayağılıklarını, ucuzluklarını, düşüklüklerini, suçlarını, yalanlarını bir 
     bir açıklayacağım. Utandıracağım onları. O zaman hepsi..." 
     
Yüksek yaylalara çık      Sanırsın ki, böyle bir şey olabilir bir gün. "Gerçeği istiyorum" diye bağırsan, bütün o "suçluları" bir yere toplasan acı sözlerinle yakabilirsin canlarını. Bir kereliğine konuşsan, son kereliğine. Olmaz tabii. İnsan ilişkileri öyle "açık açık" güzergahlardan yol almaz, fitne fücur dehlizlerden geçer çoğu kez. Girintileri çıkıntılarıyla yıpratıcı, karmaşık kodlarıyla yorucu, söylenmemiş sözlerin sıkıntısıyla eksilticidir. Kimse söylemez hiçbir şeyi açık açık. Gerçeği istiyorum diye bağırmak bütün bu kodlar sistemi içinde hareket eden ahaliye karşı ancak "toy" gösterir seni, "zavallısı" olursun kalabalığın. Bağırsan, sanki hiçbir şey olmamış gibi sorarlar 
     "Ne oldu kuzum sana Niçin asabisin bu kadar " 
     Hülya Hanım’la ilgisi yok elbette bunların ama yine de... Aynı kodlar sistemi içine girip, aynı fitne fücur dehlizleri kullanarak intikam almak sana göre değilse ve "Ne oldu kuzum sana " sorusunu cevaplamak da aynı bayağılığı hissettirecekse sana... Yüksek yaylalara çıkmak ister insan, aydınlık ve rüzgarlı yaylalara... 
     
     







Baloncu William 


Türk tankları Bağdat'a girecek mi 


Davos resminin içinde Türkiye 


Aşk ve Yemek 


Bul ğ rengi siluetler 


Daha ne kadar beklenecek 


Kadınlar erkeklerden ne bekler 


Parazitler şantajcılar... 


Davos'ta 11 Eylül ruhu 


'Hafiften Bankacılık'a var mısınız 


Ağla sevgili yurdum, müptezel tragedyana.. 


Arsa paylarında hata var 


IMF'in umurunda mı 


Derviş'i dinlerken beliren kaygılar 


İzmir malını satamıyor 


Sessiz kalmayan bürokratın mektubu 


</TEXT>
</DOC>
