<DOC>
<DOCNO> 61774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/soneko12.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 100.07 puan gerileyerek, 1. seansı 13,718.52 puandan tamamladı. 
     Hisse senetleri 1. seansta ortalama yüzde 0.72 oranında değer kaybetti. 
     Endeks ilk seansa 13,829.47 puan seviyesinde, 10.85 puan artışla başladı. Bankalarla ilgili yasanın Meclis'ten geçmesinin etkisiyle kısa süre pozitif bir seyir izleyen endeks, 14,000 puanın üzerini zorlamaya başladı. Maksimum 14,039.26 puanı gören endeks, gelen satış baskısıyla geriledi. 
     Seansın ilk yarısını 260.75 puan gerileyerek, 13,557.84 puandan geçen endeks, seansta minimum 13,520.61 puanı gördü. 
     1. seans kapanışında mali endeks 108.22 puan kayıpla 18,600,61 
     puana, sanayi endeksi 80.15 puan kayıpla 11,333.59 puana, hizmetler endeksi de 40.94 puan kayıpla 8,784.67 puana geriledi. Böylece mali grup hisseler önceki kapanışa göre ortalama yüzde 0.58, sanayi grubu hisseler yüzde 0.70, hizmet grubu hisseler yüzde 0.46 değer kaybetti. 1. seansta işlem gören toplam 278 hisse senedinden 101'i değer kazandı. 91 hisse senedi değer yitirirken, 86 hissenin fiyatında ise bir değişiklik olmadı. Seansta, 322 trilyon 147 milyar 816 milyon liralık işlem hacmi oluştu. 1. seansta, Doğan Holding, Doğan Yayın Holding, Yapı Kredi Bankası, Garanti Bankası ve İş Bankası C en yoğun işlem gören hisseler oldular. 
     






</TEXT>
</DOC>
