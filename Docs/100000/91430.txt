<DOC>
<DOCNO> 91430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo01.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA, 304 ngiliz taraftarlar 305 n kupadaki tutumlar 305 ndan memnun 
</HEADLINE>
<TEXT>

     Uluslararası Futbol Federasyonları Birliği FIFA , 17. Dünya Kupası finallerinde holiganca davranmaları ve olay çıkarmalarından çok korkulan İngiliz taraftarların kupadaki davranışlarından oldukça memnun kaldı. 
     FIFA Organizasyon Komitesi ve UEFA Başkanı Lennart Johansson, şu ana dek İngiliz taraftarların kupada herhangi bir olaya karışmadıklarını ve olay çıkarmadıklarını belirterek, İngilizlerin bu davranışlarının ''mükemmel'' olduğunu söyledi. 
     Johansson, yaptığı açıklamada, 'Onlar burada futbol oyunundan nasıl zevk alınacağını ve yenilgiyi de kabullenmesini bilen gerçek bir taraftarın nasıl olacağını gösterdiler'' dedi. 
     Johansson, ''Bu durum da geçmişte bu taraftarlarla yaşanan bazı olaylar ve sorunlarda, oyunla ilgisi olmayan kişilerin olaylarda başrolü oynadığını ortaya koydu'' diye konuştu. 
     Kupada özellikle Japon organizatörler, daha önceki yıllarda çıkardıkları olaylarla adeta ''sabıkalı'' olan İngiliz taraftarlar için statlarda özel güvenlik önlemleri almıştı. Ancak en son dün Brezilya'ya 2-1 yitirdikleri çeyrek final sonrası da herhangi bir olaya karışmayan İngiliz taraftarlar, organizatörleri ve FIFA'yı oldukça memnun etti. 
     





</TEXT>
</DOC>
