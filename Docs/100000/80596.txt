<DOC>
<DOCNO> 80596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo09.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan gazetesinin Terim iddiası... 
</HEADLINE>
<TEXT>

     Yunanistan Birinci Futbol Ligi takımlarından Panathinaikos'un Uruguaylı teknik direktörü Sergeio Markarian'ın kulüple yollarını ayıracağı biçimindeki dedikodular, beraberinde yeşil-beyazlı takımın çalıştırıcılığına Fatih Terim'in geleceği iddiasını da getirdi. 
     Atina'da yayımlanan Apoyevmatini Gazetesi, ''Türkler Panathinaikos'a Fatih Terim'i gönderiyor'' başlıklı haberinde, Panathinaikos'un teknik direktör aradığını öğrenen ''Türkler'in bir anda boy gösterdiklerini'' ve bu iş için Fatih Terim'i ''seçtiklerini'' savundu. 
     Gazete, İspanyollar'ın da bundan ''geri kalmayarak'' İkinci Lig takımlarından Hered'in, Alman hocası Bernd Schuster'i Panathinaikos için ön plana çıkardıklarını kaydetti. 
     Bu arada Boşnak teknik direktör Vahid Halilhociç'in, yaptığı açıklamada, Beşiktaş ve Fenerbahçe ile görüştüğünü söylediğini belirten Apoyevmatini, Halilhociç'in ''Takım isimlerini karıştırdığını'' ve aslında Galatasaray'a gelmek istediğini de ileri sürdü. 
     





</TEXT>
</DOC>
