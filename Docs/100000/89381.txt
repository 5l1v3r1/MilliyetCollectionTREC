<DOC>
<DOCNO> 89381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/guclu.html </URL>
<DATE> 2002/06/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmenin başımızın üzerinde yeri var ama... 
</HEADLINE>
<TEXT>

     Sevgili öğretmenlerimiz her zaman için çok önemliler. Ama şu günlerde sanki çok daha önemliler. Yüz binlerce öğrencinin kaderi onların iki dudağının arasında. Kalsın dediklerinde akan sular duruyor. Her ne kadar yeniden sınav hakkı verilse de değişen bir şey olmuyor. Sanki yeniden sınav hakkı verenlerden intikam alınırcasına tüm öğrenciler sınıfta bırakılıyor... 
     Öğretmenlerimizin içinde bulunduğu koşullar her açıdan vahim durumda. Bunu hepimiz biliyoruz. İyileştirilmesi için de elimizden geleni yapıyoruz. 
     Kırgınlar, küskünler. Ekonomik krizi en derinden hissedenlerin ön sıralarında yer alıyorlar. Yeni mezunlarsa atamaları yapılmıyor. Bek rsa evlenemiyor. Evliyseler de evlerini geçindiremiyorlar. 
     Öğrenci ve velilerin durumu da onlardan farklı değil. Bir yıllık bir kayıp ya da okuldan atılma, tüm ailenin düzenini altüst edebiliyor. Ama nedense onları en iyi anlaması gerekenlerin en başında gelen öğretmenlerden bazıları bu gerçeği göremiyorlar. Tıpkı düzenin onları dışlaması gibi onlar da bir türlü sevemedikleri öğrencilerini sistemin dışına itiyorlar. Hem de hiç acımasızca... 
     Elbette büyük bir özveriyle çalışan öğretmenlerimize hiçbir sözümüz yok. Eğer eğitim sistemi h l ayakta durabiliyorsa onların bu olağanüstü gayretleri sayesindedir. Zaten onlar da içlerindeki çürük yumurtalardan en az bizler kadar şik yetçiler. Örnek mi istiyorsunuz İşte size çarpıcı bir mektup 
     Milli Eğitim’de tam 43 yıl öğretmen ve idareci olarak çalıştım. 7 yılı özel okullarda idarecilikle geçti. Son birkaç yıldır gördüklerime, duyduklarıma, yaşadıklarıma artık inanamıyorum 

</TEXT>
</DOC>
