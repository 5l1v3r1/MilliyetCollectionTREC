<DOC>
<DOCNO> 82657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sonspo10.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tim Duncan, NBA'de en değerli oyuncu seçildi... 
</HEADLINE>
<TEXT>

     ABD Profesyonel Basketbol Ligi NBA'de 2001-2002 sezonunun ''En Değerli Oyuncu'' MVP ödülünü, San Antonio Spurs'dan Tim Duncan kazandı. 
     Edinilen bilgiye göre, Duncan, normal sezona göre yapılan değerlendirmede, maç başına ortalama 41 dakika oynayarak, sayı krallığında 25.5 ile 5'inci, ribaundlarda 12.7'lik ortalamayla 2. 
     sırada yer aldı. Yine maç başına yaklaşık 4 asisti bulunan Tim Duncan, 2.48 blokla da 3. olmayı başardı. Tim Duncan, 4 sezon oynadığı San Antoino Spurs'ın 3 kez Batı Konferansı Ortabatı lideri olmasına önderlik ederken, birçok kategoride de en başarılı oyuncu oldu. San Antonio Express-News'in internetteki sitesinde yer alan habere göre, 126 medya mensubunun yer aldığı jürinin değerlendirmesi, cuma günü San Antonio'da yapılacak basın toplantısıyla kamuoyuna duyurulacak, Duncan'ın ödülü de cumartesi günü Alamodome'de verilecek. San Antoino Spurs, play-off birinci turunda babasının ölümü nedeniyle Tim Duncan'ın oynamadığı 2 maçta yenilince seride durum 2-2 olmuş, ancak 5. ve son maça çıkan Duncan, takımının 101-78 galip gelmesini ve 2. turu çıkmasını sağlamıştı. 
     





</TEXT>
</DOC>
