<DOC>
<DOCNO> 60377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sondun23.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzyılın sporcusu, 7 aylık oğlunu öldürmekle suçlanıyor 
</HEADLINE>
<TEXT>

     İsviçre'nin ünlü dağcılarından Erhard Loretan, çok ağlayan 7 aylık oğlunu sarsarak öldürmekle suçlanıyor. 
     Himalaya'nın en yüksek zirvelerine tırmanan ve Fransız kantonlarında yüzyılın sporcusu seçilen Loretan, sürekli ağlayan bebeğini susturmaya çalışırken, sinirlerine hakim olamayarak hızlıca sarstığı bebeğini, aniden susması üzerine helikopter ambulansla hastaneye yetiştirdiğini belirtiyor. 
     Halka, bebeklerin hızlı sarsılmasının ölüme neden olacağı uyarısında bulunan İsviçre'li pediatrlar, bir yaşına kadar olan çocukların çok kısa bir süre bile sarsılmalarının boyun ve beyinde öldürücü hasarlara yol açacağına dikkat çektiler. 
     Ünlü dağcı Loretan da, bütün anne babaların ders almaları için, konunun ve adının kamuoyuna deşifre edilmesini istedi. 
     23 Aralık'ta Bern Çocuk Hastanesi'nde ölen bebeğin ilk otopsi 
     raporunda, beyinde sarsıntıdan kaynaklanan hasarın meydana geldiği belirtildi. Kapsamlı otopsi raporunun 2-3 hafta içinde sonuçlanması bekleniyor. Açılan soruşturmanın seyri de bu otopsi raporuna göre şekillenecek. 
     






</TEXT>
</DOC>
