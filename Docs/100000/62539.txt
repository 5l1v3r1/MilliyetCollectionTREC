<DOC>
<DOCNO> 62539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/temelkuran.html </URL>
<DATE> 2002/01/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Küçük bir şirket işi Kanlı İpek Yolu 
</HEADLINE>
<TEXT>

     Sonuç olarak, Afganistan bizim düşündüğümüz petrol boru hattı için en az teknik engeli içeren güzergahtır. Biz, Hazar Bölgesi petrollerini Asya pazarına ve Arap Denizi’nden istediğimiz yerlere ulaştırabilmek için Afganistan üzerinden geçen yeni’ bir ipek Yolu açmayı öneriyoruz. Amerikan hükümetini gerçek ve büyük bir iş başarısına yardım etmeye çağırıyoruz." 
     Bu sözler UNOCAL adlı petrol ve gaz üretim firmasının Dış İlişkiler Başkanı John J. Maresca’ya ait. Maresca bu sözleri Amerikan Kongresi’nin Asya ve Pasifik Alt Komisyonu toplantısında sarf etmiş. Enteresan olan ise tarihi şubat 1998 
     UNOCAL’ın adını Afganistan’daki savaşın "esas" nedenleri üzerine yazdığımız bir yazıda anmıştık. Bombardımanın, terör yuvalarını yıkmaktan ziyade Hazar Havzası’nda bulunan enerji kaynaklarından Arap Denizi’ne bir yol açmak için yapıldığını ve "Afganistan’ı kanıt beklemeden vurun" diyen, ABD dış politikası üzerinde hala etkili olan Henry Kissinger’in da bu şirketin danışmanı olduğunu aynı yazıda söylemiştik. Yine aynı yazıda Kissinger’in birkaç ay önce Çin’deki büyük bir petrol firmasının danışmanlığını aldığını da yazmıştık. Son gelişme ise, UNOCAL’ın eski danışmanlarından Zalmay Halilzad’ın ABD’nin Afganistan özel temsilciliğine, bir başka eski danışman Hamid Karzai’nin de Bonn’da yapılan toplantılarla Afganistan’ın başbakanlığına getirilmiş olması. Karışık mı oldu Pek değil aslında. Çünkü bu uluslararası bir şirketin dünya üzerinde oynadığı ve adını "yeni İpek Yolu inşa etmek" koyduğu "küçük" bir plan. Parçalar bir araya getirilince ortaya çıkan ise tastamam bir "uluslararası sermayenin önündeki politik ve ulusal engellerin kaldırılması" hikayesi 
     
Houston’daki Taliban      1998’de Maresca’nın yaptığı konuşmada bugün yaşanan savaşla ilgili bütün plan zaten yapılmış. Konuşmada Afgan gruplarla şirketin bağlantıda olduğu ama son zamanlarda grupların şirkete sıkıntı yaşatmaya başladığı, ABD hükümetinin bu meseleyi doğrudan Afganistan’a müdahale ederek çözmesi gerektiği de söylenmiş. "Sıkıntıların" tam olarak ne olduğu ise araştırmacı Ahmed Raşid’in "Oil and Gas International" adlı bir internet sitesinde ileri sürdüğü bulgularla daha bir açıklık kazanıyor 
     "UNOCAL, Kabil’i alan Taliban liderlerini 1996’da krallar gibi ağırladığı Houston’a götürdü. Taliban liderlerine Afgan topraklarından geçecek her 1000 cf gaz için 15 dolar para önerdi. Anlaşma ABD Dış işleri Bakanı Yardımcısı Robin Raphael’ın yaptığı Taliban’ı ikna etmesiyle sağlandı. Uzlaşma Taliban’ın UNOCAL’dan yıllık 100 milyon dolardan fazla para ve Afganistan’ın ihtiyacı için hatta bir kapak açmak istemesiyle 1998’de bozuldu." 
     Dikkat 1998, aynı zamanda Maresca’nın ABD hükümetinden yardım talep ettiği tarih. 
     Plan Kissinger’ın Çin’inden, zavallıların Afganistan’ından geçen kanlı bir ipek Yolu projesinin enteresan ve kanlı bulmaca parçalarından daha çok var. Yani meseleye devam edeceğiz. Ama işin en enteresan yanı bütün bu bulmaca parçalarının herkesin görebileceği internet sitelerinde duruyor olması. Duruyor olması... 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
