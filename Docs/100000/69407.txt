<DOC>
<DOCNO> 69407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/yazar/pulur.html </URL>
<DATE> 2002/02/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Karen Fogg’u tanıyan birini bulduk... 
</HEADLINE>
<TEXT>

     KAÇ gündür Karen Fogg namındaki kadınla yatıp kalkıyoruz, bu kadın Avrupa Birliği Ankara temsilcisi, İngiliz vatandaşı... 
     İşçi Partisi Genel Başkanı Doğu Perinçek, o'nun e - mail yazışmalarını ele geçirmiş, açıklayınca kıyamet koptu. Kadının yazışmaları çirkin ve onur kırıcı lakin bu şimdilik bir kenarda kaldı, bunları elde etmek ve açıklamak, doğru mu 
     Bu tartışılıyor. 
     Biz bu kadını hiç tanımıyoruz, nereden tanıyacağız, yediğimiz pekmez, gördüğümüz Antep 
     
     PEKİ bu kadını tanıyan yok mu 
     İnternete bakarken NTV MSNBC Zafer Arapkirli'nin bir yazısını gördük... Zafer, bizim eski kapı yoldaşımız, güvenilir bir meslektaşımız, hemen aradık 
     "Zafer, sen bu kadını tanıyor musun " 
     "Tanırım, televizyonlarda haber bültenlerinde, ya da başka programlarda izlerken tanımıştım, bende iyi bir izlenim bırakmamıştı. Suratında müstehzi gülümseme ve İngilizlerin o meşhur ifadesi..." 
     
     ZAFER başladı İngilizce bir şeyler söylemeye, bitirince araya girdik 
     "Şunun Türkçesini söyle " 
     "Evet, kadının yüzündeki ifade hiç hoşuma gitmemişti... Bu yüz ifadesinin Türkçesi şudur 
     - Siz var ya, siz Hepiniz pisliksiniz. Bazen kendi kendime soruyorum, sizin aranızda ne arıyorum, diye. Şu zorunlu işim olmasaydı..." 
     
     ZAFER'e dedik ki 
     "Canım, kadının yüz ifadesi sende bu izlenimi yaratmış olabilir, belki de öyle değildir." 
     Zafer aldırmadı bile 
     "Ben kaç yıldır İngiltere'deyim, bunları çok iyi tanırım " 
     Üsteledik 
     "Peki, başka tanışıklığın var mı " 
     
     KADIN, geçenlerde Londra'da, iktisat fakültesinin düzenlediği bir panele gelmiş, yanında Bülent Akarcalı da varmış. O günlerde İngiltere Parlamentosu, anti - terör yasasını kabul etmiş. Bu yasa özel hayatın gizliliğini, temel hak ve özgürlükleri kısıtlıyor. Artık telefonlar dinlenecek, e - mail'ler de denetlenecek, insanlar dava açılmadan uzun süre gözaltında tutulacak, buna itiraz bile edilemeyecek... 
     
     ZAFER Arapkirli, panelde, İngiltere'deki bu yasayı hatırlatarak Karen Fogg'a şöyle bir soru sormuş 
     "İngiltere'nin yürürlüğe sokmak istediği bu yasayı, bir başka ülke, varsayalım ki Türkiye Cumhuriyeti uygulamaya kalksaydı veya uyguluyor olsaydı, Avrupa Birliği'ne alır mıydınız Bu konuda Kopenhag Kriterleri ne diyor ... Ha bir de, bir terör örgütü lideri, varsayalım ki Usame bin Ladin, bir Avrupa Birliği üyesi ülkede resmi himaye altında saklanırken yakalansa, hatta cebinden de bir aday ülkenin resmi pasaportu varsayalım ki KKTC çıksa, o ülkeye karşı nasıl tavır alırdınız " 
     Yani Zafer Arapkirli lafı Abdullah Öcalan'ın yakalanışına getiriyor. Terörist lideri himayesi altında saklayan AB üyesi devlet Yunanistan, cebinden çıkan pasaport AB adayı Kıbrıs Rum yönetimi... 
     
     PEKİ, Karen Fogg bu soruya ne cevap vermiş 
     Zafer Arapkirli, tek kelimeyle özetledi 
     "Kıvırdı " 
     
     







Bilimin arka yüzü 


Amerikan merceğinden İran 


Avrupalılardan farkımız 


Kürtçe, idam ve Türkiye’de değişim 


Karen Fogg’u tanıyan birini bulduk... 


Görünüyorum öyleyse varım 


AB vizesi büyümenin dinamosu olabilir mi 


Balonlu sigara çikleti’ 


</TEXT>
</DOC>
