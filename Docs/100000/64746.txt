<DOC>
<DOCNO> 64746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/cemal.html </URL>
<DATE> 2002/01/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İnternet çağında yasakçı mantıkla nereye .. 
</HEADLINE>
<TEXT>

     Avrupa Birliği isteniyor mu, istenmiyor mu İktidar ya da muhalefette olsun Meclis'teki bütün partiler istiyor. Hepsi AB'den yana. 
     Kamuoyu da öyle. 
     Bütün araştırmalarda Avrupa'ya evet diyenlerin oranı yüzde 80'in üzerine çıkıyor, 75'in altına düşmüyor. 
     İyi, güzel. 
     Fakat AB üyeliğinin birtakım ilke ve kuralları var. Bunları benimsemeden, yerine getirmeden AB'ye girmek olanaksız. Briç kulübünde pişpirik oynamak yasak 
     Bu da malum. 
     Hiç olmazsa kağıt üstünde öyle. Türkiye bin yıldır AB'ye nasıl girileceğini biliyor. Bunun için devlet olarak imzalanan çok sayıda belge var. Üstelik bunların bir bölümünün gereği de yapılmış durumda. 
     Nitekim, AB'nin 1999 sonundaki Helsinki Zirvesi'nde Türkiye'nin adaylığı, geçen yılın sonundaki Laeken Zirvesi'nde de Türkiye'nin tam üyelik müzakerelerine yaklaştığı resmen kaydedildi. 
     Ama daha çok iş var. 
     Üstelik duyarlı konular Çoğu ince ayarı gerektiriyor. O yüzden bunlar gündeme geldikçe, işler zorlaşıyor, çetrefil hal alıyor. 
     Örnek İdam cezası. 
     Avrupa'da idam cezasını kaldırmayan tek ülkeyiz. Bu konuda sorun, Öcalan. Koalisyon ortaklarından MHP, idamın Öcalan idam edildikten sonra kaldırılmasını istiyor. 
     DSP ve ANAP farklı görüşte. Ancak Ecevit iyimser. Bahçeli'yle MHP'nin zaman içinde ikna edileceğini umuyor. 
     Aklın yolu da bu. 
     Devletle siyaset kurumunun Öcalan'ı idam ederek aklını ekmek peynirle yiyeceğine ihtimal veremiyorum. Öcalan'ın ömür boyu İmralı'da oturması, çok daha akıllıca bir tercih. 
     Çünkü Öcalan'ın idamı, Türkiye'yi karıştırmaktır. PKK'da şiddet ve teröre bel bağlayanları yeniden canlandırmaktır. Türkiye'nin AB ile ilişkilerini torpillemektir. Türkiye'nin iyiye giden ekonomik beklentilerini gölgelemektir. 
     Onun için de aklını ekmek peynirle yemek istemeyenler, ölüm cezasının bir an önce kaldırılmasından yanadır. 
     Bir başka konu 
     Kürtçe radyo, televizyon. 
     DSP ile ANAP evet, yine MHP hayır diyor. Oysa MHP'nin karşı çıkışı, pratikte hiçbir şeyi değiştirmiyor. Çünkü, isteyen herkes çanak anteni koyup PKK'nınki dahil Kürtçe televizyon kanallarını kaç yıldır seyrediyor. 
     O zaman bu yasakta ısrar niye PKK'nın kanalı, Barzani ve Talabani'nin televizyonu seyredilsin diye mi Yoksa şimdilik tribüne mi oynamak .. 
     Bir başka hassas konu 
     Kürtçe eğitim. 
     Kürtçe anadili, konuşuyor. Yazması serbest. Şarkı kaseti çıkarıyor. Kürtçe kitap, dergi, gazete de serbest. 
     Ama öğretmek yasak. 
     Eğitime geçit yok. 
     Bunun mantığı nedir İnternet çağı değil mi yaşadığımız Bilgisayarın önünde oturanca, internete girince Kürtçe öğrenmiyor mu Kürt tarihiyle, edebiyatıyla, folkloruyla ilgili bilgiler edinmiyor mu Yurtdışından yayın yapan Kürtçe televizyon kanallarında bunların hepsi yok mu 
     O zaman .. 
     Bu konudaki duyarlığı anlıyorum. Hak verdiğim yanları da var. Ama kafamızı kuma gömmenin bir yararı yok. 
     "Kürtçe eğitim, Kürt kökenli vatandaşlara iyilik mi, kötülük mü Kürtçelerin hangisiyle eğitim Kim verecek Hangi kitaplarla " diye soranlar var. 
     Bırakalım onlar düşünsün 
     Devlet ille de işin içinde olmasın. Kolektif değil, bireysel haklar çerçevesinde yapılsın anadilde eğitim. 
     Demokrasinin, AB'nin gereği bu da. Tıpkı 159, 312'nin iyileştirilmesi, yani ifade özgürlüğü alanının genişletilmesi gibi... 
     Bütün bunlar, devleti ve bayrağı tek olan, resmi dili ve genel eğitimi Türkçe olan Türkiye'de yapılır. Yapılmalıdır. Böylece, hem demokrasi ve Avrupa yolunda ilerleriz, hem de iç barışın temellerini sağlamlaştırırız. 
     2002 kritik yıl 
     Soğukkanlı, akılcı düşünüp hızlı adım atmak zorundayız hem siyasette, hem ekonomide... 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
