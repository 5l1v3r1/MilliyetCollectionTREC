<DOC>
<DOCNO> 71498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/soneko14.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce Arjantinli işsizlik ve yoksulluğu protesto yürüyüşünde... 
</HEADLINE>
<TEXT>

     Arjantin hükümeti, Uluslararası Para Fonu'ndan IMF mali yardım almaya çabalarken, ekonomik durgunluk yorgunu binlerce Arjantinli işsizlik ve derinleşen yoksulluğu protesto etmek için TSİ dün gece yürüdü. 
     Metal sanayi çalışanlarından hastane personeline kadar değişik sektörlerdeki çalışanlar ve işsiz kalan göstericiler, başkent Buenos Aires merkezi ile sanayi banliyösü Matanza'da iş talebiyle yürüdü. 
     Göstericiler şehre giden anayolları keserken, kemer sıkma tedlirlerine isyan eden taksi şoförleri Buenos Aires'in dünyaca ünlü şık 9 de Julio Meydanı'nda işi yavaşlatma eylemi yaptı. Başkent ve diğer bir şehirde birkaç göstericinin banka pencerelerini kırdıkları gözlendi. 
     
     Hükümet IMF ile görüşmede 
     Bu arada, Arjantin hükümeti, IMF heyetiyle ilk günkü görüşmede askıya alınan milyarlarca dolarlık yardımın serbest bırakılmasını ve zayıf bankacılık sistemi için milyarlarca dolar daha krediyi garantilemeye çabalıyordu. 
     IMF'in ''yeşil ışık'' yakması halinde, Dünya Bankası ve Inter-Amerikan Kalkınma Bankası'ndan da kredi, kaynak alınacak. 
     Dünya Bankası'nın Latin Amerika baş ekonomisti Guillermo Perry, kemer sıkma tedbirleri ve devalüasyonun doğru yolda ilerlediğini bildirip, Arjantin hükümetine destek verdi. 
     Davul ve trampet sesleri arasında yürüyen 3 bin 500 kadar işsiz, istihdam, ekonomik canlanma için sınai faaliyet ve üretim isteğini dile getirdi. Göstericiler, Arjantin'de nüfusun yüzde 12'sinin toplam servetin yüzde 'üne sahip olduğuna, servetin yeniden dağıtılmaması halinde üretimin yeniden canlandırılamayacağını bildirdi. 
     Arjantin'de nüfusun yaklaşık yarısı yoksulluk içinde yaşıyor, işsizlerin oranı yüzde 20'yi aştı, insanlar dört yıldır süren ve yakında da sona erir görünmeyen durgunluktan iyice bunaldı. 
     Hükümet durgunluğun Mayıs ya da Haziran'da sona ereceğini tahmin ederken, ekonomistlere göre Arjantin ekonomisi bu yıl yüzde 4.9 küçülecek, enflasyon oranı yüzde 15'e çıkacak. 
     






</TEXT>
</DOC>
