<DOC>
<DOCNO> 80515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/civaoglu.html </URL>
<DATE> 2002/04/26/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Yaparsın... çıkarsın 
</HEADLINE>
<TEXT>

     Ağca, İtalya'nın Ancona Hapishanesi'ndeki konuşmamızda bugünleri öngörmüş gibiydi 
     "Yeterince ceza çektim. Türkiye'ye dönmek istiyorum. Orada bir süre sonra özgürlüğümü kazanacağıma inanıyorum." 
     İtalya'da kalsaydı, durumu umutsuzdu. 
     "Türkiye'ye gelmesinin daha da ağır sonuçlarının olabileceğini" düşünüyordum. 
     Öyle ya... Sırtında Abdi İpekçi cinayetinin dava dosyasını taşıyacaktı. İdam olmasa bile, müebbet hapis karşılığı olan 36 yıl mahkumiyet az şey miydi 
     Oysa... 
     Ağca, Türkiye'nin "af cenneti" olduğunu biliyordu. 
     İşte aynı suçtan 2 kez afla yırtmakta. 
     
Kırcı'nın kanatları      Abdullah Çatlı öldükten sonra, ailesi ile yaptığım görüşmelerden izlenimleri bu sütuna yansıtmıştım. 
     Kırcı'dan da konuşmuştuk. 
     7 TİP'li gencin ölümü konusunda Çatlı'nın çevresinden Kırcı'yı dinlemiştim. 
     Onun sicili için çok şeyler söylemeye, yazmaya gerek yok. 
     Her şey açık. O cinayetlerin ardındaki kişiyi düşünün... Avrupa'da, Amerika'da elini - kolunu sallayarak toplumun içinde serbestçe dolaşabilir mi 
     Kamu vicdanı bu kadar aşağılanabilir mi 
     
Kare af      Tartışılıyor... "Aynı suç nedeniyle iki aftan yararlanmak mümkün mü " 
     Farklı görüşler var. Prof. Uğur Alacakaptan "yararlanabilir" görüşünde. 
     Ardından ekliyor 
     "Ne yazık ki öyle... Çünkü af için genel hukuk hükümleri yok. Geçmişte de aynı suç üst üste afların konusu olabilmişti. Kısacası faydalanabilirler." 
     Bir ekleme de biz yapalım 
     "Onların faydalanması toplumun yararına mıdır " 
     Gene Alacakaptan'ı konuşturalım 
     "Af çok özel koşullar dışında yanlış bir uygulamadır. 
     Şöyle ki 
     1- Yargı kavramına aykırıdır. Mahkemenin kesin kararını yargı dışında bir güç - yok - sayıyor. En azından, askıya alıyor. Yargının foksiyonunu ortadan kaldırıyor. Nerede kaldı kuvvetler ayrılığı 
     2- Kanun devleti ilkesini yaralar. 
     Çünkü... Kanunların uygulanacağına dair güveni sarsar. 
     3- Eşitlik ilkesini aşındırır. 
     Kanunların herkese eşit uygulanacağı... Yani kanun önünde herkesin eşit olduğu temel ilkesine rağmen bazı kişilere kanunun uygulanmaması gibi bir durumu ortaya çıkarır. 
     O bazı kişilere karşı kanunun uygulanmamasını düzenleyen hiçbir ölçüt yoktur. 
     Ölçüt siyasi irade " 
     
İşte ibret      Cezanın amaçlarından biri de "caydırıcılık"tır. 
     Suça, hele böyle çok ağır suçlara verilecek ceza "ibret" oluşturmalıdır. 
     Öyle ki... Kimse suça yönelmesin. Nelerle karşılaşacağını görsün ve bilsin. Oysa Türkiye'den af manzaraları neyi ortaya koyuyor 
     Caydırıcılığı mı 
     Ağca ve Kırcı simgedir. 
     Toplumu dehşete düşüren, deprem gibi sarsan cinayetlerin arkasındaki isimlerdir. 
     Her ikisinin de eylemleri siyasidir. 
     Örgütlüdür. 
     Bugünün gençlerine caydırıcılık mesajları yansıtan "ibret dersleri" olmalıydılar. 
     Yaparsın... Himaye görürsün. 
     Yaparsın... Kaçarsın. 
     Yaparsın... Çıkarsın. 
     Bugünün gençlerini şiddet eylemlerinden uzak tutmanın "caydırıcılığı" bu üçlü formül mü 
     Ya toplum vicdanındaki mahkumiyet kararları .. 
     
     Not Bir yazım bağlamında Feytullah Gülen'e yakın olanların kurdukları Kırgızistan'daki bir üniversiteye "Ata" adını verdiklerini öğrendim. Sn. Kaya'dan aldığım bu açıklamayı yansıtıyorum. 
     
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
