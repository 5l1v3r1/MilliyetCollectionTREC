<DOC>
<DOCNO> 88750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/ekonomi/aeko.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye’nin benzini bitti 
</HEADLINE>
<TEXT>

Beş ayda 8 katrilyon vergi toplayan İstanbul Defterdarlığı parasız kaldı. 300 milyarlık borcunu ödeyemediği için istasyonlar veresiye benzini kesti. Araçlar kontak çeviremiyor 
     NEDİM ŞENER 

     Yılbaşından bugüne kadar toplam 8 katrilyon 6.5 milyar dolar vergi toplayan İstanbul Defterdarlığı’nın araçları, parasızlık yüzünden’ benzin alınamadığı için otoparklarda yatıyor. Türkiye’de toplanan verginin yüzde 42’sini tek başına tahsil eden İstanbul Defterdarlığı, yılbaşından bu yana geçen beş aylık sürede akaryakıt istasyonlardan veresiye’ benzin alarak 8 katrilyon lira vergi toplamayı başardı. 
     Ancak bu arada akaryakıt istasyonlarına 300 milyar lira vergi borcu birikti. İstasyonlar, borç ödenmediği için veresiye benzini kesince de Defterdarlığa bağlı 63 vergi dairesinden 10’una ait 40 araç yakıt yokluğundan otoparklarda yatmaya, denetim ve tahsilat işleri de aksamaya başladı. 
     
     Ankara 10 milyar gönderdi 
     Geçtiğimiz günlerde Maliye Bakanı Sümer Oral’ın Vergide tahsilat hedefini 363 trilyon lira aştık’ diyerek övgüyle söz ettiği başarının arkasında da 200 trilyonluk katkısı bulunan Defterdarlık, istasyonlara borcunu ödemek için Bakanlık’tan 300 milyar istedi. 
     Ancak sadece 10 milyar lira ödenek gönderildiği için sorun çözülemedi. 
     



 EKONOMİ 
















</TEXT>
</DOC>
