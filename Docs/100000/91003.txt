<DOC>
<DOCNO> 91003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/soneko28.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 249.67 puan kayıpla 9,179.35 puandan tamamladı. 
     2. Seansta hisse senetleri ortalama yüzde 2.65 oranında değer kaybetti. 
     1. seansta, Başbakan Bülent Ecevit'in DSP grup toplantısına 
     katılmayacağı ve DYP Genel Başkanı Çiller ile yapacağı görüşmenin de iptal edildiğinin açıklanmasıyla başlayan satışlar, 2. seansta da sürdü. Endeks, ilk yarıyı 239.49 puan gerileyerek 9,189. puandan geçti. Pamukbank'ın Fon'a devredilmesinin ardından işleme kapatılan ve bugün açılan Çukurova Grubu şirketlerindeki büyük değer kaybının dikkat çektiği 2. seansta endeks, son 8 ayın en düşük değeri olan 9,179.35 puandan kapandı. Endeks, 2. seansta en düşük 9.121.48, en yüksek de 9,429.97 puanı gördü. Hisse senetleri günlük bazda ise ortalama yüzde 2.12 değer kaybetti. Kapanışta mali endeks 312.49 puan kayıpla 12,261.24 puana, sınai endeks 166.25 puan kayıpla 8,392.54 puana, hizmetler endeksi de 2.89 puan kayıpla 5,354.76 puana geriledi. Böylece ilk seansa göre mali grup hisseler ortalama yüzde 2.49, sınai grubu hisseler ortalama yüzde 1.94, hizmetler grubu hisseler ortalama yüzde 4. değer yitirdi. 2. seansta işlem gören toplam 293 hisse senedinden 216'sı değer kaybetti, 26'sı değer kazandı. 51 hissenin fiyatında ise değişiklik olmadı. Seansta, 123 trilyon 831 milyar 298 milyon liralık işlem hacmi belirlendi. İki seansın işlem hacmi toplamı da 281 trilyon 120 milyar 970 milyon lira oldu. 2. seansta, Turkcell, İş Bankası C, Akbank, Vestel ve Garanti Bankası en yoğun işlem gören hisse senetleri oldular. 
     





</TEXT>
</DOC>
