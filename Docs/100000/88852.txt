<DOC>
<DOCNO> 88852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/soneko04.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Arjantin'in reformlarından memnun değil... 
</HEADLINE>
<TEXT>

     Arjantin Devlet Başkanı Eduardo Duhalde, IMF'nin, ülkesinin gerçekleştirdiği ekonomik ve politik reformlardan memnun olmamasının kendileri için sürpriz olduğunu söyledi. 
     Duhalde, Radyo'da yayınlanan açıklamasında, teamüle göre, koşulları yerine getirmeleri halinde, Uluslararası Para Fonu IMF ile görüşmelerin başlaması gerektiğini, fakat bu şartları yerine getirmelerine rağmen henüz görüşmelerin başlamadığını ifade etti. 
     Ekonomiyle ilgili kaynaklar, IMF'nin, Arjantin'in gerçekleştirdiği ekonomik ve politik reformlardan halen memnun olmadığını vurguluyorlar. 
     IMF'nin mali yardımı, Arjantin'in 140 milyar dolar düzeyindeki borçlarını ödeyebilmesi açısından hayati önem taşıyor. 
     IMF'nin, Arjantin'in hazırlamakta olduğu ve sermaye çıkışına neden olan bankerlerin tutuklanmasına imkan tanıyacak yasal düzenlemeye karşı çıktığı kaydediliyor. 
     IMF'nin, Arjantin'e, milli para birimi pesoyu ABD Doları'na endekslemesi konusunda da batırdığı kaydediliyor. 
     Ekonomik kriz, Arjantin halkının yarısını yoksulluğa taşıdı. 
     





</TEXT>
</DOC>
