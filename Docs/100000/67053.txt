<DOC>
<DOCNO> 67053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun23.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze'de yüzlerce kişi cezaevi kapılarını zorluyor 
</HEADLINE>
<TEXT>

     Gazze kentindeki merkez cezaevinin kapıları, içerdeki mahkumları bırakmak isteyen yüzlerce kişi tarafından zorlanıyor. 
     Bölgedeki AFP muhabirinin bildirdiğine göre, İsrail uçakları ve helikopterlerinin bombaladığı cezaevinin kapılarının önünde biriken kalabalık, Filistinli güvenlik güçlerinin ateşine rağmen eylemini sürdürüyor. Güvenlik güçlerinin her ateşi sonucu dağılan kalabalık, tekrar toplanıp kapılara yükleniyor. 
     Cezaevindeki mahkumların sayısı yüzlerle ifade ediliyor. Bunların bir kısmı siyasi mahkum. 
     İsrail uçakları ve helikopterleri, Filistin güvenlik karargahının da bulunduğu kompleksi öğleden önce bombalamış, bombardımanda 37 kişi yaralanmıştı. 
     






</TEXT>
</DOC>
