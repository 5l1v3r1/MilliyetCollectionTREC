<DOC>
<DOCNO> 56096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/dunya/dun02.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanları fena yanılttı 
</HEADLINE>
<TEXT>

     Operasyon başladığında pek çok siyasi lider ve deneyimli askeri uzman tarafından sık sık ortaya atılan "Afganistan Vietnam’dan beter bir bataklıktır. Operasyon yıllar sürer" görüşü doğru çıkmadı. Oysa hafızalar yoklanıp, gazeteler kısaca tarandığında neler söylenmiş 
     İlk olarak Sovyet işgali hatırlatılarak Kızıl ordunun uğradığı bozgun vurgulandı. Tarihçiler ise Afganistan’ın bir imparatorluklar mezarlığı olduğuna vurgu yapıp Cengiz Han’ın bile Afganistan’da kolay kolay tutunamadığını anlattılar. Eski Cumhurbaşkanı Süleyman Demirel tarihe bakarak "Afganistan’a giren çıkamaz" dedi. Afganistan uzmanı Pakistanlı dünyaca ünlü araştırmacı Ahmet Raşid kendinden emin bir şekilde "Vietnam, Afganistan’ın yanında çocuk oyuncağı kalır" görüşünü ortaya attı. 
     Operasyonun ağırlıklı olarak hava bombardımanı şeklinde düşünülmesi de "zaferin uzak gelecekte elde edileceğini" öne sürenlere önemli bir koz sağladı. Çünkü kapsamlı bir kara harekatı olmadan Taliban’ın çökmeyeceği varsayımı mantıklı bir görüş olarak geniş bir kesim tarafından kabul edildi. 
     



 DÜNYA 











</TEXT>
</DOC>
