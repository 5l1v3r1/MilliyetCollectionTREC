<DOC>
<DOCNO> 98489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun15.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
El Halil kentinde tansiyon yine yükseldi... 
</HEADLINE>
<TEXT>

     Batı Şeria'nın El Halil kentinde yaşayan Yahudi yerleşimcilerin, bir cenaze töreninin ardından kentteki Filistinlilerin evlerine ateş açtıkları, bir eve girdikleri ve bir evi de ateşe verdikleri öğrenildi. 
     Filistinli görgü tanıklarına göre, Filistinliler tarafından öldürülen 21 yaşındaki İsrailli bir assubayın cenazesinden gelen yerleşimciler, 3 katlı bir eve girerek, evdeki Filistinli aileyi bir odaya kapadı. 
     Yerleşimcilerin başka bir evi yaktığını, bu evin ağır hasar gördüğünü söyleyen görgü tanıkları, olayda ölen ya da yaralanan olmadığını söylediler. 
     El Halil'de yaşayan İsrailli assubay, Filistinlilerin açtığı ateş sonucu 2 gün önce öldürülmüştü. Saldırıyı El Aksa Şehitleri Tugayı üstlenmişti. 
     





</TEXT>
</DOC>
