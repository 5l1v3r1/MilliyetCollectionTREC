<DOC>
<DOCNO> 57066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sontur14.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'den Erbakan'a bayram şekeri 
</HEADLINE>
<TEXT>

     Avrupa İnsan Hakları Mahkemesi, Necmettin Erbakan'ın RP'nin kapatılmasını onaylayan karara karşı yaptığı itirazı kabul ederek, temyiz için vize verdi. 
     Necmettin Erbakan adına AİHM'nin "Dinci partiler ve şşeriat tehlikesine karşı demokrasinin kendini koruma önlemi alabileceği" görüşüyle RP'nin kapatılmasını 3'e karşı 4 oyla onaylayan kararına karşı yapılan itiraz 5 yargıçtan oluşan kurul tarafından "kabul edilebilir" bulundu. Yargıçlar Kurulu'nun bu kararıyla Erbakan'a temyiz için yol açılmış oldu. 
     Bu kararla, Erbakan'ın temyiz başvurusu Büyük Daire'de esastan görüşülecek. 17 yargıçtan oluşan Büyük Daire'nin daha önceki kararı bozması durumunda Türkiye, Erbakan ve RP yöneticilerine tazminat ödeyecek. 
     Erbakan adına yapılan ve kabul edilebilir bulunmasıyla Büyük Daire'de görüşülerek karara bağlanacak olan temyiz başvurusunda, AİHM'nin RP için Türkiye'de daha önce kapatılan partilerle ilgili kararların tam tersine bir karar aldığı, RP'nin kesinlikle laikliğe aykırı eylemlerin odağı olmadığı, 28 Şubat süreciyle başlayan siyasi yaklaşımlar nedenlerle kapatıldığı görüşü savunuluyor. 
     






</TEXT>
</DOC>
