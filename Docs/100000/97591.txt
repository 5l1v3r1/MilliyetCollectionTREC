<DOC>
<DOCNO> 97591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/ekonomi/eko02.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD dolarında milliyetçi yükseliş 
</HEADLINE>
<TEXT>

ABD bankalarının yurtdışındaki hisse senedi yatırımlarını nakte çevirmeleri doların değerini euro’nun önüne geçirdi 
     EKONOMİ SERVİSİ 

     ABD’deki hisse senetlerine olan güvenin hızla düşmesi ve ekonomideki durgunluğun devam etmesine karşın piyasalarda, yurtdışında bulunan ABD’li fonlar vatanına geri dönüyor’ söylentisi ve bankaların büyük oranlarda alımlar yapması doların değerini euro ve yen karşısında yükseltti. 
     ABD Doları karşısında değer yitiren Japon Yeni 117.35’e düşerken, euro da dolar karşısında 0.9956’ya geriledi bir hafta önce euro’nun dolar karşısındaki değeri 1.090’a kadar çıkmıştı . 
     Birçok işlemci doların bu yükselişini, son düşüşün ardından normal karşılanması gerektiğini belirtirken, bazıları da hisse senetlerindeki küresel düşüşler üzerine ABD’li yatırımcıların euro ve diğer para birimlerindeki karlarını realize ettiğini düşünüyor. Japon Ticaret Odası Itochu Corp’un Başekonomisti Seiya Nakajima ise "Bu, birçok ABD’li fonun kendi ülkesine döndüğünü gösteriyor" yorumunu yaptı. 
     Nakajima, "Hisse senetlerinin bu denli düşmesi ABD’li yatırımcıların fonlarını satmasına ve parayı ellerinde tutmasına neden oluyor" dedi. 
     
     Düşüşe izin vermezler’ 
     ABD’li yatırım bankalarının WorldCom nedeniyle oluşan zararlarını azaltmak için Avustralya ve Kanada dolarları ile diğer para birimlerine karşı doların gerilemesine izin vermeyecekleri söylentisi de yükselişte etkili oldu. 
     



 EKONOMİ 



















</TEXT>
</DOC>
