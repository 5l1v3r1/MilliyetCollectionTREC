<DOC>
<DOCNO> 63747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yazar/tamer.html </URL>
<DATE> 2002/01/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünya Bankası ve IMF, İstanbul'da 1955'te toplanmış 
</HEADLINE>
<TEXT>

10. yıl guvernörler toplantısı 1955'te Hilton'da yapılırken, 6 - 7 Eylül olayları patlak verince, Memduh Aytür sıkıntılı günler yaşamış 
     Masamda emekli hava astsubay Hüseyin Göbüt imzalı kısa bir faks mesajı 
     "Uluslararası İmar ve Kalkınma Bankası Para Fonu Guvernörler Meclisi 10. yıl toplantısı 1955'te İstanbul'da yapıldı. Saygılar" 
     Ardından Devlet Bakanı Kemal Derviş'in basın danışmanlığını yaptığı sırada epey başını ağrıttığımız İşletme ve Finans Dergisi Yönetmeni iktisatçı Ali Bilge'den gelen aynı yöndeki telefon 
     IMF ve Dünya Bankası yıllık toplantısının gelecek yıl Dubai'de yapılacağını yazarken, kaç kişiye sormuştum halbuki, Türkiye'de benzeri bir toplantı daha önce yapıldı mı diye... 
     Ali Bilge'den öğrendiğime göre Erhan Bener, Memduh Aytür'ün yaşamını konu alan "Bir Büyük Bürokratın Romanı" adlı kitabında, İstanbul'daki IMF toplantısına da yer vermiş. Aytür, Hazine Genel Sekreterliği ve DPT Müsteşarlığı yapmış bir yüksek bürokrat. O tarihlerde dış ekonomik ilişkiler Dışişleri Bakanlığı'na bağlı olduğu için Fatin Rüştü Zorlu ile birlikte çalışıyor. Dolayısıyla IMF - Dünya Bankası yıllık ortak toplantısının organizasyonundan da Aytür sorumlu. 
     Binlerce yabancı konuk toplantı için Türkiye'ye geliyor. İstanbul - Hilton da o tarihte yeni açılmış. Ama sadece Hilton'da değil, genel olarak İstanbul'da belli kalite ve güvenlikte yeterli otel odası olmadığı için, konukların büyük bölümü rıhtıma yanaşan gemilerdeki suitlerinde geceliyorlar. 
     Türkiye, tarihinde ilk kez böylesine büyük bir organizasyona ev sahipliği yapıyor. Ama tesadüfe bakın ki tam aynı günlerde İstanbul'da 6 - 7 Eylül olayları patlak veriyor. 
     O günlerde IMF ve Dünya Bankası toplantıları için Türkiye'ye gelen yabancılar da, ülkelerinin yönetimlerinde bulunmuş fevkalade saygın isimler. 6 - 7 Eylül olayları, dünyaya rezil olmamızı sağlıyor Organizasyondan sorumlu Aytür, üst düzey yabancı konukları otel odalarına ve gemilere neredeyse hapsederek korumaya çalışıyor. Ne var ki olaylar başladığında dışarda olanlar için bir şey yapamıyor. Romanın Aytür'ün ağzından aktarılan bir bölümünde "Pek çok kongre üyesini karakollardan topladım. Hayatımın en kötü günleriydi" deniyor. 
     
Bana denetçini söyle, sana kim olduğunu...      Batan 19 bankayı denetleyen uluslararası dev bağımsız denetçilerle yakından ilgilenmeye başladıktan sonra 4 - 5 yazı da yazdım kafama ısrarla takılan bir soru var 
     Hani Demirbank kötü yönetildiğinden değil de, devlete güvenmekten batmıştı ya... Sorun yapısal değil, likidite sorunuydu ya... Gazetelerde günlerce çarşaf çarşaf yazılar yer aldı. 
     Pekiyi o zaman neden Demirbank, diğer pek çok banka gibi piyasanın en muteber bağımsız denetçileri yerine kendini yıllar boyu Grant Thornton'a denetletmiş Yetmemiş, aynı patronun kardeş bankası Ulusalbank'ın denetimini de Grant Thornton yapmış. Başka hangi batan bankalarla birlikte diye merak ediyorsanız Murat Demirel'in Egebank'ı, Ali Balkaner'in Yurtbank'ı, Hayyam Gariboğlu'nun Sümerbank'ıyla... Yetmediyse Esbank'ı, Yaşarbank'ı, Bank Kapital'i de ilave edebilirim. 
     Diyebilirsiniz ki Grant Thornton da en büyük 10 - 15 uluslararası dev denetim kuruluşundan biri. Neden denetletmesin 
     Evet öyle, ama maalesef Türkiye'de şaibeli. Hatta o derecede şaibeli ki, Ergin Danışmanlık adı altında yaptığı denetimlerin usulüne uygun olmadığı anlaşılmış ki, banka denetleme yetkisi iptal edilmiş. Ama Grant Thornton hemen ardından tek harf değişikliğiyle Engin adlı yeni bir şirket kurarak, bankaları denetlemeye kaldığı yerden devam etmiş. Bakınız Tülin Önder'in Batan Bankalar, Bağımsız Denetim ve Meslek Ahlakı başlıklı kitabının 9. sayfasındaki tablo 
     Benim merakım, Ergin'in yetkisi iptal edilip Engin olduktan sonra bile Demirbank'ın sahibi Halit Cıngıllıoğlu'nun bu konudaki ısrarı. Kendimi düşünüyorum. Hatalı bir seçim yapmış olduğumu farketsem, bunu tekrarlamam. Aslında aklı başında hiç kimse hatayı tekrarlamak istemez herhalde. Tabii taraflar arasında vazgeçilemeyecek bir işbirliği yoksa... 
     
     







Kürtçe eğitim 


Çin Çinnnn... 


Ankara - Şam köprüsü 


Mini demokrasi yerine gerçek demokrasi... 


Kimin değirmenine 


Hocalara verilen söz tutulmalıdır 


Neredeyse şıkır şıkır oynayacağız 


Saddam'ın suyu ABD'nin kulpu 


Model olma şansları 


Farkı yaratan Türk kadınlarıdır 


Yücelen Sorun yok, çözüm arayışı var 


Rahatı kaçırma uzmanları... 


Dünya Bankası ve IMF, İstanbul'da 1955'te toplanmış 


"Temiz" kapitalizm var mıdır 


ABD ile ticaretin ilk meyvesi 14 Seahawk 


</TEXT>
</DOC>
