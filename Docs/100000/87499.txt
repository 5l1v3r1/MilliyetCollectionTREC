<DOC>
<DOCNO> 87499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/altan.html </URL>
<DATE> 2002/06/02/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Davul tozu ve minare gölgesi... 
</HEADLINE>
<TEXT>

     Bundan 2350 yıl önce, gündüzleri elinde bir fenerle Atina sokaklarında "bir adam arıyorum" diye dolaşan, ünlü Diojen’in belleği de çok güçlüymüş. 
     Bir gün kendisine biri 
     - En iyi yemek hangisidir, diye sormuş. 
     Diojen 
     - Yumurtadır, demiş. 
     Aradan geçmiş on beş yıl. Aynı adam yine çıkmış karşısına Diojen’in 
     - Neyle yenir, demiş. 
     Diojen hiç duraksamadan 
     - Tuzla, demiş. 
     İnsanları iki yüzlü, sahtekar, riyakar, tutarsız, pozör, bencil ve palavracı olarak gören ve bunu, hala unutulmamış sözlerle vurgulayan Diojen şimdi aramızda sağ olsaydı da kendisine sorsaydık 
     - İnsanlığın ortak huzuru, güvence altına neyle alınabilir 
     Herhalde 
     - Evrensel hukukla, diyecekti. 
     Ve bir süre sonra yine sorsaydık kendisine 
     - Neyle yenir 
     Gözlerini, "vatan - millet" nutukları atan politikacılar üstünde gezdirdikten sonra 
     - Hukuk mu neyle yenir, diyecekti çeyrek yüzyıl boyunca süre gelmiş "OHAL" yasalarının gözaltılarıyla... 
     
     Çaresiz kalan yoksul bir adam, sonunda bir büyücüye gitmiş 
     - Ne yap yap, beni kurtar böyle sürünüp durmaktan, demiş. 
     Büyücü 
     - Peki, demiş, sana bir dua yazıp vereceğim. Her akşam onu okuyunca, sabahleyin yastığının altında bir altın bulacaksın. 
     Yoksul adam sevinmiş 
     - Sahi mi, her sabah bir altın mı bulacağım yastığımın altında 
     - Evet, ancak çok önemli bir koşul var. Duayı okuyup da yatağa yatınca, asla zeytinyağlı dolmayla, lahana kapuskasını düşünmeyeceksin. 
     Biz de "yaşam kalitesi açısından" yeryüzü sıralamasında, 86. sıraya düşmüş olmaktan kurtulmak için Avrupa Birliği’nin "işte kriterlerimiz" diye, elimize tutuşturduğu duaları okumaya çalışıyoruz ya... 
     Bizim de o duaları okurken asla düşünmememiz gereken bazı şeyler var. Örneğin, "Ben bir Türküm dinim cinsim uludur" gibi dizelerle, "Bir Türk cihana bedel" türü, Türk’e Türk propagandası yapan söylemleri... 
     Yoksa çok çabuk bozulabilir büyü... 
     
     Biliyorsunuz, Türk erkeklerinde pos bıyık, yaygın bir gelenektir. 
     Orta boylu esmer bozkır çocukları, bebek patiği kadar bir bıyıkla geçip giderler yaşamdan... 
     Bektaşi’ye bunun nedenini sormuşlar 
     - Yiğitlik görüntüsü olduğu için mi, yoksa kişiliğini kanıtlamak gereksinmesiyle mi, yoksa yakışıyor sandıkları için mi 
     Bektaşi 
     - Hiçbiri değil, demiş. Eskiden bir söz vardı, "Yukarı tükürsen bıyık, aşağı tükürsen sakal" derlerdi. Demokrasi sayesinde aşağı tükürmek kolaylaştığı için, eski zamanlara oranla sakallar azaldı. Ama yukarı tükürmek o kadar basit olmadığından millet bıyık bırakıp, hem kendi yaşamını, hem de yukarıdakilerin suratını güvence altına almaya çalışıyor. 
     
     Patla 
     Patladın mı 
     Patlamadın ya 
     Patlatırım ha 
     Yok nüfus patlaması, yok turist patlaması, yok trafik patlaması, yok iflas patlaması vs... 
     Kafa patlatma, balonunu patlatma, çömlek patlatma... 
     Patlama üstüne böylesine geniş bir çeşitlemeye, bazen tabanca, tüfek, dinamit lokumu, saatli bomba falan da ekleniverir. 
     Ne var ki patlama zinciri bu kadar uzadı mı sonunda sıra, tarihin sık sık sözünü ettiği kabağa gelir... 
     Şimdi patlama sırası yavaş yavaş geliyor kabağa... 
     Ya AB üyeliğimizle ilgili müzakerelere başlamanın reddedilmesiyle, ya İstanbul depremiyle patlayacak kabak. 
     Kimin başına mı 
     Hepimizin... 
     
     Bazı kişilerin, özellikle politikada önemli yerlere geldikçe, ne Tanrı’nın cezası, ne sığ, ne münasebetsiz yaratıklar oldukları daha çok çıkıyor ortaya. 
     İster istemez, eski bir Çin atasözünü anımsıyor insan 
     - Küçük adamın yukarı doğru çıkması, maymunun ağacı tırmanmasına benzer yükseldikçe kıçı daha çok görünür. 
     
     







Davul tozu ve minare gölgesi... 


Kalkınız artık... 


MGK ve AB 


İki hafta 14 ilin sonucu 


Yalnız değil 


21. asrın bestek rı 


Üniversiteye gazete almak suç 


İçimizde hep aynı yaştayız... 


Baykal’dan Ecevit’e saygı 


Ar - Ge’de çalışan genç mühendis askerlik yapmasın 


"Kuşük bey Amarika’dan döndü " 


Gazeteci Olan Adamın Hik yesi 


Ekonomide Derviş’siz kalmanın riskleri 


Konya çağ atlıyor 


Barış Manço Lüfer’e karşı 


</TEXT>
</DOC>
