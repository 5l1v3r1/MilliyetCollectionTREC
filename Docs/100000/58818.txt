<DOC>
<DOCNO> 58818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun01.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Vakfı’na başarı ödülü 
</HEADLINE>
<TEXT>

Ünlü çizerleri buluşturan, iletişim eğitimine destek veren Aydın Doğan Vakfı başarısını ödülle perçinledi 
     ANKARA Milliyet 

     Başbakanlık Vakıflar Genel Müdürlüğü, Aydın Doğan Vakfı’nı 2001 yılının 11 başarılı vakfından biri seçti. 19. Vakıf Haftası nedeniyle dün Ankara Hilton Oteli’nde, yılın başarılı vakfı ödül töreni ile Tarihte Vakıflar’ konulu bir seminer düzenlendi. Törene Başbakan Yardımcısı Mesut Yılmaz, Anayasa Mahkemesi Başkanı Mustafa Bumin, Devlet Bakanı Nejat Arseven, Milli Savunma Bakanı Sabahattin Çakmakoğlu ve İşadamı Rahmi Koç katıldı. 
     
     Binlerce aday vardı 
     Açılış konuşmalarının ardından 2001 yılının başarılı vakıflarına ödülleri verildi. Aydın Doğan Vakfı adına ödülü Vakıf Yürütme Kurulu Başkanı Orhan Birgit aldı. Aydın Doğan Vakfı, Uluslararası Karikatür Yarışması ile dünyada en geniş kapsamlı olarak çizerleri buluşturması, karikatürün oscarlarını dağıtması, bilim ve sanat dünyasındaki başarılı çalışmaları ödüllendirmesinin yanısıra iletişim eğitimi alanındaki çalışmaları nedeniyle ödüle layık görüldü. 
     Toplam 4 bin 570 vakıf arasında başarılı bulunan diğer vakıflar törenle ödüllerini aldı. 
     
11 vakıf ödüle layık görüldü      Türk Silahlarını Kuvvetlerini Güçlendirme Vakfı, Rahmi Koç Müzecilik ve Kültür Vakfı, Aydın Doğan Vakfı, Türkiye Eğitim Gönüllüleri Vakfı, Tema, Kartal Vakfı, Sevda Cenap And Müzik Vakfı, İktisadi Kalkınma Vakfı, Türkiye Trafik Kazaları Yardım Vakfı, Anadolu Çağdaş Eğitim Vakfı. 
     
Rahmi Koç da ödül aldı      Aydın Doğan Vakfı adına ödülü Yürütme Kurulu Başkanı Orhan Birgit aldı. Ödülü Anayasa Mahkemesi Başkanı Mustafa Bumin verdi. Başarılı vakıflar arasında yer alan Rahmi Koç Müzecilik ve Kültür Vakfı adına verilen ödülü de Rahmi Koç aldı. 
     



 GÜNCEL 


























</TEXT>
</DOC>
