<DOC>
<DOCNO> 93994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/eko02.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’nın hasta adamı 
</HEADLINE>
<TEXT>

Türkiye’nin acil reformlara ihtiyacı var’ diye yazan İngiliz The Times gazetesi, Başbakan Ecevit’i kastederek, Ancak hasta adam bunları yapamaz’ diye yazdı 
     EKONOMİ SERVİSİ 

     Ecevit’in hastalığının Türkiye’nin hastalığı olmaya başladığını yazarak, son döneminde Osmanlı İmparatorluğu için yapılan hasta adam’ benzetmesini günümüze taşıyan İngiliz The Times gazetesi, "Türkiye’nin ekonomi ve insan hakları gibi alanlarda reformlara ihtiyacı var, ancak hasta adam bunu yapamaz" diye yazdı. 
     Gazetede Türkiye ile ilgili çıkan haberde, "Geçtiğimiz iki aydan bu yana evde hastalıktan kurtulmaya çalışan Ecevit, Türkiye’de üç partili koalisyon hükümetinin de başında yer alıyor. Bu partiler arasında da ideolojik olarak çok büyük mesafeler bulunuyor. Fakat Ecevit bu hükümeti tutkalla birbirine bağlayan kişi gibi gözüküyor ve laik hükümeti birarada tutuyor. Ecevit piyasaları sakinleştirmek ve dedikodulara son vermek amacıyla önceki gün işinin başına dönse de üst düzey yöneticiler arasında istifa etmesini isteyenlerin sayısı giderek çoğalıyor." 
     
     MHP faktörü 
     Hiçbir hükümetin tek bir kişi üzerine kurulu olamayacağını, ancak Ecevit’in kendi yerine başka birisini atamanın MHP’nin koalisyonda kalmasını zorlaştıracağı için’ reddettiğini yazan gazetede, daha sonra şöyle denildi 
     "Fakat bunların üzerinde, Türkiye’nin ekonomik ve insan hakları reformları ve bölgenin hayati durumu açısından istikrara ihtiyacı bulunuyor. Bu da hasta adamın yapabileceği birşey değil." 
     
Kupa başarısı ölçü değil’      Türkiye’nin dünya kupasındaki başarısını hareketli, dinamik, rekabetçi ve yurtsever bir ülkenin göstergesi’ olarak tanımlayan gazete, "Fakat futbol bu konuda yanlış bir rehber olabilir. Türkiye krizler içinde. Ekonomisi de neredeyse iflasın eşiğinde. Bu yıl ödeyeceği 30 milyar dolar dış borcun 16 milyar dolarını IMF kredilerinden karşılayacak. Enflasyon tekrar yükselme belirtileri gösteriyor. TL tarihinin en düşük seviyelerine gerilemiş durumda. İşçi sendikaları durumdan memnun değiller. İslamcı gruplar da Türkiye’yi Avrupa normlarına getirecek reformlara karşı giderek güç kazanıyorlar." 
     



 EKONOMİ 




















</TEXT>
</DOC>
