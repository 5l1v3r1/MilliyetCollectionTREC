<DOC>
<DOCNO> 57674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/dunya/dun01.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR ZAMANLAR MAZİYE BAK... 
</HEADLINE>
<TEXT>

Bin Ladin’i 80’li yıllarda Amerikan yardımı miğferle Ruslara karşı savaşırken gösteren fotoğraflar İngiltere’de yayımlandı 
     NEVSAL ELEVLİ - Londra 

     ABD güçlerinin, ölü ya da diri ele geçirmek için hiçbir fedak rlıktan kaçınmadığı Suudi asıllı uluslararası terörist Usame bin Ladin’in Sovyet işgali sırasında, Ruslara karşı, başında Amerikan yardımı miğfer ve üniformasıyla savaşırken çekilen fotoğrafları İngiltere’de günün konusu oldu. İlk kez "Mail on Sunday" gazetesinde yayımlanan fotoğraflar, Bin Ladin’in bir zamanlar ABD adına da savaştığını belgeleyen bir kanıt durumunda. 
     Bin Ladin’i Sovyetler’e karşı savaşırken görüntüleyen kişiyse, kendisinin o zamanlar yakın arkadaşı olan Mısır ordusunun eski subaylarından, bugünün yazarı ve film yapımcısı Essam Draz... 
     Bin Ladin’in o zamanlar en yakın arkadaşı olduğunu söyleyen Draz, Mail on Sunday gazetesine şunları açıkladı "Onunla ilk karşılaştığımda lider değil sıradan bir erdi ve Ruslara karşı göğüs göğse dövüşüyordu. Bir müddet sonra küçük bir grup savaşçının başına geçmesi istendi. Kendi parası ile Pakistan’dan getirdiği silahlarla onları donattı. 1989 sonunda emrindeki adamların sayısı bine yükselmişti. O zaman Amerikalılar için kötü bir şeyler söylemiyor, yalnız İsrail’e gösterdikleri sempatiyi kınıyordu." 
     



 DÜNYA 











</TEXT>
</DOC>
