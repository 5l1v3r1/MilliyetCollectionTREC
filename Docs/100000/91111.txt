<DOC>
<DOCNO> 91111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/siyaset/siy06.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den 5 trilyonluk tasarruf 
</HEADLINE>
<TEXT>

Ampul söndürdü, 242 milyar lira kurtardı... 
     ANKARA Milliyet 

     TBMM Hesaplarını İnceleme Komisyonu, Cumhurbaşkanlığı’nın, 2001 yılında bir önceki yıla göre 1.2 trilyon lira tasarruf sağladığını, ödeneğinden de 4 trilyon 81 milyar 109 milyon 900 bin lirayı kullanmadığını saptadı. 
     Cumhurbaşkanlığı’nın 2001 yılı hesaplarının incelenmesinin ardından bir açıklama yapan Komisyon Başkanı Nazif Okumuş, Cumhurbaşkanlığı’nın tasarrufa gösterdiği özenin diğer kurumlara da örnek olmasını istedi. 
     Okumuş, Cumhurbaşkanlığı makamının 2001 yılında bir önceki yıla göre elektrik tüketiminde 242 milyar lira, doğalgazda 411 milyar 356 milyon lira, telefonda 93 milyar, akaryakıtta 97 milyar, kırtasiye tüketiminde 385 milyar olmak üzere toplam 1.2 trilyon lira tasarruf sağladığını açıkladı. 
     
     Memleketine bile 1 milyar 
     Okumuş, Cumhurbaşkanlığı’nın bazı sivil toplum örgütleri dahil ihtiyaç içinde bulunan vatandaşlara toplam 123 milyar 390 milyon lira nakdi yardımda bulunduğunu da açıkladı. Sezer’in memleketi Afyon’a sadece "1 milyar" yardım yapması dikkat çekti. 
     



 SİYASET 


















</TEXT>
</DOC>
