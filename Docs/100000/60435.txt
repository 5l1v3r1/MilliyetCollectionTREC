<DOC>
<DOCNO> 60435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur14.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'nın ünlü mimarlarından Karaaslan öldürüldü 
</HEADLINE>
<TEXT>

     Ankara'nın ünlü mimarlarından Ahmet Merih Karaaslan kimliği belirsiz kişi yada kişiler tarafından bıçaklanarak öldürüldü. 
     Cinnah 39 1'de bürosu bulunan Karaaslan, sabah saatlerinde büroya gelen personeli tarafından elleri arkasından bağlı, ölü olarak bulundu. 
     Olayın polise bildirilmesi üzerine inceleme yapan uzmanlar, Karaaslan'ın göğsünden ve vücudunun çeşitli yerlerinden 5 bıçak darbesiyle öldürüldüğünü tespit ettiler. 
     Ekipler, mimar Karaaslan'ın öldürüldüğü büroda parmak izi araştırması yaptılar. 
     Emniyet yetkilileri, Karaaslan'ın şu ana kadar herhangi bir hasmının tespit edilemediğini, cinayeti işleyen kişi yada kişilerin Karaaslan'ın tanıdığı birilerinin olabileceğini söylediler. 
     Yetkililer, cinayetin muhtemelen büro çalışanlarının işyerinden ayrılmasından sonra işlendiğini kaydettiler. 
     Olayla ilgili soruşturmanın sürdürüldüğü bildirildi. 
     






</TEXT>
</DOC>
