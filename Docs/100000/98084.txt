<DOC>
<DOCNO> 98084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/spor/spo20.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Güneş-Çobanoğlu Yavruvatan’da      MİLLİ Takım Teknik Direktörü Şenol Güneş ve menajer Can Çobanoğlu, bugün Rauf Denktaş’ın davetlisi olarak Kuzey Kıbrıs’a gidecekler. KKTC Spor Yazarları Derneği tarafından birer plaket verilecek olan ikili, Başbakan Derviş Eroğlu ve Meclis Başkanı’nı da ziyaret edecekler. Yarın İstanbul’a gelecek olan Güneş, İbrahim Bodur’un davetlisi olarak Çan’da yapılacak şenliklere de katılacak. 
     
Vural Ak’tan mutlu haber      DÜNYA Cross - Country Off Road Ralli Şampiyonası’nın otomobil kategorisindeki tek Türk pilotu olan Vural Ak, şampiyonanın 5. ayağı olan Baja Espana Aragon 2002 etabında üstün bir performans göstererek T1’de 7. oldu. 115 ekibin yarıştığı ve sezonun en kırıcı rallisi olduğu için sadece 60 ekibin finişi görebildiği zorlu yarışta İntercity Castrol Rally - Team’in tecrübeli pilotları Vural Ak - Mehmet Becce ikilisi elde ettikleri bu başarıyla genel klasmanda 25. sıraya yükseldiler. 
     
Mert Meriç Elazığspor’da      FENERBAHÇELİ Mert Meriç Elazığspor’la anlaştı. Tecrübeli futbolcuyla anlaşmaktan son derece memnun olduklarını belirten Teknik Direktör Giray Bulak, "Mert Meriç Fenerbahçe’de oynamış, Şampiyonlar Ligi’ni görmüş Türk futbolunu yakından tanıyan çok tecrübeli bir oyuncu. Türk olması sebebiyle de yabancı kontenjanımız azalmadı. Onun bu takıma faydalı olacağına inanıyorum" dedi. 
     
Hazırlık maçları Altay - Aydınspor 2 - 1 Göztepe - Bucaspor 3 - 1 Adana - Çanakkale Dardanel 0 - 1 İstanbulspor - Samsunspor 2 - 1 Astra - Gaziantepspor 1 - 1 Gençlerbirliği - Flavia Solva 8 - 0      



 SPOR 



















</TEXT>
</DOC>
