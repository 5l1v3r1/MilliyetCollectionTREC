<DOC>
<DOCNO> 90153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/sazak.html </URL>
<DATE> 2002/06/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Datça Fazıl Say’ı bekliyor 
</HEADLINE>
<TEXT>

     Akdeniz’e merhaba demenin en zahmetsiz yolu güneş, deniz ve balıkla buluşmaktır. 
     Yaz gelince Güney’e inen mevsimlik Türklerin tatil anlayışı değişmeye başladı. Eskisi gibi sırtüstü yatıp, Kırkpınar usulü yağlandıktan sonra gün boyu atıştırma anlayışı, beş yıldızlı otellerin her şey dahil’ müdavimleri Alman ve Rus turistlere terk edildi. 
     Bodrum yaz boyunca İstanbul’un Laila’cı kuşağına tahsisli, Antalya ve Muğla çevresinde ise yabancılara dönük, tarih, kültür, doğa turizmi gelişiyor. 
     Datça Knidos kıyıları ise her açıdan şanslı. 
     Hisarönü’nden Palamut Bükü’ne uzanan mavilikler, dünyanın her yanından gelen yatçıları ağırlıyor. Yelken ve sörf cenneti bu yerler İngiliz ve Kuzey Avrupalı denizciler tarafından keşfedilmiş. 
     Limana bağlanan tekneleri birkaç yıldır hoş bir sürpriz bekliyor. 
     Yat limanındaki amfi tiyatroda yaz boyunca klasik müzik konserleri, opera ve bale gösterileri sunuluyor. 
     Bu düzenlemenin ev sahipleri de, konukları da bizden. 
     Ankara Devlet Operası Korosu sanatçılarından İsmail Akşen, Aktur’da başlattığı konserler dizisini Datça’da sürdürüyor. 
     Başkentteki sanatçı çevresini yaz ayları Datça’ya taşıyor. Geçen yıl Bilkent Senfoni Orkestrası 70 kişiyle konser vermiş. Can Yücel anısına düzenlenen şenlikler de Datça’nın giderek antik Knidos kentinin mirasına yakışır bir kültür beldesine dönüşmesinde etken. İki yıl önce kaybettiğimiz Erdoğan Tokatlı’nın Kültür Bakanlığı’nın ilgisini Datça’ya çekebilmek için verdiği uğraşları da saygıyla anıyoruz. 
     Datçalılar bu yıl piyanist Fazıl Say’ı bekliyor. 
     Türkiye’nin uluslararası saygınlıktaki genç yeteneğinden Datça’da konser’ sözünü İsmail Akşen almış. Fazıl’ın babası Ahmet Say’ın da bulunduğu bir dost yemeğinde Genelkurmay eski Başkanı Necip Torumtay, MGK Genel Sekreteri Tuncer Kılınç, eşleri ve Akşen arasında Datça konserleri konuşulmuş. Fazıl Say da yemeğe katılınca, İsmail Akşen, Eskişehir’de verdiği bir konser sırasında telefonla görüştüğü sanatçıya, Asıl Datça’ya gelmelisin, çünkü müziğe, sanata sevdalı bu insanların da seni dinlemeye hakları var’ demiş. Fazıl Say da gelmeye çalışacağını söylemiş. 
     Datça amfi tiyatrosu yaza Dansın Üç Rengi’ adlı bale gösterisiyle giriyor. 
     İsmail Akşen anlatıyordu, geçen yılki baleden sonra yaşlı bir Datçalı teyze Ben bu bağrı açık kızları çok sevdim’ diye uzunca süre terk etmemiş tiyatroyu. 
     Fazıl Say gelse herhalde kıyamet kopar.’ 
     PİYANO NASIL TAŞINACAK Fazıl Say, temmuzda İstanbul Caz Festivali’nde konser verecek. Datçalılar’ı kırmadı ve geldi diyelim, piyano nasıl taşınacak Güher Süher Pekinel’lerin Güneydoğu konserleri için TIR’la Almanya’dan gönderilecek piyanonun serüvenini biliyoruz. İsmail Akşen, Fazıl Say evet desin piyanoyu ben getireceğim’ diyor. Dileriz Marmaris - Datça arasındaki yol çalışması o tarihe dek tamamlanır. 
     Fazıl Say, piyano ve yol... Bu üçü buluşursa Datça’da tarih yazılır 
     
     







Geçti Bor’un pazarı sür eşeği Niğde’ye... 


Mülakat sorusu 


Çiller ittifaka karşı 


İstanbul Sanat ve Kültür Vakfı’yla 30 yıl... 


Kırmızı bisiklet 


Müziğin helali haramı olur mu 


Dünya bu kapağın altındadır 


Falih Rıfkı’yla Pazar Sohbeti... 


Datça Fazıl Say’ı bekliyor 


Şirketinizi Ecevit yönetsin ister miydiniz 


Devletl bedenleriniz sizin 


Çiftlik’ olarak mı kalacağız 'ülke' mi olacağız 


Altın Yüzük Şehirleri 


Zinciri boş bırakmak veya Kaloma 


</TEXT>
</DOC>
