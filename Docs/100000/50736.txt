<DOC>
<DOCNO> 50736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/soneko21.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya Kalkınma Bankası Pakistan'a yardımı yüzde 50 artıracak 
</HEADLINE>
<TEXT>

     Türkiye'nin de üyesi bulunduğu Asya Kalkınma Bankası ADB , Pakistan'ın Afganistan'daki savaşın ekonomik yansımalarıyla daha iyi başedebilmesi için mali yardımı bu yıl yüzde 50 artışla 950 milyon dolara çıkaracak. 
     ADB Başkanı Tadao Chino, Pakistanlı yetkililerle görüşmesinden sonraki açıklamasında, Pakistan'ın daha önce 626 milyon dolar olan bu yılki yardım tahsisatının 950 milyon dolara yükseltileceğini, bu paranın bir kısmının sıradan vatandaşlara kısa vadeli krediler temininde kullandırılacağını bildirdi. 
     ADB Başkanı Chino ile Pakistanlı yetkililer, Afgan mültecilerine temel hizmetlerin sağlanmasına dair önerileri de ele aldılar. 
     Bölgede süregiden olayların Pakistan'daki ekonomik durumu büyük ölçüde kötüleştirdiğini belirten Chino, ''İslamabad yönetiminin mevcut krizi aşmasına yardım için elimizden geleni yapacağız'' dedi. 
     Pakistanlı yetkililer, Afganistan'da süregelen savaşın ihracata darbe vurup, yabancı sermaye kaynaklarını tüketeceği ve sermaye kaçışını körükleyeceğinden endişeli. 
     Pakistan, Afganistan'a Amerikan askeri operasyonunun olumsuz etkilerini dikkate alarak, bu mali yılki büyüme hızı tahminini yüzde 4'den yüzde 2.5'e indirdi. 
     






</TEXT>
</DOC>
