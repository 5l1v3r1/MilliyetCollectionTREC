<DOC>
<DOCNO> 94580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/spor/spo05.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş barış elçisi 
</HEADLINE>
<TEXT>

Yunanistan’ın Etnos gazetesi, Milli Takım hocasına tam altı sayfa yer ayırdı. Şenol Güneş, komşu halka Türkçe mesajlar yollayarak, "Sizleri seviyoruz" ifadesini kullandı 
     YORGO KIRBAKİ- ATİNA 

     TÜRKİYE’NİN, Dünya Kupası’ndaki başarısının etkisi Yunanistan’da da görüldü ve bir Yunan gazetesi ilk defa bir Türk futbol adamının röportajını yayınladı. Etnos gazetesinin haftalık spor eki Etnospor, Şenol Güneş’e altı sayfa ayırdı. Güneş, Türkiye ile Yunanistan’ın 2008 Avrupa Şampiyonası’nı düzenlemelerini desteklediğini belirterek, birbirine benzeyen iki ülkenin daha yakınlaşması gerektiğini, ortak organizasyonun da dostluğu pekiştireceğini söyledi. 
     
Dostluk örnekleri      GÜNEŞ, dergide Türkçe olarak yayınlanan ve imzasını taşıyan mesajında, "Sizleri seviyoruz. Sizlerle birlikte düşünmek, yaşamak, oynamak istiyoruz. Gelin birlikte 2008 yılında Avrupa Şampiyonası’nı yaşayalım. Bütün dünyaya sevgi, barış, mutluluk örnekleri sunalım. Türkiye’den Yunanistan’a sevgiler, saygılar" ifadeleri yer aldı. Dergiye, en iyi takımların Türkiye ile Brezilya olduğunu söyleyen Güneş, "Biz kaybettiğimize göre Brezilya kazanmalıydı" dedi. 
     
Ulusoy’u bırakmam’      İKİ ülke milli takımından ve iki kulüpten teklif aldığını açıklayan Güneş, "Yunanistan’a gelir misiniz " sorusuna, "Ulusoy görevde kaldıkça kendisini bırakmam" cevabını verdi. Teknik adam, İlhan için "İyi oynadı. Kendisinden daha fazlasını beklemiyordum", Hakan Şükür için "Kupaya katılmamız için bize çok yardım etti. Ama golü atmakta gecikti.", Hasan için ise "İyi işler yaptı, daha iyisini yapacak" dedi. 
     



 SPOR 

























</TEXT>
</DOC>
