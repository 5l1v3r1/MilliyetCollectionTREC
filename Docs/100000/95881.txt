<DOC>
<DOCNO> 95881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sontur24.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS sonuçları Perşembe günü açıklanıyor... 
</HEADLINE>
<TEXT>

     Öğrenci Seçme Sınavı ÖSS ve Yabancı Dil Sınavı YDS sonuçları, Perşembe günü açıklanacak. Sonuçlar açıklandığı anda www.milliyet.com.tr adresinden de yayınlanacak. 
     Yüksek Öğretim Kurulu Öğrenci Seçme ve Yerleştirme Merkezi'nden yapılan yazılı açıklamada, 16 Haziran 2002 Pazar günü yapılan 2002 ÖSS ile 23 Haziran 2002 tarihinde yapılan YDS'nin sonuçlarının 18 Temmuz 2002 Perşembe günü Saat 10.00'da düzenlenecek basın toplantısıyla açıklanacağı bildirildi. 
     Adayların, 2002-ÖSS'de aldıkları ÖSS puanları ile bu puanlara ağırlıklı ortaöğretim başarı puanlarının katılmasıyla hesaplanmış ve Yüksek Öğretim programlarına yerleştirmede kullanılacak olan Y-ÖSS puanlarını, 18 Temmuz 2002 Perşembe günü saat 10.00'dan itibaren internetten, 900'lü telefon hatlarından ve WAP uyumlu cep telefonlarından öğrenebilecekleri kaydedildi. 
     ÖSS sonuçlarının öğrenilebileceği adresler şöyle 
     İnternet adresleri http oss.osym.gov.tr http oss2002.osym.gov.tr 900'lü telefon hatları 0900 3091997 - 0900 3091998 0900 3101401 - 0900 3101402 
     WAP Uyumlu Cep Telefonları http wap.osym.gov.tr Açıklamada, adayların verilen adreslerin kullanılmaya başlandığı ilk bir kaç saat içinde yoğun talep nedeniyle ulaşmakta zorluk çekebileceği belirtilerek, ilk bir kaç saat sonra bu adreslere kolaylıkla erişebileceklerinin tahmin edildiği bildirildi. 
     2002-ÖSS sonuçlarının aynı zamanda Türkiye Gazeteciler Cemiyeti 
     tarafından bastırılarak dağıtılacak olan Sınav Sonuç Gazetesi ile de adaylara duyurulacağı kaydedilen açıklamada, Sınav Sonuç Gazetesi'nden adayların 2002-ÖSS'yi kazanıp kazanmadıklarını ÖSS Puanlarının 105,000'in altında veya üstünde olduğunu kazanmışlarsa ÖSS puanlarının 120.000'ın üzerinde olup olmadığını öğrenebilecekleri ifade edildi. Açıklamada, adayların Sınav Sonuç Gazetesi'ni 19 Temmuz 2002 Cuma günü sabahı bütün Türkiye'de gazete bayilerinden alabilecekleri belirtildi. 2002-ÖSS Sınav Sonuç Belgeleri'nin adayların adreslerine postalanması işlemlerine 19 Temmuz 2002 tarihinde başlanacağı bildirildi. 
     





</TEXT>
</DOC>
