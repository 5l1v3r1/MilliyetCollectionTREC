<DOC>
<DOCNO> 86476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/spor/spo01.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İmzayı attı, 10’u unuttu 
</HEADLINE>
<TEXT>

Beşiktaş, nihayet Siirt Jetpaspor’dan Sergen Yalçın’ın bonservisini aldı. 30 numaralı forma verilen yıldız futbolcu, ikinci kaptanlıkla teselli buldu 
     1.3 trilyon ödendi 
     SİYAH - Beyazlı yönetimin, daha önce ön anlaşma yaparak, altı yıl aradan sonra yuvaya dönmesini sağladığı Sergen’in transferi dün resmiyet kazandı. Önceki gün Batman’a giden Muzaffer Nasıroğlu ve Fikret Orman, 1.5 milyon dolarda ısrar eden Siirt Jetpaspor Başkanı Takiddin Yarayan ile pazarlık masasına oturdu. Galatasaray gelişmeleri izlerken, iki yönetici yoğun pazarlıklar sonucunda peşin 1 milyon dolar karşılığında yıldız futbolcunun bonservisini aldı. 
     
     Ahmet Dursun kaptı 
     SERGEN, dün kulüp binasına gelerek, iki yıllık sözleşmeye imzayı attı. Ahmet Dursun ile arasında 10 numaralı forma konusunda kriz çıkmasından çekinen yönetim, Sergen’e yaşını simgeleyen 30 numaralı formayı verdi. Forma sorunu bu şekilde çözülürken, daha önce Ahmet Dursun’da bulunan ikinci kaptanlık görevinin de Sergen Yalçın’a verildiği ifade edildi. Sergen, "Ben hiçbir zaman forma numarası konusunu sorun etmedim. Bunlar önemli şeyler değil" diye konuştu. 
     
Sertan’ın acı günü      SİYAH - Beyazlı ekipte geçen sezon fazla forma şansı bulamayan Sertan Eser, ağabeyi Rıdvan Eser’i kaybetmenin şokuyla sarsıldı. Beyin kanaması sonucu 29 yaşında hayata gözlerini yuman evli ve iki çocuk babası Rıdvan Eser’in cenazesi dün Karaman’da toprağa verildi. Oldukça bitkin olduğu gözlenen Sertan mezarlıkta arkadaşlarının yardımıyla ayakta kalabildi. 
     
Mondi yoksa Cordoba varYönetim, Kolombiyalı kaleciyi milli takımda yedek bırakan tecrübeli eldivenle el sıkıştı 
     ORHAN YILDIRIM 

     GALATASARAY ile girdiği Mondragon yarışını kaybeden Beşiktaş, Kolombiyalı kaleciyi milli takımdan kesen Oscar Cordoba’ya yöneldi. Arjantin’in Boca Juniors kulübünden geçen sezon kiralık olarak İtalyan Perugia’ya geçen 32 yaşındaki file bekçisi, burada da Mazzantini’yi yedek bıraktı. 61 kez milli formayı giyen 1.86 boyundaki Cordoba, 33 kez oynayan Mondragon’u ikiye katladı. 
     ÖNCEKİ gün İtalya’da bu oyuncunun menajeriyle el sıkışan Lucescu, dün Paris’e dönüp, yöneticiler Hüsnü Güreli, Yıldırım Demirören ve Kıvanç Oktay’a transfer için garanti verdi. Yöneticiler bugün Başkan Serdar Bilgili ile görüşüp, son kararlarını verecekler. Yönetim, borsaya Nouma, Brezilyalı Edilson, Waldson, Hırvat kaleci Pletikosa ve İtalyan Mazzantini ile görüştüklerini bildirdi. 
     



 SPOR 


























</TEXT>
</DOC>
