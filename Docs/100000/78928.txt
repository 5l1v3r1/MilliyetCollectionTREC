<DOC>
<DOCNO> 78928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sonspo17.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
FIBA'da Türk - Yunan rekabeti... 
</HEADLINE>
<TEXT>

     Belçika'nın Ostende kentinde 10-12 Mayıs tarihleri arasında yapılacak olan Uluslararası Basketbol Federasyonları Birliği FIBA Avrupa genel kurulundaki başkanlık seçimlerine Türkiye Basketbol Federasyonu Başkanı Turgay Demirel'in adaylığını koymasının, Türkiye ile Yunanistan basketbol federasyonları arasındaki ilişkiyi bozabileceği iddia edildi. 
     Yunanistan Özel Flash Radyosu, FIBA'nın Avrupa başkanlığı görevini Yunanistan Basketbol Federasyonu Başkanı Yorgos Vasilakopulos'un yürüttüğü hatırlatmasında bulunduğu haberinde, ''Türk-Yunan dostluğu mu dediniz Büyük olasılıkla gelişmelerden haberiniz yok'' ifadelerini kullandı. 
     Demirel'in, Yunanlı karşıtı Vasilakopulos ile çok iyi ilişkileri olduğuna dikkati çeken Flash, ''Aslında bu son gelişmeden sonra eskiden iyi ilişkileri vardı demek daha doğru olur'' dedi. 
     





</TEXT>
</DOC>
