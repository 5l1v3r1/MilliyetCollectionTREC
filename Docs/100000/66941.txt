<DOC>
<DOCNO> 66941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sonspo05.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 0 - Gençlerbirliği 1 maç bitti 
</HEADLINE>
<TEXT>

     Birinci Süper Futbol Ligi'nde Kocaelispor kendi sahasında Gençlerbirliği'ne 1-0 yenildi. 
     Birinci Süper Futbol Ligi'nde Kocaelispor ile Gençlerbirliği arasında yapılan karşılaşmanın ilk yarısı 0- 0 sona erdi. 
     Ev sahibi Kocaelispor, daha atak gözüktüğü ilk yarıda, Serdar, Aleks ve Lazarov ile yakaladığı fırsatlardan yararlanamadı. Konuk Gençlerbirliği ise orta alanı kalabalık tutarak, kontrataklarla gol aradı ancak başarılı olamadı. 
     7. dakikada Kocaelispor'un orta alandan gelişen atağında 
     Mohammed'in uzun pasıyla buluşan Lazarov, Tolga'yı da geçtikten sonra topu ileri çıkan kalecinin üzerinden aşırttı. Direkten dönen topa, kaleci Patrick sahip oldu. 
     12. dakikada konuk ekibin sağ kanattan gelişen atağında Youla'nın 
     pasıyla ceza alanında buluşan Alper'in kafa vuruşunda kaleci Metin, topu sakatlanmayı da göze alarak kornere çeldi. Pozisyonda direğe çarpan Metin, daha sonra çenesi bandajlanarak oyuna devam etti. 21. dakikada konuk ekipte sakatlanan Nihat'ın yerine Mustafa x oyuna girdi. 22. dakikada sol kanattan gelişen Kocaelispor atağında Nuri'nin pasında topla sağ kanatta buluşan Hasan, Serdar'a pas verdi. Bu futbolcunun sert vuruşunda, top yan direğin yanından az farkla auta çıktı. 25. dakikada sağ kanattan gelişen ev sahibi ekibin atağında, Serdar'ın pasında topla ceza alanında buluşan Aleks, sert vurdu. Meşin yuvarlak auta gitti. Karşılaşmanın ilerleyen dakikalarında her iki takımın çabısı sonucu değiştirmedi ve ilk yarı 0-0 sona erdi. Ev sahibi Kocaelispor, ikinci yarıda golü getirecek ciddi bir atak geliştiremezken, bu yarıda oyunda ağırlığını hissettiren Gençlerbirliği arzuladığı gole kavuştu ve haftayı 3 puanla kapayan taraf oldu. 46. dakikada Kocaelispor'da Hasan'ın yerine Orhan xx oyuna girdi. 47. dakikada gelişen konuk ekip atağında Thomas'ın pasında topla ceza yayı üzerinde buluşan Alper sert vurdu, top az farkla üstten auta gitti. 49. dakikada sağ kanattan gelişen Kocaelispor atağında, Ahmet'in ortasında topla buluşan Serdar, daha uygun pozisyondaki Aleks'e pas verdi. Bu futbolcunun vuruşunda ise kaleci Patrick topu uzaklaştırdı. . dakikada ev sahibi ekipte Lazarov yerini Ayew'e x bıraktı. 54. dakikada konuk ekibin sağ kanattan gelişen atağında Serkan'ın kısa pasıyla ceza alanında topla buluşan Youla, kaleci Metin'le karşı karşıya kaldı. Pozisyona hakim olan Metin, topu son anda kornere çeldi. 59. dakikada sol kanattan gelişen Kocaelispor atağında Orhan'ın pasıyla ceza alanında topla buluşan Aleks, yerden sert vurdu. Kaleci Patrick, kale çizgisi üzerinden meşin yuvarlağı uzaklaştırdı. 64. dakikada ev sahibi ekipten Ayman'ın orta alandan gönderdiği uzun pasta topla buluşan Ayew, kaleci Patrick'in ileri çıkmasından yararlanarak aşırtma bir vuruş yaptı. Bu top yandan auta gitti. 65. dakikada Gençlerbirliği takımında Cafer'in yerine Okan xx oyuna girdi. 73. dakikada konuk ekibin golü geldi. Sağ kanattan Filip'in kullandığı köşe atışında defansın uzaklaştıramadığı topla buluşan el Saka, yerden sert vurdu. Bu topu kale çizgisi üzerinde tamamlayan Youla, takımını öne geçiren golü kaydetti. 1-0 75. dakikada Kocaelispor'da Aleks'in yerine Sawieh oyuna dahil oldu. 85. dakika konuk ekipte Alper'in yerini Ferdi'ye bıraktı. 88. dakikada konuk ekipten Serkan, rakibine sert girince sarı kart gördü. Karşılaşmada tek golü bulan konuk Gençlerbirliği, haftayı 3 puanla kapatan takım oldu. 
     






</TEXT>
</DOC>
