<DOC>
<DOCNO> 68312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo12.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Başkanı Yaşar Çerçi istifa etti 
</HEADLINE>
<TEXT>

     Malatyaspor Kulübü Başkanı Mehmet Yaşar Çerçi, görevinden istifa etti. 
     Aynı zamanda Malatya Belediye Başkanı da olan Mehmet Yaşar Çerçi, düzenlediği basın toplantısında, TBMM Genel Kurulu gündemine yakın zamanda gelecek olan yeni Yerel Yönetimler Yasa Tasarısı'nda, belediye başkanlarının profesyonel takımlarda görev alamayacağının yer aldığını ifade ederek, bu nedenle kulüp başkanlığından istifa ettiğini söyledi. 
     Göreve gelirken sıkıntı içindeki takımı iyi bir yere getirme amacında olduğunu anlatan Çerçi, ''Birinci hedefimiz takımı Birinci Süper Lig'e çıkarmaktı. Bunu başardık. İkinci hedefim de iyi bir yönetim oluşturmaktı. Bunu da yerine getirdiğimize inanıyorum'' dedi. 
     






</TEXT>
</DOC>
