<DOC>
<DOCNO> 65442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur14.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rastgele park eden otomobiller yüzünden ev yandı.. 
</HEADLINE>
<TEXT>

     Beşiktaş'ta 3 katlı ahşap binada çıkan yangın maddi hasara yol açtı. 
     Ortaköy Çevirmeci Caddesi Sarıbal sokak üzerindeki 3 katlı boş bir ahşap binada, sabah saatlerinde yangın çıktı. 
     Alevlerin binayı sarıp çatıya sıçramasıyla kısa sürede büyüyen yangın, Beşiktaş, Şişli ve Beyoğlu itfaiye ekiplerince, çevredeki evlere sıçramadan söndürüldü. 
     Çevredeki vatandaşlar arasında paniğe yol açan yangın sonucu kullanılamaz hale gelen binanın çatısı çöktü. 
     Bu arada, itfaiye ekipleri, araçların sokaklara uygunsuz park edilmesi yüzünden yangına güçlükle müdahale edebildi. 
     Yetkililer, yangının çıkış nedeninin araştırıldığını kaydettiler. 
     






</TEXT>
</DOC>
