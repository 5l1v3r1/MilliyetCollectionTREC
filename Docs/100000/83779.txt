<DOC>
<DOCNO> 83779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur08.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Türkiye'nin bugün öğleden sonra Orta Akdeniz'den gelen yağışlı havanın etkisine gireceği bildirildi. 
     Devlet Meteoroloji İşleri Genel Müdürlüğü'nden yapılan Meteorolojik Uyarı'ya göre, bugün akşam saatlerinde Ege, Marmara'nın güneyi, Göller Yöresi ve İç Anadolu'nun kuzeybatısında başlayacak sağanak yağışlar, yarın güney, iç ve doğu bölgelerinde devam edecek. 
     Sağanak yağışların bugün Marmara'nın güneyi ile İç Ege'de, yarın İç Anadolu ve Doğu Akdeniz'in İç kesimlerinde yer yer etkili olacağı tahmin ediliyor. 
     Yağışlarla birlikte hava sıcaklığı iç kesimlerde 4-6 derece azalacak. 
     Yağışlı hava çarşamba günü yurdun doğu kesimlerinde etkisini sürdürecek. 
     





</TEXT>
</DOC>
