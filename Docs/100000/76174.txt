<DOC>
<DOCNO> 76174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sondun26.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Patrik kiliseye mevzilenen Filistinlere sığınma hakkı verdi 
</HEADLINE>
<TEXT>

     Beytüllahim'de, İsrail işgali karşısında Hazreti İsa'nın doğduğu yere kurulan Nativitas Kilisesi'ne sığınan Filistinlilere Kudüs Latin Patriği Michel Sabbah, ''sığınma hakkı'' verdi. 
     Kutsal Topraklar'daki Katolik Kilisesi'nin dini lideri Patrik Sabbah, ''Filistinlilerin silahlarını bıraktıklarını belirterek, Kilise'de bulunanlara ''sığınma hakkı'' verildiğini belirtti. 
     Sabbah, ''Bazilika, savaşçı veya asker bile olsa herkes için bir sığınma yeridir, yeter ki silahlarını bıraksınlar ve bu durumda ister Fİlistinli, ister İsrailli sığınma hakkı vermek zorundayız'' diye konuştu. 
     Bu arada, Filistinli güvenlik yetkilileri, kiliseyi kuşatan İsrail askerlerinin 2 Filistinliyi öldürdüklerini bildirdiler. 
     Ömer Salahat adlı 39 yaşındaki sivilin, Kilise'nin hemen yanındaki Yemlik Meydanı'nda mevzilenen bir İsrailli keskin nişancı tarafından öldürüldüğü belirtildi. 
     İkinci Filistinlinin kimliğinin de Evad Evad olarak belirlendiği, 22 yaşında olduğu ve Santa Maria kilisesi yanında girdiği çatışmada 
     İsrail askerleri tarafından öldürüldüğü kaydedildi. 
     






</TEXT>
</DOC>
