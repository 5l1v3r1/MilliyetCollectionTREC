<DOC>
<DOCNO> 80439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/dunya/adun.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Arafat, sonra Şaron 
</HEADLINE>
<TEXT>
İşte İstanbul ruhu 
Dışişleri Bakanı İsmail Cem ile Yunan meslektaşı Papandreu, dün Arafat ve Şaron ile görüştü. İki bakan, tarafları küçük adımlar atmaya ikna ettiklerini açıkladı... 
     DIŞ HABERLER SERVİSİ 

     Dışişleri Bakanı İsmail Cem ile Yunan meslektaşı Yorgo Papandreu, sürekli kanayan Ortadoğu yarasına müdahale etmek üzere dün Filistin ve İsrail liderleriyle görüştü. Birlikte bölgeye giderek "aralarında sorun olan ülkelerin de birbirini anlayabileceklerini" göstermeye çalışan iki bakan, Filistin ve İsrail tarafıyla yaptıkları görüşmelerde öneriler götürdüklerini, bunlara yanıtlar aldıklarını ve taraflarda barış arzusu gördüklerini söylediler. 
     Ramallah’ta Filistin lideri Yaser Arafat, Kudüs’te İsrail Başbakanı Ariel Şaron ve Dışışleri Bakanı Şimon Peres’le peş peşe görüşen Cem ve Papandreu, belli şartların oluşması durumunda tüm tarafların katılımıyla uluslararası bir toplantı yapılması fikrinin enine boyuna tartışıldığını belirttiler. Cem ve Papandreu, tarafları barış yolunda bazı küçük adımlar atmaya ikna ettiklerini, bunun yeterli olup olmadığını bilmediklerini, ancak en azından olumlu bir girdi sağladıklarını ifade etti. "Çok güzel işbirliği ve takım ruhu içinde çalıştıklarını" kaydeden iki bakan, bölgede bulunma amaçlarına bir ölçüde vardıklarını ve taraflara şu önerilerde bulunduklarını aktardılar 

</TEXT>
</DOC>
