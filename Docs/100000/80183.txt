<DOC>
<DOCNO> 80183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sonspo17.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Berkant "Kesin şampiyonuz" 
</HEADLINE>
<TEXT>

     Galatasaray'ın genç yıldızı Berkant Göktan, uzun süredir uğruna mücadele ettikleri ve hasretle bekledikleri şampiyonluğun ufukta gözüktüğünü söyledi. 
     Şampiyonluğa bu denli yaklaştıkları için çok sevinçli olduğunu dile getiren Berkant, kendisine ait olan ''www.berkantgoktan.org'' isimli internet sitesinde yaptığı açıklamada, ''Sadece 180 dakika sonra bu hasret sona erecek. Öyle tahmin ediyorum ki bu hafta, Kocaelispor maçı sonrası oradaki sevenlerimizle birlikte küçük bir şampiyonluk turu atarız'' dedi. 
     Berkant, taraftarlardan bayraklarını sandıklarından çıkarmalarını da isteyerek, sözlerini şöyle tamamladı 
     ''İstanbul'da son hafta yapacağımız Yimpaş Yozgatspor maçı sonrası atacağımız şampiyonluk turuna, şimdiden taraftarlarımızın hazırlamasını tavsiye ediyorum. Çünkü ben artık mutlu sona ulaştığımıza inanıyorum. Tüm camiamız da öyle. Bundan sonraki 2 maçta eğer mucizeler olmazsa kesinlikle fire vermeyiz. Bence şampiyonluğumuz tüm camiamıza hayırlı olsun. Bu dakikadan sonra kimse elimizden bu şampiyonluğu alamaz.'' 
     





</TEXT>
</DOC>
