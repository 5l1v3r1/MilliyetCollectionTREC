<DOC>
<DOCNO> 98938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sonspo27.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom'un rakipleri belli oldu... 
</HEADLINE>
<TEXT>

     Basketbolda Uluslararası Basketbol Federasyonları Birliği'nin FIBA bu sezon düzenleyeceği 4 Avrupa kupasının 3'ünde kuralar çekilerek Türk takımlarının rakipleri belli oldu. 
     Bulgaristan'ın başkenti Sofya'da yapılan kupaların Güney grupları kura çekimine göre, yeni oluşturulan Erkekler Avrupa Şampiyonlar Kupası'nda Türk Telekomspor, grupta İsrail'in Hapoel Tel Aviv, Yugoslavya'nın KK Hemofarm Vrsaç, Bulgaristan'ın Levski Sofya ve Bosna-Hersek'in Sloboda Dita Tuzla takımlarıyla eşleşti. 
     Bayanlar Avrupa Kupası Güney Bölümü'nde ise Türk ekiplerinden A Grubu'nda BOTAŞ Spor, İsrail'in Bne Yehuda Ziontronics ve Maccabi Ramat Gan ile Bulgaristan'ın Lukoil Neftochimic, C Grubu'nda da Erdemirspor, Yunanistan'ın Anollosia Basketball, Yugoslavya'nın KK Hemofarm Vrsaç ve Hırvatistan'ın ZKK Crotia Zagreb takımlarıyla mücadele edecek. 
     FIBA'nın düzenleyeceği Avrupa kupalarında karşılaşmalar ekim ayı içinde başlayacak. 
     





</TEXT>
</DOC>
