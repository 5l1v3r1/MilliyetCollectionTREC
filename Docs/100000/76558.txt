<DOC>
<DOCNO> 76558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yasam/yas04.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmeni Atilla’yı ayağından eğitti ’ 
</HEADLINE>
<TEXT>

Hevesle okula başlayan Atilla, ilk hayat bilgisi’ dersini öğretmeninden aldı Öğretmeninin, kulağından tutup ittiği çocuğun ayağı kırıldı... 
     YETKİN KARAMOLLAOĞLU Terme DHA 

     Samsun’un Terme ilçesindeki Güzelyalı İlköğretim Okulu öğretmeni Halil Bıyıklı, 1. sınıf öğrencisi Atilla Ayvaz Kılıç’ı hastanelik etti. Öğretmen Bıyıklı’nın, kulağından tutup ittiği 7 yaşındaki Kılıç, dengesini kaybederek yere düşünce sağ ayağı kırıldı. 
     Ünye Devlet Hastanesi’nde tedaviye alınan Kılıç, öğretmeninin kendisini niçin dövdüğünü bilmediğini belirterek, "Sınıfa girdiğimizde beni tahtaya çağırdı. Yanına gittiğimde kulaklarımdan tutarak tahtaya fırlattı" dedi. 
     
Oğlum biraz yaramazdır ama...’      Hastanede oğlunun başından ayrılmayan anne Tülay Kılıç, öğretmen hakkında suç duyurusunda bulunduklarını söyledi. Oğlunun biraz yaramaz olduğunu belirten anne Kılıç şunları söyledi 
     "Olay günü çocuklar sınıflara girmeden önce sıra olurken, oğlum sıraya geçmemiş. Öğrencilerin sınıfa girmesinin ardından okulun nöbetçi öğretmeni Halil Bıyıklı, Neden yaramazlık yapıyorsun’ diye oğluma bağırmış. Sonra da çocuğumu bu hale getirmiş. Oğlum yaramazlık yapabilir ama bir çocuk tahtaya fırlatılmaz. Bu adam nasıl öğretmen Biz çocuklarımızı okula öğretmenler hastanelik etsin diye göndermiyoruz. Oğlum, okula gitmek istemiyor." 
     Geçen hafta meydana gelen olaydan sonra rapor alıp Güzelyalı beldesinden ayrılan Halil Bıyıklı hakkında, Terme İlçe Milli Eğitim Müdürlüğü soruşturma başlattı. Milli Eğitim Müdürlüğü yetkilileri, soruşturma sonucu müfettiş isteneceğini ifade ettiler. 
     



 YAŞAM 
















</TEXT>
</DOC>
