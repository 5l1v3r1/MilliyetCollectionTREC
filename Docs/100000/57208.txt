<DOC>
<DOCNO> 57208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/soneko23.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak - Renault'da üretime ara... 
</HEADLINE>
<TEXT>

     OYAK Renault'nun, talepteki daralma nedeniyle stok oluşmaması için 19 Aralık-2 Ocak tarihleri arasında üretime ara vereceği bildirildi. 
     OYAK Renault Otomobil Fabrikaları A.Ş'den alınan bilgiye göre, fabrikadaki tüm çalışanlar, 19 Aralık-2 Ocak tarihleri arasında yıllık izinlerinin kalan bölümünü kullanacaklar. İzinli olmayan mavi yakalı personele ise ücretlerinin yüzde 78'i ödenecek. 
     OYAK Renault'ta çalışan 2 bin 980 işçinin, Ramazan Bayramı tatiliyle birleşen zorunlu izin nedeniyle toplam 18 gün süreyle izin yapacakları bildirildi. Üretimin duracağı bu süre içinde, proje ve bakım ekiplerinin ise yeni üretim dönemi hazırlık çalışmalarını sürdürecekleri belirtildi. 
     OYAK Renault, halen yüzde 60 kapasiteyle günde 470 otomobil üretiyor ve toplam üretiminin yüzde 90'ını ihraç ediyor. 
     






</TEXT>
</DOC>
