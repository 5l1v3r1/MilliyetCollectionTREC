<DOC>
<DOCNO> 52388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/spor/ymese.html </URL>
<DATE> 2001/11/15/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Ayağa kalkın, şapka çıkarın 
</HEADLINE>
<TEXT>

     İki kez AVRUPALI, şimdi DÜNYALI olduk... 47 yıllık HASRETE dün Ali Sami Yen Stadı’nda noktayı koyduk... 
     Bu GURURU bizlere yaşatan GÜNEŞ ve ÖĞRENCİLERİNE ülkemiz adına teşekkür ediyoruz... 
     "Yok efendim Güneş’in KARİZMASI yokmuş, yok efendim bu görev ona iki GÖMLEK bol gelirmiş" bunları diyenler şimdi ne yazacaklar 
     Ülkemiz İNSANINA ne zaman sahip çıkmasını öğreneceğiz, merak ediyorum 
     Güneş ve AY - YILDIZLI futbolcular, 47 yıllık HASRETİ dün Ali Sami Yen’de üstelik MUHTEŞEM bir futboldan sonra bitirdiler. 
     O zaman SUSUN ve o TOPLULUĞA saygı duyun... 
     KISKANÇLIKLARINIZI ve ÖFKELERİNİZİ içinize atın 
     
     Önce YILDIRAY, sonra HAKAN ŞÜKÜR ve ardından OKAN ile Arif sahneye çıktı. Golleri rakip kaleye sıraladılar, ülkeyi bir kez daha AYAĞA kaldırdılar. 
     Hele hele KOLLEKTİF futbolun tüm öğelerini sahaya yansıttılar, Ay - Yıldızlılar... 
     Oyun disiplini, yardımlaşma, pres ön plandaydı iyi oyunda... 
     Her geçen dakika sahada DEVLEŞEN Milliler’in bu oyunu karşısında Avusturya’nın yapacağı bir şey yoktu, kaderlerine razı olmaktan başka... 
     Bu güzel gecede futbolcular arasında AYIRIM yapmak, birilerini ön plana çıkarmak İNSANLIK SUÇU olur... 
     Savunmasıyla, orta alanıyla, ofansıyla bir BÜTÜNDÜ Milliler... 
     Türk futbol tarihine ALTIN harflerle geçecek bu takım... 
     Helal olsun size.. 
     Sizinle ne kadar GURUR duysak azdır... 
     Ülkeyi MUTLU ettiniz, insanlarımızı bir kez daha SOKAĞA dökdünüz... 
     Bu KALP sizi unutmayacak... 
     



 SPOR 
























</TEXT>
</DOC>
