<DOC>
<DOCNO> 75748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/yasam/yas04.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemiğini kırmadan karını dövebilirsin 
</HEADLINE>
<TEXT>

Dubai mahkemesi, kocanın kemiklerini kırmamak ve vücudunun biçimini bozmamak’ kaydıyla eşini dövebileceğine karar verdi 
     DIŞ HABERLER SERVİSİ 

     Birleşik Arap Emirlikleri’nin başkenti Dubai kentindeki temyiz mahkemesi, karısını disiplin altına almak için’ kocanın çok sert olmayacak biçimde dövme hakkının bulunduğu açıkladı. Dubai Emirliği’nin en yüksek mahkemesinden, kocanın "kemiklerini kırmamak ve vücudunun biçimini bozmamak" koşuluyla eşini dövebileceği kararı çıktı. 
     
     Eti senin, kemiği benim 
     Mahkeme, kocanın dayakta sınırı geçmesi, yani kadını "sözle ya da eylemle yaralaması" durumunda da kadının boşanma hakkı olacağını belirtti. Dubai mahkemesinin içtihat’ teşkil eden bu örnek kararı, kocası tarafından elektrik kablosuyla dövülen bir kadının açtığı boşanma davası nedeniyle alındı. Bu arada mahkeme kadının boşanma isteğini kabul etti. 
     Kadına bir miktar para ve aylık nafaka ödenmesine karar veren mahkeme, çiftin iki çocuklarının velayetini de kadına verdi. 
     



 YAŞAM 


















</TEXT>
</DOC>
