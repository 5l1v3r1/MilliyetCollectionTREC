<DOC>
<DOCNO> 78943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur12.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Turgut Özal, ölümünün 9. yılında mezarı başında anıldı... 
</HEADLINE>
<TEXT>

     8. Cumhurbaşkanı Turgut Özal, 
     ölümünün 9. yılında, Anıt Mezar'daki kabri başında devlet töreni ile anıldı. 
     Topkapı'daki kabre, saat 09.55'de Cumhurbaşkanı Ahmet Necdet Sezer adına Cumhurbaşkanlığı Genel Sekreter Yardımcısı Bülent Serim tarafından ''Cumhurbaşkanlığı'' çelengi konuldu. 
     Törene, Devlet Bakanı ve Başbakan Yardımcısı Mesut Yılmaz, Devlet Bakanları Yılmaz Karakoyunlu, Edip Safder Gaydalı, Nejat Arseven ve Mehmet Keçeciler, İçişleri Bakanı Rüştü Kazım Yücelen, Maliye Bakanı Sümer Oral, Enerji ve Tabii Kaynaklar Bakanı Zeki Çakan, Çalışma ve Sosyal Güvenlik Bakanı Yaşar Okuyan, ANAP Genel Başkan Yardımcısı Erkan Mumcu, İstanbul Valisi Erol Çakır, İstanbul Büyükşehir Belediye Başkanı Ali Müfit Gürtuna, Emniyet Müdürü Hasan Özdemir, Turgut Özal'ın eşi Semra Özal, çocukları ANAP Malatya Milletvekili Ahmet Özal ve Efe Özal, gelini Zeynep Özal, torunları Kaan Turgut ve Semra Naz, Sadık Ahmet'in eşi Işık Ahmet ile ANAP'lılar ve vatandaşlar katıldı. 
     Özal ailesine taziyede bulunulmasının ardından törende, kuranıkerim okundu ve dua edildi. Daha sonra vatandaşlara lokma ve helva dağıtıldı. 
     Bu arada, tören alanında partililerin açtığı ''1983'den 2002'ye hiç değişmedik el eleyiz'' pankartı dikkat çekti. 
     





</TEXT>
</DOC>
