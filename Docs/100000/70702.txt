<DOC>
<DOCNO> 70702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sondun25.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Filistin ambulansına ateş açtı 1 doktor öldü 
</HEADLINE>
<TEXT>

     İsrail ordusunun, bugünkü çatışmaların çıktığı Batı Şeria'daki Cenin mülteci kampı yakınında Filistinlilere ait ambülansa ateş açması sonucu bir doktor öldü. 
     Filistin sağlık görevlileri, olayda Halil Süleyman adlı doktorun öldüğünü, 3 sağlık görevlisinin de yaralandığını belirtti. 
     İsrail ordusu kaynakları ise ambülansın İsrail askerlerine doğru hızla gelmesi üzerine hafif silahlarla araca ateş açtıklarını ve araçta patlama meydana geldiğini bildirdi. 
     Aynı kaynaklar, patlamada 2 İsrail askerinin yaralandığını kaydetti. 
     
     İsrail Refah sınır kapısını açtı 
     Öte yandan, İsrail, Gazze Şeridi ile Mısır arasındaki Refah sınır noktasını geçişlere açtı. 
     Mısır polisi, İsrail makamlarının, dünden bu yana kapalı olan ve her iki tarafta bin kadar Filistinlinin beklemekte olduğu sınır noktasını açtığını Mısırlı yetkililere ilettiğini belirtti. 
     Mısır tarafında Hac farizasını yerine getiren dönüş yolundaki hacılar dünden bu yana beklemekteydi. 
     






</TEXT>
</DOC>
