<DOC>
<DOCNO> 62456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/ekonomi/eko04.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sermayelendirmeye 15 katrilyon 
</HEADLINE>
<TEXT>

Kamudan bankalara ne kadar kaynak aktarılacağı netleşmese de IMF’ye verilecek mektupta sermayelendirme harcaması 15 katrilyon görünüyor 
     TARIK YILMAZ 

     Devlet Bakanı Kemal Derviş’in 5 milyar dolar 7 katrilyon lira , BDDK Başkanı Engin Akçakoca’nın 4 milyar dolar 5.6 katrilyon lira kadar olacağını söylediği ancak netleştirmeyen bankalara kamu desteği rakamı, IMF’ye verilecek niyet mektubunun eklerinde 15 katrilyon gözüküyor. 
     Mektupta, "GSMH’ye oranı" şeklinde verilen sermayelendirme tutarı basit bir hesapla ortaya çıkarılabiliyor. Mektuba göre, GSMH, 2001’de 184.7 katrilyon lira, 2002’de 283.2 katrilyon olacak. Banka yeniden sermayelendirmelerinin GSMH’ye oranı ise mektupta 2001 için yüzde 35.6, 2002 için yüzde 28.4 olarak veriliyor. Basit hesapla 2001’de 65.8 katrilyon sermayelendirme harcaması yapan hükümet 2002 sonuna kadar rakamı 80.4 katrilyona çıkarmayı planlıyor. Bir başka deyişle hükümet 2002’de banka sermayelendirmeleri için 14.6 katrilyon harcayacak. 
     
     Özel bankalara aktarılır’ 
     2001’de bankacılık operasyonları ve kamu bankalarına görev zararları karşılığı verilen tahvil nedeniyle sermayelendirme harcamalarının yüksek çıktığına dikkat çeken bankacılar, bu yılki harcamaların ağırlıklı kısmının özel bankalara yapılacağını iddia ediyor. 
     



 EKONOMİ 




















</TEXT>
</DOC>
