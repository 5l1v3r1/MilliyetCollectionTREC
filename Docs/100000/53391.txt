<DOC>
<DOCNO> 53391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sondun15.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kitap yazdı hayatı değişti... 
</HEADLINE>
<TEXT>

     J.K. Rowling'in bütün dünyada çok satan ''Harry Potter'' kitabından elde ettiği servetin bir kısmını İskoçya'da bir malikaneye yatırdığı belirtildi. 
     Emlakçı William Jackson, Rowling'in, 1865'de bir İskoç general tarafından yaptırılan, Perthshire'daki Abarfeldy yakınlarında Tay Irmağı manzaralı ''Killiechassie Evi''ni satın aldığını açıkladı. 
     Kızını yalnız başına büyütme mücadelesi verirken ilk kitabını kafetaryalarda yazan Rowling'in, böylece 2 büyük salonu, çok sayıda odası ve bir kütüphanesi olan muhteşem bir evin sahibi olduğu kaydediliyor. 
     Rowling ya da sözcüsü, eve ilişkin herhangi bir açıklama yapmadılar. 
     Milyonlarca satış rakamına ulaşan ''Harry Potter'' kitabı sinameya da aktarıldı ve gösterime girince tüm gişe rekorlarını alt üst etmeye başladı. 
     






</TEXT>
</DOC>
