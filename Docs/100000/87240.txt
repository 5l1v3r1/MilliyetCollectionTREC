<DOC>
<DOCNO> 87240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo16.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zago "Beşiktaş'a gelirsem Galatasaray'dan öç alacağım" 
</HEADLINE>
<TEXT>

     İtalya'nın Roma takımında 5 yıl forma giydikten sonra Beşiktaş Kulübü ile anlaştığı belirtilen Brezilyalı Antonio Carlos Zago, ''Capello tarafından kovuldum'' dedi. 
     İtalyan gazetelerinden yayımlanan demeçlerinde Zago, ''Capello beni, Roma'da hiç istemedi. Bana sebebini açıklayabilir mi bilmem. Roma'da oyuncuları sadece Capello seçiyor. Başkan Sensi ile her zaman çok iyi ilişkilerim oldu ve olacakta'' ifadelerini kullandı. 
     2 yıl önce Olimpiakos'a transfer olması için Capello'nun baskı 
     yaptığını belirten Zago, ''Ama ben Yunan takımını kabul etmedim. Daha sonra beni Milan istiyordu ve ben de Milan'ı seçtim. Fakat daha sonra hiçbir şeye sadık kalınmadı'' açıklamasını yaptı. 
     Brezilyalı futbolcu, Corriere dello Sport'taki demecinde ise ''Türkler ile her şey tamam mı'' sorusuna, ''Hayır. Hiçbir şey olmadı. Henüz imzalamadım. Gelecek cumartesi günü İstanbul'a gideceğim. Yöneticiler ile görüşeceğim. Başka bir futbolu keşfetmeye gitmek için verilen vaatlerin hepsi olacak mı göreceğiz'' yanıtını verdi. 
     33 yaşındaki Zago ayrıca ''Beşiktaş benimle çok yakından ilgilendiğini österdi. Eğer gidersem bu Galatasaray'a karşı öç 
     almanın yollarını arayacağım demek olacak. Türkler ile iki beraberlik bize Şampiyonlar Ligi'ne mal oldu'' dedi. 
     Beşiktaş ile 2 yıllığına sözleşme imzalayacağı belirtilen Zago'nun toplam 3 milyon Euro'dan biraz daha fazla alacağı öne sürüldü. Roma Kulübü daha önce Zago'ya sezon başına 1 milyon 700 bin Euro olarak 2 yıllık sözleşme önermişti. 
     





</TEXT>
</DOC>
