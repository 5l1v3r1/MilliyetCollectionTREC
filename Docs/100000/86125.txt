<DOC>
<DOCNO> 86125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sontur07.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürülen Musevi işadamının kızı da trafik kazasında öldü... 
</HEADLINE>
<TEXT>

     Şişli'de 2.5 yıl önce yanında çalışan 3 kişiyle esrarengiz şekilde öldürülen musevi işadamı Josef Behar'ın kızı Lizet Behar, içinde bulunduğu otomobilin takla atması sonucu öldü. 
     Çatalca'da mühendislik firması bulunan Lizet Behar 32 ile sürücü Nevzat Murat İyici'nin 23 kullandığı 34 T 0810 plakalı Volkswagen Polo marka otomobil, sabahın erken saatlerinde Piyalepaşa Bulvarı üzerinde kaza yaptı. 
     Aşırı hız nedeniyle kontrolden çıktığı belirtilen otomobil, temizlik çalışmaları nedeniyle ıslanan ve kayganlaşan yolda takla attı. Bir süre sürüklenen otomobil daha sonra bir üst geçitin duvarına çarparak hurda haline geldi. 
     Duvarla otomobil arasında sıkışan Lizet Behar ölürken, İyici de, tüm çalışmalara rağmen sıkıştığı yerden çıkarılamayarak olay yerinde hayatını kaybetti. 
     Lizet Behar'ın, Osmanbey Halaskargazi Caddesi 243 numarada bulunan Ortadoğu İplik ve Tekstil Pazarlama Şirketi'nde 30 Ekim 1999 tarihinde tabancayla öldürülmüş olarak cesedi bulunan musevi işadamı Josef Behar'ın kızı olduğu anlaşıldı. 
     Olayda Josef Behar'ın yanısıra yanında çalışan Tuna Elişah, şoförü Kirkor Zarfcıyan da tabanca ile öldürülmüşlerdi. Boğazı bıçakla kesilen muhasebeci Zübeyde Uçar ise, kaldırıldığı hastanede olaydan 1 gün sonra hayatını kaybetmişti. 
     Cinayetten sonra bugüne kadar yapılan çalışmalarda, katil ya da katillerin izlerine rastlanmamıştı. 
     





</TEXT>
</DOC>
