<DOC>
<DOCNO> 93103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/yazar/uras.html </URL>
<DATE> 2002/07/01/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Üretim yukarı tüketim aşağı gidiyor 
</HEADLINE>
<TEXT>

     Ekonomi geçen yılın üç aylık dönemine göre yüzde 2.3 oranında büyüdü. Yılın ilk üç aylık döneminde "gayri safi yurtiçi hasıla"daki GSYİH bu artış herkese moral verecek. Ancak bir noktayı dikkatten kaçırmamak gerekir. Bizim ekonomimiz ve üretimimiz "Mehter Marşı" adımı ile bir ileri iki geri gittiği için, ilk üç aylık üretim bu büyümeye rağmen beş yıl öncenin gerisinde. Bakınız, son beş yılın ilk üçer aylık döneminde 1987 yılı sabit fiyatlarıyla, trilyon TL olarak GSYİH ne olmuş ve ne oranda değişti 
     
 GSYİH Trilyon TL Değişim Yüzde 1998 23.576 8.7 1999 21.551 - 9.1 2000 22.974 5.6 2001 22.790 - 0.8 2002 23.313 2.3      
     
     Yılın ilk üç aylık döneminde GSYİH büyümesi, sanayi, ticaret, ulaştırma, konut sahipliği kesimlerinden kaynaklandı. Tarım üretiminde ise küçülme görüldü. Yaz aylarında tarımsal üretimdeki bereketi, sanayideki hareket eklenir ise büyüme devam eder. 
     Ekonomi büyüyor da, acaba geçen yıla göre artan milli gelirden kim yararlanıyor 
     Harcamalara göre düzenlenen milli gelir tablolarından milli gelirdeki değişimin kimleri nasıl etkileyeceğini izlemek mümkündür. 2002 yılının ilk üç aylık döneminde milli gelir büyürken, özel tüketim halkın harcamaları yüzde 2.0 oranında küçülmeye devam etti. 
     Aslında halkın toplam tüketim harcamaları son üç yılda devamlı küçüldü. Buna karşılık kamu harcamaları aynı kaldı. 
     Hatta küçük de olsa artış gösterdi. Bakınız son beş yılın ilk üçer aylık döneminde 1987 fiyatlarıyla, trilyon TL ve yüzde olarak özel tüketim harcamaları ile kamu tüketim harcamaları nasıl değişti 
     
 Özel tüketim Trilyon TL Kamu tüketimi Trilyon TL 1999 17.032 - 6.8 1.751 10.4 2000 17.815 4.6 1.756 0.3 2001 17.565 - 2.5 1.717 - 1.3 2002 17.205 - 2.0 1.758 2.4      
     
     Geçen yılın ilk üç ayında halkımız tüketimini yüzde 2.5 oranında kısmıştı. Bu yılın ilk üç aylık döneminde o kısıntının üzerine yüzde 2.0 oranında daha kısıntı yaptı. 
     Halkımız gıda harcaması dışında tüketim harcamalarını devamlı azaltıyor. Açık anlatımıyla bu yılın ilk üç ayında da büyümenin nimetlerinden halk yararlanamadı. 
     
Yılın ilk üç ayında toplam özel tüketim Halkımızın tüketimi      Yıllara göre nasıl arttı, nasıl azaldı Sabit fiyatlarla yüzde değişim 
     
 1999 2000 2001 2002 TOPLAM ÖZEL TÜKETİM - 6.8 4.6 - 2.5 - 2.0 - Gıda içki tüketimi - 4.3 3.6 1.5 0.3 - Dayanıklı mallar - 7.4 21.8 - 20.3 - 5.3 - Dayanıksız ve yarı dayanıklılar - 14.6 - 1.7 3.8 - 4.3 - Enerji, ulaştırma, haberleşme - 1.9 - 3.7 2.6 - 3.8 - Hizmetler - 12.2 9.0 - 1.9 - 1.4 - Konut sahipliği 2.0 - 1.0 2.2 2.0      
     
     







Bilinmeyen bir yazar 


Futboldan çıkan dersler 


Barış böyle gelir mi 


Durum spekülatörlere yarıyor 


Vergiyi bırak faize bak 


Bir zamanlar Kapıkule... 


Çevre umudumuz carettalar 


Taksim’de yaşar aşkların en divanesi 


Seçimin bedeli Brezilya dersleri 


Üretim yukarı tüketim aşağı gidiyor 


</TEXT>
</DOC>
