<DOC>
<DOCNO> 91683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/spo07.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem Kim Milton Nielsen 
</HEADLINE>
<TEXT>

     HAKEM hatasıyla kaybettiğimiz Brezilya maçından sonra yarı finalde karşılaşmasına FIFA, Danimarkalı Kim Milton Nielsen’i atadı. 42 yaşındaki Nielsen’in yardımcılıklarını ise Polonyalı Maciej Wierzbowski ile Slovak Igor Sramka’nın yapacakları bildirildi. Güney Kore ile Almanya arasında oynanacak diğer yarı final karşılaşmasını ise İsviçreli Urs Meier yönetecek. 
     NİELSEN’İN maçı yönetecek olması kafilemiz tarafından da memnuniyetle karşılandı. 1.96 boyundaki Danimarkalı hakemin pozisyonları yakından takip etmesi ve özellikle yanıltıcı hareketlere prim tanımamasının takımımıza avantaj getireceği görüşünde birleşildi. Karşılaşmaya Avrupalı hakemin tayin edilmesi de dikkat çekerken, Şenes Erzik’in bu kararda etkili olduğu belirtildi. 
     
     Bu da Kim .. 
     Çok tecrübeli ve otoriter olan Kim Milton Nielsen, Brezilya ile ilk maçımızı yöneten Koreli hakemle adaş. Nielsen, Milli Takımımız’ın 2000 Avrupa Şampiyonası’nda 2 - 0 kazanıp çeyrek finale kaldığı Belçika maçını da yönetti. 1.96’lık dev hakem otoritesi ile tanınıyor. Nielsen, 2002 finallerinde de 1 - 1 sonuçlanan Almanya - Serbest İrlanda ve Belçika’nın 3 - 2 kazandığı Rusya maçında görev yaptı. 
     



 SPOR 




































</TEXT>
</DOC>
