<DOC>
<DOCNO> 80125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun17.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Cumhurbaşkanı Mübarek "İsrail devlet terörü uyguluyor" 
</HEADLINE>
<TEXT>

     Mısır Cumhurbaşkanı Hüsnü Mübarek, İsrail'i Filistinlilere ''devlet terörü'' uygulamakla suçladı. 
     Sina Yarımadası'nın tamamının, 1979'da İsrail ile yapılan barış anlaşmasından sonra Mısır'a geri verilmesinin 20. yıldönümünde konuşan Mübarek, İsrail'in, ''ordunun işlediği acımasız suçları örtbas etmek için yardım kuruluşları ve medyanın kent, kasaba ve köylere girişini engellediğini'' söyledi. 
     Filistinlilerin İsrail işgaline direnişinin meşru olduğunu da belirten Mübarek, operasyonların, sadece Filistinliler değil, 300 milyon Arap arasında kin, küskünlük ve öç duygularının artmasına yol açacağını kaydetti. 
     ''Üzerimize düşen alarmda olmak, akıllıca, sağduyulu hareket etmek ve adımlarımızı aşırı duygusallıktan uzak planlamak'' diyen Mübarek, ülkesinin ılımlı ve sağduyu yanlısı tutumunu sürdüreceğini de ifade etti. 
     





</TEXT>
</DOC>
