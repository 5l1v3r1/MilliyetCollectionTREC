<DOC>
<DOCNO> 52768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/tamer.html </URL>
<DATE> 2001/11/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Konfeksiyonda etiket fiyatı anlamsızlaştı 
</HEADLINE>
<TEXT>

Vakko hariç etiket fiyatı üzerinden mal satan yerli marka kalmadı gibi 
     Beymen mağazalarının sahibi Cem Boyner, geçenlerde televizyonda hükümete şöyle bir uyarıda bulunmuştu 
     "Etiket fiyatları üzerinden hesaplanan enflasyon rakamları yanıltıcı. Piyasa durgun olduğu için, etiket fiyatlarının çok altında satış yapılıyor." Yani Boyner, enflasyon oranının endekslere yansıyandan daha düşük olduğuna işaret ediyor. 
     Devlet İstatistik Enstitüsü ve İstanbul Ticaret Odası gibi kuruluşlar, Boyner’in bu uyarısını nasıl değerlendirirler bilemiyorum, ama benim takıldığım konu şu Konfeksiyonda etiket fiyatları, Vakko gibi bir - iki istisna hariç artık bir malın gerçek fiyatını yansıtmıyor. Satın almaya kalktığınızda neredeyse yarı fiyatı ödüyorsunuz. Üstelik kredi kartıyla bile... Öyleyse o pahalı etiketleri neden değiştirmiyorlar 
     Yerli markalardan Park Bravo’nun mağazalar koordinatörü Nazire Kimyacı’nın bu soruya ilginç bir yanıtı var 
     "Kumaşlarımızın 90’ı ithal. Bu yüzden fiyatları yüksek tutmak zorunda kaldık. Stoksuz çalışırız, mal satıldıkça yerine koyarız. Ancak sezon başında 50’ye aldığımız kumaşı birkaç ay sonra 70’e yerine koyabileceğimizi göz önüne alarak, fiyatı sezon başında belirleyip mallarımızı etiketledik. Sonra da çevremizdeki birçok mağaza nakitte de, kredi kartıyla ödemede de indirim uyguladığı için biz de aynı yola girdik. Diğerlerine göre bir ayrıcalığımızın olması için de nakit ödemede 20 gibi rakiplerimizden daha yüksek bir oran belirledik." 
     Olayın özeti bu işte. Piyasadaki durgunluğu kırabilmek için rakiplere oranla daha cazip seçenekler sunmak. Nitekim Beymen de kalkıyor "30. yılımızda 30 indirim" diyor. Şişli Belediye Başkanı Mustafa Sarıgül, açık artırmaya 1 günlük de olsa katılarak 40’ı telaffuz ediyor. İlçedeki mağazaları 1 gün için de olsa 40 indirimli satışa teşvik ediyor. Anlayacağınız indirimde açık artırma devam ediyor. 
     Ne var ki çoğu tüketicide bundan yararlanacak mecal kalmadı. Ayrıca kimisi fiyatların daha da düşeceğinden emin bekliyor. Bir kısmı ise "Kardeşim bu malları madem bu fiyata satabiliyordunuz da şimdiye kadar ne beklediniz " diyerek protesto ediyor. Bu arada etiket fiyatlarının önce yükseltilip ardından indirim adı altında düşürüldüğü iddiaları da yok değil 
     Telefonla küçük bir araştırma yaptık. Vakko ve Polo Garage dışında malını etiket fiyatı üzerinden satan yerli markaya rastlamadık. Tıpkı Mango’dan Lacoste ve Polo Ralph Lauren’e değişik fiyat yelpazesinde farklı tüketici gruplarına hitap eden yabancı markalar gibi. Bu markalar, indirimi sadece ocak ve ağustos aylarında yılda 2 kez yapıyorlar. Lacoste’ta yapılan indirimlerde bile oran 20’yi, Vakko’da 30 - 35’i geçmiyor. Müşterileri de bunu biliyor ve indirimi bekliyor. 
     Şişli ilçesindeki yabancı markalar, bugünkü 40 indirimli satışa genelde katılmıyorlar. Vakko, sadece Nişantaşı mağazasında tek bir gün için 20 ile 40 arasında değişen indirim uyguluyor. Polo Garage ise bugünkü indirimi biraz genişletip, 3 güne ve tüm mağazalarına yaymış. Ancak 40’lık indirim, belli ürünler için geçerli. 
     
Ecevit sonrası ihtimaller      Önceki günkü Cumhuriyet’in 4. sayfasında yer alan haberden yorumsuz bir kesit 
     "DSP’de Başbakan Bülent Ecevit sonrasına ilişkin hesaplar, üçlü saflaşmaya yol açtı 

</TEXT>
</DOC>
