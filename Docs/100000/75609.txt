<DOC>
<DOCNO> 75609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yasam/yas02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Olur böyle rekorlar Türk radarı yakalar 
</HEADLINE>
<TEXT>

İngiliz bir çift, motosikletle dünya turu rekoru kırmak için Türkiye’den geçecek.. Tabii radarlar’ izin verirse.. 
     ASLI ÖKTENER İstanbul 

     Guinness Rekorlar Kitabı’na girmek için motosiklet üzerinde dünyayı 21 günde dolaşmaya azimli İngiliz çift Kevin ve Julia Sanders, bu rekoru kırabilmek için Türkiye’ye gelmeden önlem’ aldı. 
     Motosiklet eğitim okulu sahibi Kevin 37 ile özel bir şirkette danışmanlık yapan eşi Julia’nın 35 yolculukları, mayıs başında Fransa’nın Cale Limanı’ndan başlayacak. İtalya, Yunanistan, Türkiye, İran, BAE, Avustralya, Yeni Zelanda, ABD, Kanada, Meksika ve İspanya’yı geçecek çift, başladıkları yere 21 günde gelebilirlerse, amaçlarına ulaşacak. Yani, 1997’de 31 gün 20 saatle kırılan motosiklet üzerinde dünya turu rekorunu’ 21 günde tamamlayıp rekorun yeni sahipleri olacak. Tabii bu rekora ulaşmak için yeri geldiğinde hiç ara vermeden motosiklet üzerinde yaklaşık bin 600 kilometre yol yapmak zorunda kalacak çift için hız’ son derece önemli. 
     
Çocuklar da sevinecek      Bu yüzden geçecekleri 11 ülkede alan taraması yapan Kevin ve Julia, sonunda en büyük sorunlarından olan "Türkiye’deki hız kontrolü radarlarını" da aştı gibi. 
     Türkiye’deki karayollarında kaç adet polis radarı olduğunu belirleyen çift, hızlarını radarlara göre ayarlayarak Türkiye’den de en kısa zamanda geçmeye çalışacak. Motosikletlerine konulan uydu takip cihazıyla tüm seyahetleri internetten takip edilecek çift, Türkiye’ye 13 Mayıs’ta, saat 18.00’de, İpsala sınır kapısından girecek. Ardından da sadece 36 saatte İstanbul, Ankara, Sivas, Erzincan, Erzurum gezarg hını takip edecek olan çift, İran sınırından ülkemizi terk edecek. 
     Türkiye geçişi sırasında Sanders çiftine Türk motosiklet tutkunları da eşlik edecek. Çift, yolculukları boyunca uluslararası yardım teşkilatı "SOS Children’s Villages" adına da 10 bin sterlin toplayacak. Bu para daha sonra kimsesiz çocuklara yardım amacıyla harcanacak. 
     



 YAŞAM 
















</TEXT>
</DOC>
