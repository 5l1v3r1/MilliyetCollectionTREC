<DOC>
<DOCNO> 74011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/soneko05.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksul ülkelerden zenginlere "Güvenlik istemenin bir bedeli var" 
</HEADLINE>
<TEXT>

     Yoksul ülkelerin liderleri zengin ülkelere, ''terörizmden arınmış, güvenlikli bir dünya istiyorsanız, bedelini ödemeniz gerekecek'' mesajını verdi. 
     Meksika'nın Monterrey kentindeki Birleşmiş Milletler'in Uluslararası Kalkınma Finansmanı konferansında yoksulluk ile şiddet arasında doğrudan bağlantı kurulup, fakrü-zaruret içindeki insanlara yardım artışının, 11 Eylül sonrası dünyasında daha acilleştiği vurgulandı. 
     Konferansta dünyanın güvenliğinin ümitsiz derecede yoksullara rahatlık getirilmesine bağlı olduğuna dikkat çekildi. 
     BM Genel Kurulu Başkanı Han Seung-soo, ''kalkınma, barış ve güvenliğin birbirinden ayrılamaz olduğunu zorla talep edeceğiz, dünyanın en yoksul alanları şiddet ve umutsuzluğu besliyor'' dedi. 
     Peru Devlet Başkanı Alejandro Toledo, kalkınmadan bahsetmenin aynı zamanda terörizmle güçlü ve kararlı mücadele anlamına geldiğini söyledi. 
     Dünya Ticaret Örgütü Genel Müdürü Mike Moore, yoksulluğun her biçimiyle barış, demokrasi, insan hakları ve çevreye başlı başına en büyük tehdit, özgürlüğün yüreğine karşı saatli bomba olduğunu, ancak, üstesinden gelinebileceğini, cesaretli olunur ve daha iyi kullanılmaya odaklanılırsa bunun için elde araçların bulunduğunu söyledi. Moore, dünyadaki sefaletin herkesi etkilediğini söyledi. 
     BM Genel Sekreteri ''tek dünyada yaşıyoruz, birçok kişi acı ve yoksunluk çekerken bu dünyada hiç kimse kendini rahat hissedemez'' dedi. 
     






</TEXT>
</DOC>
