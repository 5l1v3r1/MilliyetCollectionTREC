<DOC>
<DOCNO> 55486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun11.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridi ve Batı Şeria'daki kentler vuruldu 
</HEADLINE>
<TEXT>

     İsrail helikopter ve savaş uçaklarının Gazze Şeridi ve Batı Şeria'da bombardımanı devam ederken, bombardımanda özellikle ''Güç 17'' ile ''Tanzim'' karargahlarının hedef alındığı belirtiliyor. 
     Gazze güvenlik şefi Muhammed Dahlan'ın bürosunun isabet aldığına dair haberler de gelirken, Filistin kaynaklarına göre Gazze'de 1 kişi öldü, onlarca kişi yaralandı. 
     İsrail savaş uçakları ve helikopterleri, eşzamanlı olarak Batı Şeria'daki Han Yunus, Sulfid, Tulkarim'e de saldırdılar. 
     Helikopterler, bir süre önce de Ramallah'daki Filistin yönetimi İçişleri Bakanlığı binasına füze saldırısında bulunmuştu. Filistin lideri Yaser Arafat'ın karargahının 200 metre ötesindeki bu binaya yapılan saldırı sırasında Arafat'ın karargahında olduğu, ancak herhangi bir zarar görmediği belirtildi. 
     Bu arada İsrail Başbakanı Ariel Şaron'un danışmanı Gany Ayalon, İsrail radyosuna yaptığı açıklamada, ''Kişisel olarak Arafat'a zarar vermek istemiyoruz. Ama mesajımızı iletmek için yakınında bir yeri vurmak zorundaydık'' dedi. 
     Ramallah'a yapılan saldırıda, basın merkezi olarak da kullanılan Filistin Enformasyon Bakanı Yaser Abdrabbo'nun bürosunun da isabet aldığı belirtiliyor. 
     






</TEXT>
</DOC>
