<DOC>
<DOCNO> 96977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sondun11.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'nin yeni insani yardım koordinatörü Bağdat'a geldi. 
</HEADLINE>
<TEXT>

     BM'nin, Irak ile gıda karşılığı petrol programının denetlenmesinde önemli sorumluluğu bulunan yeni insani yardım koordinatörü Portekizli Ramiro Armando de Oliveira Lopes da Silva Bağdat'a geldi. 
     Lopes da Silva, dün gece geldiği Bağdat'ta gazetecilere, ''önünde yoğun bir gündem bulunduğunu'' söyledi. 
     BM'nin Irak'taki rolünün, özellikle gıda karşılığı petrol programında karmaşık olduğunu belirten yeni insani yardım koordinatörü, bunun büyük bir sorun olduğunu da kaydetti. 
     Dünya Gıda Programı'nın eski Afganistan özel temsilcisi olan Lopes da Silva, BM güvenlik koordinatörlüğüne getirilen Myammarlı Tun Myat'ın yerine geçen ay atanmıştı. 
     





</TEXT>
</DOC>
