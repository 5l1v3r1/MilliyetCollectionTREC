<DOC>
<DOCNO> 51819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/spor/spo06.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
OLACAK İŞ DEĞİL 
</HEADLINE>
<TEXT>

Antalya’daki Dünya Şampiyonası’nda 105 kilo müsabakalarında dirseği kırılıp, halter yaşamı tehlikeye giren Alpak’ın 11 yıldır sakat kolla yarıştığı ortaya çıktı 
     CEMAL ERSEN 

     AZİZ Alpak’ın, Antalya’daki Dünya Halter Şampiyonası’nda 105 kilo müsabakalarında kolunun kırılması, insanı hayrete düşüren bir gerçeği de ortaya çıkardı. Milli sporcunun 11 yıldır sakat kolla yarıştığı belirlendi. Önceki akşam ameliyat öncesi röntgeni çekilen Aziz Alpak’ın, 15 yaşındayken antrenmanda kolunun aynı bölgeden sakatlandığı, kırılan kemiğinin de yanlış kaynadığı tespit edildi. 
     OPERASYONU gerçekleştiren IWF Sağlık Komitesi üyesi Doç.Dr. Uğur Günel, "Normal birini etkilemeyecek bu hata halter gibi ağır bir spor yapan Aziz’e yıllarca acı çektirmiş. Asgari altı ay antrenman dahi yapamayacak. Yıllar önceki hatanın bedelini ödüyor" dedi. Alpak’ın koparmada 185 kilo ağırlığın altına sokularak riske edildiği, başlangıç derecesinin en fazla 180 kilo olması gerektiği ileri sürüldü. 
     



 SPOR 






















</TEXT>
</DOC>
