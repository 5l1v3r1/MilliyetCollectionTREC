<DOC>
<DOCNO> 64301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/soneko05.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den DEV savunma bütçesi 379 milyar dolar.. 
</HEADLINE>
<TEXT>

     ABD Başkanı George W. Bush'un savunma bütçesinde son 20 yılın en yüksek, 38 milyar dolarlık artışıyla, bu ülke, ordusuna dünyanın hiçbir ülkesinde olmadığı kadar kaynak aktaracak. 
     Bush'un 1 Ekim'de başlayacak 2002-2003 mali yılı bütçesinde, ABD'nin ülke dışındaki aktif askeri operasyonları için 10 milyar dolar ayrılacak. Böylece, ABD Savunma Bakanlığı'nın yeni mali yılı bütçesi 379 milyar dolar olacak. 
     ABD Başkanı Bush'u eleştirenler, Bush'un savunma bütçesi önerisini çok fazla buluyor. Askeri harcamalarda kısıntıdan yana Yaşanabilir Dünya Konseyi başkanı John Isaacs'a göre, Bush, Pentagon'a daha fazla küçülmesi ve değişim-dönüşüme odaklanmasını istemek yerine, ordunun herşeyden daha fazla satın almasını sağlıyor. 
     Bush ise bu paranın terörizmle mücadele, askerlerin maaşlarının artırılması, daha fazla yüksek teknoloji ekipmanı alımı, uzun menzilli füzelerin geliştirilmesine karşı savunma geliştirilmesi için gerekil olduğunu savundu. Bush, modern savaşın araçlarının etkin ve pahalı, teröre karşı savaşın kazanılması için esas olduğunu söyledi. 
     Londra'daki Uluslararası Güvenlik Araştırmaları Enstitüsü'ne göre, İngiltere 2001'de ordusu için 34.8 milyar, Rusya 2000'de 29 milyar, Çin 14.5 milyar dolar harcadı. 
     






</TEXT>
</DOC>
