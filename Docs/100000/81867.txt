<DOC>
<DOCNO> 81867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun34.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB yarın halka açılıyor 
</HEADLINE>
<TEXT>

     AB'nin temelini oluşturan ve Robert Schuman tarafından 9 Mayıs 1950'de yayımlanan bildirinin yıldönümü nedeniyle, AB kurumları yarın halka kapılarını açıyor. 
     Avrupa Parlamentosu, AB Konseyi ve AB Komisyonu binalarının içinde ve dışında çok sayıda etkinlik düzenlenecek, halkın tesisleri gezerek bilgi alması sağlanacak. 
     Türkiye de etkinliklere, folklor ekipleri, klasik müzik sanatçıları, ressamlarıyla katılacak ve diğer aday ülkeler gibi bir stand açacak. 
     AB güvenlik birimlerinin, terör örgütleri listesinin açıklanmasının ardından olası suiistimalleri ve eylem girişimlerini engellemek amacıyla, Belçika polisinden destek istediği, AB kurumları çevresinde kapsamlı önlemler alınacağı öğrenildi. 
     





</TEXT>
</DOC>
