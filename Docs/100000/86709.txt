<DOC>
<DOCNO> 86709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yazar/tamer.html </URL>
<DATE> 2002/05/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türk seçmeni üzerine çeşitlemeler 
</HEADLINE>
<TEXT>

Siyasetçinin banka hortumlamasıyla ilgilenmiyor. Seçim ekonomisinden memnun. Kendisi için iktidarı en iyi kullanacak parti hangisiyse ona oy veriyor 
     Bugünlerde kime rastlasam gündeminde tek bir konu var "Seçim ne zaman " 
     Ve tahmin edebileceğiniz gibi hemen ardından da seçim ekonomisinin, ekonomide yeni yeni oturmaya başlayan dengeleri bir anda altüst edebileceği kaygısı dile getiriliyor. 
     Geçen hafta yapılan 4. Teknoloji Kongresi öncesinde düzenlenen akşam yemeğinde de bizim masamızın ağırlıklı gündem maddesi teknolojiden çok erken seçimdi. Ve seçim ekonomisi üzerine benzeri endişeler dile getiriliyordu ki, Alcatel Teletaş Yönetim Kurulu Başkanı Lütfü Yenel birden "Bir dakika, seçim ekonomisi kimin için kötü " diye bir soru ortaya attı ve konuşmanın akışı Türk seçmeni üzerine çeşitlemelere dönüşüverdi. 
     Siyasilerin vatandaşı ancak seçimden seçime hatırladığını belirten Yenel, "Seçim, ekonominin dengeleri için kötü, ama seçmen açısından baktığınızda fevkalade iyidir. Çünkü vatandaşın suyu da, yolu da ancak seçimden seçime geliyor. Halkın seçim dönemi dışında sesini duyurabildiği yok ki" dedi. 
     Doğrudur. Seçim dönemlerinde hangi siyasi parti daha güçlü, hangi politikacı daha dişliyse, kamu kaynaklarını kendi bölgesine akıtarak "hizmet götürür ". Ancak bu harcamalar plansız - programsız yapıldığı için maalesef sonradan misliyle halkımızın tümüne göre döner. 
     
Avanta mı, değil mi      Yenel’in sözleri üzerine TÜBİTAK Başkanı Prof. Namık Kemal Pak, TESEV Başkanı Can Paker, DSP Denizli eski milletvekili, KOBİ’lere yönelik TOSYÖV Vakfı Başkanı Hilmi Develi, CNN Türk Genel Müdürü Nuri Çolakoğlu ve Posta gazetesi yazarı Yazgülü Aldoğan’ın da yer aldığı masamızdan "Doğrudur, halkımız avantayı sever " sesleri yükseldi. 
     Ama Yenel yine farklı bir bakış açısıyla sözlerini sürdürdü "Ne avantası Halkın ödediği vergiler, belki de sadece seçim dönemlerinde gerçekten halk için kullanılıyor. Asıl geri kalan zamanlarda avanta olarak giden paralar, seçim öncesi doğru yerlere yönlendiriliyor. Armutlu’da ne oldu Oranın yolunu bilmeyen siyasiler, seçim öncesi peşpeşe gitti. Ulaştırma Bakanı santral açtı..." 
     Gerçekten de Armutlu halkı bu ayın ortalarında yapılan mini seçim sayesinde Ulaştırma ve Sağlık Bakanı ile tanıştı. 1.5 trilyon liralık telefon santralı, su kanalı, beldeyi anayola bağlayan 5 km’lik yol yapıldı. Hastane büyütüldü. 
     
Refah ve MHP’nin oyları      Türkiye’de vatandaşın gündemiyle siyasetçinin gündemi birbirinden farklı, medyanınki hepsinden farklı. Masamızda da bu paradoksun da altı çizildi. 
     Bu arada Can Paker, bizim seçmenin oy verirken "Benim için iktidarı en iyi kullanacak parti hangisi " noktasından hareket ettiğini, dolayısıyla da oyunu son derecede sağduyulu ve isabetle kullandığını düşünüyor. Son seçimlerde MHP’ye, ondan önceki seçimlerde Refah Partisi’ne akan oyları böyle izah ediyor. Bu seçimlerde ise CHP’yi şanslı görüyor. 
     
Dürüstlüğe prim yok      Denizli eski milletvekili Hilmi Develi ise Türk seçmeninin farklı bir özelliğini gözlerimizin önüne serdi. 
     Biz seçmenin dürüst politikacıyı takdir ettiğini zannederiz değil mi Develi bu konuda en azından beni düş kırıklığına uğrattı. 
     Milletvekili olduğu sırada seçim bölgesindeki vatandaşla sohbetlerinde, "Biz DSP olarak banka soymadık, devletin parasını hortumlamadık" dediğinde karşısındakilerden takdir ve övgü beklerken "Bunun bize faydası ne " türünden bir umursamazlıkla karşılaşır ve fevkalade şaşırırmış. 
     Ben bu saptamanın geçmişte kaldığına ve son 2 yıldaki iplikleri pazara çıkan banka hortumcularını gördükten sonra vatandaşın da dürüstlüğe prim verdiğine inanmak istiyorum. 
     
     







Üçlü koalisyon 


Pembeyle erguvan karışımı bodur zakkumlar ve Yuvarlakçay'daki çınar 


Kısa bilanço... 


Ecevit’in formülü 


Siyasi öfke değil, siyasi duyarlılık 


Önümüz kesilirse Tayyip öne çıkar 


TSK ve sağduyu 


Burs ve yurt sorunu neden çözülmüyor 


Avrupalı patronların İstanbul seferi 


Kitapların zaman tüneli 


Yeni bir dünya kurulurken Türkiye... 


Hangisi daha milliyetçi hareket 


Büyük yarış 


Yeni bir başbakan 


Türk seçmeni üzerine çeşitlemeler 


Gidelim buralardan 


Herkesin malı kendine 


Tarım şehri Konya sanayi şehri oluyor ...hatta oldu bile 


</TEXT>
</DOC>
