<DOC>
<DOCNO> 92176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun06.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur'da internet üzerinden adalet 
</HEADLINE>
<TEXT>

     Singapur mahkemelerinde bazı davalarda oturumlar, video konferans sistemiyle internet üzerinden görülecek. 
     Yılbaşından beri bazı mahkemelerde denenen ve avukatların bürolarından oturumlara katılmasını sağlayacak sistemin cuma gününden itibbaren uygulanması bekleniyor. 
     Yüksek Mahkeme'de de geçen Mart ayında denenen ve başarılı bulunan sistem, özellikle davaların hazırlık konferansları ve çok sayıda katılımcı gerektiren oturumlarda kullanılacak. 
     Uygulanması için sadece bilgisayar, internet bağlantısı, mikrofon hoparlör ve kamera gerektiren sistemin, ulaşım ve benzeri giderleri azaltacağı için Singapur ekonomisine yaklaşık 20 milyon dolar katkı sağlaması bekleniyor. 
     Sistemi kullanmayı tercih edecek avukatların, ücretlerini belirlemek için oturum sırasında internette geçirdikleri süreyi temel alabilecekleri belirtiliyor. 
     





</TEXT>
</DOC>
