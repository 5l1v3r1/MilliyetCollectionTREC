<DOC>
<DOCNO> 78094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/ekonomi/eko08.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Güven artarsa büyüme gerçekleşir 
</HEADLINE>
<TEXT>

     IMF Dış İlişkiler Direktörü Tom Dawson, Türkiye’nin ekonomik programının, ana hatlarıyla yolunda gittiğini, güvenin artmasıyla ve programın sıkı şekilde uygulanmasıyla birlikte, büyüme durumunun iyileşeceği belirtti. Dawson, "Yine de bu konu bir ölçüde kaygı yaratıyor" dedi. 
     Dawson, IMF’nin Washington’daki merkezinde düzenlediği basın toplantısında, Türkiye’ye değinirken, İcra Direktörleri Kurulu’nun Türkiye’ye 1.1 milyar dolarlık yeni kredi dilimini serbest bırakmasını görüşmek üzere pazartesi günü toplanacağını hatırlattı. Dawson, "Türkiye, gözden geçirme döneminde bütün kriterleri tam olarak karşıladı. TL’nin istikrar kazanması, faizlerin düşmesi gibi olumlu ölçütler göz önüne alındığında, program yolunda gitmeye devam ediyor" dedi. 
     Türkiye’de geçen yılki yüzde - 9.4’lük negatif büyümenin hayal kırıklığına yol açtığını belirten Dawson, "Ancak güvenin artmasıyla birlikte, büyüme durumunun iyileşeceği umuluyor. Yine de bu konu bir ölçüde kaygı yaratıyor" dedi. Dünya Bankası İcra Kurulu’nun da salı günü toplanarak 1.3 milyar dolarlık kamu sektörü ve mali uyum kredisini serbest bırakması bekleniyor. 
     



 EKONOMİ 






















</TEXT>
</DOC>
