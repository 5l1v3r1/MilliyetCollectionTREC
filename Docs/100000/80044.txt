<DOC>
<DOCNO> 80044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/magazin/yazdud.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence dünyasında yarış başlıyor 
</HEADLINE>
<TEXT>

Bodrum, Çeşme, İstanbul üçgeninde evlenip ayrılan’ mekanlar, yeni yerler, Hammam, Reina, Laila, Pucci, Harbour, Keops, Ginger, Crystal, Anjelique, Lacivert, Ulus 29 bahçeye taşınıyor 
     Yazın müjdecisi bahar geldi 
     ya, deli gibi spora devam ediyorum. İzmir Kız Lisesi’nde okuduğum 
     yıllarda milli atlettim. 
     Ayrıca basketbol ve voleybol oynadım. Bayağı da başarılıydım. Ama 40 yaşından sonra sporu bilinçli yapmak lazım. Maslak’da bulunan Darüşşafaka GYMNASIUM’un genç hocaları 
     Ertan Durak ve Olcay Arkun çok başarılılar. Hafta içi hemen 
     her gün, sabah 07.00’de uyanıp 
     namaz kılıyor, 08.00’de soluğu 
     spor salonunda alıyorum. 
     O saatlerde Olcay orada. Verdiği programa aynen uyuyorum. 
     Dakika başı yanımda sağolsun. 
     Tabii ki yalnız benimle ilgilenmiyor, salonda kim varsa yardımcı oluyor. Yanlış hareketinizde hemen uyarıyor. Ben kaslarım kuvvetlensin diye vücut da çalışıyorum. Eskiden haldır haldır yapıyordum bu işi. Mesela fazla yük kaldırıyordum, halterciyim sanki. Olcay hemen uyardı, her hareketi sindire sindire yapacakmışız. Üstelik fazla ağırlık kaldırmak da önemli değilmiş. Olcay’ın sayesinde bilinçli spor yapmayı öğrendim. Efendim, geçtiğimiz hafta eğlence dünyasının ne kadar in’ patronu varsa tek tek görüştüm. Kimisiyle sahip olduğu bar veya restoranda, kimisiyle de başka mekanlarda yemekte buluştum. 
     Yaz bombalarını öğrendim. Tüm meslekdaşlarıma bu sayfayı saklamalarını öneriyorum. 
     
     Gerçi saklayacağınızı biliyorum birkaç hafta sonra, gazetecilik tabiriyle takla attırarak kullanacaksınız nasıl olsa. Bari izin benden çıkmış olsun. Neyse, geçtiğimiz yaz Chinawhite adıyla hizmet veren ve Mimar Ali Kemali ile Fehmi Zorlu’nun işlettikleri ama hayal kırıklığına neden olan eğlence ünitesinin yerine kışın Reina açılmıştı. Büyük patron Mehmet Koçaslan ön planda olmak istemiyor. Zaten ortağı Ali Ünal bütün yükü taşıyor. Son ayların en favori mekanı olan Reina yaza da hızlı giriyor. Reina’nın içinde sayısız mekan olacak Üst katta yer alan ve sosyetenin favori balık restoran Medusa, Anadolu yakasının gözde İtalyan restoranı Baci, Köşebaşı 
     ya da Venge, Çin yemeklerinde star 
     olan Dragon, Japon mutfağının klasiklerinden Ninja... Baci’nin patronu olan genç iş adamı Davud Dişli ile Faruk Saraç’ın Swissotel’deki defilesinde karşılaştık. Baci’nin koordinatörü Tula Hanım ile anlaşmışlar, yazlık Baci Reina’nın içinde olacak. Baci’ye bayılacaksınız, şimdiden söyleyeyim. Bu arada Ortaköy’de yeni bir underground 
     club açılıyor. Eski Club Beyond’un bulunduğu yerde, mayısın ilk haftasında faaliyete geçecek olan kulübün adı Crystal’. Buranın işletmesini ve müziğini 909 Production yapacak. DJ Tangun ve Cure Shot’ın yanı sıra Mithatcan, Kiwi, Agant Orange gibi ünlü isimler de haftanın değişik günlerinde çalacak. Yeni hi-tech dekorasyonu ve Groove Garden Launge’ıyla Crystal şimdiden gözde mekanlar arasına girmeye aday. Geçtiğimiz yılın en favori mekanı Laila’nın patronu 
     Şefik Öztek ile sosyetik Esra Çavuşoğlu’yla ortak olduğu Nişantaşı’ndaki Circus’da buluştum. Laila mayıs ayının son haftasında kapılarını açacak. Her ne kadar 
     Şefik’in anlaşmayı tam yapmadığı iddiaları eğlence dünyasında konuşuluyorsa da sevgili Şefik sponsorları bulup çalışmayı yapmış bile. Geçtiğimiz yıl olduğu gibi bu yaz da Laila’da sevgili Kemal Koç’un Le Select’i, Ahmet Çapa, Ersoy Çetin’in Park Şamdan’ı, Eyal Bicaco’nun Mezzaluna’sı, Esra Çavuşoğlu ve Şefik’in Circus Lounch’ı yer alacak. Bir de Çin ve sushi restoranları olacak. Laila’nın halkla ilişkiler müdürlüğünü yürüten Selma Semiz konseptin değişmeyeceğini ama 2002 yazında özel gece ve etkinliklerin daha fazla olacağını söyledi. Açılış gecesiyle ilgili müthiş bir sürprizleri varmış, yine benden öğreneceksiniz. Şefik, Laila’nın web üzerinde yer aldığını, açılış gecesi de www.lailatv.com adresinin dünyanın dört bir yanından ziyaretçilere açık olacağını belirtti. 
     
Hammam hızlı geliyor, Anjelique Ortaköy’de      Can dostum İzzet Çapa zehir gibi bir zekaya sahip. Ağabeyi Celal Çapa’nın ise şeytani fikirleri var. İkisi bir araya gelince şok edici olayların yaşanmaması mümkün değil tabii. Geçen yıl İzzet, Hammam’ın içinde Vodka diye bir yer açmıştı. Ben umutsuzdum ama barın üzerinde dansettiğimi hatırlıyorum. Bu yıl İzzet, Vodka’nın olduğu bölüme orta sınıfın da rahatlıkla eğlenebileceği bir meyhane yapıyor. Yine Hammam’ın içinde, herkesin mezelerine, servisine, yemeklerine hayran olduğu Melek Boz’un M B Balıkçısı açılıyor. 19 Mayıs’ta hizmete girecek. Favori yerim Melek’in balıkçısı olacak. Melek, Bodrum’daki yerini de muhafaza ediyor. Üstelik bir beach 
     ve bar açıyor ama Bodrum’daki işletmenin başında kızı Senem Çapa olacak. Melek, Günay’ın şeflerinden Yalçın Demircan’ı transfer etmiş. Yalçın sevilen bir insan ve kendine özgü müşteri portföyü var. Bu yılın Levent’teki in’ mekanı People ise Hammam’ın içine taşınıyor. Fakat Levent’teki kışlık yerin bahçesi açık kalacak. Ortaklar yine Abdullah Oğuz ve Sabi Totah. Ayrıca İzzet gençliğin rahatlıkla yemek yiyip eğlenebileceği Cafe de Paris tarzı bir yer daha açacak. Çapamarka, Harbiye’deki yerinde devam edecek. Hammam’ın ortasında kocaman bir bar ve pist olacak. Kış aylarında Beyoğlu’nda fırtına gibi esen, eski pavyon Beyazsaray’ın yerine açılan Anjelique Restaurant-Club bu yaz Ortaköy’de. Sevgili arkadaşlarım Arzu-Hakan Dalokay çiftinin bu kış işlettiği fakat şanssız bir sezon yaşadığı Joyeux’da iki mekan birden hizmete giriyor. Sevgili Rıza ve Levent Büyükuğur kardeşler, popüler mekan Buz Bar’ın sahibi Lal ile Ender’i alıp Ortaköy Anjelique ve Buz Bar’ı açıyorlar. Anjelique’de yemek, Buz’da ise eğlence ve içki olacak. 
     
Ulus 29, Lacivert, Venge, Pucci ve Ginger      Anadolu yakasının in’ yerlerinden olan ve Şerare Genca Genç tarafından işletilen Lacivert Restaurant-Bar yazın ikinci restoranını aynı bina içinde açacak. Adı Lacivert Fix. Ege yemeklerine ağırlık verilecek. Lor peynirli, ıspanaklı börekler, ekşili dana ciğeri, çıtır balık, Lacivert usulü köfte uygun fiyatlarla hizmete sunulacak. Boğaz’ın olağanüstü güzelliğini seyreden Lacivert Fix’in dekorasyonu heykeltraş Huşper Akyürek tarafından yapılıyor. Eski Şamson’, geçen yıl ise Süleyman Nazif’ olarak hizmet veren Yeniköy’deki mekan Panaia’ adıyla katılıyor yarışa. Yeni mekanın sahipleri, Taksim’deki T Square Restaurant-Bar’ın sahipleri Bertan, Serhan ve Gürkan kardeşler ile Bora Mutlu. Panaia’da pazar günleri brunch, hafta içi de sinema keyfini yaşayabileceksiniz. Kış sezonunun favori mekanlarından biri olan Gümüşsuyu’ndaki Pucci ise sürpriz yapıp yazlık yerlerin birinin içinde girebilir ama terasını da hizmete açacak. Eşsiz Boğaz manzarası, uygun fiyatlar, lezzetli yemekler ve zengin bir şarap koleksiyonu ile Pucci vazgeçilmezler arasında. Kebabın Levent’deki gözde mekanı Venge mayıs başında bahçesini hizmete sokuyor. Deneyimli biri olarak hatırlatırım Venge’nin Levent’teki bahçesinde kebap yemenin zevkine doyulmuyor. Efendim, Kemal Kurçer işinin ehlidir. Balmumcu’daki eski Garden 74’ün yerine açtığı Ginger adlı restoran-barı sessiz sedasız, sansasyondan uzak ama başarıyla götürüyor. Ginger’ın bahçesi baştan aşağıya yenileniyor. Yazlık mekanda iki restoran yer alacak. Biri Ginger’a ait uluslararası mutfak, diğeri ise sürpriz bir marka. Valla Kemal söyledi ama bir hafta sır olarak saklamamı istedi. Yine benden duyacaksınız, merak etmeyin. Üç barı olan kulüp ve restoranlar toplam 
     700 kişilik kapasiteye sahip. Yemek ve launchy club’ konsepti açık havaya aynen taşınacak. Ayrıca akşamüstü barı, öğle yemekleri, pazar brunchlarıyla Ginger sadece restoran değil, pazar akşamları sinema keyfiniz için de ideal bir yer olacak. Boğaz’a nazır Ginger’ın yazlığı Granit Center eskitilmiş taş, ahşap, keten ağırlıklı dekorasyona ve palmiye bahçesine sahip olacak. Ses geçirmeyen akustik düzen Apogee tarafından uygulanıyor. Son aylarda bomba gibi patlayan Ulus 29 içinde yer alan, Suat Ateşdağlı ve Salih Saka’nın işletmeciliğini yaptığı kulüp ise farklı bir şekilde yaza girecek. Sevgili Suat ve karısı Ayşem ile bir defilede karşılaştık. Suat farklı ve uçuk şeyler düşünüyor. Öyle görünüyor ki bu özel kulüp de yazın iddialı mekanları arasında yer 
     alacak. Sevgili Nedim Binler ise 
     bu yaz Şaziye’yi Baltalimanı’nda, kışlığının olduğu yerde açacak. 
     Tabii solist, yine Kenan Doğulu. 
     
Bodrum ve Çeşme’de yeni ortaklıklar      Efendim, İzmir ve Çeşme’deki Ce Ce Bar’ın sahibi olan genç iş adamı Metin Köroğlu ile Polo 13’ün ortakları Celal Altınel ve Necdet Göral bu yaz birleştiler. İşletme Ali Sayar ve Deniz Akkaya’da. Çeşme’de olan Ce Ce, bundan böyle Ce Ce 13 adıyla hizmet verecek. Bodrum’daki Şaziye de Polo 13 adıyla açılacak. Metin, Celal ve Necdet buraya ortak. Solist, bana kardeşim kadar yakın olan Cenk Eren. Başarılı işletmeci Ali Sayar geçen yılın in’ yerlerinden biri olan Dodo Beach’e ortak. 
     Mekanı işletecek de. Piyasanın hızlı çapkınlarından Murat Cevahir, Torba’daki Cohiba’yı Harbour’ olarak açacak. Murat’ın ortağı da Ankaralı genç iş adamı Ahmet Baran Çetin. Güllük’teki Harbour Beach’de su sporları, aktiviteler ve konserler gerçekleşecek. Ayrıca burada havuz bar ve bir de restoran bulunacak. Sevgili Murat telefonda yapacaklarını büyük bir heyecanla anlatırken, iddialı olduğunu söyledi. Bu yıl Bodrum’un iddialı beachlerinden biri de Havana olacak tabii. Geçen yıl popüler olan Havana’ya, Semiramis Pekkan’ın ayrıldığı eşi, trilyoner iş adamı Gulu Lalvani ortak olmuştu. Hatta Havana’nın bulunduğu arazinin arkasında 10 tane süper 
     lüks villa ile butik otel yapılacaktı. Ünlü sosyete mimarı Mustafa Toner çizimleri bile yapmıştı ama son 
     anda Lalvani bu işten vazgeçmiş. Havana’nın patronları Hasan Sel 
     ile Emre Ergani. Sosyetenin Altın Kadını’ olarak ünlenen Sema Çelebi de bu yaz Göltürkbükü’nde muhteşem bir beach ve restoran bar açıyor. Çelebi de iddialı. Keops’un sahibi sevgili Nida Büyükbayraktar da Yalıkavak yolu üzerindeki eski Şamata Bar’ı aldı, Keops adıyla açacak. Nida, değişmez solisti Hande Yener’i haftanın üç günü Bodrum Keops’ta çalıştıracak. Kışlık Keops’u da yenileyip klimalar koyduktan sonra yaz aylarında hizmete 
     açacak. Kışlık ve yazlık Keops’un ikinci solisti ise büyük olasılıkla Serdar Ortaç, işletme ise manken- 
     oyuncu Didem Taslan’da olacak. İstanbul’da, bu yılın en popüler mekanlarından olan Mirror’ın ortağı sevgili Cücü Cüneyt Kurt ise geçen yaz Çeşme’de açtığı Bouquet ile ciddi bir çıkış yapmıştı. Cücü aynı yerde yine estirecek. İki yaz önce işlettiği, İzmirli iş adamı Erol Çehreli’ye ait Sea Side’ı ise bu yaz yine Cüneyt Kurt işletecek. Yeşilyurt Spor Tesisleri ve Florya Samba’nın sahibi sevgili arkadaşım Yavuz Samancı ise Clup M’in içindeki eğlence tesislerini almış. Yavuz burada haftasonları Seda Sayan ile Sibel Barış’ı çıkarmayı düşünüyor. Tabii ikisi de kabul ederse. Sibel Barış buranın işletmesini de yapacak. Ortağı, Bire Bir Show’un başarılı ismi Cengizhan. Bire Bir Show’ sahne alacak, hafta arası ise Aydın çıkacak. Besim Kazodo’nun ekibi Tıpatıp Show’ 
     ise Club Flipper ile anlaşmış. 
     Besim, haftanın her günü Bodrum’a gelen konukların karşısına değişik animasyonlarla çıkacak. Sevgili Erhan-Erkan Gürel kardeşler ise geçtiğimiz yıl hayli popüler olan ve Zerrin Özer ile açılan Ashk’a 
     21 Haziran’da Altay ile start verecekler. Bu arada Altay cephesinde güzel bir aşk yaşanıyor. Sosyetenin ünlü butikçisi olan sevgili arkadaşım Muzi Karaata’nın güzel kardeşi Gülsüm ile Altay birlikteler. Seviyeli beraberliği, yaz ayında sürpriz bir düğün izleyebilir. Beyoğlu’nun popüler mekanı Karafaki’nin sahibi sevgili Göksel Sunter de son anda bir sürpriz yapabilir ve Bodrum Karafaki’yi açarak Vace ile Rita’yı başlatabilir. Benden bu kadar. Haydi kopyacılar Harekete geçin ve bu hazır malzemeyi köşenizde, derginizde, haberinizde soslayarak kullanın. 
     En kötü gününüz benimkinden iyi olsun efendim, kalın sağlıcakla. 
     
     



 MAGAZİN 
















</TEXT>
</DOC>
