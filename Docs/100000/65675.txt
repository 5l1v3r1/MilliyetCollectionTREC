<DOC>
<DOCNO> 65675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yazar/tamer.html </URL>
<DATE> 2002/02/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
'Hafiften Bankacılık'a var mısınız 
</HEADLINE>
<TEXT>

Murathan Mungan'ın kendisi için dediği gibi "Bazı insanlar, elini attığı her işi mükemmel yapıyor." Betil'in kitabı da değme yazarlara taş çıkartacak akıcılıkta... 
     O ne güzel kitap İbrahim Betil. Nasıl da içten. Nasıl da akıcı. Yoksa 80'li yılları masanın 2 farklı tarafında da olsa, aynı çevreleri izleyerek yaşadığımız için bana mı öyle geldi 
     Önceki sabah gazeteye geldiğimde, "Hafiften Bankacılık" adlı kitabını masamda görünce, daha Sedef'e teşekkür faslından kitaba öylesine takılıp kaldım ki, neredeyse günlük yazımı bile yazamayacaktım. 
     Sanki meslek hayatını bankacı olarak değil de, yazı yazarak geçirmişsin Murathan Mungan'ın Milliyet'in Kültür - Sanat ekinde kendisi için yaptığı bir saptama gibi, sen de "Neye el atsa mükemmel yapabilenlerdensin" galiba. Başkanı bulunduğun Türkiye Eğitim Gönüllüleri Vakfı TEGV'nin başardıkları da az - buz mu Zaten kitabın bütün gelirlerini de çok hayırlı bir işe, TEGV'ye bağışlamışsın. 
     
     Hafiften Bankacılık, benim 7 yıl dış politika yazdıktan sonra ekonomi basınına ilk adımımı attığım, Betil'in ise 8 yıl sanayicilikten sonra bankacılığa ilk adımını attığı 1981'den başlayarak 80'li ve 90'lı yılların bankacı - siyasetçi - işadamı ilişkilerini, işlerin nasıl kotarıldığını mükemmel ortaya koyuyor aslında. Ama Betil'in anılarını dilerseniz, 68 kuşağı duygusal ve ilkeli bir bankacının, tutkuyla sarıldığı mesleğine ve yaşadıklarına yıllar sonra dönüp bakarken, bıyık altından kendisine gülüşü gibi de algılayabilirsiniz. 
     Betil'in bankacılıktaki ilk patronu Mehmet Emin Karamehmet'ten Hüsnü Özyeğin, Erol Aksoy ve Ayhan Şahenk gibi bankacılık yaptığı sürece yakın çalıştığı kişilere, dönemin Başbakanı rahmetli Turgut Özal'dan iş dünyasında Banker Kastelli ve Mehmet Okumuş gibi 80'li yıllarda yıldızları hızla parlayıp aynı hızla sönenlere kimler yok ki kitapta... 
     Örneğin Mehmet Emin Karamehmet'in ortaokulda bordo ayakkabıları tercih edip, futbol oynarken kızdığında tekme bile attığını ben bilmiyordum. Yıllar sonra patronu olan aynı Karamehmet'in, bir şirketi için istediği krediye hayır dediği için Betil'in, Pamukbank Genel Müdürlüğü'nden istifa ettiğini de... 
     Aslında kitapta kısacık anlatılmış bir anıyı okurken bile, adı geçen kişinin en can alıcı kişilik özelliğini yakalayabiliyorsunuz. Yandaki sütunda yer alan Bedrettin Dalan örneğinde olduğu gibi 
     
Dalan’ın öteki yüzü      İbrahim Betil, Hafiften Bankacılık adlı kitabında Pamukbank Genel Müdür Yardımcılığı yaptığı sırada Sultan Halı'nın taze para verilerek kurtarılması konusunda Ankara'dan gelen baskıyı nasıl savuşturduklarını anlatırken, yakından tanımayanlar için Bedrettin Dalan'ın öteki yüzünü de gözler önüne seriyor 
     ... Bedrettin Dalan'la ilk tanışmamız, Sultan Halı fizibilite raporu dolayısıyla oldu. Dalan o zamanlar yanılmıyorsam bir halı fabrikasına danışmanlık yapıyordu, böyle bir raporun hazırlanması için bilfiil araştırma yapıp, baştan sona raporu yazdı. Sonuç şaşırtıcıydı. Tesisin kurtarılacak, savunulacak tarafı yoktu. Raporu Kafaoğlu'nun önüne koyduk "Biz bu rapora rağmen bu işe yeni para verirsek, sizin Maliye Bakanı olarak bizi banka yöneticisi diye bu koltuklarda oturtmamanız lazım..." 
     Kafaoğlu, "Haklısınız" demekle yetindi. Hüsnü son derece akıllı bir öneriyle yalnız Pamukbank'ı değil, galiba öbür bankaları da kurtarmıştı. 
     Yıllar sonra, Belediye Başkanlığı'ndan ayrıldıktan 5 - 6 ay sonra, Dalan beni aradı. Bir ricası vardı. Aslında çok çalışkan ve dürüst olduğuna inandığı bir arkadaşının bankamıza olan bir borcu nedeniyle benim kendisine yardımcı olup konuyu çözmemi istiyordu. Kim olduğunu sordum. 
     "Sultan Halı'nın eski sahipleri" dedi. Duraksadım. 
     "Bedri" dedim, "Biz ilk ne zaman ve hangi işle ilgili tanışmıştık, hatırlayabildin mi " 
     Bedri, "Çooook eskiden, ama niçin sordun " dedi. 
     "Hiç. Biz seninle Sultan Halı dolayısıyla tanışmıştık. Ve sen zamanında Sultan Halı'yla ilgili bana hazırladığın raporda, bu işin savunulacak tarafı yok demiştin. Onu hatırladım. O kadar." 
     
     







Baloncu William 


Türk tankları Bağdat'a girecek mi 


Davos resminin içinde Türkiye 


Aşk ve Yemek 


Bul ğ rengi siluetler 


Daha ne kadar beklenecek 


Kadınlar erkeklerden ne bekler 


Parazitler şantajcılar... 


Davos'ta 11 Eylül ruhu 


'Hafiften Bankacılık'a var mısınız 


Ağla sevgili yurdum, müptezel tragedyana.. 


Arsa paylarında hata var 


IMF'in umurunda mı 


Derviş'i dinlerken beliren kaygılar 


İzmir malını satamıyor 


Sessiz kalmayan bürokratın mektubu 


</TEXT>
</DOC>
