<DOC>
<DOCNO> 75902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/bbas.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’dan çifte pençe 
</HEADLINE>
<TEXT>

Erkekler Basketbol 1. Ligi’nde ezeli rakibi Fenerbahçe’ye ikinci maçta da şans tanımayan Siyah - Beyazlılar, play-off öncesi 1-0’lık üstünlüğe ulaştı 
     SİYAH - Beyazlılar, Erkekler Basketbol 1. Ligi’nin derbisinde ezeli rakibi Fenerbahçe’ye rövanşta da şans tanımadı, açık farklı galibiyetle play - off öncesi 1 - 0’lık üstünlük sağladı 91 - 78. Maça fırtına gibi giren, pota altını Fatih ile kapayan Beşiktaş, Fenerbahçe’nin savunma zaaflarından da iyi faydalandı. İlk periyodda yakaladığı 14 sayılık farkı, üçüncü çeyrekte 20 sayıya kadar yükselten Siyah - Beyazlı takım, son periyodda da Nedim, Faruk ve İnanç’la galibiyete ulaştı. 
     
İstatistik BEŞİKTAŞ OYUNCU TS 2S 3S SA R Nedim 16 6 12 - 4 6 8 Faruk 20 1 2 5 9 3 4 5 Tufan 7 2 3 1 2 0 1 2 Umut Tınay 10 5 8 0 5 - 6 Fatih 6 3 6 - - 5 İnanç 16 6 11 1 2 1 2 5 Onur 9 3 3 1 2 - 3 İsmail 2 1 1 - - - Umut Görür 5 1 1 1 2 - 1 TOPLAM 91 28 47 9 22 8 13 35      
     
FENERBAHÇE OYUNCU TS 2S 3S SA R Altan - 0 1 0 1 - - Zaza 16 1 1 3 7 5 5 7 Mrsic 24 5 8 3 8 5 5 1 Whisby 9 4 12 - 1 2 7 Weaks 16 6 11 0 3 4 5 5 Barış Süer 2 1 1 0 1 0 1 1 Mustafa Kemal 11 5 5 0 2 1 2 7 Erdal - 0 1 - - - TOPLAM 78 22 40 6 22 16 20 28      
     
1’i polis 3 yaralı      BEŞİKTAŞ ile Fenerbahçe arasında oynanan karşılaşma öncesi ve sırasında çirkin olaylar yaşandı. Salona kesici aletlerle gelen Fenerbahçe taraftarları ile Beşiktaşlı seyirciler arasında çıkan kavgaları emniyet güçleri önlemekte zorlandı. Biri polis üç kişinin yaralandığı olaylar güçlükle bastırılırken gerginlik salon içine de sıçradı. Küfürlü tezahürat ve atılan maddeler nedeniyle İki kez toplam 15 dakika duran mücadele, anonslardan sonra devam edebildi. 
     
Demirel FIBA başkan adayı      BASKETBOL Federasyonu Başkanı Turgay Demirel, Uluslararası Basketbol Federasyonu FIBA’nın başkanlığına aday olduğunu açıkladı. Demirel, sorunların tartışıldığı Basketbol Platformu’nda, kendisine gelen teklifler üzerine bu kararı aldığını söyledi. Eleştirileri yanıtsız bırakan Demirel, federasyonun özerk yapıya sahip olması için çalıştıklarını ifade etti. 
     
Ülker beklemede      AVRUPA Ligi’nde 11 Nisan’da İsrail’in Maccabi Tel Aviv takımı ile rakip sahada karşılaşacak olan Ülkerspor beklemeye geçti. Genel Menajer Lütfi Arıboğan, İsrail’deki savaşı hatırlatıp, "Maccabi ve İsrail Büyükelçiliğimiz’le temastayız. Gelişmeleri takip ediyoruz" dedi. 
     



 SPOR 


























</TEXT>
</DOC>
