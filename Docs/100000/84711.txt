<DOC>
<DOCNO> 84711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yasam/yas02a.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
şık Mahsuni’ artık yok... 
</HEADLINE>
<TEXT>
Gurbet elde bir hal geldi başına 
Özgürlük, adalet ve kardeşlik türkülerinin ozanı şık Mahsuni Şerif, yurdundan uzak bir hastanede yaşama veda etti... 
     NURDAN AKINER 

     1960’lardan başlayarak halkının toplumsal gerçekliğini sazlı kültüre döken, bu yönüyle de yüzlerce yıllık Anadolu ozanlık geleneğinin misyonunu sürdüren şık Mahsuni Şerif, Şerif Cırık , 17 Kasım 1939’da Kahramanmaraş’ın Afşin ilçesinin Berçenek köyünde doğdu. 
     Haziran 1997’de Almanya’da beyin kanaması geçiren ve Ulm şehrinde tedavi gören ozan, geçen yıl nisanda da kalp krizi geçirerek İstanbul’da yoğun bakıma alındı. Ancak hayatı boyunca her tür baskıya göğüs geren ozan, bu kez sağlığına söz geçiremeyerek, 63 yaşında Almanya’da yaşama veda etti. 
     
Filmlere konu olacak bir hayat      Ankara Ordu Donatım Teknik Okulu’nu başarıyla bitiren ve Kuleli Askeri Lisesi’ni kazanan ozan, 1961’de okuldan atıldı. Eserleriyle dinlerin, mezheplerin ve ulusların eşitliğini savunan adalet, özgürlük, aşk gibi temaları işleyen ozan, kimi zaman bunun bedelini ağır ödedi. 1962 - 1988 sürecinde defalarca saldırıya uğradı, evi yakıldı, arşivi kül oldu, mahkemelere düştü, tutuklandı, hapse atıldı ama o bildiğini okumaya’ devam etti. 
     
Çilehane’nin yanına gömülecek      Geride Cem Karaca’dan Selda Bağcan’a pek çok sanatçıyı besleyen 20 bin kadar türkü, ilkini 1962’de yayınladığı 453’ü 45’lik, 11’i uzun çalar olmak üzere 464 plak, 59 kaset ve 6 kitap bırakan şık Mahsuni Şerif, bu yönüyle kırılması güç bir rekora imza attı. 
     8 çocuk ve 4 torun sahibi olan şık Mahsuni Şerif’in cenazesi, vasiyeti üzerine Nevşehir’in Hacıbektaş ilçesindeki Çilehane Mezarlığı’nda toprağa verilecek. 
     



 YAŞAM 



















</TEXT>
</DOC>
