<DOC>
<DOCNO> 67141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/dunya/dun02.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni sevdası depreşti 
</HEADLINE>
<TEXT>

     GÜVEN ÖZALP Brüksel 

     Avrupa Parlamentosu AP "soykırım sevdasından" bir türlü vazgeçmiyor. İsveçli Parlamenter Per Gahrton tarafından hazırlanan ve ay sonunda Brüksel'de gerçekleştirilecek olan genel kurul toplantıları sırasında ele alınacak bir raporda yine sözde Ermeni soykırımına atıf var. 
     Asıl konusu "Avrupa Birliği AB - Güney Kafkasya ilişkileri" olan raporda Türkiye'nin Ermenistan'a yönelik olarak uyguladığı ambargoyu kaldırması istenirken, AP'nin daha önce "soykırım" konusunda aldığı karara gönderme yapılıyor. Rapor, Ankara'dan sözde soykırıma yönelik politikasını değiştirmesini ve oluşan "hoşnutsuzluğu" giderici önlemleri almasını istiyor. AP Dışişleri Komitesi'nden geçen raporda Türkiye, Ermenistan için bir tehdit olarak nitelendiriliyor. 
     Yeşiller üyesi Gahrton'un raporunda AB'den "adaylık statüsünü" kullanarak Ankara'nın Ermenistan'a ve sözde soykırıma yönelik politikalarını değiştirmesini sağlaması isteniyor. 
     



 DÜNYA 












</TEXT>
</DOC>
