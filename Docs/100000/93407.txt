<DOC>
<DOCNO> 93407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/spor/spo05.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürsüden inmiyoruz 
</HEADLINE>
<TEXT>

Dünya Kupası’nın En Eğlendirici Takımı anketinde ikinci sırayı aldık. FIFA’nın ilk kez düzenlediği yarışmada Güney Kore zirveye çıktı, Brezilya üçüncülükte kaldı 
     Altı aday vardı 
     FIFA tarafından ilk kez düzenlenen "Dünya Kupası’nın en eğlendirici takımı" anketini ev sahiplerinden Güney Kore kazandı. Kupada tribünlere zevk veren ve göze en hoş gelen takımı belirlemek amacıyla yapılan seçimde, altı adaydan biri olarak gösterilen Türkiye ise Brezilya, Senegal, S.İrlanda ve Almanya’yı geride bırakarak Kore’nin ardından ikinciliği elde etti. Kupanın resmi internet sitesi "FIFAworldcup.comödaki ankete gelen 365 bin 619 oydan yüzde 61’ini Güney Kore alırken, Milli Takımımız’a yüzde 19 oy çıktı. 
     
Alpay’a piyangoBarcelona, Aston Villa’ya 6 milyon dolar teklif etti 
     DÜNYA Kupası’nda ortaya koyduğu başarılı futbolla Altın Karma’ya seçilen Alpay’a, İspanya’nın dünyaca ünlü takımı Barcelona kancayı taktı. Alpay’ın, Galatasaray’a soğuk yaklaşmasının altında Barça’nın ilgisinin yattığı öğrenildi. Aston Villa ile temasa geçen İspanyollar’ın, Alpay için 6 milyon dolarlık teklifte bulunduğu ve İngiliz ekibinin de bu isteğe sıcak yaklaştığı ortaya çıktı. 
     İSPANYA’DA yayınlanan Sport gazetesindeki haberde, Barcelona’nın, menajerler vasıtasıyla Alpay ile temasa geçtiği ve olumlu yanıt aldığı belirtildi. Gazetenin "Barça, Türk pazarında" başlıklı haberinde ünlü kulübün, Hasan Şaş ve Ergün ile de yakından ilgilendiği iddia edildi. Hasan’ın alınamaması halinde, Teknik Direktör Van Gaal’ın alternatif olarak Ergün’ü düşündüğü belirtildi. MEHMET ÇİFTÇİ-Barcelona 
     
İlhan’a hayran kaldılar      DÜNYA Kupası’nın değerlendirmesini yapan İtalyan basını, İlhan Mansız’a hayran kalırken, Hakan Şükür’ü en kötü forvet olarak gösterdi. La Gazzetta dello Sport, en iyiler karmasına Türkiye’den Alpay, Hasan Şaş ve İlhan Mansız’ı aldı. Hakan Şükür ise en kötü forvetler sıralamasında ilk sırada yer buldu. Gazete, İlhan için "Kale önünde çok uyanık", Alpay’a "Hırslı, büyük mücadeleci" dedi 
     
Ortega balon      LA GAZZETTA, Ümit hakkında "Milan’ın en meçhul transferlerinden Ümit’i, tanımak gerek. İtalya’da tanınmayan taktik değerini gösterdi" yorumunu yaptı. Değeri en fazla yükselen futbolcular arasında 5 milyondan 15 milyon Euro’ya çıkan Hasan Şaş’a da yer verildi. İtalyan gazetesi, kupa öncesi 10 milyon euro olan Fenerbahçeli Ortega’nın "balon" çıktığını ve değerini sıfırladığını da iddia etti. 
     
Millilere övgü      LA REPUBBLICA en iyi atak oynayan takımlar sıralamasında Brezilya, Almanya ve İspanya’nın ardından Türkiye’yi gösterdi. Araştırmada Dünya Kupası’nda en fazla darbe alan futbolcu 31 tekme ile Yıldıray Baştürk olarak çıktı. Şenol Güneş "en yenilikçi teknik direktör" diye tanıtılırken, "En modern oyunu Türkiye gösterdi. Tek forvet ve 2-3 yardımcı forvet ile iyi bir temel taktik" ifadeleri kullanıldı. 
     



 SPOR 




























</TEXT>
</DOC>
