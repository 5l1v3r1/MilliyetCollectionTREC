<DOC>
<DOCNO> 64302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/soneko06.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enron, çıkarlarını korumak için ''ağını'' geniş tutmuş... 
</HEADLINE>
<TEXT>

     ABD siyasetinde skandala neden olan enerji devi Enron şirketinin, iş dünyasındaki yerini sağlamlaştırabilmek için çok sayıda hayır kurumuna bağışta bulunduğu saptandı. 
     ABD Başkanı George W. Bush, Teksas Eyaleti'nin üst yönetimi ile yasama organı Kongre'nin yaklaşık yarısının seçim kampanyalarına yardım eden Enron şirketi, kedi sığınaklarından sanat müzelerine, Hıristiyan misyonerlerinden Planlı Ebeveynlik kurumuna kadar birçok hayır kurumuna bağış yapmış. 
     Bu hafta istifa eden Enron şirketi başkanı Kenneth Lay, hayır kurumları ve sivil hayatın geliştirilmesi projelerini desteklemek ve yardımlarda bulunmasıyla biliniyor. 
     Enron şirketi, bu haliyle, daha önce tütün şirketlerinin faaliyetlerine benziyor, bir uzmanın deyişiyle, Enron şirketi 5 bin dolar istendiğinde, onlar 10,000 dolar çıkarıp veren, bol keseden bağış dağıtan şirket görünümünde. 
     Enron şirketinin bu stratejisi, nüfuz elde etmek ve şirketin tabandaki gücünü artırmak için çok dikkatlice planlanmış. 
     






</TEXT>
</DOC>
