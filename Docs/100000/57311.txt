<DOC>
<DOCNO> 57311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/spor/spo04.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da Briegel el üstünde 
</HEADLINE>
<TEXT>

Bordo - Mavili takımın genç hocası çok seviliyor, yönetim ve futbolcular kendisine toz kondurmuyor 
     TRABZONSPOR Teknik Direktörü Briegel, camiada beğeni topluyor. Göreve getirilirken özel koşullar öne sürmeyen, transfer yerine öncelikle mevcut futbolcuların alacaklarının ödenmesini isteyen Alman hoca yönetime güven aşılamıştı. Takımda da gençlerin önünü açınca, kısa sürede benimsendi. 
     FUTBOLCULAR, "Hepimizle tek tek ilgileniyor. Bize güven veriyor" dediler. Briegel’in davranışları ve performansı da tüm yöneticileri olumlu etkiledi. Yöneticiler, "Hırslı, çalışkan, mücadeleci, ilkeli ve alçak gönüllü. Göreve getirirken bile bu kadar iyi olduğunu hiç düşünmemiştik" diye konuştular. 
     
     Başkent seferi 
     GENÇLERBİRLİĞİ maçının hazırlıklarını dün öğleden sonra yaptığı çalışmayla tamamlayan Trabzonspor, bugün Ankara’ya gidecek. Da Silva, Mehmet ve Metin’in sakatlıklarının geçtiği, Osman, Jarro, Salazar, Agustine ve Şenol’un ise kadroda yer almayacağı bildirildi. Bu arada deplasmanlarda kafile başkanlığını Serdar Bali’nin yapması kararlaştırıldı. 
     



 SPOR 





















</TEXT>
</DOC>
