<DOC>
<DOCNO> 82628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/soneko13.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak petrol ihracına yeniden başlayacak 
</HEADLINE>
<TEXT>

     Irak'ın, Filistin'e destek vermek için geçici olarak durdurduğu petrol ihracatına yeniden başlayacağı açıklanmasına rağmen, Türkiye'ye bu yönde resmi bir bilgi ulaşmadı. 
     Irak devlet televizyonu hafta sonu, hükümetin petrol ihracatına 8 Mayıs'tan itibaren yeniden başlamaya karar verdiğini duyururken, Botaş yetkilileri bu yönde henüz kendilerine resmi bir bilgi ulaşmadığını söylediler. 
     Yetkililer bu arada, Kerkük-Yumurtalık boru hattı ve Yumurtalık terminalinde bir sorun bulunmadığını, sistemin hazır bekletildiğini bildirdiler. 
     Irak Devlet Başkanı Saddam Hüseyin'in başkanlık yaptığı kabine toplantısının ardından yapılan açıklamada, bir aylık sürenin dolduğu, 7 Mayıs gece yarısından itibaren, yeniden petrol pompalanmaya 
     başlanacağı açıklanmıştı. 
     Saddam Hüseyin 8 Nisan'da, petrol ihracatını 30 gün için kestiğini ve İsrail, Filistin topraklarından çekilene kadar petrol satışlarına yeniden başlanmayacağını açıklamıştı. 
     





</TEXT>
</DOC>
