<DOC>
<DOCNO> 96282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun22.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya 6 Fas askerini serbest bıraktı. 
</HEADLINE>
<TEXT>

     İspanya'nın, Perejil adasını geri alırken ele geçirdiği 6 Fas askerini serbest bıraktığı bildirildi. 
     İspanya bu sabah sürpriz bir operasyonla Fas'ın geçen Perşembe günü asker çıkardığı adayı geri almış ve adadaki 6 Fas askerini tutuklamıştı. 
     Operasyondan sonra adadan 5 kilometre uzakta, Fas topraklarıyla çevrili İspanya kolonisi Cueta'ya götörülen 6 Fas askerinin birkaç saat sonra serbest bırakıldığı ve sınırı geçerek sessizce ve yüzlerinde üzgün bir ifadeyle Fas'a girdikleri bildirildi. 
     Fas Dışişleri Bakanı Muhammed Beniisa, dün düzenlediği basın toplantısında, adaya çıkar adamlarının asker değil, polis olduğunu ileri sürmüştü. 
     Perejil adasına 200 metre uzaklıkta kıyıdaki Fas köyü Belyounech'deki gazeteciler, adada iki İspanya bayrağının dalgalandığının görüldüğünü, en az 12 İspanyol askerinin adada savunma pozisyonunda mevzilendiğini, iki askerin adada devriye gezdiğini, çevresinde ise 5 savaş gemisinin dolaştığını belirttiler. 
     Dana önce adaya çıkan Fas askerleri tarafından kurulan Fas askeri çadırının da yerinde durduğu, ama boş olduğu kaydedildi. 
     İspanyolların Perejil, Faslıların Leyla dediği bir futbol sahasından biraz büyük küçük ada 1668'den bu yana İspanyol egemenliğinde, ancak son 40 yıldır İspanyollar adayı kullanmıyordu. 
     





</TEXT>
</DOC>
