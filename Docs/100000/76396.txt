<DOC>
<DOCNO> 76396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun38.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Genelkurmay Başkanı "Arafat'ı sınırdışı edelim" 
</HEADLINE>
<TEXT>

     İsrail Genelkurmay Başkanı Şaul Mofaz, Ramallah'taki karargahında hapis tutulan Filistin Devlet Başkanı Yaser Arafat'ın sınırdışı edilmesini istedi. 
     General Mofaz, düzenlediği basın toplantısında, Arafat'ın sınırdışı edilmesini isterken, ''Arafat, teröristleri teşvik eden, para yardımı yapan ve eğitim gördüren Filistin Yönetimi'nin başıdır. Bu koşullarda, en iyisi sınırdışı edilmesi'' ifadesini kullandı. 
     Mofaz, Filistin lideri Arafat ile bir anlaşmaya varmanın hiçbir şekilde mümkün olmadığını belirterek, İsrail askerleri tarafından bulunan ve Arafat'ın El Fetih'i finanse ettiği belirtilen belgeleri bu tezine kanıt olarak gösterdi. 
     Bu arada, Batı Şeria'nın güneyindeki El Halil'de İsrail'in düzenlediği bir operasyon sırasında 1 İsrailli sınır muhafızının öldürüldüğü bildirildi. 
     İsrail askeri radyosundaki haberde, İsrail sınır muhafızının Filistin özerk yönetimine ait topraklarda öldürüldüğünü duyurdu. 
     






</TEXT>
</DOC>
