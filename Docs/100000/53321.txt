<DOC>
<DOCNO> 53321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/magazin/amag.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande’nin aklı Tarkan’da kaldı 
</HEADLINE>
<TEXT>

Hande Ataizi "Bir ilişkiden çıktım, yenisine hazır değilim" diyor ancak bir davette yakınlaştığı Tarkan’a gereğinden yoğun’ ilgisinden bahsetmeden de edemiyor 
     ALİ EYÜBOĞLU 

     Hande Ataizi’nin ağzından "1.5 yıl süren bir ilişkiden daha yeni çıktım. Bunları hemen atıp paldır küldür yeni bir ilişkiye giremem" sözleri dökülüyor. Oysa Swissotel’de konuştuğumuz sanatçının kalbi başka türlü atıyor satır arasında’ farklı şeyler ima ediyor... 
     Ataizi, sürekli geçenlerde bir çorbacıda bir araya geldiği pop müzik yıldızı Tarkan’a kendini tam olarak anlatamamaktan şik yet ediyor... Görülüyor ki Hande Ataizi’nin Tarkan hayranlığı, içinde sevgi ve beğeni kadar aşkı da barındırıyor. 
     
     Kaprisi dert açtı 
     Ataizi, o gece Tarkan’lı daveti, "Nihayet duygularımı ona açma fırsatı elime geçti" diye düşünüp kabul etti. Evdeki partide Tarkan ile Ataizi arasındaki pozitif’ elektrik, gece gittikleri çorbacıda negatif’e dönüştü. 
     Evdeki hesabı, çorbacıdaki fotoğraf çekimi, daha doğrusu Ataizi’nin şöhret hastalığı bozdu. 
     Gazeteciler, fotoğraf için izin istedi. Tarkan’ın, "Buyurun çekin" demesi, Ataizi’ni sinirlendirdi. Çünkü, Tarkan kadar olmasa da kendi de stardı. Tarkan’ın bunu unutup ya da yanındakini Bilge Öztürk sanıp, tek başına karar vermesi Ataizi’ni gerdi. Bu durum ünlü yıldıza sonradan pişman olacağı şeyler yaptırdı. İşte Hande Ataizi’nin ağzından... 
     
Orhan Gencebay’ın Severek Ayrılalım’ diye bir şarkısı var. Hande - Didi aşkı da galiba böyle bitti 
     Didi’yle, 1.5 yıla 10 yıllık bir ilişkiyi sığdırdık. Birlikte olduğumuz dönemde iki kez hamile kaldım. Düşük yapmasaydım, şimdi anneydim. İlk kez bir aile kurmak istedim ama olmadı ve bitti. Dilini bilmediği, iş imk nı olmayan bir ülkede yaşıyordu Didi. Çalışamadığı için yaşadığı mutsuzluğu bana da yansıttı. Sabahtan akşama kadar evde oturuyordu. Çok agresifleşmişti. Bu durum ikimizi de mutsuz etti. Biz de şu karara vardık şu anda işinin başına git, eğer kalplerimiz birse, yeniden buluşuruz. 
     
Çalışmadığına göre Didi’ye sen mi baktın 
     O gelirken yanında belli bir parayla gelmişti. Bana bir sevgili olarak bilmem kaç kıratlık yüzük almıyordu ama evin kirasına katkıda bulunuyordu. Kirayı 6 ay ben veriyorsam, 6 ay Didi ödüyordu. Bana ekonomik anlamda hiç yük olmadı. 
     
     Beni yanlış tanıdı 
Gelelim Tarkan konusuna... Çorbacıda sinyalizasyon arızası mı oldu ki, yeşil ışık yerine kırmızıyı yaktın 
     Şu anda kimseye ışık yakacak halim yok. Herkes bilir, duygusal bir insanım ve ilişkilerimde hep duygu ön plandadır. Karşımdaki insan beni sevsin, mutlu olayım istedim hep. Yeni bir ilişkiden çıktım. Paldır küldür yeni bir ilişkiye giremem. 
     Tarkan ile birbirimizi medyadan tanırız. Onun avukatı Süheyl Atay benim de avukatım ve arkadaşım. Reklamcı bir arkadaşın ev davetinde bir araya geldik. Orada aramızda güzel bir elektrik oldu. Ardından da çorbacıya gidildi. Orada fotoğraf çekilince, tedirgin oldum. Bunu ona da yansıttım. Gereksiz yere tartıştık. Artık benim için kaprisli, huysuz bir kadın diye düşünse haklı. Çünkü kendimi o gece ona yanlış tanıttım. Ve bundan pişmanlık duyuyorum. O hareketleri yapıp o lafları söylemeseydim Tarkan’la ev partisinde başlayan sıcak diyaloğumuz farklı bir noktaya gidebilirdi. 
     
Tarkan, Bilge ile barıştı ama 
     O zaman henüz barışmamıştı. 
     
     Erkeğe para yedirmem’ 
Didi gitti, şimdi bütün yük sana düştü. Şimdi kirayı paylaşacak yeni bir sevgili mi arıyorsun 
     Gitmesi ekonomik anlamda beni zorlamaz. Bu işten iyi para kazanan birkaç insan varsa, biri de benim. 
     
Sevgilisinin parasını yemeyen ya da yedirmeyen yıldız bu devirde zor bulunur. 
     Benim, bugün medyada gördüğümüz birçok kadının yaşadığı gibi bir iki gecelik ilişkim hiç olmadı. 28 yaşındayım. 18 yaşından beri yalnız yaşıyorum. Jaguarı hangi erkek aldı ’ diyorlar. Ama bugün çantamdan ayakkabıma, saçımdaki tokaya kadar her şeyi kendi kazandığım parayla aldım. Çok iyi para kazanıyorum zaten. 
     



 MAGAZİN 













</TEXT>
</DOC>
