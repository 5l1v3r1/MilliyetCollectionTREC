<DOC>
<DOCNO> 51488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur02.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye Başkanını tabancayla vurdular... 
</HEADLINE>
<TEXT>

     Burdur'un Bucak İlçesi Belediye Başkanı İsmail Öztop, kimliği belirlenemeyen bir kişi tarafından vuruldu. 
     Saat 00.00 sıralarında Bucak Belediye Başkanı İsmail Öztop'un evine gelen kimliği belirlenemeyen bir kişi, tabancayla bir el ateş ederek Başkan Öztop'u vurdu. 
     Kasığından vurulan İsmail Öztop, Bucak Devlet Hastanesi'ne kaldırılarak ameliyata alındı. 
     Silahlı saldırı sonucu sol kasığından yaralanan Burdur'un Bucak İlçesi Belediye Başkanı İsmail Öztop'un ameliyatı için Isparta'dan kalp damar cerrahı geldi. 
     Burdur Sağlık Müdürü Hüseyin Özveren, Öztop'un kasık bölgesinden giren merminin, atardamarı parçalayarak dışarı çıktığını bildirdi. 
     Öztop'un şu an hayati tehlikesi bulunmadığını belirten Özveren, Isparta'dan gelen kalp damar cerrahının, Öztop'un parçalanan damarına nakil yapacağını kaydetti. Özveren, Öztop için 6 ünite kan verildiğini de söyledi. 
     






</TEXT>
</DOC>
