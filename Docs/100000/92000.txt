<DOC>
<DOCNO> 92000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/soneko18.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Işıklar Holding'in borçları yeniden yapılandırılıyor 
</HEADLINE>
<TEXT>

     İstanbul Yaklaşımı'nın ilk uygulamasının gerçekleştirildiği Işıklar Grubu'nda, holding iştiraklerinden Işıklar Ambalaj ve bağlı ortaklığı Ege Kraft'ın nakdi ve gayrinakdi borçları yeniden yapılandırıldı. 
     Işıklar Ambalaj Sanayi ve Ticaret A.Ş'den Borsa'ya gönderilen açıklamada, yapılan sözleşme ile Işıklar Ambalaj'ın 22 milyon 802 bin 856 dolar nakdi, 479 milyar 993 milyon 882 bin lira ve 254 bin 816 Euro gayrinakdi borcu ile şirketin bağlı ortaklığı olan Ege Kraft Torba Sanayi ve Ticaret A.Ş'nin 636 bin 564 dolar nakdi, 46 milyar 89 milyon 668 bin liralık gayrinakdi borcunun yeniden yapılandırıldığı belirtildi. 
     Toplam borcun bir kısmının varlık takası yoluyla ödeneceği bildirilen açıklamada, takasa konu olan varlıkların Işıklar Ambalaj'ın Elazığ'da bulunan torba fabrikası ile Ege Kraft'ın İzmir Torbalı'da bulunan torba fabrikası olduğu ve her iki fabrikada üretim yapıldığı duyuruldu. 
     Açıklamada, tesislerin T. İş Bankası A.Ş'ye devredileceği, banka ile kiralma sözleşmesi yapılarak üretime devam edileceği ve üretim, kapasite kaybı yaşanmayacağı kayedilerek, şöyle denildi 
     ''T. İş Bankası A.Ş. tarafından Işıklar Ambalaj Sanayi ve Ticaret A.Ş'ye ve Ege Kraft Torba Sanayi ve Ticaret A.Ş'ye vefa hakkı tanınmıştır. Buna göre, Işıklar Ambalaj ve Ege Kraft Torba Sanayi ve Ticaret A.Ş. devre konu olan gayrimenkulleri, devir tarihini izleyen beşinci yıldan sonra ve en geç bir yıl içinde geri almak koşuluyla vefa hakkını kullanabileceklerdir.'' 
     





</TEXT>
</DOC>
