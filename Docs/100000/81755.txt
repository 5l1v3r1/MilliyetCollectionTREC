<DOC>
<DOCNO> 81755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko11.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İzocam’dan 15 milyon dolarlık yatırım 
</HEADLINE>
<TEXT>

     EKONOMİ SERVİSİ 

     İzocam Ticaret ve Sanayi AŞ Genel Müdürü Arif Nuri Bulut, İzocam’ın 2002 yılında camyünü ve taşyünü tesislerinin fırın kapasitelerinin artırılması, modernizasyonları ve gerekli olan ambar binalarının inşası yatırımlarına yaklaşık 15 milyon dolarlık bir bütçe ayırdıklarını bildirdi. 
     Bulut, 2002 yılının ilk üç aylık döneminde İzocam’ın net satışlarını geçen yılın aynı dönemine göre, yüzde 52 oranında artırarak 12 trilyon 780 milyar liraya çıkardığını belirterek, bu dönemde 132 milyar lira k r elde edildiğini kaydetti. 2002 yılı ilk 3 aylık ihracatının da yüzde 11 arttığına değinen Bulut, İzocam’ın ihracattan 3.1 milyon dolar tutarında döviz geliri sağladığını söyledi. 
     Bulut, düzenlediği basın toplantısında, bu yıl 75 trilyon lira ciro ve 13 milyon dolarlık ihracat hedeflediklerini de kaydetti. Kur artışlarının bilançolarına olumlu yansıdığını ancak bu yıl tam tersi bir durum ortaya çıktığını söyleyen Bulut, "Doların seyri dolar ile yapılan fiyatlandırmaları olumsuz etkiliyor. 2001’de dövize paralel artan TL fiyatları doların bugünkü değeri ile ithalatı cazip kılıyor. Fiyatların TL bazında geri çekilmesi gerekiyor" diye konuştu. 
     



 EKONOMİ 























</TEXT>
</DOC>
