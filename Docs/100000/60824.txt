<DOC>
<DOCNO> 60824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/spor/yaksoy.html </URL>
<DATE> 2002/01/06/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Kibar sansür 
</HEADLINE>
<TEXT>

     Maziyi bırak geleceğe bak. Bütün yöneticiler nedense hep böyle söylerler. Ekonomide de, politikada da, sporda da. Geriye bakma, geleceğe ümit bağla derler. Hakiki yaşam filozofisi. Size ne adamın mazisinden. 
     İşte bir büyüğümüz böyle söylüyor... Biz seçtik, siz de bize anlayış gösterin demeye getiriyor. Esasında doğru da. Nedense bizim kalemlerimiz hep elimizi gıdıklar, kaşır. Sansasyona meraklıyızdır. Kendimize kibarca sansür uygulamayız. Başarıda bekle gör prensibini pek fazla sevmeyiz. Esasında her adamın bir yere geldiğinde kariyeri nedir diye araştırılabilir, araştırılmalıdır da. Şimdiye kadar Fatih Terim, Mustafa Denizli görevlerinden alınmadılar mı Eh şimdi kariyerlerini günahları ve sevapları ile silecek miyiz Hiçe mi sayacağız. Gelecekte yine başarılı olmayacaklarını kim söyleyebilir. O yüzden diyoruz ki, kalem kaşıntılarımızı hislerimize göre değil, mantığa ve bilgiye göre uygulamalı, endekslemeliyiz. 
     Baksanıza zaten adamcağız hava meydanındaki karşılamayı görünce kendini kral gibi sanmıştır. Biz de adamı kral gibi karşılayınca niçin işini kral gibi yapmasına fırsat vermeyelim... Gelecek hem onun, hem bizim elimizde. Ama biliyoruz ki, elalemin ağzı torba değil ki büzesin. Yine biz diyoruz ki, centilmen başkanın arzusuna uyup centilmenlik sansürünü uygulayalım. 
     



 SPOR 


























</TEXT>
</DOC>
