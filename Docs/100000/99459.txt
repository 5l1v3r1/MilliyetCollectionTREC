<DOC>
<DOCNO> 99459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sontur14.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçimin erken adayı... 
</HEADLINE>
<TEXT>

     Erken genel seçimin ilk adayı Antalya'dan çıktı. 
     Antalya'da müteahhitlik yapan Konyalı işadamı Köksal Selçik, düzenlediği basın toplantısında, erken genel seçimde bağımsız milletvekili adayı olduğunu açıkladı. 
     Selçik, 1999 yılındaki yerel seçimlerde Antalya'nın Kepez Belediyesi başkanlığına da bağımsız aday olduğunu ve o seçimde 1860 oy aldığını söyledi. 
     Türkiye'deki siyasi partilerin hiçbirinin dürüst ve tutarlı olmadığını öne süren Selçik, bazı partilerden teklif geldiği halde bağımsız aday olmaya karar verdiğini belirtti. 
     Halkın ve Türkiye'nin sorunlarını çok iyi bildiğini söyleyen ve bu nedenle milletvekili seçileceğine inandığını kaydeden Selçik, ''Zor durumda olanları kurtarmak, insanları topluma kazandırmak ve toplumsal barışı sağlamak için aday oldum'' dedi. 
     Konyalı olmasına karşın 25 yıldır Antalya'da yaşadığını ve müteahhitlik yaptığını anlatan 34 yaşındaki Selçik, erken genel seçimde milletvekili seçilememesi halinde, 2004 yılında yapılacak belediye seçimlerinde Kepez Belediye Başkanlığı'na, yeniden aday olacağını sözlerine ekledi. 
     





</TEXT>
</DOC>
