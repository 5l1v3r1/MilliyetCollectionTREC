<DOC>
<DOCNO> 99713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur40.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın'dan birlik senaryosu "İnönü başa geçsin" 
</HEADLINE>
<TEXT>

     SHP Genel Başkanı Murat Karayalçın, "solda birliktelik" için "Çatı Partisi" önerisinde bulundu. 
     Sosyal Demokrat Halk Partisi Genel Başkanı Murat Karayalçın, öğle saatlerinde ekonomiden sorumlu Devlet Bakanı Kemal Derviş'le yaptığı görüşmeyi değerlendirdi. 
     Bakan Derviş'in, "Birlik" çağrısına katıldıklarını belirten Karayalçın, bu konuda "Çatı Parti" önerisini getirdi. 
     "Solun birleşmesi için bir acil durum çağrısı yapmamız gerekiyor" diyen Karayalçın, CNN Türk'te katıldığı bir programda sol partilerin birleşmesi için çok az bir zaman kaldığını bildirdi. Önümüzdeki günlerde, YSK'nın seçime girecek partileri açıklayacağını ve yeni parti kurulamayacağını kaydeden Karayalçın, "Solda birliktelik" modelini şöyle açıkladı 
     "Seçim için bir çatı parti kurulabilir. Bu parti, seçim ittifakı kurumunun olmamasının yarattığı boşluğu kaldırmak için kurulabilir. Bunun başına da örneğin 'ben siyaseten çekildim' diyen Erdal İnönü geçebilir. Bu çatı partisi sosyal ve sol partilerle, tıpkı İtalyanların 1997 yılında yaptığı bir program hazırlar. Ortak programını ve Başbakan adayını kamuoyuna sunar. 20 milletvekili bu çatı partisi içinde olursa parti seçime girebilir. Herkes kendi yerinde kalır. Genel sayman, genel sekreter hepsi kendi yerindedir. 
     Ama ortak çatı kurulmuştur. Öyle seçime girilecektir" Karayalçın, çatı partisinin hazırlayacağı programın şekillerinin de hazır olduğunu belirtti. Programın kalkınma 4-5 hedefi olacağını anlatan Karayalçın, sol partilerin 
     birbiriyle birleşmesinin ise başarısız bir girişim olacağını savundu. 
     





</TEXT>
</DOC>
