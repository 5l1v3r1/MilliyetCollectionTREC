<DOC>
<DOCNO> 60315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/spor/SPO01.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL UCUZ KURTULDU 
</HEADLINE>
<TEXT>

Gaziantep karşılaşmasında taraftarın sahaya girmesi üzerine çıkan olaylar nedeniyle Beşiktaş’a bir maç seyircisiz oynama cezası kesildi. Siyah-Beyazlılar’a 1 milyar lira da para cezası verildi 
     Diyarbakır şokta 
     PROFESYONEL Futbol Disiplin Kurulu PFDK , ilk yarının son haftasındaki Gaziantepspor maçında çıkan saha olayları nedeniyle Beşiktaş’a bir maç seyircisiz oynama ve 1 milyar lira para cezası verdi. Diyarbakır’ın Fenerbahçe’yi yendiği karşılaşmadaki hakem ve gözlemci raporları doğrultusunda ev sahibi takımın sahasının ise bir maç kapatılması kararlaştırıldı. Ayrıca 1 milyar lira da para cezası öngörüldü. 
     
     İlhan sevinci 
     BEŞİKTAŞ, Bursa maçına seyirci alamayacak, Diyarbakır da, Gençlerbirliği karşılaşmasını tarafsız sahada yapacak. PFDK, Gaziantep maçında attığı gol sonrası bayrak direğini tekmeleyen İlhan’a ise, "hakem, gözlemci, temsilci raporlarında tespit bulunmadığı, yalnızca görsel ve işitsel kanıtlara dayanılarak ceza verilmesinin FIFA ile UEFA kurallarına aykırılık teşkil ettiği" gerekçesiyle ceza kesmedi. 
     
     Tepkiler 
     METE DÜREN Beşiktaş İletişim Komitesi Başkanı 
     "Cezayı normal karşılıyoruz. PFDK, talimatlara göre ceza verdi. Bundan sonra daha duyarlı olmak lazım. Yönetim, futbolcular ve taraftarlar daha dikkatli hareket edip, bu tür olayların yaşanmasını engellemeliyiz. İlhan’a ceza verilmemesi de doğal. Biz daha önceki örnekleri göstermiştik. Futbolcular da daha dikkatli olmalı". 
     
     METE DÜREN Beşiktaş İletişim Komitesi Başkanı 
     "Cezayı normal karşılıyoruz. PFDK, talimatlara göre ceza verdi. Bundan sonra daha duyarlı olmak lazım. Yönetim, futbolcular ve taraftarlar daha dikkatli hareket edip, bu tür olayların yaşanmasını engellemeliyiz. İlhan’a ceza verilmemesi de doğal. Biz daha önceki örnekleri göstermiştik. Futbolcular da daha dikkatli olmalı". 
     
     MAHMUT USLU Fenerbahçe Amatör Şubeler Sorumlusu 
     "Çağ dışı bir uygulama. İnanılmaz karar. Ancak artık şaşırmıyoruz. Diyarbakır’ın sahasının neden kapatıldığına da anlam veremedik. Beşiktaş maçında 7 kişinin sahaya girmesinin amacı başka olsa gerek Çifte standartlar bu şekilde saha dışına sıçrarsa, işin sonu gelmez. Federasyon kamuoyunun sabrını ölçüyor. Böyle gider mi, bilinmez". 
     
     MAHMUT USLU Fenerbahçe Amatör Şubeler Sorumlusu 
     "Çağ dışı bir uygulama. İnanılmaz karar. Ancak artık şaşırmıyoruz. Diyarbakır’ın sahasının neden kapatıldığına da anlam veremedik. Beşiktaş maçında 7 kişinin sahaya girmesinin amacı başka olsa gerek Çifte standartlar bu şekilde saha dışına sıçrarsa, işin sonu gelmez. Federasyon kamuoyunun sabrını ölçüyor. Böyle gider mi, bilinmez". 
     
Beşiktaş’a kan nakli      Nihat bekleniyor 
     SİYAH - Beyazlı kulubün Futbol Komitesi Başkanı Yıldırım Demirören, iki oyuncu alınması konusunda Teknik Direktör Daum’a garanti verdi. Nihat’ın Real Sociedad’a gitmesinden sonra takviye yapacaklarını belirten Demirören, "Herkes rahat olsun. Bu gerçekleşir gerçekleşmez iki futbolcu ile sözleşme yapacağız" diye konuştu. 
     
     Garanti verdi 
     KULÜPTE bugüne kadar verdiği tüm sözleri yerine getiren Demirören, Beşiktaş’ı zorlu bir ikinci yarı beklediğini de vurguladı ve "Daum’un isteklerini elimizden geldiğince yapmaya çalıştık. Transfer talebi de yerine getirilecek" ifadesini kullandı. Başarılı yönetici, "Transfer için ne gerekiyorsa yapılacak" dedi. 
     
Güreli Elimizi kırarlar      GENEL Sekreter Hüsnü Güreli, İnönü Stadı’nın isminin değiştirilmeyeceğinin altını çizip, "Olay yanlış algılandı" dedi. Beşiktaş yöneticisi, "İsim değişikliği haddimize değil. Adamın elini kırarlar. İnönü Stadı levhasını kaldırırsak, ertesi gün yönetimden gitmemiz lazım. Bir tribün yapıp, sponsor yardımıyla gelir getirici organizasyonlar düzenleyebiliriz" dedi. 
     
Tamer’den geri sayım      BEŞİKTAŞ’TA sakatlığı nedeniyle ilk yarıda sadece 10 dakika forma giyen Tamer ikinci devre için gün sayıyor. Almanya’daki hazırlık kampında sakatlanan ve uzun süredir sahalardan uzak kalan Tamer, "Hem fiziksel, hem de zihinsel olarak ikinci yarıya hazırım. İlk maçımızın Trabzonspor’la olması beni heyecanlandırıyor" diye konuştu. 
     
Kaleci Myhre başladı      GÖZTEPE maçının ilk yarısında sağ omuzundan sakatlanan ve bağı kopan Beşiktaş kalecisi Myhre, Norveç’te egzersizlere başladı. Omuzundaki bandajı çıkarılan Myhre bir ay sonra takımla çalışmalara başlayacak. Avusturya’da tatil yapan Daum, doktorlardan sürekli olarak Norveçli kalecinin durumu hakkında bilgi alıyor. Beşiktaş, yarın Fulya’da çalışmalara başlayacak. 
     



 SPOR 






















</TEXT>
</DOC>
