<DOC>
<DOCNO> 93784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/gun06.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hafiye abla pes etmedi 
</HEADLINE>
<TEXT>

     TOLGA ŞARDAN Ankara 

     Keçiören’deki evinde, 1998’de öldürülen Ergün Çelen’in ablası Nilgün Çelen, dört yıl boyunca dedektif gibi çalışarak "fail meçhul" diye rafa kaldırılan cinayet dosyasını yeniden açtırdı. Çelen’in, eşi Fatima Çelen’in azmettirmesi sonucu öldürüldüğü öne sürüldü. 
     Biyoloji öğretmeni Nilgün Çelen, elde ettiği bilgileri dönemin İçişleri Bakanı Sadettin Tantan ile Ankara Emniyet Müdürü Kemal İskender’e iletti. Buradan sonuç alamayınca İçişleri Bakanı Rüştü Kazım Yücelen’e başvurdu. Yücelen’in talimatıyla dosya yeniden açıldı. 
     
     Savcı izne çıkınca... 
     Bir numaralı şüpheli Fatima Çelen’in cinayetten sonra Kuzey Iraklı Şeref Settar Al Neqib ile evlendiği ve iki polis memuruyla cinsel ilişkiye girdiği öğrenildi. Tanık ve şüpheli ifadelerinin iyi analiz edilmediğini, DNA sonuçlarının iyi incelenmediğini saptandı. Fatima Çelen’in soruşturmayı yürüten savcı izinliği olduğu için yerine görev yapan savcı tarafından "Asıl savcı dosyaya baksın" gerekçesiyle serbest bırakıldığı öğrenildi. Çelen hakkında geçen hafta eşini öldürmeye azmettirmekten dava açıldı. 
     



 GÜNCEL 























</TEXT>
</DOC>
