<DOC>
<DOCNO> 66703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/guncel/gun07.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borcunu ödemeyen hastasını kaçırdı 
</HEADLINE>
<TEXT>

     ELVAN EZBER İstanbul 

     Yanlış teşhis koyduğu iddia edilen hastasını, tedavi ücretinin 5 milyar liralık bölümünü ödememesi üzerine kaçırdığı öne sürülen doktor, üç adamıyla birlikte gözaltına alındı. 
     Uzun süredir haber alınamayan bilgisayar programcısı Şevket Duran’ı bulmak için harekete geçen polis, hakkındaki iddialar üzerine Dr. Nedim Aslan’ın Bahçeşehir’deki muayenehanesine baskın düzenledi. Duran’ı kurtaran polis, doktor ve adamları olduğu belirtilen Özkan Türk, İbrahim Dağlı ve Yasin Yılmaz’ı gözaltına aldı. 
     Duran, ifadesinde şunları söyledi "Bir yıl önce vücudumdaki kaşıntılar üzerine gittiğim Dr. Aslan, frengi teşhisi koydu. Tedaviyi kabul ettim. Karşılığında 16 milyarlık fatura çıktı. 11 milyarını ödedim, ancak rahatsızlığım geçmedi. Başka bir doktor ise, uyuz teşhisi koydu. Aslan’a Beni dolandırdın. Seni mahkemeye vereceğim’ dedim. Tedavi ücretinin kalan bölümünü ödemediğim için Dr. Aslan ve adamları tarafından kaçırıldım. Üzerimdeki kredi kartlarından 1 milyar 95 milyon lira para çektiler." Aslan ise, suçunu kabul etti. 
     



 GÜNCEL 























</TEXT>
</DOC>
