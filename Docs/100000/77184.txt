<DOC>
<DOCNO> 77184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur10.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullahçı üç kişi İstanbul'da çatışma ile yakalandı 
</HEADLINE>
<TEXT>

     Bağcılar'daki bir hücre evde polisle çatışmaya giren Hizbullah terör örgütü üyesi 3 kişi, silahlarıyla birlikte ele geçirildi. 
     Diyarbakır Emniyet Müdürlüğü ile ortaklaşa yapılan çalışmalar sonucu, Hizbullah terör örgütünün bazı üyelerinin Bağcılar'daki bir hücre evde gizlendiği belirlendi. 
     Bunun üzerine, önceki gece operasyon düzenleyen polisin ''teslim ol'' çağrılarına, silahla karşılık verildi. Kısa süren çatışmanın ardından eve giren polis, isimleri açıklanmayan 3 örgüt üyesini yakaladı. 
     ''Takarof'' marka 3 tabanca ile ele geçirilen örgüt üyelerinden 2'sinin, Diyarbakır Emniyet Müdürü iken şehit edilen Gaffar Okkan 
     suikastına karıştıklarının sanıldığı bildirildi. 
     Bu kişilerin, dün akşam saatlerinde havayolu ile sorgulanmak üzere Diyarbakır'a gönderildikleri öğrenildi. 
     






</TEXT>
</DOC>
