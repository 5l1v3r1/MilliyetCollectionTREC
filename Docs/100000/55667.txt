<DOC>
<DOCNO> 55667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/soneko07.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'ndan "Euro cinsinden bono satışı" açıklaması... 
</HEADLINE>
<TEXT>

     Merkez Bankası, Hazine Müsteşarlığı'nın 10-14 Aralık 2001 tarihlerinde halka arz yoluyla yapacağı 184 günlük Euro cinsi bono ihracına ilişkin açıklama yaptı. 
     Açıklamada, satışa aracılık edecek özel ve kamu bankaları ile aracı kurumlara, sattıkları döviz karşılığının satış tarihindeki Merkez Bankası Euro Döviz Alış Kuruna göre belirlenecek net Türk Lirası tutarı üzerinden binde 2 oranında komisyon ödeneceği ifade edildi. Açıklamada, şu bilgiler verildi 
     ''Satışa aracılık etmek isteyen banka ve bankamızda açık piyasa işlemleri yapmaya yetkili aracı kurumların, bugün en geç saat 15.30'a kadar Merkez Bankası'nın Tel 0312-309 18 50, Faks 324 552 16 
     numaralı telefonla başvurmaları,ayrıca faks ile teyit etmeleri gerekmektedir.'' Hazine Müsteşarlığı, 2002 başından itibaren Euro bölgesi ülkeleri yerel paralarının kullanımından kalkması nedeniyle, bu paraları ellerinde tutan bireysel yatırımcılara, Euro'ya geçiş aşamasında değişik bir alternatif sunarak, ekonomiye kazandıracak döviz miktarını arttırmak amacına yönelik, 184 gün vadeli, vade sonu kupon ödemeli, vadesinden önce geri alma garantili Euro cinsinden Hazine bonosu satışı yapılmasını kararlaştırmıştı. 
     






</TEXT>
</DOC>
