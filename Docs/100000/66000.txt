<DOC>
<DOCNO> 66000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yazar/yilmaz.html </URL>
<DATE> 2002/02/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Ha gayret, 2.5 milyar dolar da uçar 
</HEADLINE>
<TEXT>

     Denizcilik sektörüne açılan Alman Landesbank kredileriyle Emlakbank hortumlandı mı 
     Hortumlandıysa, kim kimler yaptı 
     Emlakbank’tan armatörlere usulsüz kredi açıldığını rapor eden Cumhurbaşkanlığı Devlet Denetleme Kurulu’nun dosyasıyla harekete geçen savcılık, sözde Kılıçbalığı Operasyonu sonucunda ifadesini aldığı bürokratlardan delile ulaştı mı 
     Denizcilik kredilerini son iki yıldır inceleyen Başbakanlık Teftiş Kurulu, Başbakanlık Yüksek Denetleme Kurulu, Banka Teftiş Kurulu raporları ne işe yaradı 
     Savcılığın harekete geçmesine neden olan Cumhurbaşkanlığı Devlet Denetleme Kurulu DDK raporu hikaye mi 
     Bu sorular bitmez. 
     Denizcilik sektörü biter ama... 
     
Tersaneler çalışmıyor      Denizcilik sektöründe armatörlerle, Lamdersbank kredilerini kullanan gemi inşa sanayicilerini ayırmak gerekiyor. Armatörler gemi satın alıp, taşıma yapıyorlar gemi sanayicileri ise gemi inşa edip, iç ve dış piyasaya satıyorlar. 
     Krediler de gemi sanayicilerine değil, armatörlere veriliyor. 
     Gemi İnşa Sanayicileri Birliği Yönetim Kurulu Başkanı Murat Bayrak’ı Tuzla’da ziyaret ettim. 
     12 Eylül askeri yönetiminin 49 yıllığına kiralama yöntemi ile, Haliç’tenTuzla’ya taşınan gemi sanayicileri, kapasitelerinin yüzde 17’sini kullanıyorlar. 
     Kapasite kullanımının en yüksek olduğu 1997’de, oran yüzde 32’ye çıkabildi. 2002’ye gelene kadar kapasiteler eriye eriye yüzde 16’lara kadar geriledi. 
     Geçen yıl gemi sanayicileri dünyanın çeşitli ülkelerinden satın alma garantili 60 gemi siparişi aldılar. Gemilerin inşasından teslimine kadar geçen sürede alıcı firma bedeli bir bankada bloke ediyor, bunun karşılığında da Türkiye’deki bankalardan teminat mektubu istiyor. 
     
20 gemi bekliyor      Bankalar sanayicilere teminat mektubu vermiyorlar. Aynı bankacılık sektörü bu arada ne yapabiliyor, onu da banka inceleme raporlarından aktarayım 
     "Denizcilik firmalarına bankamız aracılığı ile kullandırılan krediler dolayısıyla Hamburgische Landesbank’a karşı esas borçlunun krediyi kullanan firmalar, riski üstlenen tarafın ise bankamız olmasına rağmen, firmalara ait gemilerin Landesbank tarafından ipotek alındığı, bankamızın ise kefaletle yetindiği, kredi ilişkisinde riski üstlenen bankamızın teminat yönünden zayıf bırakıldığı tespit edildi..." 
     Teminat mektubu vermezsen, bu adamlar gemileri nasıl yapar Yolunu bilen varsa, anlatsın. 
     Geçtik 2001 yılını. Siparişler gitti, beraberinde de 840 milyon dolar. 
     Bayrak, 2002 yılı başında 20 gemi siparişi daha aldıklarını söylüyor. Durum yine aynı teminat yok .. 
     Bu gemilerin değeri de 300 milyon dolar. 300 milyon dolar tersanelere girmekle kalmayacak, işçi çalışacak, kumaşçısından demircisine kadar alt sektörler canlanacak. 
     
Denizde kara’ olmak      Dünyada gemi inşa sanayiinin cirosu 300 milyar dolar. Türkiye’de bu rakam 190 milyon dolar. Bayrak’ın iddiasına göre sistemi çalıştırmayı becerebilirlerse, ciro, 2.5 milyar doları kolay yakalar. Bu işte bir terslik yok mu 
     Türkiye’nin üç tarafı deniz ama, denize bakmaktan bile aciz bir millet yaratılmış. Bir avuç uyanık eleştirmek için demiyorum deniz kenarının nimetlerini kavramış, öbürleri bunların üzerinden rant yapma peşinde. "Pasta büyüsün de, memleket yararlansın" diyen yok 
     Dava da açılsa, sorumluları kodese tıksak da Landesbank kredileri paşa paşa ödenecek, elimiz mahkum. Bugüne kadar hortumlanan bankaların içini nasıl duldurduysak, bunu da kapatacağız. 
     Alın size bir de yönetmelik. 
     Devlet arsayı vermiş ya, gemi sanayicisini yatırımcı değil, memuru zannediyor. 1995’te konan bir tebliğ ile tersanesine çivi çakacak olan, devletten izin almak zorundaydı. 23 Ocak 2002’den itibaren tebliğ yetmedi, "Gemi onarım, inşa, bakım izni" yönetmeliği çıktı. Aslında iş baştan yanlış, tersane izni verilmeyecekti. Bunlar gemi yapar, onarır, monarır .. 
     
     







Deprem ve Barka 


İlaç keyfi... 


Ecevit Sorun inşaatlarda 


Davos kulisinde Tayyip, Cem ve Derviş... 


Saddam'a geri sayım 


Öldüren deprem değil, yoksulluk 


Benzin zammı bıktırdı 


Kim korkar diyalogdan 


Kötü medya, iyi medyayı kovar 


100 bin kişi ölse, bizimkiler bir şey anlar mı 


Barka'yı tanımış olmak 


Yanlışı Isparta Havaalanı'nda aramak zorundayız 


Porto Alegre 


Ha gayret, 2.5 milyar dolar da uçar 


</TEXT>
</DOC>
