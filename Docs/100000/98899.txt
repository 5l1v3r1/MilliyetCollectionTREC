<DOC>
<DOCNO> 98899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/soneko30.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Aksoy'a ait tablolar haczedildi.... 
</HEADLINE>
<TEXT>

     Tasfiye edilen İktisat Bankası'nın eski sahibi Erol Aksoy'un İstanbul'da Boğaz kıyısında bulunan yalısına, polis denetiminde icra memurları aracılığıyla gidildiği ve yalıdaki tabloların haczedildiği öğrenildi. 
     Edinilen bilgiye göre, tabloların haczedilmesi işlemlerinde, Yıldız Teknik Üniversitesi'nden uzmanlar da yer aldı. 
     Boğaz'daki yalının Doğuş Çelik ve Civata A.Ş.'ye ait olduğu ve 10 yıllığına Erol Aksoy'un eşi İnci Aksoy üzerine kiralanmış görüldüğü, kiralama süresi 2004 yılında biterken, kira bedelinin 140 bin dolarlık kısmının da ödenmediği öğrenildi. 
     Bu konudaki çalışmalar devam ederken, Erol Aksoy'a ait yatlardan biri olan ''Laperla'' Büyükada açıklarında yakalanarak haczedildi ve Fenerbahçe koyundaki marinaya çekildi. 
     Aksoy'a ait diğer yata ise uzun takipten sonra Rodos açıklarında Yunan makamlarınca, BDDK'nın talebi üzerine el konuldu. Konsolosluk nezninde girişimlere devam edildiği öğrenildi. 
     Operasyonlar, BDDK ve TMSF'ye bağlı özel tahsilat timlerince yürütülürken, yetkililer batık bankaların eski sahiplerine benzer operasyonların yapılacağını belirttiler 
     





</TEXT>
</DOC>
