<DOC>
<DOCNO> 88555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur03.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit zirveye katılacak mı Son sözü doktorlar söyleyecek... 
</HEADLINE>
<TEXT>

     Cumhurbaşkanı Ahmet Necdet Sezer'in Köşk'te düzenlediği AB için liderler zirvesi bugün saat 11 00'de Köşk'te başlayacak. 
     Zirveye Başbakan Ecevit'in katılıp katılamayacağına ise Prof. Dr.Turgut Zileli başkanlığındaki sağlık ekibi karar verecek. 
     Başkent Üniversitesi Hastanesi Nöroloji Bölüm Başkanı Prof. Dr. Turgut Zileli bakanlığındaki 9 kişilik sağlık ekibi, Başbakan Bülent Ecevit'in çalışma ofisine geldi ve 50 dakika süreyle muayene etti. Doktorlar ayrılırken hiçbir açıklama yapmadı. 
     Prof. Dr. Zileli başkanlığındaki sağlık ekibi, Başbakan Ecevit'in hastaneden taburcu olduktan sonra nekahet dönemini geçirdiği ve çalışmalarını sürdürdüğü Oran Şehri'ndeki çalışma ofisine saat 09.09'da geldi. 
     Ecevit'i sağlık kontrolünden geçirmek için önceki günlerde genellikle saat 11.00'de çalışma ofisine gelen doktorlar, Cumhurbaşkanı Ahmet Necdet Sezer'in başkanlığında Çankaya Köşkü'nde gerçekleştirilecek AB konulu zirve nedeniyle ofise bugün saat 09.09'da geldiler. 
     Doktorlar 50 dakika süre ile Oran'da kaldılar ve son kararları ile tavsiyelerini Başbakan Ecevit'e ilettiler. 
     Ecevit, basın danışmanı aracılığıyla kararını az sonra duyuracak. İzliyoruz 
     





</TEXT>
</DOC>
