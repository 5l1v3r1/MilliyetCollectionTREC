<DOC>
<DOCNO> 99554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yasam/yas05.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1 için üç il yarışır’ 
</HEADLINE>
<TEXT>

TÜRSAB Başkanı Ulusoy, İstanbul, İzmir ve Antalya dışındaki adaylara hiç şans tanımadı Tercihimizi yakında açıklarız 
     YILDIZ YAZICIOĞLU Ankara 

     Formula 1 yarışlarına hangi il evsahipliği yapsın ’ tartışmasına, Türkiye Seyahat Acentaları Birliği TÜRSAB Genel Başkanı Başaran Ulusoy da katıldı. 
     Formula 1’in Türkiye’ye gelmesi halinde, otomobil yarışı tutkularını ülkemize TÜRSAB’ın taşıyacağını belirten Ulusoy, İstanbul, İzmir ve Antalya’nın evsahipliği için yeterli alt yapıya sahip olduğunu kaydetti. Kültür Bakanı Suat Çağlayan’ın Formula 1’in İzmir’de yapılması için destek istediği Ulusoy, başkent ziyaretinde Milliyet’e yaptığı açıklamada, üç il dışında Formula 1’e talip olan illere ise şans tanımadı. 
     Formula 1 için Türkiye’ye gelecek onbinlerce kişiye otelleri, eğlence yerleri, plajları, tarihi ve kültürel mekanları, ulaşımı ile en iyi seyahat programının sunulması gerektiğini belirten Ulusoy, bu nedenle TÜRSAB Yönetim Kurulu olarak İstanbul, İzmir ve Antalya arasında tercih yapacaklarını açıkladı. 
     Formula 1’in yapıldığı bölgede 2004 yılında otellerde yer kalmayacağını kaydeden Ulusoy, sözlerini şöyle tamamladı 
     "Türkiye bu yarışta mükemmel bir şekilde tanıtılacaktır. Burada en önemli unsur en iyi şekilde organize olmaktır. Bu yarış için gerekli alt yapı yükünü, Formula 1 tutkunlarına Türkiye’yi cazip kılacak ihtiyaçları belirleyeceğiz. Tabii ki İstanbul’u canlandırmak, İzmir ve Antalya’yı ise kalkındırmak istiyoruz. TÜRSAB olarak kararımızı önümüzdeki günlerde açıklayacağız." 
     



 YAŞAM 
























</TEXT>
</DOC>
