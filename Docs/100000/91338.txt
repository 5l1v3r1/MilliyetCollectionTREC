<DOC>
<DOCNO> 91338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/spo01.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a iki bomba 
</HEADLINE>
<TEXT>

Beşiktaş Yönetim Kurulu, Overmars ve Frank de Boer’i listesine aldı. Barcelona’nın hocası Van Gaal, Hollandalı iki yıldızı kadroda düşünmezse, pazarlığa başlanacak 
     ORHAN YILDIRIM 

     Kiralık teklifi 
     İSPANYA’DAKİ transfer çalışmalarında umduğunu bulamayan Beşiktaş’ın, Barcelona’nın da kapısını çaldığı ortaya çıktı. Savio ve Conceiçao’nun transferleri için Real Madrid’den olumsuz yanıt alan Futbol Şube Sorumlusu Yıldırım Demirören’in, Barcelona’nın iki Hollandalı yıldızı Overmars ve Frank de Boer’i bir yıllığına kiralamak için resmi teklifte bulunduğu bildirildi. 
     
     Lucescu heyecanlı 
     BARCELONA, bu konuyu yeni teknik direktör Luis Van Gaal’a iletecek ve transfer netlik kazanacak. Önceki gece Başkan Serdar Bilgili’nin evinde sabaha kadar süren gizli görüşmede de bu konunun tartışıldığı belirtildi. Ön libero ve forvete takviye isteyen Teknik Direktör Mircea Lucescu’nun, aynı ülkeden olmaları nedeniyle Overmars ve Boer’i çok istediği öğrenildi. 
     
Kariyerleri müthiş      AJAX’IN efsane kadrosunda da birlikte forma giyen iki futbolcudan Marc Overmars, 29 yaşında, 1.73 boyunda ve 72 kilo ağırlığında. 71 kez giydiği milli takımda 15 golü bulunuyor. Hem sağ, hem de sol kanatta görev alabiliyor. Overmars, bir ara Willem II ve Arsenal’de de forma giydi. 32 yaşındaki Frank de Boer ise, 94 kez milli oldu, 12 gol attı. 11 yıl Ajax’ta oynadıktan sonra Barcelona’ya giden tecrübeli yıldız, savunmada her mevkide görev alabiliyor. 
     
CORDOBA noktayı koyacak      CENGİZ MALGIR 

     KOLOMBİYALI kaleci, Boca Juniors’un 100. yılında şampiyonluğu yakaladığını belirtti, "Şimdi kısmet olursa, Beşiktaş’ta da aynı mutluluğu yaşamak istiyorum" dedi. Cordoba, önceki akşam önce Kumkapı’yı gezdi, ardından Laila’da eğlendi. İstanbul’a hayran kalan Cordoba, ailesini de getirmek istediğini söyledi. 
     BAŞARILI eldiven, "Beşiktaş’a geleceğim zaman Türkiye’yi Tunus gibi bir ülke zannediyordum. İstanbul’u gördükten sonra fikrim değişti. Geldiğim için mutluyum. Şampiyonluk sözü veremiyorum ama Beşiktaş’ta bu zevki yaşayacağımı umuyorum. Ailemin gelmesi huzur verecek" diye konuştu. 
     
Göksel imzayı attı      BEŞİKTAŞ, daha önce prensipte anlaştıkları Samsunspor’un genç file bekçisi Göksel’e dün resmi imzayı attırdı. İki yıllık sözleşme yapılan Göksel, "Çok mutluyum. Samsun’daki başarılı çizgimi burada da sürdürmek istiyorum" dedi. Kolombiyalı kaleci Cordoba’ya gözdağı veren Göksel, "Yedek kalmaya değil, oynamaya geldim" ifadesini kullandı. Yönetim, yeni transferini İMKB’ye de bildirdi. 
     
     



 SPOR 


































</TEXT>
</DOC>
