<DOC>
<DOCNO> 92968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/cemal.html </URL>
<DATE> 2002/06/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Renkler dünyasında sarhoş olmak 
</HEADLINE>
<TEXT>

     Sabah çok erken yeni kitabıma devam etmek için yine bilgisayarın başına oturdum. Ama ilerlemiyor Omuzlarımda sanki bin ton ağırlık. Parmaklar klavye üstünde yürümüyor. 
     Yazı yok, gelmiyor 
     Belki annemin hastalığı... 
     Bilemiyorum. 
     Doksan küsur yaşında. Onca yıl ne zaman telefonu açıp "Nasılsın anneciğim " diye sorduğumda, bir tek gün olsun, "Çok iyiyim Haso ödan başka cevap almadığım Ayşe Hanım şimdi hastanede... 
     Gelmiyor yeni sayfalar 
     Kitap dursun bu sabah... 
     Hazır bilgisayarın başına oturmuşken belki pazar yazısı çıkar aradan. 
     Ne yazayım 
     Siyaset .. 
     Hayır hayır. Güncel politika yazarsam, duygu ve düşüncelerim bu günlerde öyle ki, Türk siyaset sahnesiyle oyuncuları hakkında münasebetsiz satırlar dökülebilir bilgisayardan... 
     Futbol 
     Türkiye - Güney Kore maçını da bekleyebilirim pazar yazısı için. İçimden gelmiyor. Şu günlerde zaten yeterince futbol yazdım. 
     Kitaplığıma bakınıyorum. 
     Bir köşede bir punduna getirip yazabilirim diye ayırdıklarım. 
     Yeni bir dergi 
     Aries. 
     Koç Kültür Sanat Tanıtım’ın çıkardığı edebiyat - sanat - düşünce dergisi. Özenle hazırlanmış, içi dışı güzel bir dergi. İlk sayısının dosya konusu, kitaplık. Başında Borges’in ünlü "Evren, kimileri kitaplık diyorlar ona" cümlesi... 
     Alberto Manguel’in şu satırları hoş, düşündürücü 
     "Çevremizi kuşatan dünyayı söze dökmeye devam ettiğimiz sürece, okumanın süreceği ve hayatta kalacağı kanısındayım. Öyle çok şeye ad verilmiş, öyle çok şeye ad verilecektir ki, budalalığımıza rağmen bize kavrayışın bir gölgesini sunan bu küçük mucizeden vazgeçmeyeceğiz." 
     Bir kitap, İngilizce. Nazım Hikmet’in şiirleri. Yapı Kredi Yayınları’ndan yeni çıkmış... 
     Bu ay açılan Sakıp Sabancı Müzesi’nin kitapları, katalogları, P dergisinin müzeyle ilgili özel sayısı... 
     Emirgan’daki Atlı Köşk’de, Boğaziçi’nin muhteşem güzellikleriyle iç içe bir mekandaki müzeyi gezerken birçok şeyden etkilendim. Siz de gidin görün gezin müzeyi. Hatta üye olun. Sanata kültüre el vermek en hayırlı iş, bu çorak dünyamızı biraz anlamlı kılmak için... 
     Sakıp Sabancı, müzenin kuruluşunu anlatan kitabın girişinde, "Pamuk tarlalarında işçi olarak çalışmaya başlayan, ancak daha sonra işlerini büyüterek bir dokuma ve tekstil fabrikası sahibi olan babamın..." diye başlamış söze... 
     Hem bu sözler, hem de müzenin Boğaz’a nazır harikulade manzarası bana Fransız Rivierası’ndaki bir başka müzeyi hatırlattı 
     Maeght Vakfı Sanat Merkezi. 
     Burayı yapan da bir demiryolu işçisinin oğlu, Amie Maeght, zenginliğini sonradan sanata yatıran... Akdeniz’e tepelerden, çam ve servi ağaçlarının arasından bakan müzeyi gezerken ne kadar heyecan duymuştuk. 
     Giacometti’nin heykelleri... 
     Miro’lar, Leger’ler... 
     Brague, Bonnard... 
     Ve Chagall’ın Yaşam’ı 
     İnce ince yağmur çiseleyen bir bahar sabahıydı. Chagall’ın, bir ortaçağ kasabası Saint Paul De Vance’daki mezarını ziyaret etmiştik o sabah. Marc Chagall 1887 - 1985 , Vava Chagall 1905 - 1993 yazıyordu mezar taşında. Pembe kasımpatları koymuştu birisi kabrin üstüne... 
     Üç dört yıl önceki bu seyahatten kalma notlarıma gözüm takılıyor. Tam bir kültür turistliği yapmıştık. Antibes’de Picasso Müzesi, Nice’de Chagall ve Matisse müzeleri, Vence’da Matisse Chapel’i, Saint Paul De Vance’da, duvarlarındaki resimleriyle müze gibi restoran, Colombe d’Or... 
     Notlarıma bakıyorum 
     "Seyahatler yoksa artık hüzün mü vermeye başladı " 
     Bu not niye ki Bilmem. 
     Belki de yıllar çok hızlandı. 
     Maeght Vakfı müzesinde, bir duvarı kocaman kaplayan Chagall’ın Yaşam’ının, o renk cümbüşünün önünde Ayşe’yle fotoğraf çektirmiştik. Odamda, pencerenin içinde çerçeveletilmiş duruyor. 
     Bir kenarına çiziktirmişim 
     "Renkler dünyasında sarhoş olmak " 
     Hep böyle sarhoş olabilsek... 
     İyi pazarlar 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
