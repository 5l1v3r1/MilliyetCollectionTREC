<DOC>
<DOCNO> 92067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur21.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlı, bağımlılık yapıyor 
</HEADLINE>
<TEXT>

     Amerikan bilim adamları, fareler üzerinde yapılan deneylerde, tatlının bağımlılık yaptığını tespit ettiler. 
     Alman Der Spiegel dergisindeki habere göre, ABD'deki Princeton Üniversitesi'nde görevli bilim adamı Bart Hoebel ve çalışma arkadaşları, yaptıkları deneyde, farelere düzenli olarak şekerli su verdiler. Her gün verilen şekerli suyun iki mislini tüketmeye başlayan farelerin suyundaki şekeri birden kesen bilim adamları, farelerin dişlerini birbirine vurmaya ve uyuşturucu bağımlılarında görülen tipik özellikleri göstermeye başladığını tespit ettiler. 
     Hoebel, tatlının, beyin üzerine etki eden doğal uyuşturucu maddeler ürettiğini belirterek, bu doğal uyuşturucu maddelerin de afyon ve eroin gibi bağımlılık yaptığını kaydetti. 
     ''Eroin ve afyon gibi uyuşturucuların etkisi daha fazla, fakat süreç aynı'' diyen Hoebel, bu sonucun insanlar için de geçerli olup olmadığını henüz bilmediklerini söyledi. 
     





</TEXT>
</DOC>
