<DOC>
<DOCNO> 62933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sondun09.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir hatanın paramparça ettiği yaşam... 
</HEADLINE>
<TEXT>

     Amerikalı Anthony'nin başına gelenler bir film senaryosu yada sürükleyici bir öykü değil. Ama en az onlar da şaşırtıcı ve dehşete düşürücü. 
     Anthony Northcutt 1993 yılında Oklahama City'de Sağlık Departmanı'na ait bir klinikte AİDS testi yaptırdı. Ancak testler karışınca Anthony'ye yanlış teşhis kondu ve AİDS olduğu bildirildi. 
     O anda Anthony'nin hayatı karardı. Ölüme doğru yol aldığını zanneden adam iki kez intihara kalkıştı, kendisini içkiye ve sekse verdi. Öyle ki AİDS olduğunu gizleyerek önüne gelenle yattı, hayat kadınlarını tek tek dolaştı. 
     Ancak 4 yıl sonra gerçeği öğrendi. Test sonucu yanlışlıkla kendisine bildirilmişti. Aslında AIDS değildi. 
     Hemen hastaneyi mahkemeye verdi. Ancak işte sarsıcı gerçeği de o günlerde öğrendi. AIDS olduğunu zannederek hiçbir koruma uygulamadan seks yaptığı günlerde bu kez gerçekten AIDS kapmıştı. 
     Mahkeme dün sonuçlandı ve hastane Anthony Northcutt'a 1.4 milyon dolar tazminat ödemeye mahkum edildi. 
     






</TEXT>
</DOC>
