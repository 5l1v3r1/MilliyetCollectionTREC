<DOC>
<DOCNO> 65878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sonspo12.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Parma'da şok.. Hakan Şükür sakatlandı 
</HEADLINE>
<TEXT>

     İtalya'nın AC Parma takımında oynayan Hakan Şükür sakatlandı. 
     Torino ve FC Inter'deki deneyimlerinden sonra AC Parma'da istediği ortamı bulan Hakan Şükür, herşeyin yolunda gittiği bir anda sakatlandı. Hakan Şükür, arka adelelerinde ağrıların olduğunu ve kanamadan dolayı ancak yarın MR'ının çekileceğini söyledi. 
     Kulüp doktorunun kendisine Brescia maçında nasıl olup da bu biçimde oynayabildiğini sorduğunu kaydeden Türk futbolcu, maç sırasında ağrı hissetmediğini ancak şimdi ağrılar bulunduğunu bildirdi. Sakatlığının ciddi olmadığına inandığını ifade eden Hakan Şükür, şu anda ilaç tedavisi gördüğünü ve büyük olasılıkla 7 Şu.bat Perşembe günü Brescia ile yapılacak İtalya Kupası yarı final rövanş maçında kadroya alınmayacağını bildirdi. 
     Hakan Şükür, ayrıca yeni kulübünde geçen 1 ayı değerlendirerek, ''Parma'da çok farklı ve kaliteli bir ortam var. Yöneticiler ve teknik heyet herşeyimle ilgileniyorlar. Kulübün yapısı çok iyi ve oyunculara fazla baskı yapmıyor. Şehir olarak da insanlar size çok yakın. Belki de bu rahatlıktan dolayı ligde istenilen yere ulaşılamadı'' diye konuştu. 
     30 yaşındaki futbolcu, yeni takımında gösterdiği performanstan da 
     mutlu olduğunu ve Dünya Kupası'na en iyi biçimde hazırlandığını kaydetti. Bu arada kulüp çevresinden alınan bilgilerde, gelecek sezon için teknik direktör arayışında olan AC Parma'nın, teknik direktör Fatih Terim hakkında bilgi alabilmek için Hakan Şükür ve bir ara Galatasaray'ın denediği Ganalı Appiah ile konuştuğu öğrenildi. 
     






</TEXT>
</DOC>
