<DOC>
<DOCNO> 87362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/zbirand.html </URL>
<DATE> 2002/06/01/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
MGK kararıyla AB üyeliği 
</HEADLINE>
<TEXT>

     Çağdaş, demokratik bir ülke yöneticilerine 
     veya basınına Türkiye’deki son gelişmeyi 
     nasıl anlatabilirsiniz 
     Politikacının yapması gerekenleri askerin yaptığı, batının hangi ülkesinde görülür. 
     İşte bizde oluyor. 
     Milli Güvenlik Kurulu’nun Perşembe günkü toplantısı, Türkiye’nin nasıl ve kimler tarafından yönetildiğini bir defa daha ortaya koydu. 
     Allah’tan da böyle. Yoksa, 
     bugünkü siyasi kadrolara bakıyoruz da, önemli bir bölümü vizyonsuz, beceriksiz, çapsız. 
     MHP ve taraftarları, önceki günkü MGK’dan çıkan kararlara herhalde çok şaşırmışlardır. Bazıları ihanete uğramış gibi hissediyorlardır. 
     
     Ancak doğrusu yapıldı. 
     İçeride ne konuşulmuş olursa olsun. Ortada dolaşan çözüm formülleri istediği kadar askerin değil de, 
     Dışişleri ve AB Genel Sekreterliği’nin olsun sonuçta, dışarıdan bakanlar, "AB’den yana taraf tuttuğu" izlenimini edindiler. Doğru veya yanlış bir izlenim 
     olabilir, ancak görüntü budur. Siyasiler biraz daha 
     cesur davranabilselerdi de, kendilerini 
     bu duruma düşürmeselerdi. 
     
     AB değil, biz önemliyiz... 
     OHAL’in kaldırılması, idam cezasının tümüyle iptal edilmesi ve Kürtçe konusunda çözüm bulunmasının AB ile bir ilgisi yoktur. Bu adımlar ülkenin istikrarı ile ilgilidir ve gecikmiş kararlardır. 
     İster MGK kararı, ister hükümet kararı olsun hiç önemli değil. Önemli olan, toplumda barış havasının oluşturulabilmesi, istikrarın sağlanabilmesidir. 
     Kimin aklından çıkmış, kim desteklemiş, kim ısrar etmişse, doğrusunu yapmış. Gereken buydu... Yoksa, AB’nin tarih verip vermemesi değil. 
     
En önemli ödülü almanın keyfi...      Geçen hafta müthiş bir keyif yaşadık. 
     Radyo ve Televizyon Gazeteciler Derneği, son 25 yılda iz bırakanları ödüllendirdi. Birbirinden önemli isimlerin arasına bizi de 
     eklemeleri, bizi nasıl mutlu etti, tahmin edemezsiniz. 
     32. GÜN’ün, 17 yıl sonra h l başı dik ve beğeniyle izleniyor olması, bu ödülü daha da anlamlı yapıyor. 
     Törende, 32. GÜN’ü birlikte yarattığımız, ardından kendi kanatlarıyla yuvadan ayrılanlar da, kişisel başarılarından dolayı ödüllendirildiler. Ali Kırca’ları, Can Dündar’ları, Reha Muhtar’ları orada görmek çok hoştu. 
     Ödülü alırken çok heyecanlandım. 
     "Bu ödülü kendim için almıyorum. Bu ödülü, Ali Kırca, Musa Çözen, Talip Korkmaz, Mithat Bereket, Can Dündar, Bülent Çaplı, Cüneyt Özdemir, Çiğdem Anat, Deniz Arman, Reha Muhtar, Savaş Ay, Coşkun Aral, Turan Yavuz, Ahmet Sever, Başar Başarır, Serdar Akinan ve adları şu andaki heyecandan dolayı aklımdan çıkanlar için alıyorum. Zira 32. GÜN’ü 
     onlar yaptılar" derken, abartılı bir tevazu göstermiyordum. 
     Gerçeği söylüyordum. 
     Bugünkü 32. GÜN’ü başarıdan başarıya koşturan isim de Rıdvan Akar. O da, ünlüler galerisindeki yerini aldı. Hele bugünün koşullarında yarattığı 32. GÜN, emin olun, eskinin koşullarıyla karşılaştırıldığında çok daha fazla alkışa layık. 
     Törende, herhalde unutkanlık nedeniyle göremediğim, ancak 
     25 yılda iz bırakmış iki ismi aradım. Bunlardan biri Uğur Dündar, diğeri de Musa Çözen idi. Bu iki isim belki ödül alamadılar, ancak bu işi bilen insanlar tarafından yokluklarında "anılarak" ödüllendirildiler. 
     Nice yıllara... 
     
Bunu ancak Kıvanç yapabilirdi      Halit Kıvanç’ı tanımayanınız yoktur. Ancak benim hayatımda bambaşka bir yeri vardır. Milliyet’e adımımı attığım günden, Cemre ile evliliğime, ilk sunuculuk denemesinden, televizyona kadar hep sıcak ilgi ve sevgisini hissettiğim bir insandır. 
     Ve en büyük becerisi de üretkenliği... 
     İş Bankası Kültür Yayınları arasında çıkan Dünya Kupası 1930’dan 2002’ye kitabının 2’nci baskısı yeni elime geçti. Bir solukta okunuyor. Tertemiz bir anlatım. 
     İçi kuru bilgi veya istatistiklerle dolu değil. Fıkralar, 
     insancıl hik yeler ve her kupanın hoş yanları. 
     Halit Kıvanç kadar heyecanların, titizliğini ve çeşitliliğin insanı olmak çok güç. Bitmeyen enerjisi ile bize pırıltı dağıtıyor. 
     
Biz neden Ararat gibi bir film yaptıramıyoruz      Bir ara tartışıldı. Acaba, Ermenilerin görüşlerini yansıtan ve 1915 olaylarını bambaşka bir açıdan veren Ararat filmi Türkiye’de gösterilmeli mi, yoksa gösterilmemeli mi 
     Hürriyet Gazetesi Genel Yayın Yönetmeni Ertuğrul Özkök başta çok kimse gösterilmesini savundu. Kimileri de aksini ileri sürdü. 
     Neden korkuyoruz ki 
     Kendimize bu kadar güvenimiz yok mu 
     Ararat’ın gösterilmesi, Ermeni iddialarının kabuledilmesi anlamına gelmez ki. Gösterilsin ve yanlışları tartışalım. Bugüne kadar tartışmadık da ne oldu Filmi gören halkımız, Ermeni propagandasına hak mı verecek diye korkuyoruz 
     Olur mu böyle şey 
     Üstelik, tepki gösterip ayaklara kalkacağımıza biz neden böyle film çevirttiremiyoruz Neyimiz eksik 
     
MHP’nin son derece doğru bir hareketi      Bu sütunlarda zaman zaman MHP ile ilgili eleştiriler okursunuz. Bizim yaklaşımımızda, sadece eleştiri değil, övgü de vardır. 
     Geçen hafta, gazetelere yansıyan haber 
     çok önemliydi. 
     MHP Beykoz İlçe Teşkilatı, yer altı dünyasının ünlü isimlerinden Sedat Peker’in internet sitesinin tanıtım gecesinde yer aldığı için, Başkanlık Divanı kararıyla feshedildi. 
     Türk milliyetçiliği bayrağı altında, mafyacılık yapan Peker’ciler sert şekilde eleştirildi ve MHP ile kaynaşmış gibi bir görüntü verdiklerinden dolayı, davete katılanlar cezalandırıldı. 
     MHP’nin bu konuda duyarlılığını biliyoruz. 
     Çok kimse, Peker’in davetindeki MHP’lileri görünce yadırgamış ve Genel Merkez’in nasıl bir tepki göstereceğini merak eder olmuşlardı. 
     Neyse ki yanıt gecikmedi. 
     Bu tutumundan dolayı MHP’yi tebrik ederiz. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
