<DOC>
<DOCNO> 90682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/gureli.html </URL>
<DATE> 2002/06/19/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Turizm ve deprem gıcığı 
</HEADLINE>
<TEXT>

     Her yanımız gıcıklıklarla dolu. Gırtlağımıza kadar vıcık vıcık gıcığa battık. Hemen herkes sinirinden birilerine gıcık kapıyor ya, bizim turizmciler de "Deprem Dede" Ahmet Mete Işıkara’ya gıcık olmuşlar. "Deprem hakkında konuşmaya devam edersen maaşına haciz koyduracağız" diye tehdit ediyorlar. Çünkü efendim, Işıkara konuştukça turistler kaçıyormuş. 
     Bir zamanlar kadınlar tarafından "EN seksi erkek" seçilen Işıkara’nın başına gelenleri görüyor musunuz Dün EN seksi erkek olarak kadınları peşinde koştur, bugün dilinin belası fıstık gibi turistleri kaçırır hale düş .. 
     Peki, o kadınlar nerede şimdi Niçin ortaya atılıp bu güç anında en seksi erkeğe sahip çıkmıyorlar Ne hazin .. 
     Biz, turizmcilerin yerinde olsak, Türkiye’ye turist çekmek için, deniz ve güneş bulamacı afişlerin yerine Deprem Dede’nin kumlara uzanmış fotoğraflı afişleriyle dört bir yanı donatırız. Altında da bir sloganı "En seksi erkekler ülkesi Türkiye’ye koşun " 
     Şaka bir yana, siz gıcıklığın güzelliğine bakar mısınız 
     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü, deprem hakkında konuşmayacak da neyi konuşacak 
     Türkiye Seyahat Acentaları Birliği TÜRSAB Başkanı Başaran Ulusoy, bula bula, zaten üç otuz para olan Deprem Dede’nin maaşını bulmuş. 
     Bakın, İTÜ öğretim üyesi Prof. Dr. Celal Şengör ne diyor 
     "Türkiye’de bilim adamlarının yaptığı çalışmalara hükümetin ilgisi sıfır. Sadece askerler ilgi gösteriyor." 
     Bayındırlık ve İskan Bakanı Abdülkadir Akcan, IMF ve Dünya Bankası’nın deprem için gönderdikleri 752 milyon doların, 2000 yılı bütçesi ve ödemeler dengesi finansmanı için kullanıldığını açıklıyor. 
     Bizce turizmciler yanlış hedef seçiyor. Çeşitli bilim insanları hükümetin depreme karşı önlem almayışını eleştirirken, gerekli hazırlıkların yapılmayışını vurgularken, acil uyarı sistemi hala devreye sokulamamışken, bunları bırakıp Işıkara’ya gıcık olmanın alemi ne 
     Deprem paralarını başka yere harcayanların elini tutsanıza Gerekli önlemleri almayanların üzerine yürüsenize 
     Bir çift sözümüz de bazı köşe yazarlarına. Onlar da bu aksaklıkların üzerine ısrarla gitmezler, ama bir deprem oldu mu, felaket bölgesine ulaşmakta geç kalan devlet büyüklerine gıcık olurlar, demediklerini bırakmazlar. Eleştiri oklarınızı deprem olmadan önce sorumlulara yöneltsenize Bi zaamet 
     
Bir şiir      Bu haftaki dizelerimizin sahibi 20 yaşında, Niğde doğumlu bir delikanlı, Okşan Çağlak. Berfin Bahar’ın haziran sayısından 
     "Yokluğunda da ben buradayım hep burada... O eski zaman istasyonunda bekliyorum seni ve gözlerini... Gecikmiş bir yolcusun belki sen bense bi’tren sen gelmeden gidemeyen..." 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
