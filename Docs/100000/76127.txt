<DOC>
<DOCNO> 76127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yasam/yas05.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İçecek kan bulamayan vampir intihar etti .. 
</HEADLINE>
<TEXT>

John Crutchley, 1985’te Orlando yakınlarında bir genç kızı kaçırıp defalarca tecavüz etmiş, şırıngayla kurbanından çektiği kanı içmişti.. 
     DIŞ HABERLER SERVİSİ 

     Genç bir kızı kaçırıp kanını içtiği için Vampir Tecavüzcü’ olarak anılan John Crutchley, Florida Bowling Green Cezaevi’nde canına kıydı. 
     Crutchley, 1985’te Orlando yakınlarında kaçırdığı genç kıza defalarca tecavüz ederek, bir şırıngayla çektiği kanını içti. Ölmek üzereyken kaçıp kurtulmayı başaran genç kadın da, vücudundaki kanın önemli bölümünü "Vampir Tecavüzcü"nün midesinde bıraktı. 
     Bir süre sonra yakalanan Crutchley, sevgililerinin kanını, yine izin alarak içtiğini itiraf etti. 25 yıl yiyen Crutchley, iyi halden 1996’da tahliye edildi, ancak bu kez esrar içmekten tutuklandı ve şartlı tahliye kurallarını ihlal ettiği için ömür boyu hapis cezasına çarptırıldı. Bu duruma ancak 6 yıl dayanabilen Crutchley, 3 gün önce hücresinde başına geçirdiği naylon bir poşetle intihar etti. 
     



 YAŞAM 













</TEXT>
</DOC>
