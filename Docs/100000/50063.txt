<DOC>
<DOCNO> 50063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sontur18.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'e önerge "Kredi için telefon açan milletvekillerini açıkla" 
</HEADLINE>
<TEXT>

     DYP Afyon Milletvekili İsmet Attila, Devlet Bakanı Kemal Derviş'in, ''Kredi yardımı talebinde bulunan milletvekilleri var'' sözlerine açıklık getirmesini istedi. 
     Attila, konuya ilişkin yazılı soru önergesinde, ''Milletvekillerinin, kamu bankalarından kredi talebinde bulunmak için kendisine telefon ettiklerini ve bunların hepsine hayır dediğine'' ilişkin haberleri hatırlattı. 
     Milletvekillerinin zan altında kalmaması ve kamuoyunun bilgilendirilmesi açısından bu milletvekillerinin kim olduğunun açıklanması gerektiğini belirten Attila, ''Sayın Kemal Derviş'in böyle bir sözü kamuoyu önünde ortaya atıp, kendisine telefon eden milletvekillerini açıklamaması da devlet adamı ciddiyeti ile bağdaşmamaktadır'' dedi. 
     Attila, ''kredi yardımı talebinde bulunan milletvekilleri ve bunların hangi partiye mensup olduklarının'' açıklanmasını isterken, ''Bankalar Kanunu'na göre Sayın Bakan'ın kredi tahsisi konusunda doğrudan bir yetkisi var mıdır Yetkisi yok ise bu konuyu niçin gündeme getirmiştir '' sorularını da yöneltti. 
     






</TEXT>
</DOC>
