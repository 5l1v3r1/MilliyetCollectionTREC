<DOC>
<DOCNO> 85190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/spor/ygokce.html </URL>
<DATE> 2002/05/21/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
İki farklı Türkiye 
</HEADLINE>
<TEXT>

     Şenol Güneş, Hong Kong’da her iki devrede birbirinden tamamen farklı 11’ler oynattı. 45’er dakikalık takımlarda iç uyuma ve oyun anlayışına baktığımız zaman, olumlu şeyler söyleyebiliriz. Yardımlaşma üst düzeyde, oyuna katılım, sorumluluk paylaşma ve pozitif arayışlar çok çok iyi. En başarılı oyuncularımız Hasan Şaş, Hakan Şükür, Tayfun, Tayfur, Ergün, Mustafa İzzet, İlhan ve çok az oynayan Serhat’tı. 
     Hong Kong Karması, elbette bir takım kimliği taşımıyor. Motivasyonları yok. Hedefleri yok. Eğlencelik oynuyorlar. Buna rağmen bize iyi bir idman verdiklerini söyleyebiliriz. Milli takım, ilk yarıda üçlü, ikinci yarıda dörtlü savunma yaptı. İkisini de başarıyla gerçekleştirdi. Bence, hazırlık dönemi çok olumlu sonuçlar üretiyor. Güney Afrika maçının daha yüksek kalitede oynanmasını bekleyebiliriz. Temposu düşük, rizikosu az tipik bir hazırlık maçıydı. İkinci maçta çift santrforları da uygun şekilde Hakan - İlhan - Serhat eşleyerek denememiz gerekir. Şimdilik görünüş fena değil. 
     
     



 SPOR 



























</TEXT>
</DOC>
