<DOC>
<DOCNO> 56220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur07.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakar ''RTÜK, TRT ve özel kanallar arasında ayrımcılık yaptı'' 
</HEADLINE>
<TEXT>

     TBMM İdare Amiri ve MHP İstanbul Milletvekili Ahmet Çakar, RTÜK'ün, Salkım Hanım'ın Taneleri filmi konusunda ''özel televizyonlar ile TRT arasında ayırımcılık'' yaptığını öne sürdü. 
     Çakar, yaptığı yazılı açıklamada, RTÜK'ün, gelen şikayetler üzerine filmi incelediğini ve yayınlayan TRT yönetimi hakkında uyarı ya da cezaya gerek görmediğini belirtti. 
     RTÜK Başkanı Nuri Kayış'ın, ''TRT'ye bir günlük kapatma cezası verilmesi gerektiği, ancak bu durumda TRT yönetiminin değişeceği gerekçesiyle herhangi bir ceza uygulanmadığı'' açıklamasını yaptığını anlatan Çakar, şunları kaydetti 
     ''Ortada hukuken bir suç vardır ve RTÜK tarafından yapılan açıklamayı bizzat RTÜK Başkanı tekzip etmiştir. 
     Burada bir çifte standart vardır. Hukuk evrenseldir, hukuk karşısında herkes eşittir. Ortada bir suç varsa ceza da vardır. Ama bu olayda özel televizyonlarla TRT arasında ayırımcılık yapılmıştır. Özel televizyonları bir hafta, 15 gün kapatan RTÜK, niçin TRT Genel Müdürü ve yöneticilerinin görevlerinin düşmesine sebep olacak kararı vermekten çekinmiştir '' Çakar, RTÜK üyelerinin yakınları ile TRT arasında herhangi bir bağlantı olup olmadığının da açıklanmasını istedi. 
     






</TEXT>
</DOC>
