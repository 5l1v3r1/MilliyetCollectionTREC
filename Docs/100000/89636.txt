<DOC>
<DOCNO> 89636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko12.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada maç coşkusu... Seanstan fırsat bulan maç izledi 
</HEADLINE>
<TEXT>

     Dünya Kupası'nda Brezilya yenilgisi ve Kostarika ile beraberliğin ardından çok önemli hale gelen Türkiye-Çin maçını, İMKB çalışanları ve brokerlar büyük bir coşkuyla izledi. 
     Seanstan fırsat buldukça, 5-10 dakika aralıklarla İMKB etkinlikler salonuna doluşan brokerlar ve borsa çalışanları, salondaki dev ekrandan maçı izlemeye çalıştılar. 
     Maçı izleyen brokerların hop oturup hop kalktığı, gol atıldığında çığlıkların yükseldiği gözlendi. Salonda yer bulamayanlar ise maçı ayakta izledi. 
     Brokerlar, son birkaç gündür düşüş gösteren Borsa'da, 2. tura geçmenin moraliyle işlerinin başına döndüler. 
     Bu arada Borsa Uzmanları Derneği'nin seans saatleriyle çakıştığı için banda kaydettiği maçı, tüm brokerlar saat 12.00'de İMKB Konferans Salonu'nda dev ekrandan tekrar izleyebilecekler. 
     





</TEXT>
</DOC>
