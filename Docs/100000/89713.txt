<DOC>
<DOCNO> 89713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/aeko.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilançolardan sürpriz çıktı 
</HEADLINE>
<TEXT>

BDDK, ekonomi yönetiminin daha önceki açıklamalarına göre 4 milyar dolar olması beklenen bankaların sermaye ihtiyacının sadece 224 trilyon lira 150 milyon dolar olduğunu bildirdi 
     EKONOMİ SERVİSİ 

     Bankacılık Düzenleme ve Denetleme Kurulu BDDK , yeniden yapılandırma programı çerçevesinde uluslararası standartlara dayanarak üçlü denetimden geçirdiği bankaların toplam sermaye açığının yalnızca 224 trilyon lira Yaklaşık 150 milyon dolar olduğunu açıkladı. 
     BDDK, 4 milyar dolar 6 katrilyon lira civarında olması beklenen sermaye açığının 2001 yıl sonu rakamlarına göre, Yapı Kredi ve Pamukbank hariç 1 katrilyon 326 trilyon lira olduğunu kaydetti. 
     
     Fon destek verecek 
     BDDK’dan yapılan yazılı açıklamada bu tutarın 1 katrilyon 102 trilyon liralık kısmının bankalar tarafından karşılandığını kalan 224 trilyon liralık kısmın ise kapatılması için bankaların sahipleri ile yapılan görüşmelerin devam ettiğini bildirdi. Kurul, bu açığın ya banka ortakları tarafından ya da ihtiyaç olması halinde Tasarruf Mevduatı Sigorta Fonu tarafından karşılanması konusunda sorun yaşanmayacağını da belirtti. 
     
     Gelişmeler etkiledi’ 
     BDDK, özel sermayeli 26 bankanın mali tabloları üzerinde yaptığı değerlendirme sonucu ortaya çıkan rakamların beklentilerin çok altında çıkmasını yılın ilk yarısında ekonomide yaşanan olumlu gelişmelere ve enflasyon muhasebesi ile ortaya çıkan gizli rezervlere bağladı. 
     BDDK, 15 Mayıs 2001’de bankacılık sektöründe uygulanmaya başlanan yeniden yapılandırma programı ile kamu bankaları ve Fon’a devredilen bankaların sorunlarının çözülmesi sonucu nispi iyileşme sağlandığını ifade etti. 
     Kurul bu sayede bankaların, yeniden k r üretme kabiliyetine kavuştuğunu ve kriz dönemindeki kayıplarının bir kısmını giderebildiklerini açıkladı. 
     BDDK, program çerçevesinde 31 Aralık 2001 itibariyle özel bankaların 1.8 katrilyon tutarında sermaye artışı gerçekleştirmeleri ve Hazine’nin iç borç takas ihalesini olumlu gelişmeyi destekleyen faktörler olarak gösterdi. 
     
Türk bankaları h l zayıf      Standart and Poor’s S P , Türk bankalarının hemen hemen hepsinin yeterli sermayesinin olduğu yönündeki açıklamasına karşın sektörün halen zayıf olduğunu ve sermaye yeterliliğine sahip olmadığını düşündüklerini açıkladı. 
     Reuters’a açıklamalarda bulunan S P’nin Bankacılık Departmanı Direktörü Emmanuel Volland, BDDK denetlemesinin sektöre bakış açılarında gerçek bir etki yapmadığını belirtti. 
     
     Hiç yoktan iyidir’ 
     "Türk bankalarında ABD, İspanya veya Almanya’da olduğundan daha fazla sermayeye ihtiyacı olduğunu söyleyebilirsiniz" diyen Volland, Türkiye’deki piyasa riskinin çok daha yüksek olduğunu ve yüzde 8 olarak açıklanan sermaye yeterlilik oranının piyasa risklerini karşılayamayacağını iddia etti. 
     BDDK’nın bugün açıkladığı denetimi "makul ölçüde güvenilir" bulan Volland, "Bu ilk 
     adım. Hiç yoktan iyidir. Ancak umarım bankalar bu düzenlemeye uymakla hareket alanlarının çok geniş ve durumlarının iyi olduğunu düşünmezler" diyerek sözlerini tamamladı. 
     Bankacılık sektörünün sermaye yapısının güçlendirilmesi için yapılacak desteğin yaklaşık olarak 4 ile 5 milyar dolar 6 - 7 katrilyon lira arasında tahmin edilmesine karşın, BDDK ihtiyacı sadece 224 trilyon lira olarak açıklandı. 
     



 EKONOMİ 



















</TEXT>
</DOC>
