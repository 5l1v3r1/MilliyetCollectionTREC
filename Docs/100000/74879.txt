<DOC>
<DOCNO> 74879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun10.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginler artık özel ada satın alıyorlar 
</HEADLINE>
<TEXT>

     Günümüzün zenginleri artık mücevher ve lüks otomobil yerine özel adalar satın almaya yöneliyor. 
     Amerikan milyonerlerinin dergisi FORBES'ta yer alan incelemeye göre, fiyatları 4 ila 25 milyon dolar arasında değişen özel adaların satışları gayet iyi gidiyor. 
     Milyonerlerin adalara hem bir çeşit özel dinlenme ve kaçamak yeri, hem de yeni tür bir yatırım gözüyle baktıkları ifade ediliyor. 
     Çoğu Bahamalar'da, Güney Pasifik ya da Kanada'nın doğu kıyısında bulunan adalardan yılda ortalama 30-40 tane satıldığı belirlendi. 
     Derginin haberinde, adayı satın alan kişinin kanalizasyon, su ve elektrik için 100 bin dolar harcaması gerektiğine dikkat çekti. 
     Adalara otopark ve yat limanı yapılması da zenginlerin tercihleri arasında bulunuyor. Ada kıyıya ne kadar uzaksa, bakım ve işletmesi de o kadar pahalıya çıkıyor. 
     Özel adaların en büyüklerinden biri Güney Pasifik'teki Pohuenui adası. Satılık olan bu adanın fiyatı 4.8 milyon dolar. İtalyan Rivyerası'nda 12 yatlık limanı bulunan Gallinara adasının fiyatının ise 7.5 milyon dolar olduğu belirtildi. 
     FORBES'in haberinde, ''özel adanın statü sembolü haline geldiği ve zenginlerin ada sahibi olduklarını söylemekten gurur duydukları'' ifadesine yer verildi. 
     






</TEXT>
</DOC>
