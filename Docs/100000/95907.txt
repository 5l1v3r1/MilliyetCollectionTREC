<DOC>
<DOCNO> 95907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/ekonomi/eko05.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Bayar Neler yapılabilir’i tartışıyoruz 
</HEADLINE>
<TEXT>

Mustafa Koç’un evindeki davette Bakan Derviş’le bir araya gelen DTP lideri Bayar, siyasetteki tıkanıklığın aşılması için herkesle görüşmeye hazır olduğunu söyledi 
     PINAR AKTAŞ İstanbul 

     DTP Genel Başkanı Mehmet Ali Bayar, ABD Savunma Bakan Yardımcısı Paul Wolfowitz’le önceki akşam Mustafa Koç’un evinde gerçekleşen toplantıya katılan kişilerin ortak noktasının "Wolfowitz’i Washington’dan tanıyor" olmaları olduğunu söyledi. 
     
     Irak konuşuldu 
     Bayar, kendisinin de çok uzun zamandır tanıdığı Wolfowitz’in, "Irak veya bu bölgede başka bir planlamamızda Türkiye’yi birinci derecede değerlendiriyoruz" dediğini aktardı. 
     Yemekte Devlet Bakanı Kemal Derviş’le de görüşme imk nı bulduğunu söyleyen Bayar, şöyle konuştu 
     "Benim resmi görüşme sürecim yok. Durumu izlemeye aldım. Söyleyeceklerimi kendilerine de kamuoyuna da söyledim. Onlar bir süreçteler. Onu beklemek lazım. Adım atma durumunda olan onlar. Ben o gelişmenin beklentileri karşılamadığını söyledim. Bundan sonra bütün parti liderleriyle görüşmeye devam edeceğim. Siyasetin yeni unsurlarıyla mevcut tıkanıklığın aşılması yönünde bugüne kadar belli bir çizgisi olan herkesle görüşmeye hazırım. Başka bir partiye dahil olmamız söz konusu olamaz. Çok değişik formülasyonlar olabilir. Ama şu anda fikir alışverişi yapıyor ve neler yapılabilir’i tartışıyoruz." 
     



 EKONOMİ 























</TEXT>
</DOC>
