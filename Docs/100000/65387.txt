<DOC>
<DOCNO> 65387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/soneko02.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı O'Neill'den Türkiye'ye övgü... 
</HEADLINE>
<TEXT>

     ABD Hazine Bakanı Paul O'Neill, Washington'ın, Türkiye'nin ekonomisini düzeltme yolunda kaydettiği ilerlemeden memnun olduğunu bildirdi. 
     Reuters haber ajansına özel bir demeç veren O'Neill, ''Türkiye'nin sağlamakta olduğu ekonomik ilerlemeden memnuniyet duyuyoruz'' dedi. 
     ABD Hazine Bakanı Yardımcısı John Taylor'ın Türkiye'yi ziyaret ettiğini hatırlatan O'Neill, yardımcısından ABD'ye dönüşünde Türkiye'deki gelişmelerle ilgili daha geniş bilgi alacağını söyledi. 
     Reuters, Taylor'ın çarşamba günü yaptığı açıklamada, Türkiye'de ekonominin büyüme işaretleri verdiği ancak hükümetin başarı için reform programını mutlaka uygulamaya devam etmesi gerektiği yolundaki sözlerine yer verdi. Ajans, IMF İcra Direktörleri Kurulu'nun, Türkiye'nin yeni stand-by düzenlemesini onaylamasının beklendiğine de işaret etti. 
     






</TEXT>
</DOC>
