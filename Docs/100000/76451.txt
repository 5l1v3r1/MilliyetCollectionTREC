<DOC>
<DOCNO> 76451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur03.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ayın ortasında göktaşı yağmuru var 
</HEADLINE>
<TEXT>

     Nisan ayının ikinci yarısında Dünyaya göktaşı yağacak. 16-22 Nisan tarihleri arasında gerçekleşecek Çalgı Göktaşı Yağmuru en yoğun olarak 22 Nisan sabaha karşı izlenebilecek. 
     ODTÜ Amatör Astronomi Topluluğu Üyesi Tunç Tezel 16-22 Nisan tarihleri arasında gerçekleşecek Çalgı göktaşı yağmurunun kaynağının Çalgı takımyıldızı olduğunu bildirdi. 
     Çalgı takımyıldızı parçacıklarının 16-22 Nisan tarihleri arasında atmosfere girerek buharlaşacağını bildiren Tezel, 24.00 ila 05.00 saatleri arasında göktaşlarının gözlemlenebileceğini belirtti. 
     Tezel, göktaşı yağmuru ile ilgili şu bilgileri verdi 
     ''Saat 22.00 gibi kuzeydoğuda ortaya çıkan parlak yıldız Vega, Çalgı takımyıldızının bir üyesi. Aynı zamanda tüm gökyüzünün 6. parlak yıldızı olan Vega, ilerleyen saatlerde iyice yükseldiğinde, Çalgı'nın üyesi diğer yıldızlar da seçilmeye başlanıyor. Göktaşı yağmurunun en uygun koşullarda izlenmesi için Çalgı takımyıldızının gece saat 04.30 gibi tepe noktasına yükselmesini beklemek gerekiyor. Yağmurunun en yoğun olarak gözlenebileceği gün ise 22 Nisan sabahı. 
     Çalgı göktaşı yağmurunu izlenmek için şehir ışıklardan uzak noktaların seçilmesini öneriyoruz. 
     Göktaşı yağmurları, yörüngeleri Yer'in yörüngesiyle çakışan kuyrukluyıldızların geride bıraktıkları maddenin atmosfere girerek buharlaşması ile oluşuyorlar. Bu durumda paralel hareket eden göktaşları, gökyüzündeki belirli bir noktadan çıkarak dağılıyormuş gibi görünürler. Bu nokta göktaşı yağmurunun kaynak noktası olarak tanımlanıyor. 
     Çalgı yağmurunu oluşturan göktaşları 1861'de bulunan Thatcher kuyrukluyıldızın arasında bıraktığı maddeden oluşuyor.'' 
     






</TEXT>
</DOC>
