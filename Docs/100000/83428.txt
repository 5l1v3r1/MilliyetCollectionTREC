<DOC>
<DOCNO> 83428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sondun07.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Federal Meclisi'nde bomba paniği 
</HEADLINE>
<TEXT>

     Almanya'nın başkenti Berlin'deki ''Reichstag'' adı verilen Federal Meclis binasının çatısında, üzerinde patlayıcı madde imalatında kullanılan kimyasal maddeler bulunan 2 kişi gözaltına alındı. 
     Bu kişilerin gözaltına alınmalarından sonra meclisin bir süre kapatıldığı ve binada polis köpekleriyle bomba arandığı bildirildi. 
     Meclis binasının daha sonra yeniden açıldığını belirten polis, gözaltına alınan 2 şahsın Alman olduğunu kaydetti, ancak olay hakkında ayrıntılı bilgi vermedi. 
     Federal Meclis'in bir sözcüsü, bu kişilerin Max dergisinin muhabirleri olduklarını söylediklerini, bu kişilerden birisinde gazeteci kimliği bulunduğunu bildirdi. 
     Şahısların ifadelerinin alınmakta olduğunu belirten sözcü, kendisinin, bu kişilerin, meclis binasının güvenliğiyle ilgili haber yapmak isteyen gazeteciler olduğuna inandığını söyledi. 
     





</TEXT>
</DOC>
