<DOC>
<DOCNO> 99728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/ekonomi/eko05.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatı temmuzda newline rekor kırdı 
</HEADLINE>
<TEXT>

Temmuz ayı otomotiv ihracatı yüzde 32 artarak, aylık bazda rekor kırdı. Sektörün ilk yedi aylık ihracatı 2 milyar 529 milyon dolara ulaştı 
     Otomotiv ihracatı 2002 yılı ocak - temmuz döneminde yüzde 11 artarak 2 milyar 529 milyon dolara ulaştı. Geçen yılın aynı döneminde 2 milyar 277 milyon dolar olarak gerçekleşen sektör ihracatı geçtiğimiz temmuz ayında ise yüzde 32 artışla aylık bazda rekor kırdı ve 413 milyon 421 bin dolar olarak gerçekleşti. 
     Geçen yılın aynı ayında 313 milyon 51 bin dolar olarak gerçekleşen sektörün ihracatı böylece aylık bazda en yüksek seviyesine de ulaştı. 
     
     Oto ihracatı da arttı 
     Uludağ İhracatçı Birlikleri’nin UİB açıkladığı verilere göre, yan sanayii ihracatı, geçen yılın ocak - temmuz dönemine göre, yüzde 6 oranında artarak 1 milyar 56 milyon 804 bin dolar ile ilk sırada yer alırken, bunu 708 milyon 603 bin dolar ile binek otomobiller, 305 milyon 46 bin dolar ile de eşya taşımaya mahsus motorlu taşıtlar izledi. 
     Bu dönemde, en fazla ihracat artışı, çekiciler ve demiryolu taşıtlarında gerçekleşirken, tanklar ve zırhlı savaş taşıtları, hava ve uzay taşıtları ile iş makinalarının ihracatı ise geriledi. 
     
İhracatı kamyon, kamyonet sürüklüyor Mal grubu Bin dolar Değişim yüzde Otomotiv yan sanayii 1.056.804 6 Binek otomobiller 708.603 8.2 Eşya taşımaya mahsus motorlu taşıtlar 305.046 63.7 Otobüs - midibüs - minibüs 195.204 4.5 Gemiler ve suda yüzen taşıtlar 143.226 45.1 Hava ve uzay taşıtları 33.222 -47.6 Traktörler 22.006 7.7 Diğer 65.631 - Toplam 2.529.000 11      
     



 EKONOMİ 





















</TEXT>
</DOC>
