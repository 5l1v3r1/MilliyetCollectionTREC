<DOC>
<DOCNO> 88251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yasam/yas06.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sattıkları yetmedi, doğradılar 
</HEADLINE>
<TEXT>

Denizli’den dağa kaldırılıp günlerce tecavüze uğrayan, ardından onlarca erkeğe satılan genç kız, direnince de feci şekilde jiletlendi 
     NEŞET KARADAĞ FATİH KARAÇALI Adana DHA 

     Denizli’de bir otobüs firmasında hosteslik yapan C.C. 16 , henüz kimlikleri belirlenemeyen dört kişi tarafından dağa kaldırılarak tecavüze uğradı. Zorbalar günlerce tecavüz ettikleri C.C.’yi kadın satıcıları Orhan, Murat ve Zafer’e sattı’. Bu kişiler de C.C.’yi Adana’da para karşılığı Hayrettin Gıdık 36 ile telekız sevgilisi Nesrin Kum’a 26 teslim etti. Ardından çeşitli kadın satıcıları arasında oradan oraya dolaştırılan, erkeklere pazarlanan genç C.C., sonunda İlyas Gülen 30 ile Gülay Gülen’e 27 satıldı’. 
     
Tam 40 dikiş atıldı      Geçirdiği iğrenç günlerin ardından bir fırsatını yakalayan genç C.C., bu iki kadın satıcısının elinden memleketi Denizli’ye kaçmak isterken yakalandı. Gülen çifti, C.C.’nin sağ ve sol yanaklarıyla ensesini jiletle 12’şer santim kesti. Ancak genç kız aşırı kan kaybedince hastaneye götürüldü. C.C.’nin yüzü ve ensesine 40 dikiş atan doktorlar, işkenceyi ortaya çıkarınca, olay Adana Emniyet Müdürlüğü’ne aksetti ve C.C. koruma altına alındı. 
     Şoka giren C.C.’nin psikiyatr gözetiminde verdiği ifadesinin ardından Gıdık, Kum ve Derviş Uçan’ı gözaltına alan polis, Gülen çifti ile Orhan’ı arıyor. 
     



 YAŞAM 

















</TEXT>
</DOC>
