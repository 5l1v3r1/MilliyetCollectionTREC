<DOC>
<DOCNO> 89195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sondun18.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus mafyasına karşı uluslararası operasyon 
</HEADLINE>
<TEXT>

     İtalya, Fransa, Almanya, İsviçre, ABD, Kanada ve Monako'da, kara para aklamayla ilgili Rus mafyasına ve işbirlikçilerine karşı yapılan geniş çaplı uluslararası operasyon çerçevesinde Fransa'da yaklaşık 13 kişinin gözaltına alınarak sorgulandığı bildirildi. 
     Soruşturmayı yürüten yetkililere yakın kaynaklar, Paris'te gözaltına alınan bu kişilerin Fransız, Rus ve diğer doğu ülkelerinden olduğu, bu kişilerden 10'unun halen gözaltında tutulduğunu belirtti. 
     Kaynaklar ayrıca, soruşturma kapsamında yüzlerce banka belgesine incelemek amacıyla el konulduğunu kaydetti. 
     Bu arada, bu operasyona dahil olduğu açıklanan Kanada federal polisi, Kanada'da bu kapsamda özel bir operasyon yapılıp yapılmadığı konusunda bir açıklamada bulunmayı reddetti. 
     





</TEXT>
</DOC>
