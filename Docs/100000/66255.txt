<DOC>
<DOCNO> 66255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sontur08.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte fay kırığı... 
</HEADLINE>
<TEXT>

     Afyon'da 6 büyüklüğündeki depremin fay hattının geçtiği bölgede derin bir kırık meydana geldi. Çay İlçesi'ne bağlı Maltepe Köyü'nün kenarından geçen yaklaşık 5 santimetre enindeki kırılmanın, Akşehir'e kadar uzandığı bildirildi. 
     Pamukkale Üniversitesi Jeoloji Mühendisliği Bölümü Öğretim Üyesi Doç. Dr. Erdal Akyol başkanlığındaki uzman ekip, jeoradarla GPR , Maltepe Köyü'nde belirgin bir şekilde ortaya çıkan kırığın yer aldığı bölgede sığ sismik araştırması yaptı. Doç. Dr. Akyol, kırığın Akşehir fay hattına paralel uzandığını belirterek, ''Bu bölgede aşağıya doğru 3 metre kırık var ve ova, Sultandağları'na göre kuzeye doğru 
     çekilmiş'' dedi. Uzman ekip, bölgenin ''röntgen''inin çekildiğini, fay hattına ilişkin bilgiler elde edildiğini söylediler. 
     Kırığın uzandığı hat boyundaki konutlarla ahır ve ağılların ağır hasar gördüğü gözlendi. Ayrıca, köyün kaynak suyunda azalma olurken, tulumbalardan kendiliğinden su çıkmaya başladığı bildirildi. 
     






</TEXT>
</DOC>
