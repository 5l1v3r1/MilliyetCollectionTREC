<DOC>
<DOCNO> 52992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/spor/spo01.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PARİS’TE SON TANGO 
</HEADLINE>
<TEXT>

Beşiktaş’ın yıldızı Nihat dün gizlice Real Sociedad ile masaya oturmak için Fransa’ya gitti. İspanyol kulübü yöneticileriyle Paris’te buluşan genç oyuncunun üç yıllık sözleşme imzalaması bekleniyor 
     MEHMET ÇİFTÇİ 

     Detaylar çözülecek 
     REAL Sociedad’ın uzun süredir transfer listesinde yeralan Beşiktaşlı Nihat dün sabah gizlice Fransa’ya gitti. Asbaşkan Yıldırım Demirören ve Menajer Sinan Engin ile birlikte Paris’e uçan genç oyuncu bugün Real Sociedad Kulübü Başkanı Hose Luis Asti ve teknik direktör John Benjamin Toshack ile pazarlık masasına oturacak, anlaşmanın detaylarını gözden geçirecek. 
     
     Pazarlık bugün 
     NİHAT’ın Paris’e gitmesinden sonra Sociedad Kulübü Başkanı Hose Luis Asti ve teknik direktör John Benjamin Tochack da dün akşam apar - topar Fransa’ya geçtiler, burada Asbaşkan Yıldırım Demirören, Menacer Sinan Engin ve Nihat’la biraraya geldiler. Real Sociedad ile bonservis konusunda anlaştıklarını belirten Demirören, "İmzayı atar, döneriz" diye konuştu. 
     
     Basına tepki 
     NİHAT’ı adeta kaçırır gibi Fransa’ya götüren Asbaşkan Yıldırım Demirören ve Menajer Sinan Engin’in, Atatürk Havalimanı’nda gazetecilerin görüntü almalarına sinirlenmesi şaşkınlık yarattı. Paris’te başlayan ve bugün devam edecek olan pazarlıkta Nihat’ın üç yıllık sözleşme imzalayacağı kaydedildi. Siyah - Beyazlı futbolcu yıllık 750 bin dolar alacak. 
     
Sertan Çok şey öğrendim      ANTALYASPOR karşısında alınan galibiyette büyük rol oynayan Beşiktaşlı Sertan her zaman göreve hazır olduğunu söyledi. Yedek kalınca küsmenin hiçbir anlamı bulunmadığını kaydeden genç oyuncu, "Gittim, geldim, çok şey öğrendim. Her ayrılıkta kendime bir ders çıkardım, tecrübe kazandım. Profesyonel bir oyuncu bunları kendine sorun etmemeli" diye konuştu. 
     
Gelenek bozuldu      BEŞİKTAŞ, bundan önce lige verilen aradan sonra oynadığı ilk maçlarda bir türlü galibiyet elde edemiyordu. Siyah - Beyazlılar şimdiye dek 19 kez rakiplerine aranın ardından puan vermesine rağmen Antalyaspor maçında bu şanssızlığını kırdı. 
     SİYAH - Beyazlı takım dünü izinli geçirdi. Bugün Belgrad Ormanları’nda kros çalışması yapacak olan Beşiktaş’ta, sakatlığı düzelen Ahmet Dursun’un Fenerbahçe maçında forma giyeceği belirtildi. Golcü futbolcu artık ağrılarının kalmadığını söyledi. 
     



 SPOR 



























</TEXT>
</DOC>
