<DOC>
<DOCNO> 63051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/guncel/gun10.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye sakallı dört memuru attı 
</HEADLINE>
<TEXT>

İstanbul Belediyesi, kılık kıyafetlerini düzeltmeyen bir daire başkanı, bir müdür ve 2 memuru görevden aldı 
     İSTANBUL Milliyet 

     İstanbul Büyükşehir Belediyesi, YAŞ kararıyla ordudan atıldıktan sonra belediyede göreve başlayan 19 eski subay ve astsubaylardan sonra kılık kıyafet yönetmeliğine aykırı sakal bırakan ve tüm uyarılara rağmen sakalını kesmemekte direnen Hesap İşleri Daire Başkanı Yılmaz Şener, Acil Yardım Can Kurtarma Müdürü Dr. Sadık Danışman, Mezbahalar Müdürlüğü’nde memur olarak çalışan İbrahim Cücük ve Su Ürünleri Hal Müdürlüğü’nde çalışan memur İsmail Gürcan’ı görevinden uzaklaştırdı. Belediye yetkilileri, valiliğin uyarısı üzerine kılık kıyafet yönetmeliğine uymadığı tespit edilen 61 memurun uyarıldığını, bunlardan türbanlı kadın memurların çoğunun türbanını çıkarttığını, çıkartmamakta direnenlerin işten ayrıldığını belirtti. 
     



 GÜNCEL 



















</TEXT>
</DOC>
