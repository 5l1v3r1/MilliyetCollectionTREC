<DOC>
<DOCNO> 66294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/eko10.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın parlak günlerine döndü 
</HEADLINE>
<TEXT>

     EKONOMİ SERVİSİ 

     Dünyanın en büyük enerji şirketlerinden Enron’da yaşanan denetim skandalının ardından borsa şirketlerine olan güvensizlik ve maden şirketlerinin aldıkları spekülatif karar "güvenilir liman" altının tekrar yükselişe geçmesini sağladı. 
     Dünya piyasasının kalbinin attığı Londra’da dün 305 dolara kadar çıkan altın son iki yılın en yüksek düzeyine yaklaştı. En son 23 Şubat 2000’de 300 doların üzerinde kapatan altının ons fiyatı, Londra, İstanbul Altın Borsası’nda hızla yükseliyor. Londra’da bir haftada yüzde 10 değer kazanarak öğlen seansını 297.45 dolardan kapatan altının ons fiyatı günü 299.50 dolardan tamamladı. Gün içinde 296.70 doları gören İstanbul Altın Borsası’nda ise altının ons fiyatı ortalamada 293.24 dolar, kapanışta 291 dolar oldu. İAB’de Türk Lirası cinsinden işlem ise yapılmadı. 
     
     Yüzde 7.4 yükseldi 
     Altının dünyada prim yapması İstanbul Kapalıçarşı’ya da yansıdı. Cumhuriyet altınının fiyatı bir günde yüzde 7.4 artarak 87 milyon 500 bin liraya, külçe altının fiyatı da yüzde 4.3’lük artışla 12 milyon 775 bin lira oldu. 
     



 EKONOMİ 





















</TEXT>
</DOC>
