<DOC>
<DOCNO> 96849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur13.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ten Star ve Kanal 6'ya ''özür dileme'' cezası... 
</HEADLINE>
<TEXT>

     Radyo ve Televizyon Üst Kurulu RTÜK , Kanal 6, Star Tv ve Habertürk'ün ''özür dilemesini'', Star Tv, TGRT, Mesaj Tv 2 kez , Flash TV, Moviemax ve Moviemax 2'nin ''uyarılmasını'' kararlaştırdı. 
     RTÜK, yeni yasaya göre, ilk müeyyide kararlarını aldı. 
     RTÜK'ten yapılan açıklamaya göre, Üst Kurul'un aldığı kararlar şöyle 
     -Kanal 6 ve Star TV'ye ''özür dileme'' müeyyidesi ''Haberlerin yayınlanmasında tarafsızlık, gerçeklik ve doğruluk ilkelerine bağlı olunması, özgürce kanaat oluşumun engellenmemesi'' hükmünü ihlal gerekçesiyle. 
     Star TV'ye ''uyarma'' ''Yayıncılığın haksız bir amaç ve çıkara alet edilmemesi ve haksız rekabete yol açılmaması'' hükmünü ihlal nedeniyle. 
     Habertürk'e ''özür dileme'' müeyyidesi ''Kişilerin manevi şahsiyetlerine eleştiri sınırları ötesinde saldırıda bulunulmaması, cevap ve düzeltme haklarına saygılı olunması, soruşturulması meslek ilkeleri çerçevesinde mümkün olan haberlerin soruşturulmaksızın veya doğruluğuna emin olunmaksızın yayınlanmaması, saklı kalması kaydıyla verilen bilgilerin kamu yararı ciddi bir biçimde gerektirmedikçe yayınlanmaması'' hükmünü ihlal gerekçesiyle. 
     TGRT'ye ''uyarma'' ''Türkçe'nin, özellikleri ve kuralları bozulmadan konuşma dili olarak kullanılması, milli birlik ve bütünlüğün temel unsurlarından biri olarak çağdaş, kültür, eğitim ve bilim dili halinde gelişmesinin sağlanması''na ilişkin hükmünü ihlal gerekçesiyle. 
     Mesaj TV'ye ''uyarma'' ''Siyasi partiler ve demokratik gruplar arasında fırsat eşitliği sağlanması, tek yönlü, taraf tutan yayın yapılmaması''na ilişkin hükmün ihlali nedeniyle. 
     Flash TV, Moviemax ve Moviemax 2'ye ''uyarma'' ''Gençlerin ve çocukların fiziksel, zihinsel ve ahlaki gelişimini zedeleyecek türden programların, bunların seyredilebileceği zaman ve saatlerde yayınlanmaması'' hükmünün ihlali gerekçesiyle. 
     Mesaj TV'ye ''uyarma'' ''Haber bültenleri otuz dakikadan kısa oldukları taktirde reklamla kesilemez'' hükmünün ihlali nedeniyle. 
     





</TEXT>
</DOC>
