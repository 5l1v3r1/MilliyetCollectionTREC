<DOC>
<DOCNO> 63506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/siyaset/asiy.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
O’nun da partisi var 
</HEADLINE>
<TEXT>

Aydın Bağımsız Milletvekili Sema Pişkinsüt, partiyi haftaya açıklıyor. Bağımsız milletvekilleri Nazire Karakuş ve Mehmet Özcan aynı partide 
     SALİHA ÇOLAK Ankara 

     Aydın Bağımsız Milletvekili Sema Pişkinsüt, yaklaşık bir yıldır kar yağmur demeden Türkiye’yi köşe bucak dolaşarak tek başına binlerce kilometre yol katetti, binlerce insanla konuştu. Pişkinsüt bu uğraşının sonunda da "Toplumcu Demokratik Parti"yi TDP kurma noktasına getirdi. 
     TBMM İnsan Haklarını İnceleme Komisyonu Başkanlığı döneminde başlayan halkla diyaloğu, zaman içinde, "yeni bir siyasi arayışa" dönüşünce Pişkinsüt, Türkiye turuna başladı. Bu "Türkiye yolculuğu" önümüzdeki hafta İçişleri Bakanlığı’na yapılacak başvuru ile resmen bir amblem ve isimle somut bir fotoğraf haline dönüşecek. 
     Yerel Atatürkçü derneklerden destek alan Pişkinsüt, parasızlık yüzünden halkın ayağına, "havadan" gidemedi. Bütün illere ve neredeyse 934 ilçenin tümüne ayak basan, birçoğuna da birkaç kez giden Pişkinsüt, uçak yerine tren ve otobüsle yolculuk etti. İstanbul yolunda Fatih Ekspresi’nden şaşmadı, zaman zaman da direksiyona geçip kendi arabasıyla yollara düştü. 
     Sema Pişkinsüt’ün kuracağı parti Hazine yardımı da alacak. Çünkü, bağımsız milletvekilleri Nazire Karakuş ve Mehmet Özcan ile birlikte vekil sayısı üçü buluyor. Transferlere karşı olan Pişkinsüt, "ilke ve program" çerçevesinde, etnik, mezhepsel ve dinsel kökenli politika dışında her türlü katkıya açık olduklarını vurguluyor. 
     
Partinin ilke ve hedefleri      Kuracağı partinin ilke ve hedeflerini Pişkinsüt şöyle anlattı 

</TEXT>
</DOC>
