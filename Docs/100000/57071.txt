<DOC>
<DOCNO> 57071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sontur19.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan AİHM kararını çok isabetli buldu 
</HEADLINE>
<TEXT>

     Kapatılan Refah Partisi'nin RP son Genel Başkanı Necmettin Erbakan, Avrupa İnsan Hakları Mahkemesi'nin AİHM , RP'nin temyiz başvurusunu oybirliği ile kabul etmesini, ''çok isabetli ve zaruri bir karar'' olarak değerlendirdi. 
     Erbakan, Ankara'ya hareketinden önce Atatürk Havalimanı'nda gazetecilerin sorusu üzerine, AİHM'nin kararının Türkiye, Avrupa ve dünya için önemli olduğunu belirtti. 
     ''AİHM'nin bu kararı, çok isabetli ve zaruri bir karar. Aksi zaten düşünülemezdi'' diyen Erbakan, bu kararın 17 hakimden oluşan Büyük Kurul tarafından da kabul edileceğine inandığını söyledi. 
     Erbakan, AİHM kararlarına uymayı kabul eden Türkiye'nin de bu karara saygı duyacağını ifade ederek, bu sürecin ardından RP'nin yeniden hayata geçmesinin hukuka uygun olacağını savundu. 
     ''Böyle bir girişim var mı '' sorusu üzerine de Erbakan, ''Henüz erken'' yanıtını verdi. 
     






</TEXT>
</DOC>
