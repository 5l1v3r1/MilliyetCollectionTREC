<DOC>
<DOCNO> 97081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/siyaset/siy03.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimi bari Nisan 2003’te yapalım 
</HEADLINE>
<TEXT>

Meclis’teki partilerin seçim için Nisan 2003 tarihine ikna edilmesine karar veren DSP’liler, Ecevit’e "Derviş’i yeniden davet edelim" dedi 
     SALİHA ÇOLAK, ELÇİN ERGÜN Ankara 

     DSP Parti Meclisi PM ’nde, seçimlerin zamanında ya da en erken 2003 baharında yapılması için partilere bir kez daha teklif götürülmesi kararı alındı. "Kasımda seçimi kaybederiz" diyen PM üyeleri, Başbakan Bülent Ecevit’ten, yeni oluşuma karşı güç kazanmak için Kemal Derviş’i bir kez daha partiye davet etmesini istediler. Alınan bilgiye göre PM toplantısında, Hüsamettin Özkan’ın istifasının ardından kopmalar yaşandığına dikkat çekilerek, "Dökülen yapraklar temizlendi. Tertemiz olduk" ifadeleri kullanıldı. 
     Parti Meclisi toplantısında ayrıca, liderler zirvesinde 3 Kasım konusunda uzlaşma sağlayan Ecevit’ten seçim tarihini ertelemek için yeni bir deneme yapması istendi. Bunun üzerine grup başkanvekillerinin Meclis’te grup temsilcileriyle, seçimlerin anayasal sürenin sonu olan Nisan 2004 veya 2003 ilkbaharında yapılması için destek turuna çıkması kararlaştırıldı. DSP yönetimi, "bu önerilerini kabul ettiremezse 3 Kasım’da seçime de destek vereceğini" bildirdi. 
     
     DSP emin’ ellere teslim 
     Bülent Ecevit başkanlığında toplanan DSP parti Meclisi toplantısında, istifalar nedeniyle boşalan koltukların yeni sahipleri de belli oldu. Partinin, genel başkan bulunmadığı zamanlarda yetkili ismi olan genel sekreterlik için Hasan Gülay’dan boşalan yere Ecevitler’e "tam bağlı" Süleyman Yağız getirildi. Ecevitler böylece partideki vekilliği, en az kendileri kadar Ecevitçi bir isme bırakmış oldu. 
     
Kundakçılar hükümeti deviremedi’      Hüsamettin Özkan’ın istifasıyla başlayan bölünme sürecinin ardından ilk kez toplanan Parti Meclisi’nde yeni oluşumcular için "kundakçı" ifadesi kullanıldı. Ecevit’in başkanlık ettiği toplantı sürerken yapılan açıklamada, 57. Hükümet’in yıkılması için iç ve dış odakların çeşitli senaryolar ürettiği ancak hükümeti yıkamadıkları iddia edildi. 
     



 SİYASET 















</TEXT>
</DOC>
