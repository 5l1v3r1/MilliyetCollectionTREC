<DOC>
<DOCNO> 64319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sonspo13.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakatların çokluğu sıkıntı yaratıyor 
</HEADLINE>
<TEXT>

     Birinci Süper Futbol Ligi'nin 20. 
     haftasında yarın Çaykur Rizespor'u konuk edecek Galatasaray, Florya Metin Oktay Tesisleri'nde kampa girdi. Denizlispor deplasmanında alınan 1-1'lik beraberlik sonunda 2 puan bırakan sarı-kırmızılılar, kendi seyircisi önünde Çaykur Rizespor'u yenerek moral bulmayı amaçlıyor. Sarı-kırmızılılarda, Çaykur Rizespor maçı öncesi, dizlerinden sakatlıkları bulunan Perez ve Ergün, gribal enfeksiyon geçiren Hasan ve Arif ile sol ayak bileğinden sakatlığı bulunan Sergen'in durumlarının henüz netlik kazanmadığı bildirildi. Kulüp doktoru Serhan Kurtulmuş, bu futbolculardan Çaykur Rizespor karşısında oynayamaması kesinleşen olmadığını kaydederek, ''Bu akşam yapacağımız muayeneler sonunda oyuncuların durumlarıyla ilgili tam bilgi sahibi olacağız'' dedi. Sarı-kırmızılılar, akşam saatlerinde basına kapalı olarak gerçekleştirilecek antrenmanla Çaykur Rizespor maçı hazırlıklarını tamamlayacak. Galatasaray'ın Çaykur Rizespor karşısına, Mondragon, Capone, Emre, Bülent Korkmaz, Ergün Victoria , Perez Bülent Akın , Ayhan, Batista, Hasan Berkant , Ümit, Arif Murat muhtemel 11'iyle çıkması bekleniyor. Ali Sami Yen Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Ali Uluyol yönetecek. 
     






</TEXT>
</DOC>
