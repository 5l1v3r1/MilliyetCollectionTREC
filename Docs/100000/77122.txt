<DOC>
<DOCNO> 77122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun45.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudilerin yüzde 70'i ABD'den nefret ediyor 
</HEADLINE>
<TEXT>

     Suudi Arabistan'da yapılan bir kamuoyu araştırması, ABD'nin en önemli Arap müttefiki olarak bilinen Suudi Arabistan'da halkın yüzde 60'ının ''ABD'den nefret ettiğini'' ortaya çıkardı. 
     Suudi krallık ailesine ait El Vatan gazetesinin, İsrail'in Batı Şeria'daki Filistin kentlerini işgal etmeye başladığı 29 Mart'tan önce 15 kentte 2 bin kişinin katılımıyla yaptığı ankette, ''Amerika'dan nefret ediyor musunuz '' sorusu soruldu. Suudilerin yüzde 60'ı ''Evet'', yüzde 18'i ''Hayır'' ve yüzde 21'i ''İlgilenmiyorum'' yanıtını verdi. 
     ''Amerika'dan niçin nefret edildiği'' sorusunda ise katılımcıların yüzde 75'i Filistin-İsrail krizinde İsrail yanlısı davranması, yüzde 20'si 1991 yılındaki Körfez Savaşı'ndaki tutumu, yüzde 5'i ise 11 Eylül saldırılarının kötü etkileri nedeniyle bu ülkeden nefret ettiklerini ifade ettiler. 
     ''Batı'dan nefret ediyor musunuz '' sorusuna da deneklerin yüzde 49'u ''Evet'', yüzde 30'u ''Hayır'' ve yüzde 21'i ''İlgilenmiyorum'' yanıtını verdi. 
     






</TEXT>
</DOC>
