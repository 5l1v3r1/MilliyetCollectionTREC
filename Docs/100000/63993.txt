<DOC>
<DOCNO> 63993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sonspo06.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta finalin adı Capriati - Hingis 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Turnuvası'nda, tek bayanlarda finalistler ABD'li Jennifer Capriati ve İsviçreli Martina Hingis oldu. 
     Toplam 8.6 milyon dolar yaklaşık 12 trilyon lira ödüllü turnuvada, tek bayanlar finali rövanş özelliğini de taşıyor. 2 raket, geçen yılki finalde de karşılaşmış ve ABD'li Capriati korttan zaferle ayrılmıştı. 
     Bu yılki turnuvanın 1 numaralı seribaşı ABD'li Capritati, yarı final maçında 4 numaralı seribaşı Belçikalı Kim Clijsters'i 7-5, 3-6 ve 6-1'lik setlerle 2-1 yenerek finalist oldu. Capriati, geçen yıl yapılan Fransa Açık Tenis Turnuvası'nın Roland Garos finalinde de Clijsters'i yenerek şampiyon olmuştu. 
     Turnuvanın 3 numaralı seribaşı Martina Hingis ise sıralamada 8'inci durumda bulunan Yugoslav asıllı ABD'li raket Monica Seles'i 
     4-6, 6-1 ve 6-4'lük setlerle 2-1 yenerek, Avustralya'da peşpeşe 6'ıncı 
     kez final oynama başarısını elde etti. 
     Hingis, 8 yıldır katıldığı Avustralya Açık Turnuvası'nda, ilk kez 1. setini yitirdiği bir maçtan galibiyetle ayrıldı. 
     9 ''Grand Slam'' birinciliği bulunan Seles ise 1996 yılında 
     kazandığı Avustralya Açık Turnuvası'ndan bu yana birincilik alamıyor. 
     Turnuvada tek bayanlar final maçı, 26 Ocak Cumartesi günü yapılacak. 
     






</TEXT>
</DOC>
