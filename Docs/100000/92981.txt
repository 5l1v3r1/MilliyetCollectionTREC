<DOC>
<DOCNO> 92981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sondun03.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Balonla Devr - i Alem turu Güney Afrika'ya ulaştı... 
</HEADLINE>
<TEXT>

     Balonla tek başına dünya turu denemesinde bulunan Amerikalı maceraperest işadamı Steve Fossett, yolculuğunun 11. gününde Güney Afrika Cumhuriyeti'ne ulaştı. 
     Baloncunun yerdeki yardım ekibinden alınan bilgiye göre, ''Spirit Of Freedom'' Özgürlük Ruhu adlı balonuyla yolculuğunu sürdüren Fossett, Atlantik'i geçmesinin ardından Elisabeth Limanı'na ulaştı. 
     58 yaşındaki Fossett'in Durban bölgesinden Güney Afrika Cumhuriyeti'nin hava sahasını terk etmesi bekleniyor. 
     Fossett'in yolculuğuna başladığı Avustralya'ya dönebilmesi için Hint Okyanusu'nu geçmesi gerekiyor. 
     Avustralya'nın batı kıyısındaki Northam'dan 4 gün önce havalanan Chicagolu 58 yaşındaki mültimilyoner Fossett, 1997 yılından bu yana 6. kez böyle bir girişimde bulunuyor. 
     Amerikalı baloncu, tek başına balonla en uzun süre uçma rekorunu elinde bulunduruyor. 
     Son olarak geçen Ağustos'ta Avustralya ile Brezilya arasında 13 gün uçan Fossett, kötü hava yüzünden girişiminden vazgeçmek zorunda kalmıştı. 
     





</TEXT>
</DOC>
