<DOC>
<DOCNO> 93280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sondun11.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte kadınların gözüyle ideal kadın ölçüleri... 
</HEADLINE>
<TEXT>

     Dünyada birçok kadın, Nicole Kidman'ınki gibi bacaklara, Cameron Diaz'inki gibi kollara ve Jennifer Lopez'inki gibi kalçalara sahip olmak isiyor. 
     ABD'de yayınlanan ''US Weekly'' dergisinin haberinde, birçok kadının bu yıldızların ölçülerine kavuşmak istediği, ancak onların da sahip oldukları ölçüler için çok çalışıp çok ter döktükleri belirtiliyor. 
     Kidman'ın antrenörü Benny, yıldızın ''Batman Forever'' filmindeki rolü için jimnastik salonunda aralıksız çalıştığını, ancak vücudundaki her bir kasın takati kesilince çalışmayı bıraktığını anlattı. 
     Diaz'ın çalıştırıcısı Teddy Bass da ''There's Something About Mary'' filmiyle beğeni toplayan Diaz'ın, mükemmel kollar için sürekli ağırlık kaldırdığını söyledi. 
     Michelle Pfeiffer, Vanessa Williams ve Jennifer Lopez gibi Hollywood yıldızlarını çalıştıran Radu ise Lopez'in kendisine geldiği zaman, spor sırasında kalçalarının yapısının değişmemesini istediğini, çünkü ününü onlara borçlu olduğunu söylediğini aktarıyor. 
     
</TEXT>
</DOC>
