<DOC>
<DOCNO> 70187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun07.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yüksek binası Tayvan'a dikiliyor 
</HEADLINE>
<TEXT>

     Dünyanın en yüksek binası Tayvan'a dikilecek. 
     Başkentte yapımı süren Taipei Financial Center adlı binanın, 508 metre yükseklikte olmasına havacılık yetkililerince yeşil ışık yakıldı. 
     Havacılık makamları, Sungşan havaalanı yakınlarında inşa edilen binanın 391 metreden yüksek olmamasını istiyorlar, aksi halde binanın güvenlik bakımından sakınca yaratabileceği düşüncesini savunuyorlardı. 
     Ancak yüksek binaya sonunda yeşil ışık yaktılar. Havacılık Yönetimi sözcüsü, ''Uçuş kontrol sistemimizi ve diğer düzenekleri iyileştirdik. 
     Teorik olarak, başta öngörülen bina yüksekliği hava güvenliği için artık tehdit sayılmaz'' dedi. 
     Taipei'deki inşaat 1999'da başlamıştı. İnşaatın en erken 2004'te tamamlanması bekleniyor. 
     Dünyanın şimdilik en yüksek binası, Malezya'nın başkenti Kuala Lumpur'da 452 metrelik Petronas kuleleri. 
     






</TEXT>
</DOC>
