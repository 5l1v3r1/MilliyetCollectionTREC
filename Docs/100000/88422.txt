<DOC>
<DOCNO> 88422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/siyaset/siy06.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP lideri hakkında nereden buldun’ davası açıldı 
</HEADLINE>
<TEXT>
Tayyip için 5 yıl istemi 
Savcılık, Erdoğan’ın 1998 ile 2001 yılları arasında servetinde 256 milyarlık haksız edinilmiş mal tespit etti. AKP lideri mahk m olursa, hem parayı ödeyecek, hem de kendi partisine üye olamayacak 
     ERSAN ATAR Ankara 

     Anayasa Mahkemesi’nin parti üyesi olamayacağı sonucuna vardığı, İstanbul Başsavcılığı’nın da hakkında "ihalelere fesat karıştırma" suçundan 30 yıla kadar hapis istemiyle dava açtığı AKP lideri Recep Tayyip Erdoğan’a bir salvo da Ankara Başsavcılığı’ndan geldi. 
     Başsavcı Vekili Bekir Selçuk, Erdoğan’ın 3 yılda 256 milyar lira haksız mal edindiği gerekçesiyle dava açtı. 5 yıl 10 ay hapis istemiyle yargılanan Erdoğan, bu davadan mahk m olursa kamu hizmetlerinden ömür boyu yasaklanacak. Bu durumda milletvekili olmak bir yana kendi kurduğu partiye de üye olamayacak olan Erdoğan, seçimlerde oy bile veremeyecek. Haksız edindiği malları da zorla elinden alınacak. 
     Selçuk’un hazırlayarak Ankara Asliye Ceza Mahkemesi’ne gönderdiği 3 sayfalık iddianamede, Erdoğan’ın İstanbul Büyükşehir Belediye Başkanlığı’ndan ayrıldıktan sonra 1 Aralık 1998’de verdiği mal bildirimi ile 10 Eylül 2001’de AKP lideri olarak verdiği mal bildirimi arasında 256 milyar 138 milyon 421 bin 808 liralık artış olduğu belirtildi. Bu tespit iddianamede şöyle yer aldı 
     "Mevcut artış, bir parti lideri ile aile fertlerinin yaşamlarının gereği olan giderler dikkate alındığında bu dönem gelirleri ile açıklanamayacağından 256 milyar 138 milyon 421 bin 808 TL’nin haksız edinilmiş mal niteliğinde olduğu sonucuna varılmıştır." 
     İddianamede, Erdoğan’ın gelirlerini açıklarken, Emniyet Gıda A.Ş.’den alınmış 15 milyar 515 milyon 692 bin 500 ve İhsan Gıda Limited Şirketi’nden alınan 6 milyar 442 milyon liralık danışmanlık ücreti belgelerini sunduğu belirtildi. Bu belgelerin kimin tarafından verildiğinin belli olmadığı belirtilen iddianamede, şu ifadeler kullanıldı "Şirketlerden gönderilen ve hukuki niteliği olmayan iki yazıda belirtilen ücretlerin sanığın malvarlıklarındaki artışı açıklayacak büyüklükte ve hukuki değerde olmadığı sonucuna varılmıştır." 
     
     Oğlundan borç aldı’ 
     İddianamede, Erdoğan’ın "nereden buldun yasası" olarak da bilinen Mal Bildiriminde Bulunulması Rüşvet ve Yolsuzlukla Mücadele Kanunu’nun 13 1 14, 15, 16 ve TCK’nın 81. maddelerine göre 5 yıl 10 aya kadar hapsi istendi. Yargıtay Cumhuriyet Başsavcılığı’na da gönderilen iddianamede Erdoğan’ın, oğlu Ahmet Murat Erdoğan’dan 220 bin dolar ve ayrıca 55 bin mark borç aldığı da belirtildi. 
     



 SİYASET 
















</TEXT>
</DOC>
