<DOC>
<DOCNO> 58108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun19.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'ya göç etmek zorlaşıyor 
</HEADLINE>
<TEXT>

     Kanada göçmenlik yasasında yapılması planlanan son değişiklikler, avukatlar tarafından eleştirilirken, siyasi çevrelerden onay görüyor. 
     Göçmenlik başvurularını takip eden avukatlar, ilgili yasada yapılması planlanan değişikliklerin ''adaletsiz ve benzeri görülmemiş ağır şartlar'' içerdiğini belirtiyorlar. 
     Kanada'ya göçmen olarak kabul edilmek için İngilizce ya da Fransızca'yı akıcı konuşuyor olmak, eğitim görülen alanda en az master düzeyinde uzmanlık belgesine sahip olmak gibi şartların uygulamaya konulması planlanıyor. 
     Göçmenlik başvurusunda bulunan ve mülakat için bekleyen yarım milyon kişi bulunduğu, bu başvuruların eski kurallar çerçevesinde yapılmış olmasına rağmen, bu kişilerden de yeni şartları karşılamaları bekleniyor. 
     Anamuhalefet partisi Kanada İttifakı'nın göçmenlik yasasında yapılması planlanan son değişikliklere onay vermesinin beklendiğini ifade eden siyasi yetkililer, yeni düzenlemeyle ilgili endişeleri olmadığını, göçmenliğe kabul şartlarındaki bariyerin bir şekilde yükseltilmesinin gerekli görüldüğünü ifade ediyorlar. 
     Siyasi çevreler, göçmenlik avukatlarının konuyla ilgili tepkilerinin, ''az sayıda kişinin gerekli şartlara uygun görülüp göçmen kabul edilmesine bağlı olarak maddi gelirlerinin düşeceği endişesinden kaynaklandığını'' belirtiyorlar. 
     






</TEXT>
</DOC>
