<DOC>
<DOCNO> 62263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sontur22.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmaya tarihi Meryem Ana heykeli satmaya kalktılar 
</HEADLINE>
<TEXT>

     Bağcılar'da, topraktan yapılmış tarihi Meryem Ana heykeli ile testiyi, alıcı gibi davranan jandarmaya 300 bin dolar karşılığında satmak isteyen 3 kişi yakalandı. 
     İl Jandarma Komutanlığı'ndan alınan bilgiye göre, istihbari çalışmalar sırasında, ellerinde tarihi eser bulunan 3 kişinin, bu eserleri satmak için müşteri aradığı belirlendi. 
     Bunun üzerine harekete geçen İl Jandarma Komutanlığı Kaçakçılık ve Organize Suçlarla Mücadele Şube Müdürlüğü ekipleri, alıcı gibi davranarak bağlantı kurdukları Lütfü Çakar, Zihni Aydın ve Azerbaycan uyruklu Şamil Bandalıyev'le, topraktan yapılmış, dua eden Meryem Ana heykeli ile milattan sonra 1. yüzyıla ait testiyi 300 bin dolar karşılığında almak için anlaştılar. 
     Bağcılar İlçe Emniyet Müdürlüğü ekiplerinin de katılımıyla bir otoparkta gerçekleşen buluşmada, tarihi eserleri jandarmaya teslim etmeye gelen Çakar, Aydın ve Bandalıyev yakalanarak gözlem altına alındı. 
     






</TEXT>
</DOC>
