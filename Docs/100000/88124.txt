<DOC>
<DOCNO> 88124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo16.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan Buruk "Eleştiri yapanlarla mahkemede hesaplaşacağız" 
</HEADLINE>
<TEXT>

     FC Interli milli futbolcu Okan Buruk, bugün MR çektirip, bir sağlık kontrolünden geçerken, basın toplantısında yaptığı açıklamada, teknik direktör Şenol Güneş'in görev vermesi durumunda Çin Halk Cumhuriyeti maçında oynayabileceğini söyledi. 
     Brezilya karşısınadaki oyunuyla Türkiye'yi tüm dünyanın takdir ettiğini belirten Okan, şunları söyledi 
     ''Artık eleştiriler saldırıya dönüştü. Bunlarla yargı önünde hesaplaşacağız. Türkiye'yi dünya takdir etti. Ama bazı kişilere yaranamadık. Bizim hakkımızda kötü sözler sarfediliyor. Hukuk önünde haklarımızı arayacağız. Yargı önünde hesaplaşacağız. Bizim kişiliklerimiz belli. Biz kendi işimizi yapıyoruz.'' 
     
     Bülent "Güneş'e güveniyoruz" 
     Bülent Korkmaz da futbolcular olarak teknik direktör Şenol Güneş ve ekibine inandıklarını belirterek, şunları dile getirdi 
     ''Bizim her zaman şansımız var. Brezilya öncesi bize şans vermeyenler bile bizim yenilmemize üzüldüler. Kosta Rika maçını düşünüyoruz. Herşeyimizle ona kilitlendik. Takıma yapılan eleştirilerde uslup çok ağır. Biz Şenol Güneş ve ekibi sayesinde buralara geldik. Onlarla beraber yolumuza devam ediyoruz. Tavrımızı sahada göstereceğiz. Hocamıza güveniyoruz.'' 
     





</TEXT>
</DOC>
