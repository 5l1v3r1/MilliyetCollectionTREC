<DOC>
<DOCNO> 97067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/guncel/gun09.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Toker’i yarın uğurluyoruz 
</HEADLINE>
<TEXT>

     ANKARA Milliyet 

     Geçen perşembe hayatını kaybeden Milliyet gazetesi yazarı Metin Toker, yarın Pembe Köşk ve Ankara Gazeteciler Cemiyeti’nde düzenlenecek törenlerle son yolculuğuna uğurlanacak. 
     Toker’in eşi Özden Toker, dün de aile üyeleriyle birlikte Pembe Köşk’te taziyeleri kabul etti. Toker’in dostları ve okuyucuları, Pembe Köşk’te anısına açılan taziye defterine düşüncelerini yazdı. 
     Dokuzuncu Cumhurbaşkanı Süleyman Demirel ve Kayseri Milletvekili İsmail Cem de Toker’in ailesine ayrı ayrı taziye ziyaretinde bulundu. Taziye defterini imzalayan Demirel, hakkında yazdığı muhalif yazılara rağmen Toker için başsağlığı ziyaretine geldiğinin belirtilmesi üzerine, "Önemli olan mesele, medeni ölçülerdir. Sayın Toker ile münasebetimde hep medeni ölçüler h kim olmuştur" dedi. 
     Toker ailesine başsağlığı ziyare-tinde bulunan Cem de, Toker’in gazete yazarlığı ve yazarlığın büyük bir ustası olduğunu, yazılarını her zaman özleyeceğini söyledi. 
     Turizm Bakanı Mustafa Taşar da Toker’in vefatı nedeniyle yayınladığı başsağlığı mesajında, Türk basınının temel taşlarından biri olan Toker’in ölümünden duyduğu üzüntüyü dile getirdi. 
     Toker, önce yıllarca yazılarını kaleme aldığı Pembe Köşk’te, ardından 10.30’da Ankara Gazeteciler Cemiyeti’nde meslektaşları tarafından uğurlanacak. Eski kontenjan senatörü olan Toker için TBMM’de de tören düzenlenecek. Toker’in cenazesi, Kocatepe Camii’nde kılınacak cenaze namazının ardından Cebeci Asri Mezarlığı’nda toprağa verilecek. 
     



 GÜNCEL 



















</TEXT>
</DOC>
