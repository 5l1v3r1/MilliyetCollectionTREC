<DOC>
<DOCNO> 76504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun04.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
PEMBE KÖŞK’ÜN RESTORASYON FATURASI 1 TRİLYON 
</HEADLINE>
<TEXT>

Çankaya Köşkü’nün ikametg h bölümü olan Pembe Köşk’ün onarımını yapan ORTEK İnşaat yetkilileri, restorasyonun maliyetinin 1 trilyonu geçtiğini açıkladı 
     AYDIN HASAN Ankara 

     Çankaya Köşkü’nün ikametg h bölümü olan Pembe Köşk’ün onarımı, Atatürk dönemindeki aslına uygun olarak yapıldı. Orijinal malzemenin kullanıldığı restorasyonun maliyeti, bir trilyon lirayı aştı. 
     9. Cumhurbaşkanı Süleyman Demirel’in Köşk’ten ayrılmasından hemen önce 9 Mayıs 2000 tarihinde, Pembe Köşk’ün onarım işi, Bayındırlık Bakanlığı’na iletildi. Bayındırlık Bakanlığı’nın yaptığı ihaleyle iş, Cumhurbaşkanlığı basın toplantı salonu inşaatını yapmış olan ORTEK İnşaat firmasına verildi. 
     
     Gürbüz-Aydın yakınlığı 
     Şirketin sahibi Kamil Gürbüz’ün eski Bayındırlık Bakanı Koray Aydın’a yakın bir isim olduğu ve bakanlıktan çok sayıda ihale aldığı belirtildi. 
     Çankaya Köşkü’nün ikametg h bölümü olan Pembe Köşk’ün onarımı sırasında, 1932 yılında yapılan aslına sadık kalındı ve sonradan yapılan bazı eklentiler kaldırıldı. 
     
     Köşk’le ilişkimiz yok 
     ORTEK İnşaat firması yöneticisi Osman İlhan, Bayındırlık Bakanlığı’nın ihalesini kazandıklarını, Cumhurbaşkanlığı ile hiçbir resmi ilişkileri olmadığını belirterek, şunları söyledi 
     
     Orijinale döndü 
     "Muhatabımız Bayındırlık Bakanlığı’ydı. Bayındırlık Bakanlığı’nın direktifi ve kontrolünde restorasyonu yaptık. Pembe Köşk, zamana bağlı olarak eskimişti. Orijinal haline döndürdük. Yerlerde aslına uygun olarak Marmara mermeri kullandık. Parkeleri değişti. Üç bin metrekarelik alan bahçesiyle birlikte tamamen yenilendi. Pembe Köşk’e sonradan yapılan bazı eklentileri kaldırdık. Musluk ve benzeri gibi zorunlu bazı küçük değişikler dışında her malzemenin orijinali kullanıldı. Tüm bu yapılanlardan sonra restorasyonun maliyeti bir trilyon lirayı aştı." 
     
     Mobilyalar da yenilendi 
     Cumhurbaşkanlığı Genel Sekreter Konutu onarımı ise Celalettin Açıkkol’un sahibi olduğu EGR İnşaat firması tarafından yapıldı. 
     Yaklaşık 9 ay süren onarımın ardından 2000 yılının son günlerinde Köşk’te kullanılan mobilyalar da yenilendi. 
     



 GÜNCEL 


























</TEXT>
</DOC>
