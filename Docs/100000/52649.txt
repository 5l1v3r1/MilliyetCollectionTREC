<DOC>
<DOCNO> 52649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo06.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers'a kim dur diyecek 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 karşılaşmayla devam edildi. 
     Ligde son 2 sezonun şampiyonu Los Angeles Lakers, bu sezon da engel tanımadan ilerliyor. Batı Konferansı Pasifik Grubu'nda lider durumda bulunan Lakers, deplasmanda Houston Rockets'ı zor da olsa uzatmada 98-97 yenerek, 7. maçından da galibiyetle ayrılmayı başardı. 
     Takımın oyun kurucusu Kobe Bryant'ın 31 sayı ve 5 asistle tamamladığı maçta, ünlü pivot Shaquille O'Neal, 30 sayı ve 13 ribauntla galibiyetin mimarı oldu. Lakers'ta, Samaki Walker ise 14 sayıyla oynadı. 
     Güçlü rakibine maç boyunca direnen Houston Rockets'ta ise Cuttino Mobley 26 sayı atarken, bir diğer oyun kurucu Steve Francis, 26 sayısının yanı sıra 12 ribaunta da imzasını attı. Rockets'da, Kenny Thomas ise 9 sayı ve 14 ribauntla sahadan ayrıldı. 
     Alınan sonuçlar şöyle 
     
     
Miami Heat-New York Knicks 74-83 Dallas Maverick-Detroit Pistons 88-115 Portland Trail Blazers-Memphis Grizzlies 101-85 Los Angeles Lakers-Houston Rockets 98-97 Orlando Magic-Denver Nuggets 101-82 
     






</TEXT>
</DOC>
