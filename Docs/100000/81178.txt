<DOC>
<DOCNO> 81178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/spor/spo09.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara tahta 
</HEADLINE>
<TEXT>

Alın terinin hakkı      Bir hafta önce Bursaspor maçında olaylar çıkmıştı Malatyaspor’un. Ligde kalması için gereken üç puanın getirdiği gerilim, tribünlere yansımış, rakip takımın başkanı bile tartaklanmıştı. Maç bittiğinde Malatyaspor galipti. 
     Diyarbakır - Malatyaspor maçınde her iki takımda bir puanın kendilerine yettiğini biliyordu. Rakip kaleye gitmek yerine, kendi alanlarında kalmayı tercih ettiler. Birbirleriyle paslaşırken, rakip takımdan kimsenin üstlerine koşmadığını gördüler. 90 dakika bittiğinde az kalsın birbirlerine sarılıp, sevineceklerdi. 
     İstanbul’da ise Rizespor can çekişiyor. Bir korkusu kalmayan İstanbulspor her yarışçının hırsından vazgeçmiyordu. Rakiplerini yendiler, belki de küme düşmesine neden oldular. 
     Eğer sahaya çıkan bir futbol takımı rakibini yenmek istemiyorsa, sporun anayasasını da çiğnemiş demektir. Bir tarafta iki takım dişe diş çekişiyor, diğer taraftakiler "al gülüm, ver gülüm" yapıyor. Bir maçın sonucunu önceden belirleyip, sonra da çıkıp "alın terinden", "emeğin hakkından" bahsediyorlar. 
     Önce "vicdanlarını" sorgulasınlar... 
     
     HAFTANIN SÖZÜ 
     Üzerimden tonlarca yük kalktı. 
Trabzon Başkanı Özkan Sümer 




 SPOR 





























</TEXT>
</DOC>
