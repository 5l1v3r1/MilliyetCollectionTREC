<DOC>
<DOCNO> 83781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur10.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ameliyat olan Mustafa Koç hafta sonunda dönüyor 
</HEADLINE>
<TEXT>

     ABD'de başarılı bir beyin ameliyatı geçiren eski eşi Çiğdem Simavi ile by-pass olan oğlu Mustafa Koç'u ziyaret eden Koç Holding Yönetim Kurulu Başkanı Rahmi Koç, Türkiye'ye döndü. 
     THY'nin tarifeli uçağıyla New York'tan İstanbul'a gelen Rahmi Koç, Atatürk Havalimanı'nda gazetecilerin sorularını yanıtladı. 
     Koç, Çiğdem Simavi ile oğlunun sağlık durumlarının iyi olduğunu belirterek, her ikisinin de bu hafta sonu Türkiye'ye döneceklerini bildirdi. 
     Kendisinin de 1983 yılında oğlu Mustafa Koç gibi bir ameliyat geçirdiğini hatırlatan Koç, gazetecilerin ''erken seçim'' tartışmalarıyla ilgili görüşünü sormaları üzerine, ''Memlekete gelelim, ayağımız yere bassın, etrafımıza bakalım, ondan sonra erken seçim mi, geç seçim mi size bir fikir vermeye çalışalım. Şu anda bilmiyorum tabii'' diye konuştu. 
     





</TEXT>
</DOC>
