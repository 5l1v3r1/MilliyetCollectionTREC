<DOC>
<DOCNO> 63338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/guncel/gun03.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KADIN TURİSTLERDEN HAYALİ TECAVÜZLER 
</HEADLINE>
<TEXT>
Güneşlenirken 
kıllı bir adam geldi ve... 
Kadın turistlerin bir kısmı, ülkesine döndükten sonra sigorta şirketinden para almak için tecavüz davası açıyor 
     İBRAHİM OKUMAMIŞ DHA 

     Başta Alman ve Ruslar olmak üzere Türkiye’de tatillerini geçiren bazı kadın turistler, ülkelerine dönünce sigorta ve acentelerden para almak, tatillerini bedavaya getirmek için Türkiye aleyhine çok sayıda dava açtı. Örneğin bir Alman turist, "Patara’da bikinimi çıkardım, kumsalda güneşleniyordum. Kalçasında beni olan kıllı bir adam gelip bana tecavüz etti" suçlamasıyla mahkemeye başvurdu. 
     
     Bana zorla halı aldırdı’ 
     Bir başka dava dosyasında ise şu ifadeler yer alıyor "Diskoya gitmek için taksiye bindim. Taksici bana seks yapmayı teklif etti. Kabul etmedim. Sonra beni halı mağazasına götürerek alışverişe zorladı. Diskoya geldiğimizde taksi parasını döviz olarak verdiğim. Dövizimi de çok ucuza aldı." 
     
     İncelemeler boş çıktı 
     Açılan davaların 47’sinin Antalya’yla ilgili çıkması üzerine konuyla ilgili görüşü sorulan Antalya İl Turizm Müdür Vekili Mesut Bahçe, "Yaptığımız incelemelerde suçlamaların hayali olduğunu gördük" diyerek sözkonusu tecavüzler hakkında hiçbir kayıta rastlanmadığını vurguladı. 
     



 GÜNCEL 













</TEXT>
</DOC>
