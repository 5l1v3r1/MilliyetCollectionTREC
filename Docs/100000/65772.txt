<DOC>
<DOCNO> 65772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/guncel/agun.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben de Alman liseliyim ama... 
</HEADLINE>
<TEXT>

Başrolünde oynadığı Avusturya filmiyle Avrupa kapılarını açan Şahnaz Çakıralp de bir Alman Lisesi mezunu... Ama o hırsın kol gezdiği okulda yarış atı olmayı reddetmiş. 
     BULUŞMALAR 
Ahmet Tulgar 

     Genç oyuncu Şahnaz Çakıralp, şu sıralar "Üzgünüm Leyla" dizisi ve Tiyatro İstanbul’daki "Çılgın Haftasonu" oyunu ile dikkat çekiyor. Çakıralp’le Alman Liseli olduğu için konuşmadım. Nedeni, yurtiçi ve yurtdışındaki başarılarıydı. 
     
     Siz güzelsiniz de, anneniz de güzellik kraliçesiydi, değil mi 
     Evet, 1967 Türkiye Üçüncü Güzeli. 
     
     Siz de ona mı çekmişsiniz 
     Evet. Göz yapım, ağız yapım benziyor. 
     
     Ergenlik çağınızda annenizi kıskanır mıydınız 
     Hayır, hiçbir zaman kıskanmadım. Bizim ailede bu tür şeyler pek önemsenmez. Annem dereceye girince çok sinema teklifi gelmiş. Bir ara mankenlik de yapmış ama sonra istememiş, babamla evlenmiş. 
     
     Babanız mı istememiş, o kendisi mi istememiş 
     Kendisi istememiş. Babam avukat, kesinlikle anneme "Yapamazsın" diye bir şey söylemez. 
     
     Avukat yerine hakim olsaydı söyleyebilir miydi 
     Hayır, zaten annem sonra ticaretle uğraştı. 
     
     Tek çocuk musunuz 
     Hayır, ağabeyim var bir tane. 
     
     O da oyuncu mu 
     Hayır, diplomat. Şu anda Brüksel’de. 
     
     Bir Beyaz Türk ailesisiniz. Eğitimizin nedir 
     Alman Lisesi. Niye gülüyorsunuz 
     
     Madem Alman Lisesi’nde okudunuz, bir demeç alalım sizden. 
     Geçenlerde okuldaydım. Hocalarım, "Son olay Üsküdar Amerikan Lisesi’nde oldu, Alman Lisesi suçlandı" dediler. Üzgündüler. 
     
     Siz kaç mezunusunuz 
     93. 
     
     HOCALARIM ÜZGÜN 
     Ağır bir okul Alman Lisesi, değil mi 
     Evet. Erkek öğrenciler saçları dökülmüş olarak bitirirler okulu. 
     
     Peki, Alman Lisesi öğrencilerini intihara sürükleyecek bir okul mu 
     Hayır. Ama Alman Lisesi öğrencileri çok hırslıdır. Aileleri onları bir at yarışına sokar gibi yetiştirirler. Ben veli toplantılarında bazı hocalarıma tercümanlık yapardım. Bir anne "Benim kızıma nasıl 10 vermez de 9 verirsiniz" dediğinde, hoca, "Lütfen Şahnaz, bu hanımı gönderir misin, deli bu, ne bu hırs" diyordu. Ama o zaman bu intihar olayları yoktu. 
     
     Sizin aileniz de hırslı mıydı 
     Hayır. Sınıflarımı geçerdim ama illa 9’la, 10’la, bunun hiç bir önemi yok. 
     
     Bu hırs zarar veriyor mu çocuklara, o yüzden mi sapkın fikirlere kapılıyorlar 
     Hayır, aileler çocuklarını hırslı yetiştiriyor diye çocuklar intihar etmez. Ben çok iyi bir öğrenci değil, yabancı dile yetenekliydim, kimyayı, matematiği severdim ama fiziği sevmezdim. 
     
     Bir genç kız, bir oyuncu olarak fiziğe önem vermez misiniz 
     Oyuncuların fiziklerine dikkat etmeleri gerekiyor. 
     
     Sonra konservatuvara mı gittiniz 
     Evet, 97’de de o bitti. Burada konservatuvarı kazanamasaydım ailem beni yurtdışına gönderecekti. 
     
     İyi Almanca, İngilizce bildiğinize göre yurtdışında da kariyer yapabilirsiniz, değil mi 
     Yurtdışında oynadım. Viyana’da "Yarasa" operetinde İda’yı oynadım. Hem de Viyana lehçesi ile. Hepsi Avusturyalı’ydı diğer oyuncuların. 
     
     Nerden buldular sizi 
     Ben bir Avusturya filminde başrol oynamıştım "Strasse nach İstanbul İstanbul’a giden yol ", orada görüp beğenmişler. Sonra bir Fransız filminde "Sürgün" de, Troçki’nin oğlunun sevgilisini oynadım. Tam bir Fransız sosyetik kadını. Fransızca oynadım. 
     
     O dönemde Troçki’nin kitaplarını okudunuz mu, yazdıklarından etkilendiniz mi 
     Tabii ki inceledim ama çekimlerim zaten üç gün sürdü. Benim Troçki ile karşılıklı sahnelerim de fazla olmadı. 
     
     "Dar Alanda Kısa Paslaşmalaröda ise taşralı bir kızı oynadınız. 
     Ama oyunculuk bu işte. 
     
     "Çılgın Haftasonu" nasıl gidiyor 
     Başladığımızdan beri kapalı gişe oynuyoruz. 
     
     Medyaya baksanız, sanki tiyatro hiç izlenmiyormuş gibi. Ama salonlar da dolu. 
     Evet, medya tiyatroyu gündeme getirmiyor. 
     
     Ama zaten sizlerin oynadığı da Çehov, Shakespeare filan değil, daha çok ticari farslar oynuyorsunuz. Neden daha önemli eserlerde oynama çabası içinde değilsiniz 
     Özel tiyatrolar daha çok komedi oynarlar, çok izlenir. 
     AİLEM HALA YAKIN TAKİPTE 
     Gencay Gürün Hanımefendi ile Haldun Dormen Beyefendi’nin de etkisi biraz bu Türk tiyatrosuna, değil mi 
     Ama bu tiyatroda Oscar Wilde’ın "İdeal Bir Koca"sı oynandı, o da kapalı gişeydi. 
     
     Komedi oynamak sahiden dram oynamaktan zor mudur Gülben Ergen bile bu klişeyi ezberlemiş durumda. 
     Tabii, insanları güldürmek ağlatmaktan zordur. 
     
     Ama şu sıralar Türk toplumu öyle manik bir durum içindeki bu kriz yüzünden, durup dururken de gülmeye başlayanlar oluyor. Şunu soracağım Aneniz konuşmanın içine hep bir figür olarak girdi. Bir Alman Liseli velisi olarak sizi oyunlarınızda da takip eder mi 
     Bizim ailede veli toplantısına babam gelirdi ama. 
     
     Oyunlara da o mu geliyor 
     Annemle babam benimle hep çok yakından ilgilendiler, hala da öyle. 
     
     Avrupa’yı avucuna aldı 
     Ahmet Tulgar oyuncu Şahnaz Çakıralp le yurtdışındaki parlak kariyerini konuştu. Bir Avusturya filminde başrol oynayan Çakıralp Yarasa’ operetinde rol alarak zor bir okul dediği Alman Lisesi’nin kazandırdığı dil avantajını kullandı. 
     



 GÜNCEL 












</TEXT>
</DOC>
