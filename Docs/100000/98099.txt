<DOC>
<DOCNO> 98099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yasam/yas13.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam dayağı delirtti 
</HEADLINE>
<TEXT>

     Konya’da namaz kıldırma tartışmasını ayırmak isterken cami imamı tarafından dövülen 84 yaşındaki Hüseyin Özel, akli dengesini kaybetti. 
     Beyşehir’e bağlı Bayındır köyünde, imam Abdülselam Uluçam, geçen salı günü sabah namazı için gelen dört kişilik cemaate sünnet namazını kıldırdı. Farz namazının kıldırılacağı sırada Uluçam’ın sürekli hata yaptığını iddia eden Mehmet Duvarcı, imamla tartıştı. 
     
     Rahleyle dövdü 
     İmam Uluçam da "Madem iyi biliyorsun giy şu cübbeyi de sen kıldır" dedi. Araya giren Özel, "Allah’ın evinde tartışmak günah" diyince sinirlenen imam, rahle ile yaşlı adamın başına vurdu. Cemaat, yere düşen Özel’i tekme tokat döven imamın elinden zor aldı. Beyin travması geçiren Hüseyin Özel’in akli dengesinde ciddi bozukluklar görüldüğü açıklandı. İmam ise köyden kaçtı. 
     



 YAŞAM 






















</TEXT>
</DOC>
