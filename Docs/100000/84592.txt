<DOC>
<DOCNO> 84592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sonspo06.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mondragon'a Kartal ve Cimbom hariç 2 talip daha var.. 
</HEADLINE>
<TEXT>

     Fransız futbol kulübü Metz'in, Kolombiyalı kaleci Mondragon ile ilgili olarak kesin kararını hala vermediği bildirildi. Konu ile ilgili Metz Kulübü'nün bir yöneticisi, Mondragon ile Türkiye'den Galatasaray ve Beşiktaş'la birlikte bir Fransız takımı ve bir yabancı takımın daha ciddi biçimde ilgilendiğini söyledi. 
     Metz yöneticisi, Fransa'da top oynaması yasaklanan Mondragon'un çifte pasaport davasından yargılandığını anımsatarak, 22 Mayıs tarihinde Paris'te yapılacak duruşmada Kolombiyalı kalecinin durumun kesinlik kazanacağını bildirdi. 
     Paris Mahkemesi'nin Mondragon'a yönelik Fransa'ya giriş yasağını kaldırmaması halinde, Kolombiyalı kaleciyle ilgilenen Fransız takımının yarıştan çekilmesi bekleniyor. 
     Metz takımının yöneticisi, Galatasaray'ın Mondragon için 2 milyon dolar önerdiğini belirterek, 3.5 milyon dolardan aşağı Kolombiyalı kaleciyi satmak istemediklerini bildirdi. 
     





</TEXT>
</DOC>
