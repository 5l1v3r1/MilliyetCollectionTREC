<DOC>
<DOCNO> 61559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sondun03.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir idam daha... 
</HEADLINE>
<TEXT>

     ABD'nin Texas eyaletinde, 1994 yılında hırsızlık yapmak için evine girdiği kadını öldürmek suçundan idam cezasına çarptıran mahkumun cezası infaz edildi. 
     Michael Moore 38 adlı mahkum, 35 yaşındaki Christa Bentley'i öldürdüğünü, cinayeti işlediğinin ertesi günü tutuklanmasının ardından itiraf etmişti. 
     Yetkililer, mahkumun, öldürdüğü Bentley'in kızının da aralarında olduğu 300 kadar kız hakkında bilgilerin kaydedilmiş olduğu bir defterinin bulunduğunu belirttiler. Moore'un liselerin yıllıklarından çekici bulduğu kızların listesini yaparak, onları takip ettiği kaydedildi. 
     Yetkililer listedeki kızlardan bazılarının adamın evlerine girdiği veya bu kişi tarafından yazılmış tehdit mektupları aldıkları yolunda şikayetlerde bulunduklarını ifade ettiler. 
     Moore'un cezasının infazı, geçen yıl Mart ayında, temyiz mahkemesi tarafından, infaza bir gün kala durdurulmuştu. Mahkeme, mahkum tarafından yapılan son temyiz başvurusunu Kasım ayında reddetmişti. 
     ABD'de geçen yıl uygulanan toplam 66 idam cezasından 17'sinin Texas eyaletinde infaz edildiği belirtiliyor. 
     






</TEXT>
</DOC>
