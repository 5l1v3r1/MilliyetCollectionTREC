<DOC>
<DOCNO> 62373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sondun20.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam "ABD'nin politikaları nefret üzerine kurulu" 
</HEADLINE>
<TEXT>

     Irak Devlet Başkanı Saddam Hüseyin, ''ABD'nin uluslararası hukuku kaprisine göre yorumladığını ve dış politikasının nefret üzerine kurulu olduğunu'' ileri sürdü. 
     Saddam Hüseyin, kabine toplantısında yaptığı konuşmada, ''Kişisel kin, hayvani güçle birleşince Afganistan, Filistin, Irak ve benzer ülkelerde harekatla sonuçlanıyor'' dedi. 
     Irak lideri konuşmasına şöyle devam etti 
     ''Haksızlık çok uzaklara gitmiş. Dünyadaki hiçbir kimse Amerikan Dışişleri Bakanı'na bir şey söylemeye cesaret edemiyor. Örneğin, uluslararası hukuku kaprisinize göre yorumlama hakkını nereden buluyorsunuz denilmiyor.'' ABD'nin dış politikasınının bu ülkeye nefret getirdiğini öne süren Saddam Hüseyin, ''Amerikan vatandaşı, kendisinden nefret eden bir dünyada yaşarken nasıl iyimser olabiliyor'' diye konuştu. 
     






</TEXT>
</DOC>
