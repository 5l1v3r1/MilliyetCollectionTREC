<DOC>
<DOCNO> 51588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun06.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz gençler kendi tarihlerini bilmiyor 
</HEADLINE>
<TEXT>

     Britannica Ansiklopedisi tarafından yaptırılan araştırma, İngiltere'de gençlerin, kendi tarihlerinin en önemli günlerini bile bilmeyecek kadar yaygın bir cehalet içinde olduklarını ortaya koydu. 
     Araştırmada, gençlerin yüzde 75'inin 1944'te yapılan Normandiya çıkarmasının tarihte ''D-Day'' diye anıldığından habersiz olduğu, yüzde 30'unun da bu günü İkinci Dünya Savaşı'nın bitişinin kutlandığı gün olarak hatırladığı ortaya çıktı. 
     15-24 yaş arasındaki gençlerin yüzde 80'inin Kraliçe Victoria'nın 
     64 yıl tahtta kaldığını, Sekizinci Henry'nin de 8 kez evlendiğini 
     bilmediklerini kaydeden araştırmacılar, ''işin komik tarafı, bu cehaletlerine rağmen gençlerin yüzde 70'i bilginin ve özellikle kendi tarihini bilmenin önemine inandığını belirtiyor. Gençlerin yüzde 10'u ise tarih bilgisini kendisini karşı cinsin önünde daha çekici kılacağı için önemli bulduğunu belirtiyor'' dedi. Durumu değerlendiren ''Eğitim Gönüllüleri Kampanyası'' Başkanı Nick Seaton ise İngiliz eğitim sistemini suçlarken, şunları söyledi ''Bu araştırma da ortaya koyuyor ki okullar, İngiliz tarihinin önemli olaylarını öğretmeyi bir sorumluluk alanı olarak algılamıyorlar. Bu mutlaka değişmeli.'' 
     






</TEXT>
</DOC>
