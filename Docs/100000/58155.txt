<DOC>
<DOCNO> 58155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo16.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Benetton'a yenilen Efes'e İtalyan basınından övgü 
</HEADLINE>
<TEXT>

     Basketbolda Erkekler Avrupa Ligi A 
     Grubu'nda İtalyan ekibi Benetton Trevisi'ya 88-86 yenilen Efes Pilsen, gösterdiği oyunla İtalyan basınından övgü aldı. 
     Maçın son saniyelerinde Efes Pilsen'den Kambala'nın faul atışlarını kaçırması, ardından kronometrenin hatalı olmasıyla sona eren maç için La Gazzetta dello Sport gazetesi, ''Titreme ve esrarengiz olay Treviso kazanıyor'' başlığını attı. 
     Noel Baba'nın Treviso'ya erken geldiğini yazan gazete, İtalyan ekibinde Garbajosa ve Marconato'nun inanılmaz şutlara imza attıklarını ve sonunda kronometrenin Efes'i dondurduğunu belirtti. 
     Gazete, Treviso'nun bu galibiyetle Avrupa'nın en iyi 16'sına girmek için büyük adım attığını kaydetti. 
     Corriere dello Sport gazetesi de Benetton'ın acı çekmeye karşın galibiyetlerine devam ettiğini belirtti. 
     Gazete, maçın en iyisini Efes Pilsen'den Marcus Brown olarak gösterdi. ''Treviso, bay acı çeken'' başlığını atan Tutto Sport gazetesi ise ''Marconato ve Pittis sonuca götürdü. Eski büyük Brown Türklere yetmedi. Kronometrede esrarengiz olay'' ifadesini kullandı. 
     






</TEXT>
</DOC>
