<DOC>
<DOCNO> 80305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yazar/pulur.html </URL>
<DATE> 2002/04/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kim okur bu yazıyı 
</HEADLINE>
<TEXT>

     OKUNMAYACAĞINI bile bile yazmak kadar zor, iç sıkıcı bir şey yok 
     Bu yazı, onlardan biri... 
     Türkçe üzerine, konuşulan dil üzerine yazılan yazıyı kim okur, kim dinler 
     Ama neyleyim ki, insanların da tahammül sınırı var... 
     
     TELEVİZYONLARDA bir reklam vardı, kamyon şoförü "Ağzı olan konuşuyor " diyordu. Maşallah şimdi de kalemi olan, ya da bilgisayarı, ekranı olan yazıyor. 
     Geçen gün biri "halk intizar ediyor" diye yazıyordu. 
     Demek halk bir şey bekliyormuş, "intizar", Arapça bir kelime "bekleme" anlamına gelir... Oysa yazar, halkın "beddua ettiğini" anlatmak istiyordu, "inkisar" diyeceğine "intizar" diyordu... 
     
     BİR başkası, anlattığı adamın, nasıl bir adam olduğunu belirtmek için "nalet adamın biri" demiş... Yani kötü, fena, uğursuz adam... Böylelerine "nalet" değil, "lanet" denir... 
     
     BİR de sık sık kullanılan bir deyim 
     "Cansiperane." 
     Bu da yanlış, "cansiperane" değil "cansiparane" "can"dan sonra "siper" değil, "sipar" gelecek... 
     Ne fark eder 
     "Cansiperane" derseniz göğsünü siper edercesine olur, "cansiparane" derseniz "canını feda edercesine" olur, doğrusu budur. 
     
     BİR de "Demoklesin kılıcı" var. 
     Bu da yanlış, Siracuse tiranının adı "Demokles" değil "Damokles..." 
     Peki "demokles" dilimize nasıl girmiş 
     Herhalde demokrasiye düşkünlüğümüzden 
     
     ŞİMDİ bazı dil ulemaları bize, bir kuralı hatırlatacaklar 
     "Galat - ı meşhur, fasih - i mehcurdan evladır." 
     Yani, yaygın yanlış, terk edilmiş doğru sözden daha üstündür. 
     Evet ama, özel isimleri değiştirmek bu kurala sığmaz. 
     Türkçe'nin ustalarından Şiar Yalçın örnek verir bu kural "nerduvan" yerine merdiven "midenüvaz" yerine maydonoz denilmesine uygundur. 
     
     ATTİLA İlhan, Selim İleri'ye yaptığı söyleşide bir anısını anlatır X ... "Yıldızlar Gece Büyür"ün çekimi sırasında önemli ve entelektüel sayılan oyunculardan biri yanına gelir 
     "Ağbi, burada dialogta, müz'iç, diye bir laf var, müziç ne demek " 
     Dizide oynamak için araya torpil koyan, kitap okur geçinen önemli oyuncu "Müz'iç"in anlamını bilmiyor bilmiyor olması bir yana, açıp sözlüğe de bakıp "rahatsızlık veren, usandıran" anlamına geldiğini de öğrenmiyor... 
     
     AKMERKEZ'in yanında Arnavutköy'e inen yokuşun sağında, Rum ayazmasının önünde, kırk yılın "Neş'e Meyhanesi" vardır, adını Fransızca yazmışlar "Neche ", biraz yukarıda bebek eşyaları satan bir dükkan var, en uygun adı bulmuşlar "Beşik" ama onu da Fransızca yazmışlar "Be chic" 
     
     BİZ de nelerle uğraşıyoruz. 
     Zaten başında da söyledik ya, bu yazıyı kimse okumaz. 
     ------------ 
     X İş Bankası Yayınları "Nam - ı Diğer Kaptan" 
     
     







Le Pen dersleri 


Kendi yarattığı kasırgalarla şenlenen gemi, Fransa... 


Malatya savaşı 


Askerin beklentisi ve temel sorun 


Tayyip Erdoğan inandırıcı olamıyor ama... 


Emekli aylıklarında hak, hukuk, adalet yok 


Hadi canım sende 


Başka Pen'le karıştırmayın lütfen 


Bankalar h l beklemede 


Sihirli değnek yok, ama... 


28 Şubat, "ikinci tur" muydu 


Taban ve tavan meselesi’ 


Vergin kadar konuş 


Kim okur bu yazıyı 


Seçim yasasına öncelik 


Patentlinin yerine jenerik ilaç, bize mahsus değil 


Sahte belge ile devleti soyan ceza görmesin mi 


</TEXT>
</DOC>
