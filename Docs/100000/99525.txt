<DOC>
<DOCNO> 99525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/siyaset/siy04.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
550 koltuğa 12 bin aday 
</HEADLINE>
<TEXT>

Erken seçimlere 23 parti katılabilecek. Ancak hangi ilin kaç milletvekili çıkaracağı kesinleşmedi. 150 bin sandıkta oy kullanılması bekleniyor 
     ERSAN ATAR Ankara 

     TBMM’de 3 Kasım’da yapılması kararlaştırılan erken genel seçimlere ilk belirlemelere göre 23 parti katılacak. Ancak bu sayının artabileceği belirtildi. 
     Yargıtay Başsavcılığı, 48 siyasi partiden 28’inin faal durumda olduğunu tespit ederken 12 bin 650 adayın Meclis’teki 550 koltuğa oturmak için yarışacağı kaydedildi. Ancak h l hangi ilin kaç milletvekili çıkaracağı kesinleşmedi. 
     Erken seçim kararının alınmasından sonra Yargıtay Cumhuriyet Başsavcılığı’nda hangi partilerin seçime katılabilecekleri çalışması yapıldı. Başsavcılık, kurulu 48 partiden 28’inin faal olduğunu belirten ve teşkilatlanma yapılarını içeren yazıyı Yüksek Seçim Kurulu’na YSK bildirdi. Listede, yeni kurulan YTP yer almazken, Meclis’te grubu bulunduğu için seçimlere katılabileceği kaydedildi. 
     İlk belirlemelere göre, seçimlere katılma hakkı elde eden 23 parti şöyle sıralandı 
     AKP, ANAP, ATP, BTP, BBP, CHP, DP, DTP, DEHAP, DSP, DYP, EMEP, HADEP, İP, LDP, MHP, MP, SP, TDP, ÖDP, YDP, TKP ve YTP. 
     Yargıtay Başsavcılığı ayrıca Devrimci Sosyalist İşçi Partisi, Demokrat Halk Partisi, Ulusal Birlik Partisi, Ulusal Muhtariyet Partisi, Yurt Partisi ve Türkiye Sosyalist İşçi Partisi’nin faal durumda olduğunu YSK’ya iletirken, bu partilerin seçime katılıp katılmayacakları konusunda son kararı YSK’nın vereceği kaydedildi. 
     Türkiye, 3 Kasım’da yaklaşık 150 bin sandıkta oy verecek, oy pusulaları için yaklaşık 450 ton filigranlı k ğıt kullanılacak. 
     
     Maliyeti her gün artırıyor 
Zamcı’ YSK Başkanı      YSK Başkanı Tufan Algan, erken seçim söylentilerinin ilk ortaya atıldığı günlerde seçimin 30 trilyona mal olacağını açıkladı. Algan, daha sonraki açıklamalarında kendilerine yaklaşık 30 - 40 trilyon lira gerektiğini söyledi. Algan, Meclis’te seçim kararının alınmasının ardından da seçimin maliyetinin 50 trilyon lirayı bulacağını dile getirdi. 
     



 SİYASET 




















</TEXT>
</DOC>
