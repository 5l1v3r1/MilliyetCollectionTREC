<DOC>
<DOCNO> 82916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/gun01.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanlığı ve Mimar Sinan Üniversitesi bu yüzden mahkemelik oldu 
</HEADLINE>
<TEXT>
Tarihi görüntüler sırra kadem bastı 
Atatürk’ün görüntülerini yanmaz film yapmak üzere teslim alan Mimar Sinan Üniversitesi, "Gizli bir depodalar" diyor ama... 
     ÖMER ERBİL İstanbul 

     Atatürk’ün "100. Doğum Yılı" kutlamaları çerçevesinde 1981 yılında Cumhurbaşkanlığı, Kara Kuvvetleri Komutanlığı ve Kültür Bakanlığı arşivlerinde bulunan nitrat tabanlı yanıcı özellikteki filmlerin, yanmaz hale getirilmesi kararlaştırıldı. Bunun için o dönem Kültür Bakanlığı’na bağlı İstanbul Sinema TV Enstitüsü görevlendirildi. Ancak enstitü 1983 yılında bakanlıktan ayrılarak Mİmar Sinan Üniversitesi’ne MSÜ bağlandı. 2 bin 311 film Ankara’dan vagonlarla İstanbul’a taşındı. Geniş güvenlik önlemleri altında filmler bir tutanakla üniversiteye teslim edildi. Filmler için Kültür Bakanlığı önce üniversiteye 1986 yılında 24 milyon lira, 1992 yılında da 350 milyon lira gönderdi. 4 yılda tamamlanıp birer kopyasının teslim edilmesi gereken filmlerin iade edilmemesi üzerine Kültür Bakanlığı ile MSÜ arasında yazışmalar başladı. Genelkurmay Başkanlığı da, Kültür Bakanlığı’ndan Kara Kuvvetleri Komutanlığı arşivinden alınan Atatürk’le doğrudan ilgili 368 adet filmin bir an önce teslim edilmesini istedi. 
     
     Dava 2001’de açıldı 
     Bunun üzerine Kültür Bakanlığı geçtiğimiz yıl mart ayında MSÜ aleyhine dava açtı. Bakanlık yanmaz hale getirilen bir kısım filmlerin özel arşivlerde kullanıldığını, bir kısmının akıbetinin bilinmediğini ileri sürerek, üniversiteyi filmleri tekelinde tutmakla suçladı. Ayrıca Kültür Bakanlığı, Cumhurbaşkanlığı arşivine iade edilen 23 kutu filmin de eksik olduğunu, 36 kutu film verildiğini iddia etti. Mahkeme de MSÜ’ye müzekkere göndererek filmleri sordu. Üniversite şu cevabı gönderdi "Filmler Sinema - TV Merkezi’ne ait havalandırması, ısısı ve nemi kontrol edilebilen, yeri herkesçe bilinmeyen özel bir depoda, emniyetli bir biçimde korunmaktadır. Bu yer ve filmler üçüncü şahıslar tarafından görülecekse emniyet açısından yeni bir yer sağlanmalıdır." Üniversite ayrıca 36 kutu filmin birbirleriyle ilgili olanlarının birleştirilip 23 kutuda toplandığını belirtti. 
     
Ata’nın cenazesinin çekimleri de kayıp      AKIBETİ belli olmayan filmlerden bazılarının isimleri şöyle İstiklal Harbi, Atatürk’ün Cenaze Töreni, Gazi’nin İzmir’e Girişi, Avusturya İmparatoru’nun İstanbul Ziyareti, Vahdettin’in Biat Merasimi, Çanakkale Muharebeleri, Sultan Reşat’ın Cenaze Töreni, Sultanahmet Mitingi. 
     
Üniversite rektörü de dertli Mahkeme bir bitsin hepsini öğreneceğiz’      MİMAR SİNAN ÜNİVERSİTESİ Rektörü Prof. Dr. İsmet Vildan Alptekin, konuyla ilgili şöyle konuşuyor "Film arşivini bir kez gezdim. Filmler kutuların içinde, dokunursan yanar’ denildi. Bizim de tereddütlerimiz var. Mahkeme sonuçlanınca buraya el atıp kapalı bir kutu olmaktan çıkaracağım. Filmler nerede, kaçı çevrildi, kaçı teslim edildi, hepsini öğreneceğiz." 
     



 GÜNCEL 



























</TEXT>
</DOC>
