<DOC>
<DOCNO> 51650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/ekonomi/eko05.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılardan alıma devam 
</HEADLINE>
<TEXT>

Son üç aydır alıcı konumlarını sürdüren yabancıların ağustostan bu yana net alımları 185.3 milyon dolara ulaştı. İlk 10 aydaki işlemleri ise 10 milyar doları buldu 
     EKONOMİ SERVİSİ 

     Borsayı yönlendiren yabancı yatırımcılar, son üç aydaki alıcı konumlarını korudular. Yabancı yatırımcılar ekim ayında 395.3 milyon dolarlık alış, 325 milyon dolarlık satış işlemi yaptılar. Böylece, yabancıların toplam işlem hacmi 720.3 milyon dolar olurken, net alımları ise 70.3 milyon dolar olarak gerçekleşti. 
     Bu yıla ocak ayında 254.1 milyon dolarlık alımla giren yabancı yatırımcılar, daha sonra satıcı pozisyonuna dönerek şubatta 25.4 milyon dolar, martta 88.1 milyon dolarlık satış yapmışlardı. Nisanda 232.9 milyon dolarlık alım gerçekleştiren yabancılar, yeniden satıcı pozisyonuna geçerek mayısta 52.6, haziranda 10.9, temmuzda da 128.2 milyon dolarlık satışa gitmişlerdi. Borsada iyimser beklentilerin etkisiyle yeniden alıcı pozisyonuna dönen yabancı yatırımcılar, ağustosta 77.1 milyon, eylülde de 37.9 milyon dolarlık alış yaptılar. 
     
     10 ayda 10 milyar dolarlık işlem 
     Yabancı yatırımcılar, yılın ilk 10 ayındaki toplam işlemleri ise 10 milyar 68 milyon doları buldu. Bunun 5 milyar 217 milyon dolarlık bölümünü alış, 4 milyar 850 milyon dolarını satış işlemleri oluşturdu. Ocak - ekim döneminde yabancıların net alımları 367.1 milyon dolar oldu. 
     Yabancılar ekimde en çok işlemi Yapı Kredi Bankası hisselerinde gerçekleştirdi. Bu hissede 61.6 milyon dolarlık alış, 53.6 milyon dolarlık satış yapan yabancıların toplam işlemleri 115.2 milyon dolar oldu. Yabancı yatırımcıların ekim ayında en çok işlem yaptığı ikinci hisse ise Turkcell oldu. Yabancılar, Turkcell hisse senetlerinde 52.8 milyon dolarlık alış, 29.5 milyon dolarlık satış olmak üzere toplam 82.3 milyon dolarlık işlem yaptı. 
     
En çok işlem yapılan ilk 10 hisse Milyon Hisse Alış Satış Toplam Yapı Kredi B. 61.6 53.6 115.2 Turkcell 52.8 29.5 82.3 Sabancı Holding 32.3 18.4 50.7 Tüpraş 25.3 24.3 49.6 İş Bankası C 20.5 23.2 43.7 Koç Holding 24.6 15.8 40.4 Akbank 18.6 20.7 39.3 Garanti Bankası 15.0 22.7 37.7 Vestel 20.2 9.7 29.9 Anadolu Efes 14.7 13.1 27.8      
     



 EKONOMİ 

















</TEXT>
</DOC>
