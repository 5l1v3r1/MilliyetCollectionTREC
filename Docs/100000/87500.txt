<DOC>
<DOCNO> 87500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/asik.html </URL>
<DATE> 2002/06/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kalkınız artık... 
</HEADLINE>
<TEXT>

     Hani memlekete büyük hizmetleri dokunmuş bir devlet adamı olur da... 
     Ülkesine bir dakika daha fazla hizmet için çırpınır... Onu anlarsınız... 
     Oysa bizimki tersine... 
     Ülkeyi Cumhuriyet tarihinin en büyük krizine sürüklemiş... Adam başına 3200 dolar milli geliri 2100 dolara düşürmüş... 
     Halkın 50 milyar dolarını banka hortumcularının cebine aktarmış... Sonra onları DGM’lerden kurtarmış. 
     Ne kadar hırsız ve katil varsa af çıkarıp sokaklara salmış. 
     Sol gösterip sağ vurmuş... 
     Emeğiyle geçinen milyonları işsizlik ve sefalete sürüklemiş... 
     Siz böylesinin koltuktan kalkmamakta direnmesine haramzadelere bir dakika fazla hizmet aşkından başka ne anlam verirsiniz 
     
     En azgın nehir bile dolu bir vazoya bir damla su ekleyemez. 
     Leo Tolstoy 

Trafik kriterleri      Alman milletvekili Claudia Roth’a sormuşlar 
     - Sizce Türkiye AB üyesi olabilir mi 
     - Olamaz, demiş... 
     - Neden olamaz 
     - Nedenini trafiğe çıkar çıkmaz anlarsınız... Hızlı araçlar sağdan, yavaş araçlar soldan gidiyor... Yaya geçidine yaklaşan araçlar yavaşlayacak yerde tam tersine hızlanıyor... 
     Roth haklı... AB’nin trafik kriterlerine de uyum sağlamak zorundayız. 
     
Gecenin fıkrası      Uzun bir seyahatten gece vakti dönen genç adam karısına merakla sorar 
     - Bana sadık kaldın mı 
     - Elbette kocacım, der genç kadın, seni beklemekle geçti günlerim... 
     Genç adam kadını arzuyla yatak odasına sürükler... Ateşli bir sevişmenin tam ortasında yandaki komşu güm güm duvarı vurur 
     - Yeter be, her gece aynı gürültü, çoluk çocuktan utanın be yahu... 
     
     Sadakat ancak, aşk, içgüdüleri bastırdığında söz konusu olur... Paul Cornel 
     
Kimler gelmiiişşş...      Avrupa - Türk İş Adamları Derneği ATİAD Başkanı Eşref Ünsal ve bir işadamları grubu geçenlerde Azerbaycan’ı ziyaret ettiler. Güzel anlar yaşadılar. Ancak Devlet Başkanı Haydar Aliyev tarafından karşılanırken küçük bir şok geçirdiler. Aliyev aynen şöyle konuştu 
     -Kimler gelmiiişşş... Kimler gelmiiişşş... Avrupa’daki başarılı Türk kerhanecilerimiz gelmiiişşş... Türk pezevenklerimiz gelmiiişşş... 
     Durum sonra anlaşıldı... Meğerse Azeri Türkçesi’nde işadamlarına karhaneci ya da pezevenk deniliyormuş. Aliyev bizimkilere iltifat etmiş. 
     

</TEXT>
</DOC>
