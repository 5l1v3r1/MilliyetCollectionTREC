<DOC>
<DOCNO> 66841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko10.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul kargo merkezi olacak’ 
</HEADLINE>
<TEXT>

Bakan Vural, DHL, TNT, FedEx gibi şirketlerin İstanbul’da kargo merkezi oluşturacağını söyledi 
     ÖNDER YILMAZ Ankara 

     Ulaştırma Bakanı Oktay Vural, İstanbul’un bölgesel kargo merkezi konumuna getirileceğini açıkladı. Vural, işadamı Sakıp Sabancı’nın Telekom’un neden özelleştirilmediğine ilişkin eleştirilerini ise, "Özelleştirmeden bilgisi yoksa bilgilendirelim. Telekom’un özelleştirilmesinde gecikme yoktur. Piyasalar uygun değil" diye yanıtladı. 
     
     DHL’nin başkanı geldi 
     Vural, Uluslararası Kargo Şirketi DHL yöneticilerinin Türkiye’deki yetkili kurumlarla temasa geçtiğini, kendisiyle de bir görüşme yaptıklarını kaydederek, "DHL gibi yabancı şirketler İstanbul’u kargo merkezi yapmak istiyor. Bu çerçevede DHL Başkanı da ziyaret etti. Bölgesel merkez oluşturmak istediklerini belirttiler" dedi. 
     Şirketin Afrika, Ortadoğu, yakın ve Uzak Asya’ya kargo dağıtımının İstanbul’dan gerçekleştireceğini vurgulayan Vural, "Birkaç ay içinde görüşme ve çalışmalar tamamlanacak. Konu karara bağlanacak. DHL dışında KNT, FedEx gibi uluslararası kargo şirketleri ve THY’nin de uluslararası irtibatları doğrultusunda İstanbul’da kargo merkezi oluşturulacak" dedi. 
     



 EKONOMİ 




















</TEXT>
</DOC>
