<DOC>
<DOCNO> 88052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yazar/okur.html </URL>
<DATE> 2002/06/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yeniden yapılanma 
</HEADLINE>
<TEXT>

     Faiz, döviz, borsa... Siyaset riskine göre yön çiziyor. Enflasyon düşük çıkmış. Merkez Bankası faizleri indirecek mi, indirmeyecek mi Tartışmıyor bile... 
     Sadece siyasetçiler var gündemde 
     Dün, Hazine 8 ay aradan sonra ilk kez iskontolu döviz cinsinden tahvil ihalesi açtı. Ama piyasa bu ihaleden çok MHP lideri Devlet Bahçeli’nin Meclis Grubu’nda yaptığı konuşmayı izlemeyi tercih etti. Şimdi cuma günü yapılacak liderler zirvesini bekliyor. 
     Ne diyelim 
     Kafalar bulandıkça bulanıyor. Biz kaos sürecini değişim için önemli bir sıçrama olarak görüyoruz. Yeniden yapılanma sürecinde bu sancılar yaşanacak. Önemli olan gerçekçi olmak, popülizme fazla prim vermeden hesabı kitabı iyi yapmak. 
     Sermayenin yapısı değişiyor. Pasta kavgası büyüyor. İşte örnek. Türkiye’nin en büyük holdingi yenide yapılanıyor. 
     
"Milliyiz"      İş Bankası Türkiye’nin kapitalistleşme sürecinde kurumsallaşmış en büyük organizasyonu... 
     İş Bankası Genel Müdürü Ersin Özince, "Kapitalizmin kuralı değişiyor. 81 iştirake sahip olan İş Bankası’nı verimli kılmak ve büyümesini devam ettirmek için yeni bir yola girdik" diyor. 
     Yeni yolun adı Globalleşme sürecine uyum sağlamak. Ulusal sermayeyi yaratmada öncülük, sermaye birikimini sağlamada üstlenilen rol ve gelinen nokta, "milliyiz" rolünü bile değiştirmeye zorluyor. İş Bankası’nın 1924’te üstlendiği rol ve bugün gelinen noktada değişim isteği kendimize özgü bir modeli zorunlu mu kılıyor 
     Bize göre hayır. 
     
Sermaye birikimi      Bir yıl içinde yeniden yapılanmada izlenecek model için tartışmalar sürecek. Ancak dünyaya bakalım bir kez. Örneğin, Almanya ve Japonya... 
     Almanya 1850 ile 1900’lü yılların ortasına kadar sanayileşmenin temelini böyle bir harçla yoğurmamış mı Japonya, farklı mı İngiltere ve ABD’de aile şirketlerinden doğan zaafiyetler zaman içinde profesyonellere teslim edilen bir geleneği doğurmamış mı 
     Hal böyle iken İş Bankası yönetiminin aldığı karara bağlı modeli zaman içinde alacağını öğreniyoruz. Çok ortaklı bir halka açık yapı var karşımızda. 
     Çünkü yüzde 28 hissesi CHP, yüzde 46 hissesi İş Bankası çalışanlarının kurduğu Emekli Sandığı Vakfı’nın geri kalan kısım hisseleri halka açık. 
     
Yatırımcıların durumu      İMKB’yi en fazla ilgilendirecek konu. Biliyoruz ki, İş Bankası’nda bir kademelik bir hareket, borsa endeksini en az 15 puan ya aşağı, ya da yukarı çekiyor. 
     Yatırımcılar açısından bakıldığında da bu operasyon hisseleri nasıl etkiler sorusu önem kazanıyor. 
     Öncelikle, bu operasyon orta vadede sermaye piyasasını olumlu etkiler. Halka açıklık oranlarının artması, halka arzlarla birlikte halka arz stratejisinin değişmesi, azınlık hakları, şirket birleşmeleri ya da ayrılıklarındaki vergi mevzuatının düzenlenmesi, Türk ticaret hukukunda reform, sermaye piyasası pastasını büyütür. 
     İş Bankası’nın yeniden yapılanması değerleme konusundaki soru işaretlerini ortadan kaldırır. Kurulacak yapılara göre yönetimin bağımsız hale gelmesi güveni artırır. Bugünkü yapısıyla yabancılar açısından ciddi handikap olarak görülen bu yapının değişmesi riskleri minimize eder. En önemlisi her tarafından iştirak fışkıran İş Bankası, rakipleriyle rekabet gücünü artırır. 
     Ya handikaplar Onlar da düşündürür. 
     Birlikte düşüneceğiz 
     
     







Bahçeli ve basın 


Türkiye'deki evrensel bir başarı açlığı 


Ya seversin... 


Bahçeli tutarlı 


Kelime haznemiz bizi yansıtıyor 


Bahçeli, seçim kampanyası için düğmeye bastı 


Siyasi defile... 


Parti kurmak kolay da... 


Enflasyona rabbena mı, ettehıyyatü mü 


Futbol gıcığı 


Takvimi yakalamak... 


Kahvehane sohbeti için rehber 


Yeniden yapılanma 


Devlet Bahçeli’nin açık sözlülüğü 


Daha 180 dakika var 


Dava çeşidi çok 


İş Bankası’ndaki CHP hisselerinin satış formülü 


</TEXT>
</DOC>
