<DOC>
<DOCNO> 74985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/ekonomi/eko00.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurullara tırpan geliyor 
</HEADLINE>
<TEXT>

Başbakan Ecevit, bir süredir rahatsız’ olduğu belirtilen özerk kurullarda yeni düzenleme yapılacağını açıkladı. Ecevit, "İtiraf ediyorum, ölçüyü kaçırdık, başına buyruk kuruluşlar haline geldiler" dedi 
     EKONOMİ SERVİSİ 

     Başbakan Bülent Ecevit, "İtiraf ediyorum özerk kurullarda ölçüyü kaçırdık. Pazar ekonomisinin gereği, IMF’nin isteğidir denilerek birçok kamu kuruluşu hükümetin etki ve denetim alanı dışında, başına buyruk kuruluşlar haline geldi" dedi. Başbakan, kurullar hakkında yeni düzenleme yapma kararı aldıklarını ve çalışma başlatıldığını da belirtti. 
     Önceki gün başlayan ve dün de devam eden İstanbul Forum’da konuşan Başbakan Ecevit, bir süredir Ankara kulislerinde rahatsız olduğu’ konuşulan özerk kurullar hakkında çarpıcı açıklamalarda bulundu. 
     İşadamlarının Ankara’ya geldiklerinde, sorunlarının hükümet tarafından bilindiğini fark ettiklerini, ama yetkinin de hükümetin elinden kaçtığını gördüklerini ifade eden Başbakan Ecevit, "İşadamları karşılarında hükümeti görmek istiyor. Onun için özerkleştirme konusunda ölçüyü kaçırdığımız gibi konuyu yeniden gözden geçirmemiz ve dengeli, sağlıklı işler hale getirmemiz gerekiyor" dedi. 
     
     Düzenleme başlatılıyor 
     Başbakan Ecevit, yeni düzenlemenin ipuçlarını da verdi. Ecevit, "Yasa hazırlığı görevi verdik. Özerkleştirmede en büyük zararı üretken sektör görüyor ama bankacılık alanında ve başka bazı duyarlı konularda devlet tümüyle devre dışı bırakılmış oluyor. Buna biz tahammül edebiliriz ama halk tahammül edemiyor. Onun için özellikle siyasetin işlevleri arasında sağlıklı bir denge kurulması gerektiğine inanıyorum ve bunu yapmaya çalışacağız. Özerklik ile siyaset işlevleri arasında sağlıklı bir denge kurulması gerektiğine inanıyorum" diye konuştu. 
     
Ecevit’ten üç mesaj      1- Nihayet kara göründü’ 
     Başbakan Ecevit, İstanbul Forum’da son ekonomik gelişmeleri de değerlendirdi ve "Ekonomi nihayet düzlüğe çıkmaya başlamış gibi görünüyor. Nihayet ufukta kara göründü" dedi. Cesur adımlar atılmasaydı IMF’nin Türkiye’ye bu cömertliği gösteremeyeceğini belirten Başbakan, şöyle konuştu 
     "Bazı çevreler hızlı büyümenin enflasyonu da hızlandıracağından kaygı duyuyorlar. Ben buna katılmıyorum. Büyüme Türk milletinin hakkıdır. Bu toplumun dinamizmini değerlendirmek için bir seferberlik açmamız gerekiyor. Küçülmeyi sindiremiyorum. Enflasyonist akımlara olabildiğince fırsat verilmeksizin büyümekten, kendi toplumumuzun gücünden korkmamalıyız. Yeter ki sağlam kaynaklara dayansın. Kamu harcamalarında tutumlu davranılsın." 
     
     2- İstifimizi hiç bozmadık’ 
     Asya ve Rusya krizlerinden sonra yaşanan depremler ve 11 Eylül krizine işaret eden Ecevit, "Hükümet bu durumda, bu aşamada görevi devraldı. Üçlü koalisyon hükümeti hiçbir şekilde klasik anlamda politikacılık tavrı içinde olmadı. Çok objektif biçimde, nesnel bir şekilde her eleştiriyi göze alarak bir tutum izledi. Hiç istifimizi bozmadan, büyük bir kararlılıkla işimizi sürdürdük" dedi. 
     TL’nin değer kazanmasının ekonominin güçlenmeye başladığının işareti olduğuna değinen Ecevit, "TL’nin değerlenmesinin dışsatımı güçleştirdiği öne sürülüyor. Dışsatımımızın artması için illa paramızın değerini düşük tutmak gerektiğine inanmıyorum. Kanımca dışsatımı desteklemek için vergi ve bazı girdi fiyatları gibi başka destekler de sağlanabilir" diye konuştu. 
     
     3- Sürümden kazanın’ 
     Üretimi artırmak için tüketimi de artırmanın gerekliliğine inandığını söyleyen Ecevit, tüketimi artırmanın sağlıklı yolunun da girişimcileri yüksek k r yerine sürümden kazandırmaya alıştırmak olduğunu kaydetti. Geçen yılın sonlarında özellikle Ankara’da birçok girişimcinin büyük bir indirim kampanyası başlattığını hatırlatan Ecevit, "İndirim dükk nları, mağazaları doldurdu. Enflasyonu artırmadan herkes k rlı çıktı. Tüketimi artırmanın sağlıklı bir yolu da girişimcilerimizi yüksek k r yerine sürümden kazanmaya alıştırmaktır" dedi. 
     
Dokuz kuruldan altısı faaliyette      Devlette şimdiye kadar dokuz özerk kurum kurulması kararı alındı. Bu kurumlardan altısı da faaliyete geçmiş durumda. 
     

</TEXT>
</DOC>
