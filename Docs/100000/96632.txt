<DOC>
<DOCNO> 96632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur17.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de zafer Fen Liselerinin 
</HEADLINE>
<TEXT>

     Öğrenci Seçme Sınavı'nda ÖSS en başarılı adaylar, daha önce bir üniversiteyi bitirenler arasından çıkarken, lise son sınıf düzeyindeki adaylar son sıralarda yer aldı. 
     İstanbul Atatürk Fen Lisesi, İskenderun İstiklal Makzume Anadolu Lisesi, Aydın Fen Lisesi, İstanbul Lisesi ve Ankara Atatürk Anadolu Lisesi, geçen yıl olduğu gibi bu yıl da dereceye öğrenci soktu. 
     2002-ÖSS sonuçlarına ilişkin verilerde yapılan incelemelere göre, 
     lise son sınıf düzeyindeki adaylar sınavda diğer adaylar kadar başarılı olamadı. Bu yıl lise son sınıf düzeyinde ÖSS'ye giren ve sınavı geçerli sayılan 519 bin 170 adaydan 325 bin 903'ü yüzde 62.8 105 ve üzerinde puan aldı. Bu adaylardan ancak 192 bin 755'i yüzde 37.1 120 ve üzerinde puan alarak lisans programlarını tercih etme hakkı kazandı. Sınavda en yüksek başarıyı ise bir üniversiteyi bitirmiş adaylar elde etti. Bu durumdaki 56 bin 300 adaydan 51 bin 686'sı yüzde 91.8 105 ve üstünde puan kazandı. Üniversite mezunu adayların 31 bin 430'u yüzde 55.8 lisans programlarını tercih edebilecek. 
     
     BAŞARILI OKULLAR 
     2002-ÖSS'de geçen yıllarda olduğu gibi bu yıl da devlet liseleri 
     başarı sıralamasında önlerde yer aldı. 
     Devlet fen liseleri yüzde 99.7 başarı oranıyla en başarılı okullar oldu. Devlet fen liselerinden sınava giren 3 bin 978 adaydan 3 bin 968'i 105 ve üzerinde puan aldı. Bu adaylardan 3 bin 925'inin 120 ve 
     üstünde puan aldığı tespit edildi. 
     Devlet fen liselerini özel fen liseleri yüzde 99.0 , Anadolu liseleri yüzde 98.5 , askeri lise yüzde 97.4 , yabancı dil ağırlıklı liseler yüzde 97.2 , öğretmen liseleri yüzde 96.3 , yabancı dille öğretim yapan özel liseler yüzde 94.1 ve özel liseler yüzde 89.8 izledi. 
     Mesleki ve teknik liseler ile akşam liseleri ise başarı yönünden son sıralarda yer aldılar. 
     
     DERECEYE ABONELER 
     Türkiye'nin gözde okulları arasında yer alan ve genellikle dereceye öğrenci sokan okullar, bu yıl da başarı gösterdiler. 
     İstanbul Atatürk Fen Lisesi, İskenderun İstiklal Makzume Anadolu Lisesi, Aydın Fen Lisesi ve Ankara Atatürk Anadolu Lisesi, geçen yıl olduğu gibi bu yıl da dereceye öğrenci soktu. 
     Geçen yıl yapılan ÖSS sonucunda da İskenderun İstiklal Makzume Anadolu Lisesi'nden Mert Poyraz 189.621 puanla sayısal alanda birinci, Ankara Atatürk Anadolu Lisesi'nden Tuğcan Aktaş ile İstanbul Lisesi'nden Serdar Kemal Balcı sayısal alanda 189.390'ar puanla ikinci, Aydın Fen Lisesi'nden Görkem Çakıröz 171.245 puanla sözel alanda üçüncü, İstanbul Atatürk Fen Lisesi'nden Murat Balaban da eşit ağırlıklı alanda 172.205 puanla ikinci olmuştu. 
     Bu yıl gerçekleştirilen ÖSS'de ise dereceye giren adayların 8'i Anadolu liselerinden, 3'ü devlet fen liselerinden çıktı. 
     
     BAŞARILI İLLER 
     2002-ÖSS'de başarılı olan iller puan türlerinin ortalamalarına 
     göre farklılık gösterdi. Ankara, sayısal puan türünde en başarılı il olurken puan ortalaması 110.131 , eşit ağırlıklı puan türünde Antalya puan ortalaması 111.954 , sözel puan türünde de Aksaray puan ortalaması 114.495 ilk sırada yer aldı. Hem sözel hem de sayısal puanları içeren eşit ağırlıklı puan türüne göre yapılan sıralamada, İstanbul 17. sıraya yerleşti. Eşit ağırlıklı puan türüne göre ilk on sırayı Antalya, Ankara, İzmir, Aksaray, Aydın, Konya, Kırşehir, Kilis, İçel ve Denizli aldı. Bu puan türüne göre Hakkari son sırada geldi. Eşit ağırlıklı puan türüne göre son sıralarda genellikle Doğu ve Güneydoğu Anadolu bölgelerindeki iller ile 1999 yılında deprem felaketine uğrayan bazı iller yer aldı. Sözel puan türüne göre, Aksaray'ın ardından ikinciliği 114.242 ortalamayla Antalya, üçüncülüğü 114.074 ile Kırşehir, dördüncülüğü 113.821 ortalamayla Kilis, beşinciliği 113.628 ile İzmir elde etti. Sayısal puan türüne göre ise Ankara'yı 109.827 ortalamayla Antalya, 109.331 ortalamayla Konya, 109.056 ortalamayla İzmir, 108.976 ortalamayla Mersin izledi. 
     





</TEXT>
</DOC>
