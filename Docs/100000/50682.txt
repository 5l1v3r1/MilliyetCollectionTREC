<DOC>
<DOCNO> 50682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yazar/bila.html </URL>
<DATE> 2001/11/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yılmaz'ın çıkışı 
</HEADLINE>
<TEXT>

     ANAP lideri ve Başbakan Yardımcısı Mesut Yılmaz'ın idari ve siyasi reformları da içeren bir ekonomik programla yaptığı çıkış, hem ekonomik hem siyasi açıdan bu haftanın önemli gündem maddelerinden birini oluşturabilir. 
     Yılmaz'ın program çıkışıyla, ANAP'tan yükselen diğer sesler arasında bir bağlantı var mı 
     Örneğin, başını ANAP Genel Başkanvekili Erkan Mumcu'nun çektiği bazı değerlendirmeler ve öneriler, Yılmaz'ın da yaklaşımını yansıtıyor mu 
     DSP ve MHP'nin ideolojiye dayalı çağdışı partiler olduğu, bu partilerin çürümeye yüz tuttuğu gibi koalisyonda tartışma yaratmaya aday değerlendirmeler Yılmaz'ın da katıldığı görüşler mi 
     Yılmaz bu sorulara "hayır" yanıtını veriyor. 
     ANAP liderinin dün yaptığımız görüşmede değerlendirmesi şöyle oldu 
     "Bu tür savlar kişisel niteliktedir. Biz önerilerimizi saptamak için bir süredir çalışma yürütüyorduk. Bu çerçevede milletvekilleri de kişisel görüşlerini içeren bazı raporlar sundular. Ancak MKYK'nın değerlendirmesi ve hazırladığı rapor esastır ve ANAP'ın görüşlerini yansıtır. Diğerleri kişiseldir." 
     Yılmaz, bu değerlendirmesiyle basına yansıyan bu tür saptamalar ve değerlendirmeleri sahiplenmedi. 
     "Bizim" dedi, "ANAP olarak üzerinde durduğumuz ve istediğimiz şudur 
     Türkiye, 2002 yılını çok iyi değerlendirmelidir. 2002 yılının sonuna kadar idari, siyasi ve ekonomik yapısal reformlarını tamamlamalıdır. Bunu yapmalıdır ki, 2003 yılından itibaren yükselmeye başlasın. 2002 yılı sıkıntı çekilen son yıl olsun. Mali milat olarak bilinen uygulama başlamadan Türkiye, yapısal değişimini bitirsin ve ekonomi düzlüğe çıkabilsin. Eğer 2002 yılında da bunu gerçekleştiremezsek krizi geride bırakmamız zorlaşacaktır. Benim üzerinde durduğum budur." 
     Yılmaz, 2002 yılını belirleyici yıl ve yapısal reformları da krizden çıkışın tek yolu olarak görüyor. Koalisyonun bütün gücünü de buna yönlendirmeyi öneriyor. 
     ANAP liderinin bu yaklaşımı 2002 yılı içinde bir erken seçim düşüncesi taşımadığını da gösteriyor. 
     Hükümetin ekonomide yol almadan seçimi gündemine almaya niyetli olmadığı anlaşılıyor. 
     
     







Afganistan ve Türkler 


Yılmaz'ın çıkışı 


Bu ilişkilere dikkat 1 


Artan Talep kur Yükselen enflasyon 


"Aydın" kime denir 


Erez'in gözüyle Türkiye 


Konulu’ Gece Kadınları 


Derviş’ten Meclis’e büyük iftira 


100 liralık kredinin 14.3 lirası batmış 


</TEXT>
</DOC>
