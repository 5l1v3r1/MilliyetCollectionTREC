<DOC>
<DOCNO> 69123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yazar/theper.html </URL>
<DATE> 2002/02/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Siz tazminatı alın 
</HEADLINE>
<TEXT>

     Ekonomik bunalım nedeni ile işimizden çıkarılmıştık. Çıkarken kıdem tazminatımızı vermediler, iş imkanı doğduğunda yeniden işe alacaklardı. Ben kıdem tazminatımı talep edebilir miyim, yoksa işe alınmamı beklemek zorunda mıyım 
     K. T. - İstanbul 
     
     Ekonomik bunalım sizin gibi pek çok kişiyi mağdur etti. Bu bir gerçek, ancak madem ki işinize son verildi, siz kıdem tazminatınızı bir kere talep edin ve alabiliyorsanız alın, kıdem tazminatınızı almak iş imkanı açıldığında yeniden işe başlamanıza mani değil. Zira işe alınmak için ne kadar bekleyeceğiniz belli mi Tavsiyem tazminatınızı almadan değil alarak beklemeniz. Sonra bir şey daha var. 
     İş Kanunu değiştirilmek isteniliyor. Buna göre 
     "İşveren ekonomik, teknolojik, yapısal ve benzeri işletme, işyeri ve işin gerekleri sonucu topluca veya bir ay içinde en az on işçiyi işten çıkarmak istediğinde bunu en az otuz gün önceden bir yazı ile işyeri sendika temsilciliklerine veya işçi temsilcilerine, ilgili bölge müdürlüğüne ve iş kurumuna bildirir. 
     Bu bildirimde düşünülen işçi çıkarmaların sebepleri, bundan etkilenecek işçi sayısı ve grupları ile işe son verme işlemlerinin ne kadarlık bir zaman diliminde gerçekleşeceğine ilişkin bilgilerin bulunması zorunludur. 
     Bildirimden sonra, temsilcilerle işveren arasında yapılacak görüşmelerde toplu işçi çıkarmanın önlenmesi ya da çıkarılacak işçi sayısının azaltılması yahut çıkarmanın işçiler açısının en olumsuz etkilerinin en aza indirilmesi konuları ele alınır. Görüşmelerin sonunda toplantının yapıldığını gösteren bir belge düzenlenir." 
     Bu madde bu kadarla bitmiyor. Ancak bu kadarı dahi yeter. Yani sizin yeniden işe alınmanız artık zor, bu maddelerin yasalaşması ihtimaline binaen sermayedar biraz zor yatırım yapar, yabancı sermaye ise uzaktan aklımıza güler. 
     
     







İslam ve yaşama sevinci 


Zafer ve Bayram 


Kum saati 


AB karşıtı parti 


İnternetin geleceği 


"Gomonist" demekten vezgeçtiler... 


Operada öğrenciye tam bilet 


Siz tazminatı alın 


Bu postacı kapıyı 1 defa çalıyor 


Berlin’de işçi Ahmet’ şimdi taksici’ 


</TEXT>
</DOC>
