<DOC>
<DOCNO> 87837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yazar/yilmaz.html </URL>
<DATE> 2002/06/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Karamehmet taş üstüne taş koydu 
</HEADLINE>
<TEXT>

     Bodrum Antik Sur Restorasyonu projesi için Bodrum’dayız... 1998 yılında, Halikarnassos olarak da bilinen ve antik Bodrum kentini çevreleyen surların, Myndos Kapı ve Osmanlı Kalesi’nin günümüzde kalan bölümlerinin restorasyonuna başlanmış ve bitirilmiş. Projenin üçüncü ayağı ise Bodrum Antik Tiyatrosu... Türkiye"nin ilk GSM operatörü Turkcell ile cep telefonu şirketi Ericsson bütünlüklü projenin sponsorları. Restorasyonu, iyişleştirilmesi, halka açılması ve onarımı, bakımı firmalarca üstleniyor. Bodrum’un kültür ve tarih dokusuna 200 bin dolara yakın bir kaynak aktarılıyor. Bu rakam Topkapı Sarayı için harcanan paranın çok üzerinde ama yankısı o kadar güçlü olmuyor. 
     Neden 
     Başta bizde patronlar, sosyal yatırımlarının karşılığını ünlenerek almaya çok meraklılardır. Bir tanesi hariç... Mehmet Emin Karamehmet. Çukurova Grubu’nun Yönetim Kurulu Başkanı Karamehmet’i bugüne kadar bir gazeteci ile sohbet edene rastlanmamıştır. Bodrum Antik Tiyatro restorasyonu çalışmalarının başlaması nedeniyle düzenlenen törende dikkat ettim, Karamehmet yalnızca gazetecilerle değil, davetli erkan ile de muhabbete girmiyor. Nezaketen beden dilini kullanmakla yetiniyor. Başı hafif yana yatık önde, adımları hızlı ve büyük, yere inmeye hazır meraklı bakışlarına etrafı tararken değen ince bir tebessümün yansıması, kısa çok kısa bir süre için. Asla bu tebessüm ifadesi yakınındakileri cesaretlendirecek ölçüye varmıyor. 
     En yakınındakiler mesai arkadaşları... Espri paylaşımı, hal hatır yoklamaları birbirlerine tanıdıkları bir ayrıcalık. Antik Tiyatro için ödüller verilirken, Ericsson Yönetim Kurulu üyesi ve Çukurova Grubu üst düzey yöneticisi Ersin Pamuksüzer, bu ayrıcalığı su yüzüne çıkarmaya niyetliydi ve itiraf etti 
     Artık şirketten buraya kaynak aktarma gayretim bir sır olmaktan çıktı .. 
     Bodrum Antik Tiyatro restorasyon çalışmaları açılışını yapan Kültür Bakanı İstemihan Talay, "Kültüre yalnızca devlet yatırım yapar" anlayışını yıktıklarını anlatırken, Çukurova ile ilişki kurmakta güçlük çekmediğini, Karamehmet’in çocukluk arkadaşı olduğunu da söyledi. Bizim Bodrum’da öğrendiğimiz, Karamehmet’in buraya olan hayranlığı ve ille de kültür ve tarih dokusuna yatırım yapma isteği. Karamehmet’in isteği oldu da açılışta, Bakan Talay ile birlikte antik tiyatronun bir taşını birlikte yerine koydular. İşçilere destek olarak... 
     
The Marmara’da yemek      Törenin ardından The Marmara’nın terasında yemek yedik. Karamehmet erkanla oturdu, erkanla kalktı. Yöneticileri ve etrafını saran başkanlar da.Turkcell Genel Müdürü Muzaffer Akpınar ve Pamuksüzer ile sohbet edebildik. Pamuksüzer’in gözünde pembe çerçeveli, pembe camlı bir gözlük, yüzünde mutluluk ifadesi. İşini başarmış, Sur Restorasyonu’nda yolun yarısına gelmiş... Türkiye’nin ise önünde başarmak zorunda olduğu uzun bir ekonomik, siyasi süreç var. 
     Pamuksüzer, "Ecevit rahatsızlanmasaydı, dolar kaç lira olacaktı, reel sektör bu durumdan farklı mı olacaktı" rahatlığı içinde. 
     Ya siyasi istikrar .. 
     "5 - 6 seçim geçirir, yerine oturur... Yapısal dönüşümler hızlı olmaz...." 
     Pamuksüzer pembe gözlüğünden takmamızı tavsiye etti, ben de numaralı olmazsa takabileceğimi söyledim ve noktayı koyduk. 
     
Konuşamıyoruz bile...      Turkcell Genel Müdürü Muzaffer Akpınar, Çukurova’yı GSM teknolojisine sokan Penta Dış Ticaret ve Tekstil şirketinin Yönetim Kurulu Başkanı Murat Vargı’nın ortağıydı... Grupla genç yaşına karşılık kısa sayılmayacak bir geçmişi var. Turkcell’in ekonomik krizde gördüklerini anlatıyor... 
     2001’de abone iptalleri yoğun olmuş. Bu yılın ilk üç ayında iptallerin yanı sıra 511 bin yeni giriş kaydetmişler. Toplamında bakıldığında abone sayısı artış göstererek 12.7 milyona çıkmış. Kriz en çok konuşma sürelerine vurmuş durumda. 2000 yılına göre ortalama konuşma süresi 100 saniyelerden, 50 saniyelere inmiş. GSM faturalarına ilişkin müjdeli bir haber pek yok. Buna gerekçe olarak da devletin yüzde 60’lara ulaşan oranda vergi kesmesini gösteriyor. Avrupa ülkelerinde bu oran en fazla yüzde 20’yi buluyor. 
     Turkcell’in Kazakistan, Azarbeycan, Moldova ve KKTC’de de ulusal dolaşım yatırımları bulunuyor. Bu ülkelerde toplam abone sayısı 1 milyon 300 bine ulaşmış durumda. Dünya GSM liginde 100 milyonun üzerinde abonesi olan şirketleri düşününce, bizim 3.6 milyar dolar yatırım yapan en büyük şirketimiz Turkcell bile büyük kalmıyor. 
     Kriz işte bu demek... Dünya liginin kıyısında dolaşırken, her an ipten düşme tehlikesi yaşamak. Bilmem anlatabiliyor muyum, Sayın Pamuksüzer... 
     
     







Maç ve millet’ 


Çırak kimmiş 


Çakmakoğlu İdamda ısrarlıyız 


Serinkanlı düşünmek ve sakin geçiş... 


Top ve sehpa 


Bir mektup ve bir şirket 


Brezilya’yı niye yenemedik 


Milli Takım forması ve Türk gibi oynamak 


AB ile Türkiye’de ilk zirve 


Anadolu solu ve türban 


Yeni hükümetin şekline göre devam mı, tamam mı ’ belli olacak 


Karamehmet taş üstüne taş koydu 


</TEXT>
</DOC>
