<DOC>
<DOCNO> 83289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo04.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den dev bir tesis daha... 
</HEADLINE>
<TEXT>

     Fenerbahçe'nin Konya'nın Beyşehir ilçesinde futbol ve kürek-yelken takımının yaz kampı için kurmayı planladığı tesisin yaklaşık 4 milyon dolara mal olacağı bildirildi. 
     Beyşehir Belediye Başkanı Adil Bayındır'dan alınan bilgiye göre, gölü, Fenerbahçe Kulübü'ne tarihi ve doğal güzellikleri ile ünlü Beyşehir ilçesinde belediye tarafından sembolik bir ücret karşılığı verilen göl kenarındaki 167 dönüm arazi, sarı lacivertli futbolcu ve yelken-kürek takımı sporcularının kamp mekanı olacak. 
     Bayındır, Fenerbahçe tarafından hazırlanan projede söz konusu arazinin Samandıra tesislerinin bir benzeri olacağını, kurulacak tesiste 3 futbol sahası, tenis kontları, yüzme havuzu, apart tarzında yapılmış konaklama tesisleri ile kürek-yelken takımının depolarının yer alacağını bildirdi. 
     Futbol ve kürek-yelken takımı sporcularının yaz kampı için kurulacak tesisin yaklaşık 4 milyon dolara mal olacağını belirten Bayındır, ''Fenerbahçe Kulüp Başkanı Aziz Yıldırım ile teknik heyet bu ay sonunda Beyşehir'e gelerek, son incelemelerini yapacaklar. Tesis inşaatına en kısa sürede başlanacağını umuyoruz'' dedi. 
     Söz konusu tesisin Beyşehir'in dünya genelinde tanıtımına katkı sağlayacağını da belirten Bayındır, ''Şimdiden güzide bir kulübümüze ev sahipliği yapacak olmanın sevincini yaşıyoruz'' diye konuştu. 
     





</TEXT>
</DOC>
