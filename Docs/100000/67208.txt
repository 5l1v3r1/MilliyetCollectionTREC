<DOC>
<DOCNO> 67208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yasam/yas06.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne biçim kaza olmuş’ kazası 
</HEADLINE>
<TEXT>

Kaza yapmış araçları incelemeye dalan’ şoför, belediye otobüsünü şarampole yuvarladı 6 ÖLÜ, 21 YARALI 
     ŞAHİSMAİL GEZiCi Elazığ DHA 

     Elazığ Bingöl Karayolu’nun 32. kilometresinde Baltaşı Belediyesi’ne ait otobüs şarampole yuvarlandı yolculardan 6’sı öldü, 21’i yaralandı. 
     Bingöl’den Elazığ’a giden Recep Süner yönetimindeki, Elazığ’ın Baltaşı beldesine ait belediye otobüsü dikkatsizlik nedeniyle devrildi. Otobüste bulunan yolculardan Kasım Demiroğlu, Ahmet Kılıç, Hüseyin Taş ve Gönül Akdeniz, Celal Yıldırım ve kimliği belirlenemeyen bir kadın öldü. 21 yaralıdan ikisinin durumunun ağır olduğu açıklandı. 
     
     Dikkati dağılmış 
     "Yolda kaza yapmış iki araç gördüm. Bu kazayı izlerken dikkatim dağıldı" diyen otobüs sürücüsü Recep Süner, "Biraz da süratliydim. O anda direksiyon hakimiyetini kaybettim ve şarampole yuvarlandık" diye konuştu. 
     Kazada yaralanan yolculardan Ercan ve Efrahim Özdemir de, şoförün aracı süratli ve dikkatsiz kullanıdğını belirterek, otobüs şoförünün yol kenarında meydana gelen bir başka kazayı izlemesi sonucu kaza yaptıklarını söylediler. 
     
     Karayolları kan gölüne döndü 

</TEXT>
</DOC>
