<DOC>
<DOCNO> 56551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/siyaset/asiy.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtuluş’u Konya’dan başlattı 
</HEADLINE>
<TEXT>
Erbakan bela okudu 
Siyasete devam’ mesajını yineleyen Erbakan, "Millet geçmiş seçimlerde dediklerimize uymadı" dedi ve ekledi Allah da onların belalarını verdi 
     FEVZİ KIZILKOYUN Konya DHA 

     Eski RP Genel Başkanı Necmettin Erbakan'ın 33 yıllık dostu Osman Akaseven, "Artık yaşlandık, yerimizi gençlere bırakalım" çağrısında bulundu. Ancak "siyasete devam" diyen Erbakan, "Bize oy vermeyen milletin Allah belasını verdi" diye konuştu. 
     Esnaf ve Sanatk rlar Derneği Konya Şubesi'nin davetlisi olarak Konya'ya gelen Erbakan'la birlikte, 2 bin kişinin bulunduğu davete katılan Akaseven'ın anlattığı anılar ilgiyle karşılandı. "Ereğlili sucu pehlivan" olarak tanınan Akaseven 75 , 33 yıldır Erbakan ile birlikte Milli Görüş için mücadele verdiğini kaydederek, "Şimdi burada gençleri görünce eskiyi hatırlıyorum. Mücadelemizi hatırlıyorum. Ancak artık yaşlandık. Gençlerin önünü açarak onların bu mücadelede yer almasına izin vermenin zamanı geldi" dedi. 
     
     Başörtüsü zulmü 
     "Efsane Başbakan Erbakan", "Hocamıza sadakat şerefimizdir", "Mazlumlar sizi bekliyor", "Dayan Filistin Hocam Geliyor" slagonlarıyla karşılanan Erbakan ise, siyasetten çekilmediği mesajını verirken, Türkiye'de yaşanan açlık ve sefaletin temelinde başörtüsü zulmünün yattığını öne sürdü. 
     Yemeğe katılanları SP'ye oy vermeye çağıran Erbakan, şunları söyledi "Tek başımıza iktidar olabileceğimiz korkusu RP'yi kapattırdı. SP, Türkiye'nin yeni kurtuluş hareketidir. 33 yıldır iki şeye değindik. Saadetin tek yolu vardır, o da oylarınızı doğru yere vermektir. Millet geçmiş seçimlerde dediklerimize uymadı, 'Ya rabbi, ben belamı istiyorum' diye oylarını diğer partilere verdi. Allah da belalarını verdi. SP nurtopu gibi yeni bir çocuk olarak doğdu. Tek çıkar yol SP ve adil düzendir. Kurtuluş Konya'dan başlayacak." 
     
Dilinden çok çekti...      Necmettin Erbakan, RP’nin kapatılma gerekçelerinde de yer alan konuşmasında, "RP için çalışmayanları patates dininden" olmakla suçlamıştı. Erbakan 13 Ocak 1991’de şunları söylemişti "RP’ye hizmet etmezsen hiçbir ibadetin kabul olmaz. Çünkü başka türlü Müslümanlık olmaz. Refah bu ordudur. Bütün gücünle bu ordunun büyümesi için çalışacaksın. Çalışmaz isen patates dinindensin. Bu parti İslami cihat ordusudur. Kendi kendime cihat ediyorum diye faaliyette bulunamazsın. Kararg ha bağlı olmak zorundasın. Çalışacaksan, burada çalışacaksın. Müslüman mısın Bu orduda asker olmaya mecbursun." 
     
Yeğen de Hoca’ya uydu      Almanya'daki Milli Görüş Teşkilatı’nın başkanı ve Necmettin Erbakan'ın yeğeni Mehmet Sabri Erbakan, Türkiye'nin güneydoğusunun Kürdistan’ olduğunu söyledi. Erbakan, Berlin Yabancılar Danışmanı Barbara John’un göreve gelişinin 20. yılı nedeniyle bir yemek düzenledi. Yemekte, önceki gün iki Kürt derneğinin standlarına Türkiye'nin güneydoğusunu Kürdistan olarak gösteren bir harita asmalarıyla başlayan tartışma da gündeme geldi. Erbakan şunları söyledi "Tartışacak bir şey yok. Kürdistan, Anadolu denmesi gibi bir şey. Nasıl Trabzon'a Pontus diyorsak, orası da Kürdistan'dır. Atatürk bile Kürdistan'ı eyalet olarak görüyordu." 
     



 SİYASET 
















</TEXT>
</DOC>
