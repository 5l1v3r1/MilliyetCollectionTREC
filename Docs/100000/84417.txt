<DOC>
<DOCNO> 84417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sontur19.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in Hindistan ve Pakistan programı açıklandı... 
</HEADLINE>
<TEXT>

     Başbakan Bülent Ecevit, 23-25 Mayıs tarihleri arasında Pakistan ve Afganistan'ı ziyaret edecek. 
     Başbakan Ecevit'in basın müşaviri Cem Avcı'nın verdiği bilgiye göre Ecevit, 23 Mayıs Perşembe günü sabah saatlerinde Başbakanlığa ait özel uçak ATA ile Pakistan'ın başkenti islamabad'a hareket edecek. 
     23-24 Mayıs günleri Pakistan'daki temaslarını gerçekleştirecek 
     olan Ecevit, 25 Mayıs Cumartesi günü Afganistan'a geçecek. Ecevit bu ülkede Afganistan Geçici Yönetimi Başkanı Hamit Karzai ile görüşecek. Ecevit diğer temaslarının ardından bu ülkeden ayrılarak İslamabad üzerinden Türkiye dönmek üzere hareket edecek. Başbakan Ecevit'e gezisi sırasında eşi ve DSP Genel Başkan Yardımcısı Rahşan Ecevit ile sınırlı bir heyet eşlik edecek. Başbakan Ecevit'in ziyaretini gerçekleştireceğinin açıklanmasından bir süre önce Dışişleri Bakanlığı Müsteşar Yardımcısı Ali Tuygan ve Ortadoğu Genel Müdürü Büyükelçi Türkekul Kurttekin, Başbakan Ecevit'in Or-An kentindeki konutuna gelerek ziyaret hakkında bilgi verdiler. Başbakan Ecevit'in Dışişleri Danışmanı Ertuğrul Çırağan da özel bir evrak imzalatmak üzere öğleden önce Ecevit'in konutuna geldi. 
     
     SEZER İLE GÖRÜŞTÜ 
     Bu arada Başbakan Ecevit'in bugün sabah saatlerinde kendisini telefonla arayan KKTC Cumhurbaşkanı Rauf Denktaş ile görüştüğü bildirildi. 
     Başbakan Ecevit'in haftalık olağan görüşme günü olması dolayısıyla Cumhurbaşkanı Ahmet Sezer'i de telefonla arayarak bir süre görüştüğü kaydedildi. 
     





</TEXT>
</DOC>
