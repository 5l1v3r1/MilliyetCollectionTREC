<DOC>
<DOCNO> 56294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yazar/temelkuran.html </URL>
<DATE> 2001/12/09/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hayal müptelası diyorlar sana, doğru mu 
</HEADLINE>
<TEXT>

"Amelie", "Yüzüklerin Efendisi", "Harry Potter"... Biz neden bu hayal dünyalarının müptelası olduk Bunları izleyip bunları okudukça boğup içimize attığımız çocuklara pansuman mı yaptık 
     Deniz kıyısından taş toplarken tuhaf bir şey olur. Önce en beyazları toplamaya başlarsınız her ne demekse en "kusursuz" olanları. Gözünüz taşlara alıştıkça sarı damarlıların da güzel olduğunu düşünürsünüz. Yeşil damarlılar da hiç fena değildir aslında. Esasında sarı taşlar da güzeldir. Şu benekli de çok şaşırtıcı değil mi 
     Derken en sıradan gri taşlar bile çok enteresan görünmeye başlar gözünüze. En sonunda aslında bütün taşların olağanüstü güzel olduğunun farkına varırsınız. Gözünüz taşın kıymetini anlar. Böylece kabul eder taşlar sizi kendi dünyalarına. Bir taşın on adım ötede duran aynı renkte olan kardeşini bulursunuz,bir başka taşın kırılmış yarısının ayrıldığı sevgilisi olduğunu hayal edersiniz, aynı renkteki daha büyük bir taş da annesidir belki de Tam siz de taşlardan biri kadar tanıdıkça onları 
     "Haydi çocuğum, gitme vakti " 
     Taşların dünyasından insanların dünyasına geri dönme vaktidir. Kucağınızda taşlar ve karmaşık kocaman dünyayla annenizin yanına döndüğünüzde birden bütün hikaye parça parça dökülür eteğinizden. Artık anlatılacak bir şey kalmamıştır. O yeşil taşı neden aldığınızı, sarı damarlıları neden sevdiğinizi, bu aptal gri taşı neden çok enteresan bulduğunuzu, bir taşın sevgilisi olabileceğini nasıl hayal ettiğinizi asla anlatamazsınız. Taşların dünyası insanların dünyasına tercüme edilemez, bunu anlarsınız. Hayaller, "çöp" olur. 
     
     Çocuk bilgeliği 
     Tırnaklarımızla düzlediğimiz jelatinlerin kıymetini nasıl biçiyorduk Diğerlerinden daha renkli bir peçeteyi aylarca saklamamızın nedeni neydi Şu eski kovboy filmlerindeki Kızılderililere benzemiyor muyduk Renkli cam parçalarını altından daha değerli zannetmemizle alay etmiyor muydu "yetişkinler" Oysa -Cemil Meriç söylemişti galiba- camın tarihi daha temizdi altından yani çok haklıydık aslında. Öyle değil mi Jelatinler daha temiz değil mi paradan ve taşların dünyası daha renkli değil mi insanlarınkinden Büyümek, bütün bu "hakikatli kıymetler sistemini" terk etmek zorunda bırakır sizi. Oysa hayatınızın sonuna kadar bunu arayacaksınız. Gri bir taşa bakıp şaşırmak Bu bilgeliği yeniden bulmak için nafile uğraşacaksınız. Picasso’nun en son resimlerinin çocuk resimlerine benzemesinin de nedeni budur aslında. Gri bir taşa bakıp şaşırma bilgeliğine geri dönmek ister yalnızca... Bu yüzden dehadır. Bir çocuk gibi olabildiği için. 
     
     Amelie, Harry ve Yüzükler 
     Herkes birbirine Harry Potter kitaplarını, Yüzüklerin Efendisi’ni okuyunca, Amelie filmini izleyince nasıl hissettiğini açıklamaya çalışıyor 
     "Sanki başka bir dünyaya gittim. Başka biri oldum sanki " 
     Gerçekten hayal başka bir dünyaya mı götürür sizi Yoksa içinize geri mi döndürür Yani aslında belki de başka bir dünyaya gitmek değildir bu, içinizdeki o eski dünyayı bulmaktır sadece. Taşların kıymetini bilen, jelatinlere ihtimamla davranan ve renkli cam parçalarının gerçekten de dünyanın en kıymetli şeyleri olduğunu bilen o eski dünyaya geri dönmektir. Peki nasıl oluyor da bu çok kişisel sandığınız, sadece size ait sandığınız his uluslarüstü bir dünyaya dönüşüyor Yüzüklerin Efendisi yüzyılın en iyi romanlarından biri seçiliyor. Harry Potter en çok satan kitap oluyor. Ve Amelie filmi bütün Avrupa’da bir şimdiki zaman efsanesine dönüşüyor. Bunların etrafında oluşan ilişkilerle yeni bir dünya kuruluyor. İnsanlar birbirlerine gri bir taşın neden enteresan olduğunu anlatır gibi kitapların, filmlerin kahramanlarını anlatıyor, tartışıyor. Sanki tüm dünya çocuk bilgeliğini, renkli camlara şaşırma, taşları anlama bilgeliğini arıyor. Sanki tüm dünya çocukluğunu arıyor. 
     
     Klinikleşmiş ruhlar 
     Öyle bir çağda, öyle bir uygarlıkta yaşıyoruz ki, taşlara şaşırdığınızı açıklamak için sanatçı olmak zorundasınız. Sanatçı değilseniz deli ilan edilirsiniz. Doğumu, ölümü ve arasında olup biten her şeyi klinikleştiren, insanı baştan hasta kabul eden bir uygarlık bu. Öyle ki, kafanızdan geçen şeylerin "sağlığından" bile sorumlusunuz. Ruhunuz klinikleştirilmiş durumda Niye diliniz sürçtü Aklınızdan hastalıklı bir şey mi geçiyordu Rüyanızda niye ıslak bir kedi gördünüz Cinsellikle ilgili bir probleminiz mi var Farelerden niye korkuyorsunuz Cinsel bir saplantınız mı var yoksa Böyle böyle didik didik edildi ruhlarımız. Artık her hissimizin klinik bir adı ve mutlaka bir tedavisi var İşte böyle bir dünyanın büyük sıkıntısıdır Amelie’yi, Yüzüklerin Efendisi’ni, Harry Potter’ı birer dev efsaneye dönüştüren. "Hepsi hayal" konforu içinde "saçmalama" hakkıdır bu hayal dünyalarına müptela olmanızı sağlayan. 
     Neil Postman "Çocukluğun Yokoluşu" kitabında, çocukluk denen kavramın nasıl icat edildiğini anlatır. Postman’a göre önceleri çocukluk diye ayrı bir kategori yokmuş. Onlar sadece küçük boyutlu insanlarmış. Matbaanın icat edilmesiyle birlikte bilginin karmaşıklaşması insanları yetişkinler ve çocuklar olarak ikiye ayırmış. Sonra yetişkinler dünyası çocuklara ait olmayan, gerçek olmayan bir çocukluk icat etmiş. Biliyorsunuz işte, "küçük melekler", "her daim mutlu mahluklar" falan filan. 
     Öyle görünüyor ki, sıkıntıdan başka böyle bir nedeni de var hayal müptelaları olmamızın. Matbaanın icadıyla birlikte yok edilen çocukluğumuzu aramaktayız. Hayal kurmanın insanları verimsizleştirdiğini bize öğreten bir uygarlıktan bıkmışız. Bu filmleri, kitapları okuyarak içimizin boğulmuş çocuklarına pansuman yapmaktayız. 
     
     







Kadın argosu... 


Başka kimler var 


Hayatı sevebilmek, tabii bütün renkleri ile 


Benim spor sayfalarım 


İnsan Hakları günü - 2010 


Özel okullar da fedakarlık yapsın 


Tavır neden değişti 


Yanılmışım, sebepsiz sevgi’ yokmuş 


Mavi Akım’dan korkmuş, ANAP’a sığınmış .. 


"Gidemediğin yer senin değildir" 


Havadan sudan bir yazı 


1 Trilyon dolarlık özelleştirme 


Hayal müptelası diyorlar sana, doğru mu 


"Kapalı Kapılar"ın erdemi 


Sürpriz sonuç Türkiye 3, Arjantin 0 


Şakir Eczacıbaşı Oscar Wilde’ı yazdı 


</TEXT>
</DOC>
