<DOC>
<DOCNO> 58616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sonspo04.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidolu Kings'e Clippers şoku.. 
</HEADLINE>
<TEXT>

     ABD Profesyonel Basketbol Ligi NBA'de Los Angeles Clippers'a 101-85 yenilen Sacramento Kings, üst üste 2. yenilgisine uğrarken, New York Knicks'i 87-86 yenen Washington Wizards, üst üste 9. galibiyetini elde etti. 
     Batı Konferansı Pasifik Grubu ikincisi Sacramento Kings, aynı grupta 3. sırada bulunan Los Angeles Clippers ile deplasmanda karşı karşıya geldi. 
     Los Angeles'daki maçta, yedeklerle sahaya çıkan ve 28 dakika oynayan Hidayet Türkoğlu, 9 şuttan 3'ünde isabet bularak 8 sayı sayı attı, ayrıca 3 ribaunt aldı, 3 de asist yaptı. Takımda Doug Christie ve yedeklerden Bobby Jackson 19'ar sayı, Vlade Divaç 12 sayı, 12 ribaund gerçekleştirdi. 
     Chris Webber, ayak bileğindeki sakatlığı nedeniyle üst üste 2. 
     maçına çıkamazken, takımın skorer oyuncusu Predrag Stojakoviç, toplam 33 dakika oynadığı maçta, 19 şuttan 3'ünü değerlendirerek 7 sayı atabildi. Takımda Mateen Cleavis da sakatlığı nedeniyle forma giyemedi. Clippers'da ise Elton Brand 26 sayı ve 13 ribaunt, Jeff McInnis de 16 sayı gerçekleştirdi. Bu sezon evinde 14. zaferine ulaşan Clippers'da, Michael Olowokandi bu yıl en yüksek sayılı 13 ve en yüksek ribauntlu 11 maçını çıkardı. Doğu Konferansı Atlantik Grubu'nda 3. sırada yeralan Washington Wizards, 5. sıradaki New York Knicks'i deplasmanda 87-86 yenerek üst üste 9. galibiyetine ulaştı. Wizards'da, Michael Jordan 26 sayı, Hubert Davis 14 sayı, Tyronn Lue da 12 sayı kaydetti. Lue, böylece bu sezon bir maçtaki en yüksek skorunu egale etmiş oldu. Son 7 maçında 6. yenilgisine uğrayan Knicks'de ise Allan Houston ve Kurt Thomas 16'şar sayı üretti. Sonuçlar şöyle 
     
     
Atlanta Hawks-Charlotte Hornets 101-88 Cleveland Cavaliers-Indiana Pacers 103-109 New York Knicks-Washington Wizards 86-87 New Jersey Nets-Utah Jazz 90-104 Chicago Bulls-Minnesota Timberwolves 74-95 Dallas Mavericks-Orlando Magic 102-80 Houston Rockets-Milwaukee Bucks 115-110 Denver Nuggets-Golden State Warriors 101-105 Phoenix Suns-Portland Trail Blazers 102-90 Seattle Supersonics-Detroit Pistons 117-89 Los Angeles Clippers-Sacramento Kings 101-85 
     






</TEXT>
</DOC>
