<DOC>
<DOCNO> 88409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/guncel/gun10.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe şarkı DGM’lik oldu 
</HEADLINE>
<TEXT>

     FARUK BALIKÇI Diyarbakır 

     Diyarbakır 2. Kültür ve Sanat Festivali’nin kapanış konserinde "Herne Peş" adlı Kürtçe şarkıyı söyledikleri gerekçesiyle 11 kadın müzisyen gözaltına alındı. Sorgularından sonra DGM’ye sevkedilen kadınlar, tutuksuz yargılanmak üzere serbest bırakıldı. 
     Diyarbakır Büyükşehir Belediyesi’nin düzenlediği festivalin son gününde Benu -Sen surlarında kapanış konseri veren Koma Asmin adlı grup, Kürtçe "Herne Peş’ şarkısını söyledi. Yöresel kıyafetlerini giyerek dün basının karşısına çıkan grup üyeleri adına konuşan Serap Sönmez, 3 - 4 yıldır Kürtçe türküler söyleyen bir grup olduklarını, "Herne Peş"in PKK ile bir ilgisi bulunmadığını, 50 yıldır bölgede söylendiğini ve Nevruz’da da seslendirildiğini kaydetti. Türküde kadına sesleniş bulunduğunu kaydeden Sönmez, "Festivale gölge düşürdüler. Elbiselerimiz kışkırtmanın bir ifade biçimi değildir. İnsan hayatının zenginliğidir" dedi. 
     



 GÜNCEL 
















</TEXT>
</DOC>
