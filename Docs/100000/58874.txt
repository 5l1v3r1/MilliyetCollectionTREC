<DOC>
<DOCNO> 58874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/yasam/yas07.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar yine silaha sarıldı 
</HEADLINE>
<TEXT>

2. Dünya Savaşı’ndan bu yana silaha el sürmeyen’ Japonlar, operasyonla bir balıkçı teknesini batırdı... 
     DIŞ HABERLER SERVİSİ 

     Japonya’nın güneybatısında cumartesi günü Kuzey Kore casus gemisi olduğundan şüphelenilen bir balıkçı gemisi, Japon sınır muhafızlarınca batırıldı. 10’un üzerinde devriye gemisinin yanı sıra 13 savaş uçağının da katıldığı bir operasyonla batırılan balıkçı teknesi, İkinci Dünya Savaşı’nın sona ermesinden bu yana Japon güçleri tarafından batırılan ilk deniz aracı olarak kayıtlara geçti. Japonya, geminin mürettebatından 2’sinin ölmesi, 13’ünün kaybolmasıyla sonuçlanan çatışmayı meşru müdafaa olarak niteledi. 
     
     Şüpheli gemi ateş açtı 
     Japon yetkililer, dün yayımlanan önceki gece çekilmiş video görüntülerinde, şüpheli geminin Japon hücumbotlarına roket attığının ve bir başka Japon gemisine ateş açtığının görüldüğünü söyledi. 15 kişilik olduğu tahmin edilen şüpheli balıkçı gemisinin mürettebatının 2’sinin cesedi bulundu, diğerlerininse kayıp olduğu açıklandı. 
     



 YAŞAM 




















</TEXT>
</DOC>
