<DOC>
<DOCNO> 86106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/soneko10.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'ye doğalgaz geliyor 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, Denizli'ye doğalgaz hattı getirileceğini ve bu kentin elektrik iletim hatlarının yeraltına alınacağını söyledi. 
     Denizli'de temaslarda bulunan Bakan Zeki Çakan, Vali Yusuf Ziya Göksu ile Belediye Başkanı Ali Aygören'i ziyaret etti. 
     Denizli Organize Sanayi Bölgesi'nde yapımı tamamlanan Birlik Enerji Santrali'nin açılışı da Enerji ve Tabii Kaynaklar Bakanı Çakan tarafından yapıldı. 
     Zeki Çakan temasları sırasında, Denizli'ye iki müjde vereceğini söyledi. Bunlardan ilkinin Denizli'ye doğalgaz getirilmesi olduğunu bildiren Zeki Çakan, şöyle devam etti 
     ''Denizli kenti de bir süre sonra doğalgaz kullanma imkanına kavuşacak. Bu konuda Botaş gerekli çalışmaları yapıyor. İkinci müjdem ise, Denizli'deki elektrik iletim hatlarının yer altına alınacağıdır. 
     Elektrik hatlarının yeraltına alınması konusunda İzmir pilot bölge 
     seçildi. Denizli'yi elektrik hatlarının yeraltına alınması konsunda öncelikli il seçtik. Denizli'de enerji nakil hatların yeraltna alınması için 2 trilyon lira ayırdık.'' Bakü-Tiflis-Ceyhan petrol boru hattının Türkiye için önem taşıdığını da anlatan Bakan Çakan, ''Bakü-Tiflis-Ceyhan hattı sayesinde Türkiye yılda 300 milyon dolar kazanacak'' dedi. Dünyada enerji kaybı standart yüzdesinin 7 olduğunu dile getiren Enerji ve Tabii Kaynaklar Bakanı Zeki Çakan, Denizli'de bu rakamın 7,4 olduğunu, enerji kaybını da gelecek yıl yüzde 7'ye, dünya standartlarına çekeceklerini kaydetti. Çakan'ın açılışını yaptığı Birlik Enerji Santrali'nin, Denizli Organize Sanayi Bölgesi'nin tüm enerji gereksinimini karşılayacağı belirtildi. 126 ortaklı Birlik Enerji Şirketi'nin kurduğu fuel-oil santralinin yılda 288 milyon kilovatsaat elektrik üreteceği belirtildi. Enerji Santrali'nin açılışında konuşan Denizli Sanayi Odası Başkanı ve Birlik Enerji Firması Yönetim Kurulu Başkanı Abdülkadir Uslu, çevre dostu, kükürt deşarjı olmayan, doğalgaz yakıtına dönüşüm imkanı bulunan Birlik Enerji Santralı'nın, Denizli'ye hayırlı olmasını istedi. 
     





</TEXT>
</DOC>
