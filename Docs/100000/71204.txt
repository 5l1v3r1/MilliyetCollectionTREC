<DOC>
<DOCNO> 71204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/guncel/gun04.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Almanya'da yakalandı 
</HEADLINE>
<TEXT>

     TOLGA ŞARDAN Ankara 

     Hakkındaki kesinleşmiş 6 yıllık hapis cezası nedeniyle uluslararası düzeyde aranan Susurluk Davası Ali Fevzi Bir Almanya'da yakalandı. Bir'in yakalanması için Ankara'dan 3 kişilik özel bir ekip gönderildi. 
     Milliyet'in ortaya çıkarttığı "Futbolda Şike" soruşturmasının bir numaralı ismi olan Bir'in, yasadışı yolları kullanarak yurtdışına kaçtığı belirlendi. Milliyet ile Milano'da görüşme yaptıktan sonra Almanya'ya geçtiği belirlenen Bir'in yakalanması için 3 gün önce özel bir ekip hazırlandı. Emniyet Genel Müdürlüğü Kaçakçılık ve Organize Suçlarla Mücadele Dairesi ile İstihbarat Daire Başkanlığı'ndan oluşturulan özel ekip, Bir'in Almanya'daki yerinin belirlenmesi üzerine bu ülkeye gönderildi. 
     Özel ekibin Alman Kriminal Suç Dairesi BKEA uzmanlarıyla yaptığı temaslar sonucu Bir, dün gece yarısı saat 24.00 sıralarında, Düsseldorf'ta kaldığı 5 yıldızlı otelde yakaladı. Bir'in Türkiye'deki bağlantılarını takibe alan polis, uluslararası düzeyde İnterpol tarafından önceki gün aranmaya başlanan ünlü ismin Şenol Dede adına otelde yer ayırtıp kaldığını belirledi. 
     Otelde tek başınayken yakayı ele veren Bir, Türkiye'nin arama kararı nedeniyle, "iade edilmek koşuluyla" Alman polisi tarafından gözaltına alındı. 
     



 GÜNCEL 















</TEXT>
</DOC>
