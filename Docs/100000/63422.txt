<DOC>
<DOCNO> 63422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/soneko20.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, 2002'de ekonomik toparlanma bekliyor 
</HEADLINE>
<TEXT>

     Avrupa Birliği ekonomisinin bu yıl içinde toparlanması bekleniyor. 
     Avrupa Komisyonu tarafından yaptırılan araştırmada, euro kuşağını oluşturan AB üyesi 12 ülkenin ekonomisinin, bu yılın başlarında hafif, güze doğru giderek hızlanan bir toparlanma göstererek, 2002 yılı için yüzde 1.3'lük bir büyüme göstereceği tahmini yapıldı. 
     Araştırmanın, Avrupa ekonomisi için ABD'ye yönelen 11 Eylül saldırılarından kaynaklanan bazı risklerin gerçekleşmediğini gösterdiği, bunun da ekonomik toparlanmayı olumlu etkileyeceği belirtiliyor. 
     Ekonomik toparlanma beklentisinin bütçe açıkları kaygı uyandıran Almanya için özellikli iyi bir haber olduğu kaydediliyor. 
     Avrupa ekonomisindeki toparlanmanın Almanya'nın bütçe açığını euro kuşağındaki ülkeler için kabul edilen sınırlar içinde tutabilmesine yardımcı olacağı ifade ediliyor. 
     






</TEXT>
</DOC>
