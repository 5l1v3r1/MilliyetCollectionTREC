<DOC>
<DOCNO> 99006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/guncel/gun08.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah spor yapmak sağlığa zararlı mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     İngiltere Brunel Üniversitesi, yaş ortalaması 18 olan 14 erkek yüzücüyle yaptığı araştırmada, insanlarda bağışıklık sistemini bastıran stres hormonu "cortisol"un sabahları en yüksek değerde olduğunu, bu hormonun spordan sonra daha da arttığını saptadı. Araştırmaya göre, sabah sporu yapanlarda enfeksiyon olasılığı artıyor. Bilim adamları, bu araştırmaya dayanarak, strese neden olan "cortisol" hormonunun en düşük düzeyde olduğu akşam saatlerinde spor yapılmasını önerdi. Sabah sporu sağlığa zararlı mı 
     
     Prof. Dr. Burhan Uslu Spor hekimi 
Sağlığa zararlı değil      Sabah sporunu özellikle aç karnına tavsiye ediyoruz. Sağlığa zararı söz konusu değil. Sporla hormonlarda değişik artışlar olur ama bu enfeksiyon riskini artırır’ diye bir şey söz konusu olamaz. Çünkü spor yapan insan sağlığına kavuşur. Sağlık için spor’ diyoruz. Sabah sporu yapmak için havanın en nemli olduğu saat seçilirse bu tabii ki birtakım rahatsızlıklara neden olabilir. Ancak sabah sporu her bakımdan yararlıdır. Spor yapanların genel sağlık durumu çok iyi olmalı. Sıcak havalarda özellikle sıvı alımı çok önemli. Sporda mevsim ve hava şartları da göz önünde bulundurulmalı. Spor yapan herkesin çekaptan geçmesini de öneriyoruz. 
     
     Doç. Dr. Suat Karaküçük Gazi Üniversitesi 
Vücudu zinde yapar      Sabah sporu her zaman yararlıdır. Hem bedensel hem de ruhsal zindelik sağlar. Sabah sporları idealdir ve güne çok iyi başlamanın nedenini oluşturur. Spor yaparken hava koşulları, kişinin alışkanlıkları, mek n ve beslenme belirleyici unsurlardır. Sabah sporundan önce hafif bir beslenme, spordan sonra esas kahvaltıyı öneriyoruz. Özellikle sabah saatlerinde açık havada 30 dakika boyunca yapılan sporun insan bedenine faydası ink r edilemez. Zindelik için sabah sporu şarttır. Ancak spor yaparken kişi uykusundan fedak rlık edip çok erken saatlerde kalkmak yerine, normal saatler içinde bunu gerçekleştirmelidir. 
     
     Dr. Çağlayan Yergin Fizyoloji uzmanı 
Akşamüstü ideal zaman      Ağır sporların hepsi bağışıklık sistemini etkileyebilir. Yemeklerin ardından iki saat boşluk bıraktıktan sonra ne çok fazla aç, ne de çok tok olmamak kaydıyla spor yapılmasını öneriyoruz. Tavsiyemiz, öğleden sonraları ya da akşamüstü saatlerinde spor yapılması. Bu arada çok yorgun bir haldeyken de yapılan sporların yan etkileri söz konusu olabilir. Yemeklerden iki saat sonra hafif tempolu sporlar öneriyoruz. Sabah uyanır uyanmaz değil de, imk n varsa öğleden sonra ya da akşamüstleri spor, hormonal denge açısından daha iyi olur. Ancak aşırı sporun vücut direncini düşürdüğünü unutmamak lazım. 
     
     Dr. Murat Beyaz Spor hekimi 
Öğleden sonra uygun      Gün içinde spor için en uygun zaman ikindi vakitleridir. Hormonal ve vücut dengesi öğleden sonra daha iyi konumda olur. Sabah uyanmayla birlikte stres hormonları en yüksek düzeydedir. Dolayısıyla organizma da egzersize hazırlıklı olmaz. Bu yüzden de belli bir süre geçtikten sonra yani yataktan kalkar kalkmaz değil de yarım saat, 45 dakika sonra yapılan spor daha uygun olur. Spor ister sabah, ister akşamüstü ne zaman yapılırsa yapılsın her zaman sağlığa faydalıdır. Sabah sporu sağlığa zararlı’ diyemeyiz. 
     



 GÜNCEL 














</TEXT>
</DOC>
