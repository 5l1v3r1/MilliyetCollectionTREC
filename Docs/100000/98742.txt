<DOC>
<DOCNO> 98742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/ekonomi/eko04a.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’ya denk bütçe sözü 
</HEADLINE>
<TEXT>

AB’ye gönderilecek olan Katılım Öncesi Ekonomik Program’da, 2005’te denk bütçeye ulaşılacağı tahmininde bulunuluyor 
     Ağustos ayı ortalarında Avrupa Birliği’ne AB gönderilmesi planlanan Katılım Öncesi Ekonomik Program’da, 2005’te denk bütçe yakalanacağı belirtiliyor. 
     Devlet Planlama Teşkilatı DPT tarafından hazırlıkları sürdürülen program, 2005 yılına kadar yıllık makroekonomik göstergeleri kapsayacak şekilde hazırlanıyor. İlki geçen yıl ekimde gönderilen ve orta vadeli hedefleri içermediği için Devlet Bakanı Derviş’in eleştirilerine neden olan programın ikincisi de Yüksek Planma Kurulu YPK ve Bakanlar Kurulu’na sunulduktan sonra AB’ye gönderilecek. Hazırlıkları süren programda 2005’e kadar toplam vergi yükünün gayri safi milli hasılaya GSMH oranının artırılmaması, kamu harcamalarının, özellikle faizlerin aşağı çekilmesiyle 2005 yılında denk bütçenin yakalanması hedefleniyor. Programa göre, 2005 yılına kadar olan 3 yıllık dönem için yıllık yüzde 5 - 6 büyüme bekleniyor. 
     Döviz kurlarının reel olarak 2003 - 2004 yıllarında bu yılki seviyesinin korunması, , toplam kamu borcunun GSMH’ye oranının 2005 yılına kadar 20 puan azaltılması hedefleniyor. 
     



 EKONOMİ 
























</TEXT>
</DOC>
