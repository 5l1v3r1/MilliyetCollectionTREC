<DOC>
<DOCNO> 77880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/guncel/gun05.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taciz şik yetine sürgün cezası 
</HEADLINE>
<TEXT>

Uşak İl Kültür Müdürü’nü kadın çalışanları taciz etmekle suçlayan 9 memur tayin edildi. Tabii tacize uğradığını söyleyen memur T. de 
     YILDIZ YAZICIOĞLU Ankara 

     Bir kadın memuru taciz ettiği ve başka bir kadın memurla da makam odasında ahlak dışı ilişki kurduğu gerekçesiyle Uşak İl Kültür Müdürü aleyhinde soruşturma açılmasını sağlayan 9 memur, başka illere tayin edildi. Tacize uğrayan evli kadın kütüphane memuru ise soruşturma sırasında Uşak’ın başka bir ilçesine tayin edildi ve önceki gün yeni görev yerine gönderildi. Uşak’taki il kültür müdürlüğü memurları bir süre önce, Kültür Bakanı İstemihan Talay’a gönderdikleri mektupta, Kültür Müdürü Recep Kılıçarslan’ın T. adlı bir kadın memuru önce taciz ettiğini, kadından olumlu yanıt alamayınca ilçeye tayinini çıkarttığını ihbar ettiler. 
     Memurlar, Kılıçarslan’ın memur H.B. ile makamında ilişki kurduğunu da ileri sürdüler. Bunun üzerine Bakanlık Müfettişi Asım Keser, Aralık 2001’de Kılıçarslan ve memurların ifadesini aldı. Keser’in olumsuz rapor vermesine karşın bu yeterli görülmedi ve Başmüfettiş Erdinç Yaldır, şubat ayında Uşak’a geldi. Bu arada tacize uğrayan kadın memur T. ise ilçeye tayin edildi, ancak eleman yokluğu nedeniyle merkezdeki kütüphanede geçici görevli olarak kalmasına izin verildi. 
     
     Noterli açıklama 
     15 Şubat 2002’de Kılıçarslan, Uşak 4’üncü Noteri kanalıyla yerel basına, iddiaların asılsız çıktığını ve aklandığını açıkladı. Aynı gün Başmüfettiş Yaldır, memurlardan yazılı savunma istedi. Soruşturmanın ardından Kılıçarslan "Müdür Yardımcılığı"na kaydırıldı. İl Kültür Müdürlüğü’ne ise halen Kazım Akbıyıkoğlu vek let ediyor. 
     
Suçlu diyenin tayini çıktı...      4 Nisan’da memurlardan Necdet Kurt Denizli’ye, Avni Kirpi ve Selim Dinç Konya’ya, Gürsel Seman ve Necdettin Kurt Aydın’a, Hüseyin Şirin Manisa’ya, Fevzi Ciniviz Bilecik’e, Hikmet Avcı Afyon’a ve Hasan Dıbız Kayseri’ye tayin edildiklerini öğrendi.Tanıklık yapan Zekiye Akkuş da Tokat’a geri gönderildi. T.’ye ise ilçede göreve başlaması talimatı verildi. 
     



 GÜNCEL 






















</TEXT>
</DOC>
