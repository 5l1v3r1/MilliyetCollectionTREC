<DOC>
<DOCNO> 59001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/ekonomi/eko05.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon muhasebesi zarar verir 
</HEADLINE>
<TEXT>

TBB Başkan Vekili Akın Akbaygil, SPK Başkanına bir yazı yazarak Halka açık bankalar enflasyon muhasebesine göre bilanço düzenlerse zarar açıklar’ uyarısında bulundu... 
     EKONOMİ SERVİSİ 

     Türkiye Bankalar Birliği TBB Başkan Vekili Dr. Akın Akbaygil, Sermaye Piyasası Kurulu’na bir yazı yazarak, yıl sonu bilançolarının enflasyon muhasebesine göre düzenlemesinin halka açık bankaların zarar açıklamalarına neden olacağını bildirdi. 
     TBB, SPK Başkanı Doğan Cansızlar’a 24 Aralık’ta bir yazı göndererek halka açık şirketlerin enflasyondan arındırılmış bilanço düzenlemesini öngören tebliğe tepki gösterdi. SPK’dan halka açık bankaların yayımlanan bu tebliğ dışında tutulması istenen yazıda, bilançoların enflasyon muhasebesi kriterine göre düzenlenmesi bankaların zarar açıklamasına neden olabileceği belirtildi. Yazıda halka açık olmayanlarda enflasyon muhasebesine göre düzenleme zorunluluğu olmadığından bu bankaların, halka açık bankalardan daha k rlı gözükebileceğine dikkat çekildi. Yazıda ayrıca açıklanacak zarar nedeniyle ortak ve yatırımcılara verilecek temettü ve bedelsiz hisse olanağını azaltır ya da ortadan kaldıracağı kaydedildi. 
     
Ayaydın uyarmıştı      ANAP İstanbul Milletvekili Aydın Ayaydın tartışmaya açtığı tebliğin, sistemde sorunları artıracağı gerekçesiyle geri çekilmesini istemişti. 
     



 EKONOMİ 














</TEXT>
</DOC>
