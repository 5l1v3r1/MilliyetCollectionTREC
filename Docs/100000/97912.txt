<DOC>
<DOCNO> 97912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun19.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski kocalardan, boşanmış kadınlara taciz kampanyası.. 
</HEADLINE>
<TEXT>

     Avustralya'da, kendilerini ''Kara gömlekliler'' olarak adlandıran bir grup erkeğin, boşanmış kadınlara yönelik taciz kampanyası, bu ülkedeki yasal boşlukları ortaya çıkardı. 
     Victoria eyaletinde, kara maske takan ve kara paramiliter giysiler giyen erkekler, kadınların evlerinin önünde megafonlarla kadın hakkında taciz edici sözlerle eylemler düzenliyorlar. 
     ''Kara gömlekliler'' ayrıca, mektuplar, gizli telefonlar ve gece yarısı kapıları çalıp kaçma gibi yöntemlerle tacizlerini sürdürüyor. 
     Yaptıkları eylem ''barışçı gösteri'' kapsamına girdiği için suçlanamayan erkekler, yasal boşlukları suiistimal ediyor. 
     Victoria Başsavcısı Rob Hulls, yasal boşlukları kullanarak kadınları taciz eden erkeklere karşı yasaların araştırılacağını ve bunların cezasız kalmayacağını söyledi. 
     ''Kara gömlekliler'' grubunun lideri John Abbott ise çoğu karısı tarafından terk edilen yaklaşık 300 üyelerinin olduğunu, kendilerinin ''aile ve evlilik'' kurumunu savunduklarını ve koruduklarını belirtti. 
     Abbott, yürüttükleri kampanyanın evlilik temeli yeniden kuruluncaya kadar süreceğini söyledi. 
     





</TEXT>
</DOC>
