<DOC>
<DOCNO> 88001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/spo02.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe’de gerilim 
</HEADLINE>
<TEXT>

Ortega’nın Dünya Kupası bitmeden imza atmayacağını bildirmesi, yönetimi şoke etti. Yönetici Nihat Özdemir, yıldız futbolcunun henüz karar vermediğini söyledi 
     YUSUF KOBAL 

     Menajeri açıkladı 
     FENERBAHÇE’DE Ortega transferi bilmeceye dönüştü. Yıldız futbolcunun Arjantinli menajerinin, Dünya Kupası bitmeden imza atmayacaklarını bildirmesi, Sarı - Lacivertliler’i tedirgin etti. Ortega’nın menajeri, Washington’u Türkiye’ye getiren menajer Orhan Cingözoğlu ile görüşüp, "Kupa bitmeden Fenerbahçe’nin amacına ulaşması mümkün değil. Bu konuda tavrımız kesin. Henüz net bir anlaşmamız yok" dediği öğrenildi. 
     
     Özdemir’den itiraf 
     YÖNETİMİN daha önce, Ortega ile tüm pürüzlerin giderildiği yolundaki açıklamalarına karşın, İkinci Başkan Nihat Özdemir, henüz anlaşma yapılmadığını itiraf etti. Özdemir, bir hafta içerisinde somut adımlar atmayı hedeflediklerini belirtti. Ayrıca Arjantinli futbolcunun, Dünya Kupası Finalleri’nden sonra Fenerbahçe’ye bildirdiği fiyatı, artırmayı düşündüğü de iddia ediliyor. 
     
Lorant İstanbul’da      FENERBAHÇE Teknik Direktörü Werner Lorant, dün gece yönetimin çağrısıyla İspanya’daki tatilini kesip, apar topar İstanbul’a geldi. Havaalanında açıklamalar yapan teknik adam, "Almeyda ve Ortega’nın transferlerinde pürüz var. Sağ kanat için Nihat’ı çok istiyorum. Buraya bir oyuncu almak zorundayız. Ayrıca benim için, bu kadroya söz geçiremez diyenlere de aksini ispatlayacağım" diye konuştu. Lorant, bugün yönetimle bir araya gelecek. 
     
Washington skora üzüldü      FENERBAHÇE’NİN yeni golcüsü Washington, Brezilya karşısındaki futbolumuzu beğendiğini söyledi. Sambacı, gönlünün Brezilya’nın galibiyetinden yana olduğunu dile getirip, "Türkiye’nin yenilmesine üzüldüm. Ama futbol kalitesi beni mutlu etti. Seneye bu oyuncularla aynı ligde oynamak keyifli olacak" dedi. Washington, ülkesinin kazandığı penaltıyı haksız karar olarak değerlendirdi. 
     



 SPOR 











































</TEXT>
</DOC>
