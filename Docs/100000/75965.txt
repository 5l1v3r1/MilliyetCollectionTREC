<DOC>
<DOCNO> 75965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun21.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyatla kadın oldu, birkaç saat sonra öldü... 
</HEADLINE>
<TEXT>

     Japonya'da bir erkek cinsiyet değiştirmek için geçirdiği ameliyattan hemen sonra öldü. 
     Osaka kenti polis ve savcılığı, 35 yaşındaki bir erkeğin Şubat ayında kentteki bir klinikte cinsiyet değiştirmek için geçirdiği ameliyattan birkaç saat sonra hayatını kaybettiğini belirtti. 
     Bu aşamada ölüm nedeni konusunda bir şey bilinmediğini belirten savcılık yetkilileri, cinsiyet değiştiren kişinin cesedine otopsi yapılacağını ve derinleştirilmiş bir tahlilin sonuçlarının 6 ay sonra alınabileceğini kaydettiler. 
     Aynı klinikte Ocak ayında bir estetik ameliyat geçiren bir kadının Şubat ayında öldüğünün belirlendiğini bildiren savcılık, 2 ölüm üzerinde yapılan ilk incelemelere göre, ölümlerin akciğer ödeminden kaynaklandığının saptandığını açıkladı. 
     






</TEXT>
</DOC>
