<DOC>
<DOCNO> 82099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo13.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor kazandı ama düşmekten kurtulamadı 
</HEADLINE>
<TEXT>

     Stat Atatürk. 
     Hakemler Çetin M.Sarıgül xxx, Adnan Ayçiçek xxx, Bora Boralı xxx. 
     Çaykur Rizespor Murat xxx, Evren xxx, Oumar xxx, Recep xxx, Gürol xxx, Ünal xxx, Erhan Namlı xxx, Serkan xxx, Ümit Ozan xxx, Hasan Özer xxx, Tetteh xxx. 
     Ankaragücü Zafer x, Hakan Kutlu xx, Gökmen xx, Adem xx, Yılmaz xx, Burak xx, Mehmet x, Niyazi, İsmet xx, Hakan Keleş xx, Hüseyin x. 
     Birinci Süper Futbol Ligi'nin son haftasında yapılan maçta Çaykur Rizespor, Ankaragücü'nü 3-2 yendi. 
     
     İlk yarı 

     Geçen hafta ligde İstanbulspor karşısında aldığı yenilgiyle ligde kalma umudunu büyük ölçüde zora sokan Çaykur Rizespor, Ankaragücü karşısında ilk yarıda iyi bir futbol ortaya koydu. Yeşil-mavili takım, rakibine gol şansı vermezken, bulduğu gollerle de devreyi 3-0 önde kapattı. 
     10. dakikada Burak'ın hatalı pasıyla topla buluşarak kaleciyle 
     karşı karşıya kalan Hasan Özer'in şutunda, meşin yuvarlak kaleci Zafer'e çarparak geri döndü. Yeniden topla buluşan Hasan Özer'in şutunda, bu kez top üstten auta çıktı. 17. dakikada Erhan Namlı'nın kısa pasında, ceza alanı içindeki Tetteh'in yerden vuruşunda, savunmada Adem'e çarpan top kornere çıktı. 19. dakikada soldan ön çizgiye inen Serkan'ın pasında, ceza alanında topla buluşan Tetteh, yerden bir vuruşla meşin yuvarlağı filelere gönderdi 1-0. 
     29. dakikada Hakan Keleş'in ceza alanı sol çaprazından şutunda, meşin yuvarlak kaleci Murat'ta kaldı. 
     30. dakikada Erhan Namlı'nın soldan ortasında, ceza alanındaki Hasan Özer'in rövaşata vuruşunda, top filelerle buluştu 2-0. 
     35. dakikada ceza alanının dışından Ünal'ın kullandığı serbest vuruşta, kaleciden dönen topu altıpas içinde Recep filelere gönderdi 3-0. 
     Karşılaşmanın bundan sonraki dakikalarında gol olmayınca, ilk yarı Çaykur Rizespor'un 3-0 üstünlüğüyle sona erdi. 
     
     İkinci yarı 

     47. dakikada gelişen Ankaragücü atağında ceza sahası sol 
     çaprazında topla buluşan Mehmet'in şutunda meşin yuvarlak filelerle buluştu 3-1. 
     56. dakikada Ankaragücü'nden Burak'ın yerine Rogerio xx oyuna 
     girdi. 
     59. dakikada Çaykur Rizespor'dan Erhan Namlı sarı kart gördü. 
     61. dakikada Çaykur Rizespor'dan Hasan Özer'in yerine Okan x 
     oyuna dahil oldu. 
     69. dakikada Çaykur Rizespor'da Ümit Ozan yerini Zeki'ye x 
     bıraktı. 
     76. dakikada Hakan Keleş'in sağdan ortasında ceza alanı içinde 
     yükselen Hüseyin'in kafa vuruşunda top filelerle buluştu 3-2. 
     79. dakikada Ankaragücü'nden Hakan Kutlu sarı kart gördü. 
     81. dakikada Çaykur Rizespor'dan Erhan Namlı'nın yerine Mutlu , 
     aynı dakikada Ankaragücü'nden Gökmen'in yerine Emre oyuna girdi. 
     87. dakikada Çaykur Rizespor'dan Birol sarı kart gördü. 
     Karşılaşma Çaykur Rizespor'un 3-2 üstünlüğü ile sona erdi. 
     





</TEXT>
</DOC>
