<DOC>
<DOCNO> 71216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/siyaset/asiy.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı Erbakan’a sahtek r’ dedi 
</HEADLINE>
<TEXT>

Türkiye’de yargı ilk kez, eski bir başbakanın sahtek r olduğuna karar verdi. 2 yıl 4 aylık ceza Yargıtay’da da onaylanırsa Erbakan’ın siyaset hayatı bitecek 
     ERSAN ATAR Ankara 

     Yılmaz Çamlıbel başkanlığındaki Ankara 9. Ceza Mahkemesi’nin mali boyutu 6 trilyon 150 milyar lira olan "Kayıp trilyon davası"yla ilgili kararı kesinleşirse Necmettin Erbakan, "sahtecilikten hüküm giyen ilk başbakan" olarak Türk tarihine geçecek. Erbakan’ın siyasi hayatına nokta koyan kararda, kapatılma aşamasında RP’ye verilen Hazine yardımıyla alınan 10 milyon markın, "kapatılan partilerin malvarlığının devlete kalması" hükmünden kurtulmak için sahte belgelerle il başkanlıklarına dağıtılmış gibi gösterildiği vurgulanıyor. 
     Partinin yaptığı harcamaları gösteren faturaların hayali şirketlere ait olduğunu ve RP Genel Merkezi gelir - gider makbuzunun sahte olduğunu belirleyen mahkeme, 10 milyon marktan elde edilen faizin kayıtlara bile geçirilmediğini de tespit etti. Mahkeme, Erbakan’a önce 2 yıl ceza verdi ve ardından özel evrakta sahtecilik suçunun birden çok belgede işlendiğini belirterek, cezayı 4 ay daha artırdı. Böylelikle Erbakan 2 yıl 4 ay hapis cezasına mahk m oldu. 
     
     Milletvekiline fezleke 
     Aralarında Halil Ürün’ün de bulunduğu, çoğu il başkanı 69 RP’liden 19’unu 1 yıl 2 ay, 50’sini 1 yıl hapse mahk m eden 9. Ağır Ceza Mahkemesi, 2 RP’linin cezasını 10 aya indirdi, paraya çevirdi ve erteledi. Mahkeme, Erbakan’ın kurmayları Şevket Kazan ve Ahmet Tekdal’ın yanı sıra Abdurrahim Bezci, Rıfat Özkan ile Mehmet Nil Hıdır’ın beraatine karar verdi. Halen milletvekili olan Zeki Çelik SP , Rıza Ulucak SP , Ali Güner ANAP ve Özkan Öksüz’ün AKP 3 yıla kadar hapis istemiyle yargılanması için fezleke hazırlanması talebiyle Başsavcılığa yazı yazılması kararlaştırıldı. 
     
     Avukatları temyize gidecek 
     Necmettin Erbakan’ın avukatları, Ankara 9. Ağır Ceza Mahkemesi’nce Erbakan’a verilen 2 yıl 4 ay hapis cezasına ilişkin kararı temyiz edeceklerini bildirdi. Avukatlar Mehmet Ener ve Yaşar Gürkan, kararın Yargıtay’da bozulacağına inandıklarını belirterek, şöyle dedi 
     "Evrakların sahte olup olmadığı konusunda hiçbir kriminolojik incelemenin yapılmadığı ve müvekkilimizin dosya münderecatındaki hiçbir belge üzerinde imza ve yazısı bulunmadığı halde bu mahk miyet kararının verilmesi, tarafımızdan hayretle karşılanmıştır." 
     
Yargıtay onaylamaz’      Erbakan, siyasi yaşamını tamamen bitirecek olan kararı İstanbul’da öğrendi. SP’li hukukçu milletvekilleriyle bağlantı kuran Erbakan’ın ilk tepkisi "Hayırlısı olsun" şeklinde oldu. "Partilerin para hesaplarını ancak Anayasa Mahkemesi inceler. Normal mahkemeler burada yetkisizdir. Bu yüzden itiraz edebiliriz, siz merak etmeyin" diyen avukatlarına kararın hukuka uygun olmadığını söyleyen Erbakan, şunları söyledi 
     "Karar mutlaka Yargıtay’dan döner. AB’ye girme sürecinde böyle kararlar Türkiye’yi küçük düşürür. İtirazlar için çalışmaya başlayın. Gereken her şey yapılsın." Öte yandan karar Saadet Partisi’nde tam anlamıyla şok etkisi yarattı. 2003’te başkanlığı Erbakan’a devretmeyi planlayan Recai Kutan da karara çok şaşırdı. n ABDULLAH KARAKUŞ 
     
Hoca artık muhtar bile olamayacak...      Dün alınan son kararın kesinleşmesi durumunda, Hoca’ya değil parti üyeliği, muhtarlık bile yasak 
     Partisi kapatıldığı için verilen 5 yıllık siyaset yasağı Şubat 2003’te dolacak olan, ayrıca Bingöl’deki konuşması nedeniyle aldığı ceza yüzünden de yasaklı olan Erbakan, dünkü karar kesinleşirse siyasetten elini eteğini çekecek. Erbakan’ın son mahk miyetine dayanak olan TCK’nın 345. maddesinde tanımlanan "sahtecilik" suçunu işleyenler, affedilseler bile, milletvekili seçilemiyor, parti kuramıyor. 345’ten hüküm giymek, suçun yüz kızartıcı olduğunu gösterdiği için Erbakan, vakıf kurucusu, muhtar, köy ihtiyar heyeti üyesi de olamayacak. 
     
     Paraları iade edecekler 
     Öte yandan partinin paralarının Hazine’den kaçırılması nedeniyle açılan alacak davası asliye ceza mahkemesinde devam ediyor. Asliye ceza, dünkü karara dayanarak kayıp trilyonları Erbakan ve arkadaşlarından tahsil etme yoluna gidebilecek. 
     
İşte cezanın gerekçesi      Erbakan’ın kapatılan RP Genel Başkanlığı sıfatıyla parti tüzüğü gereği bilgi ve denetimi dışında böylesi büyük bir meblağın illere dağıtılmasının mümkün olmadığı anlaşıldığından, eylemine uyan TCK’nın 345. maddesi gereğince suçun işleniş şekli ve özelliği, suç konusunun önemi ve değeri, suç işleme kastının yoğunluğu..." 
     
     BEŞ SORUDA KARAR 
11 ay 11 gün hapis yatacak1- Olay nasıl ortaya çıktı 
     Dava, Yargıtay Başsavcılığı’nın incelemeleri sonucunda yaptığı suç duyurusu üzerine açıldı. Dönemin Yargıtay Başsavcısı Vural Savaş, suç duyurusunda "sahtek rlar çetesi" ifadesini kullandı. 
     
2- Sanıklar neyle suçlandı 
     Kapatma davası sürerken RP’ye Hazine yardımı verildi. Erbakan ve diğer sanıklar, "RP kapatılınca bu yardım Hazine’ye gelir kaydedileceği için paraları harcanmış gibi göstermekle" suçlanınca "evrakta sahtecilik ve dolandırıcılık" iddiasıyla dava açıldı. 
     
3- Erbakan cezaevine girecek mi, ne zaman 
     Mahkemenin gerekçeyi yazmasından sonra yapılacak temyiz başvurusuna bakacak olan Yargıtay 6. Ceza Dairesi kararı onaylarsa, ceza kesinleşecek. Bu durumda Erbakan 11 ay 11 gün cezaevinde kalacak. 
     
4- Af Yasası etkiler mi 
     "Sahtecilik" suçu, af kapsamı dışında. Kapsam içinde olsa bile, "bu suçu işleyenlere, affedilseler de milletvekili olma yolunu kapatan" Anayasa, Milletvekili Seçimi Yasası ve Siyasi Partiler Yasası değişmedikçe Erbakan siyasete dönemeyecek. 
     
5- Dönüş umudu yok mu 
     Erbakan, cezaevinden çıktıktan 3 yıl sonra Ankara 9. Ağır Ceza Mahkemesi’ne başvurup haklarının iadesini isteyebilecek. Bu 3 yıl içinde yeni bir suç işlemez ve mahkeme gelecekte de suç işlemeyeceğine kanaat getirirse, hakları iade edilebilecek. n ERSAN ATAR Ankara 
     



 SİYASET 















</TEXT>
</DOC>
