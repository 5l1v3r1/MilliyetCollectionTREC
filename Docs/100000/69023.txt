<DOC>
<DOCNO> 69023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sontur01.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanma davası açan karısını öldürdü, kaynanasını bıçakladı 
</HEADLINE>
<TEXT>

     Konak ilçesinde meydana gelen olayda, 3 çocuk babası bakkal, eşini bıçaklayarak öldürdü. Öfkeli damat, kaynanasını da yaraladı. 
     Yeşilyurt 9147 sokak 6 numaralı evde meydana geldi. Birol Genel 32 , iddialara göre boşanma davası açan ve evi terk edip annesi Ayşe Süngü'nün 52 yanına yerleşen eşi Gülseren Genel'le 33 konuşmak istedi. Karısına, açtığı boşanma davasını geri almasını söyleyen koca, red cevabı aldı. Bir anda öfkeye kapılan Birol Genel, eşini karnından ağır şekilde, kaynanası Ayşe Süngü'yü ise omuzundan hafif şekilde yaraladı. 
     Tedavi için Yeşilyurt Atatürk Eğitim ve Araştırma Hastanesi'ne götürülen 3 çocuk annesi Gülseren Genel, kurtarılamayarak hayatını kaybetti. Hafif yaralı kaynana Ayşe Süngü ayakta tedavi edildi. Eşini bıçaklayarak öldüren ve kaynanasını yaralayan bakkal Birol Genel, Buca Emniyet Amirliği'ne teslim oldu. Öfkeli koca göz altına alındı. 
     






</TEXT>
</DOC>
