<DOC>
<DOCNO> 94198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/magazin/mag00.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Yasemin evi terketti 
</HEADLINE>
<TEXT>

Manken evi’nde meslektaşlarıyla 24 saat gözetlenen Yasemin Kozanoğlu çok fazla dayanamadı 
     MAGAZİN SERVİSİ 

     NİŞANLISI Erol Derviş’ten ayrıldıktan sonra, bir gece kulübünü birbirine katan ve Türkiye’den ayrılan sosyetik güzel Yasemin Kozanoğlu, önceki gün dünyaca ünlü mankenlerle birlikte yarıştığı Modelflat - Manken evi’ni terk etti. Moda kanalı Fashion TV’de yayınlanan programda 24 saat gözetlendiği diğer mankenlerle anlaşamayan Kozanoğlu, önceki gece ağlayarak programdan ayrıldı. 
     
     Kapıyı çarpıp çıktı 
     EVE girişinin ikinci günü, üzerine düşen temizlik ve ev işlerini yapmadığı için yarışmacı mankenler tarafından dışlanan Kozanoğlu, yapılan davranışları hazmedemediğini söyledi. Manken kızlarla kavga eden Kozanoğlu ağlamaya başlayınca önce yatıştırıldı. Ancak laf atmalar tekrar başlayınca yeniden ağladı ve "Daha fazla dayanamayacağım" diyerek evi terketti. 
     



 MAGAZİN 












</TEXT>
</DOC>
