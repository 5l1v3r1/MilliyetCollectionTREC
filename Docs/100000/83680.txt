<DOC>
<DOCNO> 83680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yazar/temelkuran.html </URL>
<DATE> 2002/05/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Az gelişmiş mahalle münazarası olarak BBG 
</HEADLINE>
<TEXT>
Sülale boyu dikiz 
Peki anne-babaların BBG itişmesinde ne işi var Elini beline koyan ebeveyn atlıyor tele-er meydanına Orta sınıf değerlerinin sınandığı piyeste yavrularını yalnız bırakmayacaklar ya... 
     Başlangıçta birkaç "afacan" gencin, kuşe kağıt, gıcır reklam insanları kılığına bürünüp bir eve doluştukları bir televizyon "cinliğiydi". İkinci turda meşhuuur Edi sayesinde Türk tipi bir psikolojik gerilim dizisi kıvamı yakalandı. Artık üçüncüsünde yepyeni bir şey denenmeliydi Biri Bizi Gözetliyor BBG evi, sosyal deney ortamı haline getirildi. Sabahları gitarı elinde neşe saçan orta yaşlı bir beyefendi, dolmuş şoförlüğü yapan bir delikanlı, duygusal ev kızları, şoför Melahat tiplemesinde ısrar eden bir genç hanımefendi falan gibi, şahsiyet cümbüşü bir kadro oluşturuldu. Ancak "olayın" boyutları bu kez bambaşkaydı. Artık aileler, sülaleler de stüdyolarda kurulan "tartışma platformunda" yerlerini almış, müstesna fikirlerini birbirlerine fışkırtmaya başlamıştı. "Gençlere göre" bir olay, bir kenar mahalle münazarasına dönüştü. Bundan böyle BBG, cümbür cemaat rol alınan bir pembe dizi. Bir "Maaile Prodüksiyon" Niye peki 
     
Türk tipi tartışma      Temelde "Kim kime ne dedi Dedi mi demedi mi " meselesi üzerinde şekillenen bir "etekten taş dökme" operasyonu olan bu "aile boyu panel ortamı" -canınızı dişinize takıp izlerseniz- bir şey gösteriyor aslında Kimsenin fikri yok Öyle panel ki, konuşmak için hiçbir şey bilmeniz gerekmiyor. Zaten bu "muazzam ilginin" nedeni de bu Anlamak için bilgi ve zek gerekmiyor. Lafazanlık pingpongunu takip etmeniz yeterli. Dedikodu açık oturumunda rol sahibi olmak için "taşı gediğine" koymada iddialı olmak gerekli. 
     Peki koca koca insanların çocukların itişmesinde ne işi var Başlamaması için çok uzun süre sabredilmiş bir mahalle kavgasını yapıyor gibiler. Elini beline koyan anne-baba atıyor kendini tele-er meydanına Hepsi, uzun süredir birbirine gıcık olmuş, çocukların kavgasını bahane edip birbirlerine girmiş mahalle sakinleri gibiler. Orta sınıf değerlerinin halk oylamasıyla sınandığı bu "platformda", "birinç" gelmek için birbirlerinin duygusal olarak bağırsaklarını deşen yavrularını yalnız bırakacak değiller 
     
Piyes adabı      Anne babaların ortama girmeleriyle çocuklarda da bir acayipleşme oluyor tabii. Hepsinde aniden bir "annesinin kızı", "babasının oğlu" travması baş gösteriyor ve hep birlikte bir "ilkokul piyesi adabına" baş koyuyorlar. Böylece kimse "aile değerlerine" aykırı bir şey yapmamaya çalışırken, 20’li yaşlarını süren bütün bu genç insanlar büyümüş de küçülmüş birer teyzeye, amcaya dönüşüyorlar. Her şey stüdyo ışıklarıyla renklendirilmiş bir oturma odası ahlakı içinde olup bitiyor... Bu yüzden işte, insanlar kavga ediyor, efendim alevli, yanar-döner tartışmalar yapılıyor, büyük gürültüler kopuyor, ama hiçbir orta sınıf değeri sarsılmadan, hatta her biri daha da sağlamlaşarak program bitiyor. 
     Bir de tabii, "Tabii tabii Siz bilmem kimcisiniz Ondan böyle yazıyorsunuz" gibi zehir hafiye-acar okuyucu mektupları geliyor. O da ayrı. Apayrı 
     
     







14 Mayıs 


K h çıkarım gökyüzüne... 


İdam zirvesi 


Gurbetçi inşaatçı zorda 


Demirel kimin tetikçisi, ne istiyor 


İşte verginin yol haritası 


"IMF" yufka ekmeği yedi mi 


AB’den tarihi dönemeç 


Sülale boyu dikiz 


Anneler Günü’nde gençlik ve Derviş’e dair 


Eğilmez ve Kumcu’dan iki hikaye Ekonomi Politikası 


</TEXT>
</DOC>
