<DOC>
<DOCNO> 88757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/ekonomi/eko08.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil ihracatı beş ayda yüzde 6 arttı 
</HEADLINE>
<TEXT>

     Mayıs’ta 8 bin 966’sı otomobil olmak üzere toplam 16 bin 911 adet araç satıldı. Otomotiv Sanayii Derneği’nden OSD yapılan açıklamaya göre, pazarda mevsimsel büyüme olmasına karşın ulaşılan nokta, yine de son 10 yılın en düşük değerini oluşturdu. Açıklamada, bu satış düzeyinin yıllık satışların 1988 yılı düzeyine gerileyeceğini gösterdiği de vurgulandı. 
     Ocak mayıs döneminde ihracat ise yüzde 6 arttı. 65 bin 538 adeti otomobil olmak üzere toplam 95 bin 300 adet motorlu taşıt aracı ihraç edildi. 
     İlk beş ay itibariyle toplam 124 bin 67 adet araç üretildi. İç pazarda devam eden aşırı talep daralmasına karşı, üretimin kısıtlı olarak devam etmesi, beş aylık dönemde yapılan 95 bin 300 adetlik ihracatla sağlandı. Aynı dönemde otomobil üretimi, 2001’in aynı dönemine göre yüzde 2 azalarak 79 bin 684 adet oldu. Bu yılın ilk 5 ayında, geçen yılın aynı dönemine oranla üretim, minibüste yüzde 40, otobüste yüzde 25 oranında azaldı. 
     



 EKONOMİ 
















</TEXT>
</DOC>
