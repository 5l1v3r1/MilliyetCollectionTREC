<DOC>
<DOCNO> 89353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/spor/spo06.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo’nun öfkesi 
</HEADLINE>
<TEXT>

Brezilya’nın Dünya çapındaki yıldız futbolcusu, Çin galibiyetini kutladığı akşam fotoğrafını çeken gazetecilerle tartıştı, makinelerine el koydu 
     Çok sinirlendi 
     BREZİLYA’nın yıldız golcüsü Ronaldo olay çıkardı. Sambacılar’ın Çin’i 4 - 0 mağlup ettiği maçın akşamında takım arkadaşlarıyla galibiyeti kutlamak için gece kulübüne giden Interli süperstar, bir gazetecinin fotoğrafını çekmesine sinirlenip, fotoğraf makinesine el koydu. Bu arada Rivaldo’ya, Newcastle’ın talip olduğu ve Barcelona’ya 14.5 milyor dolar teklif ettiği belirtildi. 
     
     On biri belli 
     TEKNİK Direktör Felipe Scolari ise Kosta Rika maçı öncesi turu garantileyen futbolcularında konsantrasyon eksikliği yaşanmamasına çalışıyor. Scolari’nin bazı yedek futbolculara yer vermeyi planladığı Kosta Rika sınavına şu tahmini kadroyla çıkması bekleniyor Marcos - Lucio, Edmilson, A.Polga - Cafu, G.Silva, Ricardinho, Juninho, Junior - Ronaldo ve Rivaldo. 
     
Aynı kadro      DÜNYA Kupası’nda tur için Brezilya karşısına çıkacak olan Kosta Rika’da Teknik Direktör Alexander Guimaraes, takımının performansından memnun olduğunu ve Türkiye kadrosunu değiştirmeyeceğini söyledi. Brezilya asıllı olan ve 1990 Dünya Kupası’nda Brezilya’ya karşı Kosta Rika forması da giyen Guimaraes, "Grupta herşey istediğimiz gibi gidiyor. Türkiye maçında oynadığımız hırslı ve istekli futbol, beni daha büyük düşler kurmaya zorluyor" dedi. 
     



 SPOR 

































</TEXT>
</DOC>
