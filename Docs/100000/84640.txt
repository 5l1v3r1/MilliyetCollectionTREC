<DOC>
<DOCNO> 84640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/dunya/dun02.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’un danışmanı Rice 
</HEADLINE>
<TEXT>
Türkiye’de saldırıyı önledik 
     SEMA EMİROĞLU New York 

     Bush yönetimi, 11 Eylül’den önce saldırı sinyali tespit edilmesine rağmen gerekli önlemlerin alınmadığı şeklindeki suçlamalara Türkiye’de önlenen saldırıyı örnek göstererek kendini savundu. 
     ABD Başkanı Bush’un Ulusal Güvenlik Danışmanı Condoleezza Rice, terörizmle mücadelede çalışan yetkililerin, 2001 yazında düzenli olarak bir araya geldiğini ve tehdit değerlendirmesi yaptığını belirterek, bu toplantılar sayesinde Türkiye, Roma ve Paris’teki Amerikan çıkarlarının hedef alındığı terörist saldırı planlarının bozguna uğratıldığını söyledi. 
     Condoleezza Rice, geçtiğimiz yıl Temmuz ortasında, yaklaşmakta olan G - 8 zirvesinde güvenliğin sağlanması için olağanüstü önlemler alındığını ve bu sırada elde edilen bilgiler çerçevesinde, Paris, Türkiye ve Roma’daki saldırıların önlendiğini kaydetti. 
     Ağustos ayında havayolu şirketlerinin, teröristlerin uçak kaçırma girişimi ihtimaline ilişkin özel olarak uyarıldığını belirten Rice, bu tehditleri kamuoyuna duyurmamayı tercih ettiklerini söyledi. Rice, terör saldırılarıyla ilgili raporların çok "muğlak’’ olduğunu, 11 Eylül’ü kimsenin öngöremediğini iddia etti. 
     



 DÜNYA 











</TEXT>
</DOC>
