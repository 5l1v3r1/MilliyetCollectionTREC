<DOC>
<DOCNO> 93448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sondun07.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'daki kazada Rus uçağının pilotu talimatlara uymuş 
</HEADLINE>
<TEXT>

     Almanya'da dün Boeing 757 kargo uçağıyla havada çarpışan Rus Tupolev-154 tipi yolcu uçağının pilotuna, kazadan sadece 50 saniye önce ''inişe geç'' talimatı verildiği ve pilotun bu talimata 25 saniye içinde uyduğu açıklandı. 
     Rus RIA-Novosti ajansının haberine göre, uçağın kara kutusundaki verileri inceleyen uzmanlar, İsviçreli hava kontrolörlerinin pilota çarpışmadan 50 saniye önce ''inişe geç'' talimatı verdikleri sonucuna vardı. 
     İsviçreli özel hava kontrol şirketi Skyguide'dan yapılan açıklamada, Rus uçağının pilotunun talimata geç cevap verdiği belirtilmişti. 
     DHL tarafından kiralanan Boeing uçağındaki mürettebat, kaza anında Zürih'teki kontrol kulesine, uçağın otomatik alarm sisteminin kendilerine alçalma talimatı verdiğini bildirmişti. 
     İki uçağın aynı anda alçalması sonucu meydana gelen kazada 71 kişi hayatını kaybetmişti. 
     





</TEXT>
</DOC>
