<DOC>
<DOCNO> 98177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/soneko19.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO BAŞKANI "Olası Irak Operasyonu Kürdistan'ı meşru kılar" 
</HEADLINE>
<TEXT>

     Ankara Ticaret Odası ATO Başkanı Sinan Aygün, olası bir Irak operasyonunun, Kuzey Irak'ta 1991 yılında fiili olarak kurulan Kürt devletini meşru hale getireceğini söyledi. 
     Aygün, yaptığı yazılı açıklamada, Kuzey Irak'ta milli marşı, parlamentosu, hükümeti, bankaları, milli parası ile fiili bir Kürt devleti bulunduğunu belirtti. 
     Sözde kürt devletinin, Nechervan İdris Barzani Başbakanlığı'nda 23 bakanlı bir kabinesi bulunduğunu da ifade eden Aygün, şunları kaydetti 
     ''Sözde devletin 3 milyon 700 bin nüfusu, 150 milyon dolar bütçesi, 50 bin kişilik güvenlik gücü var. Kürdistan Demokrat Partisi'nin KDP internet sitesinde, Türkiye'nin bir kısmını sözde Kürdistan sınırları içinde gösteren haritalar bulunuyor. Bütün bunlar, dünyanın gözleri önünde, ABD ve bazı Avrupa ülkelerinin himayesi altında yapılıyor. Olası bir Irak operasyonunun bu oluşumu meşrulaştırmaya hizmet edeceği ve Türkiye'nin bir oldu-bitti ile karşı karşıya bırakılacağı yönünde ciddi kuşkularım var.'' 
     





</TEXT>
</DOC>
