<DOC>
<DOCNO> 65635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/siyaset/siy03.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlenenler fakire versin 
</HEADLINE>
<TEXT>

CHP lideri, belediye başkanlarının eğlence yerlerine gidip Şu fakirlere yardım edin’ deme hakkına sahip olduklarını söyledi 
     ANKARA ANKA 

     Belediye başkanlarına "Kentinizde zenginden alın, fakire verin" önerisinde bulunan CHP lideri Deniz Baykal, belediye başkanının İstanbul ya da Ankara’nın ünlü eğlence yerlerinde eğlenen birtakım ailelere gidip, "Şu fakirlere de biraz yardımcı olun" deme hakkına sahip olduğunu söyledi. 
     Baykal, katıldığı bir televizyon programında, daha önce partili belediye başkanlarına önerdiği "Köroğlu Modeli" hakkında bilgi vererek, şöyle konuştu 
     "Benim telkin ettiğim şu oldu belediye başkanlarımıza. Kim aç yatıyor, kim tok yatıyor, kimin hastası var, kimin ilacı alınıyor, alınmıyor. Siz belediye başkanısınız. Bunları biliyorsunuz. Şimdi siz gidip birilerine Burada bu insanların bu acıları var. Yardımcı olun lütfen, sizden rica ediyorum’ deyip onlardan katkı alma hakkınız vardır." 
     
     Hukuki değil ama...’ 
     Bunun hukuki bir hak olmadığını dile getiren Baykal, ama belediye başkanının İstanbul’un ya da Ankara’nın eğlence yerlerinde sabaha kadar eğlenen birtakım ailelere gidip "Şunlara da biraz yardımcı olun" deme hakkına sahip olduğunu söyledi. 
     



 SİYASET 











</TEXT>
</DOC>
