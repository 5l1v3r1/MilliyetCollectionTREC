<DOC>
<DOCNO> 77867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/eko01.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Numara Yayıncılık satılıyor 
</HEADLINE>
<TEXT>

Aktüel, Cosmopolitan ve Para gibi, haftalık ve aylık toplam 20 dergiyi bünyesinde bulunduran 1Numara Hearst Yayıncılık, yerli bir gruba satılıyor. Dün, dergilerin yayın yönetmenlerini toplayarak satışı anlatan Ercan Arıklı anlaşmanın ay sonuna kadar kamuoyuna açıklanacağını’ söyledi 
     EKONOMİ SERVİSİ 

     Sabah Grubu’nun toplam 20 dergisini bünyesinde bulunduran 1 Numara Hearst Yayıncılık’a yerli ortak geliyor. Dergi Grubu’nun imtiyaz sahibi Ercan Arıklı’nın dün dergi grubundaki yöneticilere görüşmelerin yüzde 99 anlaşma noktasında’ olduğunu açıkladı. 
     Ana ortaklarından Sabah Grubu’nun, Etibank’ın TMSF’ye devri ile gündeme gelen mali sıkıntısı ile birlikte güç günler geçiren dergi grubuna ortak arayışlarının sonuç verdiği öğrenildi. Daha önce İtalyanlar ile yapılan görüşmelerin olumlu sonuçlanmaması üzerine başlayan yerli ortak arayışı sonuç verdi. Dün sabah, dergilerin yöneticelerini toplayan, 1 Numara Hearst Yayıncılık imtiyaz sahibi Ercan Arıklı, yerli bir grupla görüşmelerde anlaşmaya ulaşıldığını, ortak arayışının yüzde 99 sonuçlanmış olduğunu’ açıkladı. 
     
     Açıklama ay sonunda 
     Dergilerin yöneticilerine yeni ortak haberini veren Ercan Arıklı’nın, Anlaşmanın bu ay sonuna kadar açıklanmasını umduğunu’ ifade ettiği, yeni ortağın kimliği konusunda bir açıklama yapmaktan özellikle kaçındığı ve sadece zaten medyada olan, bir kaç dergisi olan bir grup’ dediği öğrenildi. 
     
     Hearst rapor istedi 
     Bu arada, 1 Numara Yayıncılık’ın halen mevcut ABD’li ortağı Hearst’ın da gruba katılacak yeni ortakla ilgili durumu incelemek üzere, bir rapor istediği öğrenildi. Sabah Grubu’nun Etibank olayı ile birlikte sıkıntıya düştüğü günlerde, hakkında dergi grubunun tamamını alacağı’, hissesini satacağı’ gibi söylentiler çıkan Hearst’ın tavrının bu incelemeden sonra netleşeceği ve büyük olasılıkla ortaklıkta kalacağı ifade ediliyor. 
     
Arkadaşlar kurtardık’      1 Numara Hearst’ın imtiyaz sahibi Ercan Arıklı’nın, dün sabah dergilerin yöneticileri ile yaptığı toplantıda oldukça neşeli göründüğü belirtiliyor. Yeni ortakla ilgili açıklama için topladığı yöneticilere, Arkadaşlar kurtardık’ dediği belirtilen Ercan Arıklı’nın, yerli talipli ile görüşmelerin, olumlu sonuçlanmış olmasından oldukça memnun gözüktüğü ifade edildi. 
     
     Küçük de olsa ortak 
     2 trilyon 52 milyar lira sermayesi olan 1 Numara Hearst Yayıncılık’ın, üç şahsi ortağı dört de tüzel ortağı bulunuyor. Bir kişisel ortak ile üç kurumsal ortak Bilgin Grubu’nu temsil ediyor. Şirketin şahsi ortakları şunlar Ercan Arıklı, George J. Green, Emre Bilgin. Tüzel ortakları ise Hearst, Birleşik Basın Dağıtım, Medya Holding, Bilgin Holding. 
     1 Numara Hearst’ta Ercan Arıklı en büyük hissedar durumunda. Hisse oranının yüzde 50’nin bir miktar üstünde olduğu belirtiliyor. Hearst’ın hisse oranı da yüzde 30 civarında. Şirketin yüzde 10’u Medya Holding’e, kalan hisseler de Bilgin Grubu’nun ortak gözüken diğer şirket ve aile üyelerine ait. 
     Ne kadar hisse satılacağı açıklanmadı. Ancak Arıklı’nın yakın çevresine, küçük bir hisse de olsa ortak kalacağım’ dediği öğrenildi. 
     
BDDK İzinsiz satamazlar      Bankacılık Düzenleme ve Denetleme Kurumu BDDK yetkilileri, Tasarruf Mevduatı Sigorta Fonu’na Fon devredilerek daha sonra kapatılan Etibank’ın eski sahibi Dinç Bilgin’in Sabah Gazetesi’ni ve 1 Numara Yayıncılık’taki hisselerini satamayacağını bildirdi. 
     Bilgin’in bütün şirketleri ve mal varlığı üzerinde Fon’un haczinin bulunduğunu belirten BDDK yetkilileri, "Bu grubun mal varlıkları üzerinde BDDK’nın bilgisi ve izni olmaksızın herhangi bir satış işlemi gerçekleştirilemez ve böyle bir satış da söz konusu değildir" dedi. Sabah Gazetesi’nin tamamının Turgay Ciner’e satıldığı yönündeki haberlerin de kendilerine ulaştığını belirten BDDK yetkilileri, "Bu olsa olsa Turgay Ciner’in fiilen yönetim ile ilgilenmeye başlamasıdır" şeklinde konuştu. Kadife Şahin 
     



 EKONOMİ 
















</TEXT>
</DOC>
