<DOC>
<DOCNO> 65013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko27.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç firmalarından yüzde 4 iskonto... 
</HEADLINE>
<TEXT>

     İlaç firmaları, ''ilaç endüstrisinin kendi özkaynaklarından karşılanmak üzere'' yüzde 4 iskonto yapma kararı aldı. 
     İlaç Endüstrisi İşverenler Sendikası'ndan yapılan yazılı açıklamada, Sağlık Bakanı Osman Durmuş ile Sendika Başkanı Bülent Eczacıbaşı'nın dün Ankara'da biraraya gelerek ilaç fiyatlarındaki iskontolarla ilgili görüşme yaptığı hatırlatıldı. 
     Açıklamada, şöyle denildi 
     ''Sağlık Bakanlığı'nın 4 Ocak 2002 tarihinde yayınladığı İlaç Fiyatları Hakkındaki Tebliğ ile ilaçtaki yüzde 10 iskonto uygulamasına son verilmişti. Sağlık Bakanı Dr. Osman Durmuş ile İEİS Başkanı Bülent Eczacıbaşı arasındaki dün yapılan görüşmede ilaç maliyetlerinden çıkarılan yüzde 10 iskontonun yerine, dağıtım kanallarına destek olmak amacıyla ve endüstrinin kendi öz kaynaklarından karşılanmak üzere toplam yüzde 4 iskonto yapılması kararı alındı.'' 
     






</TEXT>
</DOC>
