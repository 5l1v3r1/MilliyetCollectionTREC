<DOC>
<DOCNO> 67601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun13.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna, şimdi de müzikal sahnesinde... 
</HEADLINE>
<TEXT>

     Pop müziğin ünlü ismi Madonna, beyazperdeden sonra şimdi de müzikal dünyasına el attı. Tanınmış yıldız, yayın haklarını satın aldığı ''Deceptions'' adlı müzikalde, psikiyatrist rolünde izleyici karşısına çıkmaya hazırlanıyor. 
     Internetteki ''peoplenews'' sitesinde yer alan habere göre, Londra'da müzikallerin merkezi olan West End'de sahnelenecek eserin ana hatları, giderek ortaya çıkmaya başladı. 
     Sanatçının birkaç yıl önce haklarını satın aldığı, Frederick Wheeler'ın imzasını taşıyan ''Deceptions'' adlı psikolojik drama, genç bir kadının sorunlarını analiz etmeye çalışan psikiyatristin çevresinde dönen olayları anlatıyor. 
     Kim Poster adlı tanınmış yönetmenin sahneye hazırlayacağı yapıtta, Madonna psikiyatristi canlandıracak. Ünlü yıldızın, problemlerini çözmeye çalıştığı hastasını hangi aktrisin oynayacağı ise henüz kesinlik kazanmadı. 
     






</TEXT>
</DOC>
