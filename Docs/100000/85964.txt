<DOC>
<DOCNO> 85964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sontur13.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı, Derviş'i seçim düellosuna çağırdı.. 
</HEADLINE>
<TEXT>

     Sağlık Bakanı Osman Durmuş, ''Sayın Derviş'i Kırıkkale'den aday olmaya davet ediyorum seçimlerde boyunun ölçüsünü almak istiyor'' dedi. 
     Erzurum'da incelemelerini sürdüren Bakan Durmuş, Numune Hastanesi Ağız ve Diş Sağlığı Merkezi'nin açılışını yaptıktan sonra, burada basın mensuplarıyla sohbeti sırasında seçimlere değinerek, Devlet Bakanı Kemal Derviş'e gönderme yaptı. 
     ''Sayın Derviş gelsin Kırıkkale'den aday olsun, Kırıkkale'ye davet ediyorum'' diye konuşan Durmuş, bir basın mensubunun ''Sayın Derviş'i çok mu seviyorsunuz '' şeklindeki sorusu üzerine, şunları söyledi 
     ''Seçimlerde boyunun ölçüsünü almak istiyor. Ama acele etmesin. 
     Galiba seçimlerde seçilmezse tekrar Amerika'ya dönmeyi düşünüyor. 
     Türkiye'de seçimler 2004 yılında. Derviş, 2004 yılını beklemesi gerekiyor.'' Bakan Durmuş, ekonomiyle ilgili bir soru üzerine de, ''Ekonomik göstergeler bir şahsa bağlı değildir. Tüm sektörlerin bu konuda etkisi vardır'' dedi. 
     

     
</TEXT>
</DOC>
