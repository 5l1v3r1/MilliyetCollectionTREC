<DOC>
<DOCNO> 73053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/spor/spo01.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Pes etmek yok" 
</HEADLINE>
<TEXT>

Denizli beraberliğinden sonra Beşiktaş yönetimi takımı toparlamaya çalışıyor. Kaptan Tayfur mücadeleden vazgeçmeyeceklerini söyledi 
     BİLAL MEŞE 

     Engin kolları sıvadı’ 
     BEŞİKTAŞ’IN Denizlispor’a iki puan kaybetmesi hem yönetim kanadında, hem de takımda karamsarlığa yol açtı. Menajer Sinan Engin, futbolcuları kalan yedi maça motive etmek için kolları sıvadı. Fulya’da futbolcularla bire bir görüşmeler yapan Engin, "Önümüzde daha yedi maç var. Ligde her şey terse dönebilir. Kimin ne olacağı henüz belli değil. Biz iyi bir ekibiz, bir an önce toparlanın" diye konuştu. 
     
     Bize yakışmıyor’ 
     SİYAH - Beyazlı ekibin tecrübeli kaptanı Tayfur, puan kayıplarına karşın zirve yarışından kopmadıklarını kaydetti ve "Rakibimiz doksan dakika içinde sadece bir korner atışı kullandı, iki pozisyon yakaladı. Penaltı kaçırdık, üst üste pozisyonlar yakaladık, fark yapacağımız maçtan beraberlikle ayrıldık. Bu tür puan kayıpları bize yakışmıyor. Olan oldu, önümüze bakıyoruz, sonuna kadar pes etmeyeceğiz" dedi. 
     
     Söz sahibiyiz’ 
     YÖNETİM Kurulu üyelerinden Fikret Orman, Tümer’in oyundan çıkışının tüm dengeleri alt üst ettiğine işaret ederek, "Tümer devam etseydi, maçı farklı kazanırdık. Şans faktörü de hiç yanımızda olmadı. Ronaldo, ilk kez inanılmaz kötü oynadı. Penaltıyı atsaydık, maç kopardı. Zirve yarışında söz sahibiyiz. Herkes kritik maçlar oynayacak" ifadelerini kullandı. 
     
Ali Eren’in şakası, Asper’i sakatladı      BEŞİKTAŞ’IN Denizlispor ile yaptığı maçta oynadığı kötü futbolla şimşekleri üzerine çeken Erman’a kulübe yolu göründü. Daum beklediğini bulamadığı Erman’ın yerine Ahmet Yıldırım’ı hazırlamaya başladı. Bu arada Siyah - Beyazlı ekip, Rizespor maçının hazırlıklarına dün başladı. Ronald Koch yönetiminde yapılan çalışmaya Myhre, Ahmet Dursun, Tümer ve Erman katılmadı. 
     ÇİFT kale maçında Asper’le şakalaşan Ali Eren, yanlışlıkla İsveçli kalecinin ayağına bastı. Bir süre yerde kıvranan Asper, çalışmayı yarıda bırakmak zorunda kaldı. Asper’in durumu bugün açıklık kazanacak. Öte yandan Siyah - Beyazlı futbolcular bugün Ümraniye’de Beşiktaş Ormanı’nda düzenlenecek ağaç dikme törenine katılacak. Fotoğraflar Cengiz Malgır 
     
Tümer şüpheli      DENİZLİSPOR maçının ilk yarısında sakatlanarak oyunu bırakan Tümer’in Rizespor karşısısında forma giymesinin zor olduğu belirtildi. Dün MR’ı çekilen Tümer’in sağ kaval kemiğinin çevresinde ödem oluştuğu ve dokularda zorlanma olduğu kaydedildi. Kulüp Doktor Ayhan Optur, Tümer’in oynama olasılığının yüzde elli olduğunu söyledi. Yıldız futbolcu bir hafta boyunca kendisini deneyecek ve kesin karar maç günü verilecek. 
     
DAUM Türkler emsalsiz’      BEŞİKTAŞ’IN hocası Daum, Berlin’deki Uluslararası Turizm Borsası Fuarı’nda ülkemizin tanımıtını yaptı. Alman hoca "İnsani değerlere büyük önem veren insanlarla birlikte olmak istiyorsanız, Türkiye’ye gelin. Emsalsizler. Bu güzel insanlara ne yapsam azdır. Türkiye’nin fahri turizm elçisi olmaktan gurur duyarım" diye konuştu. 
     DAUM’UN, Denizli maçı sonrası ırkçılıkla suçlanmasına tepkisi sürüyor. Medyaya ambargo koyacağı belirtilen ünlü çalıştırıcı, "Bu yakıştırma benim insanlık anlayışıma ters" dedi. Asbaşkan Yıldırım Demirören ise, "Daum İstiklal Marşı’nı bizimle okuyan, Türkiye’yi ikinci vatanı gören bir insan. Olayı kınıyoruz" ifadesini kullandı. 
     
Ronaldo da kaçırır      BEŞİKTAŞ’A geldiği günden bu yana savunmadaki başarılı futboluyla dikkatleri üzerine çeken Ronaldo, futbol yaşamında ilk kez bir penaltıyı gole çeviremedi. Futbol yaşamında 35 penaltı kullandığını hatırlatan Ronaldo, "Hepsi gol oldu, ilk kez kaçırdım. Ama kendime güveniyorum. Rize maçında yine penaltı kazansak, yine topun başına ben giderim" diye konuştu. 
     
Ekergil’in acı günü      BEŞİKTAŞ’ın eski yöneticilerinden Yılmaz Ekergil’in vefat eden annesi Ferda Ekergil dün toprağa verildi. Sinan Paşa Camii’nde kılınan öğle namazına efsanevi Başkan Süleyman Seba, Hasan Arat, yöneticilerden Aziz Çankırı, camianın önde gelen isimlerinden Ömer Çimen, Sami Albayrak, Metin Keçeli, Affan Keçeci ve Ahmet Kavalcı katıldı. 
     



 SPOR 


























</TEXT>
</DOC>
