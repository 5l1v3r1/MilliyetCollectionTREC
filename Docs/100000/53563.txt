<DOC>
<DOCNO> 53563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sondun07.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Julia Roberts, rol arkadaşları yüzünden strese girdi 
</HEADLINE>
<TEXT>

     Güzel aktris Julia Roberts, film setinde ''sulu şakalarıyla bıktıran'' ve ''bir türlü peşini bırakmayan'' yakışıklı aktörleri basına şikayet etti. 
     Internetteki ''imdb'' sitesinin haberine göre, tek kadın oyuncu olduğu ''Ocean's Eleven'' adlı filmde Hollywood'un ''en çapkın ve yaramaz'' ekibiyle çalışan Roberts, çok stresli anlar yaşadığını itiraf etti. 
     Rol arkadaşları George Clooney, Matt Damon, Don Cheadle ve Andy Garcia'nın kendisini bir türlü rahat bırakmadığından yakınan güzel yıldız, ''Ne zaman yalnız kalmak istesem bir başkası kapının arkasından çıkıyor'' dedi. 
     Herşeye rağmen rol arkadaşlarına çok da kızamadığını ifade eden Roberts, ''Kendimi bir sürü ağabeyi olan erkek bozuntusu kızlar gibi hissediyorum. Hergün başka bir şaka planlıyorlar. Bugün ne yapıp beni aptal durumuna düşürecekler diye düşünmekten canım çıkıyor. Tabii, hepsinin elebaşı da George Clooney'' sözleriyle sanatçıları şikayet etti. 
     Frank Sinatra, Dean Martin ve Sammy Davis J.R'ın rol aldığı 1960'ların efsanesini yeniden canlandıran filmin yönetmenliğini Steven 
     Soderbergh üstleniyor. 
     Las Vegas'taki kumarhaneleri birbirine katan bir gangster çetesini anlatan filmde, Clooney gangster lideri Danny Ocean'ı, Roberts ise gangster şefinin eski eşini canlandırıyor. 
     Film ekibindeki ünlü yıldızlar Julia Roberts, George Clooney, Matt Damon, Andy Garcia, Brad Pitt ve Don Cheadle, Amerikan askerlerini ziyaret etmek üzere gelecek ay Türkiye'ye gelecek. 
     






</TEXT>
</DOC>
