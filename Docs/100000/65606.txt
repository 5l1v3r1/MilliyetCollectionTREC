<DOC>
<DOCNO> 65606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/dunya/dun01.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karpaz Rumlara verilecek’ iddiası 
</HEADLINE>
<TEXT>

     KKTC’nin doğudaki en uç noktasında bulunan Karpaz Burnu’nun, olası bir çözümde Rum Yönetimi’ne verileceği iddia edildi. 
     Rum Kesimi’nde 3 ayda bir yayımlanan "Karpaz’’ isimli dergiye göre, "Mümkün olduğunca çok Rum göçmenin geri dönebilmesi için düşünülen coğrafi düzenlemeler çerçevesinde’’ Karpaz Yarımadası’nın bir bölümü Kıbrıs Rum Eyaleti’ne ait olacak. 
     Dergi, BM’nin ABD ve İngiltere ile işbirliği halinde toprak konusunda bazı harita ve planlar hazırladığını iddia ederek, Karpaz bölgesi için şunların öngörüldüğünü yazdı 
     "Apostolos Andreas, Dipkarpaz, Yeni Erenköy, Sipahi, Adaçay Rum idaresine verilecek. Bölgenin merkezi hükümete bağlı olması, özel statü, üçüncü bölge ve otonomi gibi önceki öneriler terk edilecek.’’ 
     Karpaz’ın Kıbrıs Rum bölgesinin geriye kalanıyla birleşmesi konusunda da öneriler getiriliyor. Bu kapsamda Karpaz’da iki devletin değil, iki eyaletin sınırları olacak. Karpaz’ın Rum eyaleti ile bağlantısı kara ve deniz yoluyla sağlanacak. Karpaz’a bir liman da inşa edilecek. 
     



 DÜNYA 










</TEXT>
</DOC>
