<DOC>
<DOCNO> 59087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun15.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül Belçikalıların yaşamını değiştirmemiş 
</HEADLINE>
<TEXT>

     Belçika'da yapılan bir kamuoyu yoklamasının sonuçları, 11 Eylül olaylarının ardından Belçikalıların yüzde 88'inin yaşam tarzlarında hiçbir değişiklik olmadığını gösterdi. 
     İnra Enstitüsü tarafından düzenlenen ve ''La Libre Belgique'' gazetesinde yayımlanan kamuoyu yoklamasının sonuçlarına göre, Belçikalıların yüzde 12'si, 11 Eylül'deki terörist saldırılarından sonra özellikle zihinsel açıdan değiştiklerini, korktuklarını belirtti. Yaşam tarzlarında hiçbir değişiklik olmadığını belirtenlerin oranı ise yüzde 88 olarak belirlendi. 
     Araştırma sonuçlarına göre Belçikalıların yüzde 58'i hiçbir gelecek endişesi taşımazken, yüzde 42'si çeşitli nedenlerden geleceğe güvenle bakmıyor. 
     Din unsurunun bir diyalog yöntemi olduğuna inanmayan Belçikalıların yüzde 65'i, ABD'nin terörizme karşı mücadele kapsamında başlattığı askeri operasyonları haklı buluyor. 
     Belçikalıların yüzde 51'i, ABD'de yeni terörist saldırılar olacağını düşünürken, Belçika'nın terör eylemlerine sahne olacağına inananların oranı yüzde 20'yi geçmiyor. 
     






</TEXT>
</DOC>
