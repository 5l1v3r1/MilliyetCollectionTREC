<DOC>
<DOCNO> 54020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yazar/asik.html </URL>
<DATE> 2001/11/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Daniel şiiri 
</HEADLINE>
<TEXT>

     Daniel Colagrassi usta bir fotoğraf sanatçısı.. Usta bir aşçı... Aynı zamanda şairdir... Yazar arkadaşımız Mine Kırıkkanat'la evlendikten sonra İstanbul'un hemşehrisi oldu. Geliş gidişlerinde çektiği fotoğrafları geçen yıl sergiledi. Bu yıl da İstanbul şiirlerini biraraya topladı. Paris'te yaşayan karikatür ustası Selçuk Demirel'in enfes desenleriyle hoş bir kitap ortaya çıktı. 
     İşte o kitaptan, Hüseyin Baş'ın çevirdiği bir Daniel şiiri 
     
     Sövmesini bilmiyorsan eğer İstanbul'da... Gerektiği zaman gerçekten Selam vermez sana kimse. 
     Öfkelenmesini biliyorsan eğer İstanbul'da... Gerektiği zaman gerçekten Dinlemez kimse sözünü. 
     Dövüşmesini bilmiyorsan eğer İstanbul'da Gerektiği zaman gerçekten Kimse saymaz seni. 
     Boğazlamayı bilmiyorsan eğer İstanbul'da... Gerektiği zaman gerçekten Kimse adam yerine koymaz seni. 
     Ama kaçınmasını bildiysen eğer Gerçekten gerekse de Öfkeden... Dövüşten... Cinayetten... Bela çıkaranlara sövüp sayarak 
     İstanbul'da Mahalle komşusu sayacaklardır seni 
     
Hayat, içinde siyah rengi de bulunduran bir gökkuşağıdır. 
     E. Yevtuşenko 

Günün fıkrası      Ecevit, vatandaşın birini 
     "Bana güldü, benimle alay etti" diyerek mahkemeye vermiş. 
     Yargıç ilk celsede şikayeti reddetmiş... 
     Kararı şöyle açıklamış 
     "Sayın Ecevit'in iktidarında hiçbir vatandaşın yüzü gülmediğinden..." 
     
     Öğretmenler Günü dolayısıyla yaptığı konuşmasında, keyifli bir şekilde tüm öğretmenlere "Afganistan'a öğretmen gönderilecektir" müjdesini veren Milli Eğitim Bakanı Metin Bostancıoğlu'na sormuşlar 
     - Sahi, Afganistan'a neden öğretmen gönderiyorsunuz 
     Bostancıoğlu 
     - Afgan halkına moral vermek amacıyla, demiş... 
     - Nasıl yani 
     - Öğretmenlerimizi gören Afganlılar, yeryüzünde kendilerinden daha fakir insanlar olduğunu anlayacak ve hallerine şükredeceklerdir 
     Can Ozan 
     
Herkes yoksulluk çektiğinde, eğer birileri giderek daha da iyi duruma gelmiyorsa, hiç kimse daha kötü duruma düşmez. 
     Dostoyevski 

Ayrıma hayır      Newyork'ta ikiz kulelere yapılan saldırıyla ilgili olarak 39 yurttaşımız haftalardır hapiste. Haklarında hiçbir açıklama yapılıyor. Gece ışıkları söndürüp televizyon izlerken içerde kaynak yaptıkları ihbarı üzerine tutuklanan 4 gencimiz de muhtemelen hala tutuklular arasında. 
     Kendini sadece Afganistan'a asker yollamakla yükümlü gören Ankara'dan ses çıkmıyor. 
     Bu arada ABD terör sanığı yabancıları gizli askeri mahkemelerde yargılama hazırlığını sürdürüyor. 
     ABD'de özellikle siyah tenli yabancılar için hukuk dibe vurmak üzeredir. 
     Amerikalılar da bunu görüyor. Aşağındaki fıkra onların imalatı... 
     İlkokul öğretmeni sınıfta öğrencilerine tek tek soruyor 
     - Mary, dün okuldan çıktıktan sonra ne yaptığını anlatır mısın bize 
     - Bahçede bebeklerimle evcilik oynadım öğretmenim 
     - Çok güzel Şimdi lütfen tahtaya geç ve "Bebeklerimi seviyorum " yaz bize .. 
     
     - Peki Mike Anlat bakalım Dün sen ne yaptın okuldan çıkışında .. 
     - Bisiklete bindim... 
     - Öyleyse sen de geç tahtaya "Bisiklete binmeyi seviyorum" yaz 
     
     - Ve şimdi de sen Muhammed El Abdurrahman ibn Ahmet bin Abdullah Shahriz .. Sen ne yaptın okul çıkışında .. 
     - Mary ve Mike ile bahçede oynamak istedim, fakat "Defol git pis Arap " deyip beni kovdular. 
     - İnanamıyorum Çok ayıp Çok yakışıksız Utanç verici Şimdi geç tahtaya Muhammed al Abrurrahman ibn Akhmed bin Abdullah Shakhriz .. Ve herkes bunu hatırlasın diye yüz defa altalta yaz bakalım 
     "Amerika Birleşik Devletleri'nde ırkçı, etnik veya dini ayrımcılık işaretlerinden hiçbirini hoşgörüyle karşılamayacağız " 
     
     







Daniel şiiri 


Polis ve çocuk 


Portakal çiçekleri eskiden başka mı kokardı .. 


Yürekteki raptiyeler 


Liseliler için... 


Tavuk mu yoksa çocuk mu daha önemli 


Sevgi anlaşmak değildir, nedensiz de sevilir 


Avrupa, Avrupa -sıkıysa- çıkar sesini... 


İtalyan usulü çözüm 


Ölüm en güzel nasihattır 


Kadınlar iyi savaş fotoğrafı verir 


Kanunda var ama uygulanmıyor 


Kalaşnikof'lu "Devr - i Saadet" 


Krizden çıktık mı Tedavi bitti mi 


İşler iyi’ diyene dayak atıyorlar 


Adil Öğretmen'den IMF'ye mektup 


</TEXT>
</DOC>
