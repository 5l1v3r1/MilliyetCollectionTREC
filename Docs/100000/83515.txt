<DOC>
<DOCNO> 83515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/siyaset/siy04.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Yılmaz gerçekçi değil 
</HEADLINE>
<TEXT>

     ANKARA Milliyet 

     KKTC Cumhurbaşkanı Rauf Denktaş, ANAP lideri Mesut Yılmaz’ın, "Denktaş uzlaşmacı olmalı" sözlerine "Yılmaz bizimle temas etmiş olsaydı bu değerlendirmesinin gerçekçi olmadığını görecekti" karşılığını verdi. Denktaş, dün Başbakan Bülent Ecevit’i evinde ziyaret etti. Bir haftadır ilk kez takım elbise giyen Ecevit, Denktaş’ı görüşmenin sonunda kapıya kadar uğurladı. Denktaş, görüşmenin ardından Ecevit’i çok sağlıklı gördüğünü ve Kıbrıs’a dinlenmeye davet ettiğini söyledi. Denktaş ayrıldıktan kısa bir süre sonra "el yazısıyla" bir açıklama hazırlayan Ecevit, şöyle dedi "Denktaş, Kıbrıs Türkleri’nin ve Türkiye’nin haklı davasını büyük bir dirayetle anlatıyor. Fakat Denktaş’ın iyi niyetle başlattığı yüz yüze görüşme sürecine şimdiye kadar Rum tarafından katkı gelmedi. Kıbrıs Türkü’nün özgürlüğü ve bağımsızlığından herhangi bir ödün beklenmemelidir." 



 SİYASET 











</TEXT>
</DOC>
