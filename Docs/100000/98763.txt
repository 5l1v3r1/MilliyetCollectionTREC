<DOC>
<DOCNO> 98763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/guncel/gun06a.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Ulusoy ve adamları serbest 
</HEADLINE>
<TEXT>

Babası Ali Osman Ulusoy’un hakkında suç duyurusunda bulunduğu Kemal Ulusoy, savcıya hastanede ifade verdi 
     ULAŞ ÖZDEMİR Trabzon DHA 

     Trabzonlu ünlü işadamı Ali Osman Ulusoy’un, çalışmalarını engellemeye çalıştığı iddiasıyla hakkında suç duyurusunda bulunduğu oğlu Kemal Ulusoy ve beraberindeki 6 kişi, Trabzon Cumhuriyet Savcılığı tarafından serbest bırakıldı. 
     İddialara göre 26 Temmuz’da beraberinde adamları Ahmet Süleymanoğlu, Ahmet Yılmaz, Mehmet Akbulut, Levent Demir, Rasim Yavuz Yılmaz ve Ahmet Eyüboğlu ile İstanbul’dan Trabzon’a gelen Kemal Ulusoy, Ulusoy Karadeniz Nakliyat Şirketi’ne giderek çalışanları bir araya topladı. Kemal Ulusoy, "Babam artık yaşlandı, bundan sonra görevi ben devralıyorum" dedikten sonra şirket müdürlerini, babasının emirlerini dinlememeleri için tehdit etti. 
     Trabzon Ticaret Odası Meclis Başkanı Ali Osman Ulusoy, gelişmeler üzerine Cumhuriyet Başsavcılığı’na suç duyurusunda bulundu. Ayrıca şirkete ait TIR garajının müdürü olan Aslan Durmuş da, Kemal Ulusoy ve adamları için Tehdit ve çalışma hürriyetini engellemek’ suçlamasında bulundu. 
     
     Beyin Cerrahisi’ne yattı 
     Bunun üzerine harekete geçen ekipler, geçen cuma günü Kemal Ulusoy ve adamlarını yakaladı. Kemal Ulusoy, önceki gün geçirdiği baygınlık sonrası Trabzon Numune Hastanesi Beyin Cerrahi Bölümü’nde tedavi altına alındı. 
     Kemal Ulusoy, hastanede savcıya ifade verirken, 6 adamı ise dün Tehdit ve çalışma hürriyetini engellemek’ suçlamasıyla adliyeye çıkartıldı. Cumhuriyet Savcılığı, Kemal Ulusoy ve 6 kişiyi serbest bıraktı. 
     



 GÜNCEL 






















</TEXT>
</DOC>
