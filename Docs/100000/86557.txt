<DOC>
<DOCNO> 86557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun42.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Savunma Bakanı "Ege'de Türk ihlalleri arttı" 
</HEADLINE>
<TEXT>

     Yunanistan Savunma Bakanı Yanos Papandoniu, Türk savaş uçaklarının Ege'de ihlallerinin arttığını öne sürdü. 
     Papandoniu, Girit Adası'ndaki askeri tesisleri ziyareti sırasında yaptığı konuşmada, ''bu durumun Yunan Hava Kuvvetleri için zaman zaman rahatsız edici olduğunu'' belirtti. 
     Yunanistan Savunma Bakanı, konuşmasında, ''bu tür kışkırtmalara her an en üst düzeyde karşılık verebilecek hazırlık düzeyinde olduklarını'' kaydetti. 
     ''Türk savaş uçaklarını Yunan hava sahasından çıkarma görevini tamamlayarak üslerine geri döndükleri bildirilen'' iki F-16 pilotunu selamlayan Papandoniu, kendisini Girit'e götüren C-130 tipi askeri uçağın Türk uçaklarınca taciz edildiğine dair söylentilerin gerçeği yansıtmadığını söyledi. 
     





</TEXT>
</DOC>
