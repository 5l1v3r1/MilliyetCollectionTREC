<DOC>
<DOCNO> 51367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/guncel/gun02.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk DGM’den kurtuldu 
</HEADLINE>
<TEXT>

Yargının itirazına karşın Susurluk davası "istisna" olarak kabul edilmedi, DGM’nin kapsamının dışına çıkarıldı 
     SALİHA ÇOLAK Ankara 

     Türk Ceza Yasası’nın 313 ve 314. maddeleri kapsamındaki "çete" dosyalarını DGM kapsamından çıkaran ve halen görülmekte olan Susurluk, Murat Demirel, Beyaz Enerji gibi önemli davaları DGM dışındaki mahkemelere aktaran yasa tasarısı yargının itirazına rağmen Adalet Komsiyonu’nda kabul edildi. 
     
     Dikkate almadılar 
     Komisyon, Yargıtay Cumhuriyet Başsavcısı Sabih Kanadoğlu’nun raporunda yer alan "Susurluk" davasının istisna tutularak DGM kapsamında bırakılması istemini dikkate almadı. 
     Kanadoğlu, komisyona gönderdiği ve DGM’lerdeki mevcut davalarda "zamanaşımı" tehlikesine işaret ettiği raporunda şu görüşleri dile getirdi 
     "Düzenleme genel olarak haklı ve yerindedir. Ancak Susurluk davası gibi bazı suçlar, devletin iç ve dış güvenliğini ilgilendiriyor. Bu gibi suçlar için yargılama makamına takdir yetkisi verilmesi uygun olacaktır. Düzenleme AB ile ilgili mevzuat açısından olumlu sonuçlar yaratabilir. İtirazi kaydımız, Susurluk gibi davalar için takdir yetkisi verilmesidir." 
     Ankara DGM h kim ve savcılar, çetenin asli unsuru olarak kabul edilen, "kişileri kendilerine tabi kılmaya zorlamak veya mensupları arasında her ne suretle olursa olsun açık veya gizli işbirliği yapmak" fiilinin çete suçu sayılmamasıyla çetelerin devletin kurum ve kuruluşlarına sızabileceklerini belirtti. 
     



 GÜNCEL 


















</TEXT>
</DOC>
