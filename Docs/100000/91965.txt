<DOC>
<DOCNO> 91965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun21.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlıklı beslenenler daha az suç işliyor 
</HEADLINE>
<TEXT>

     Sağlıklı beslenme ve suç ilişkisiyle ilgili olarak çalışma yapan araştırmacılar, sağlıklı beslenen kişilerin daha az suç işlediğini saptadı. 
     Surrey Üniversitesi'nden uzmanların yaptığı, British Journal of Psychiatry'de yayımlanan araştırma, yiyeceklere vitamin ve diğer önemli besinler eklenerek suç oranının düşürülebileceğini ortaya koydu. 
     Bernard Gesch ve meslektaşları, Aylesburry ıslahevinde 230 gençle yaptığı araştırmada, gençlerin yarısının yiyeceklerini vitamin, mineral ve yağ asidiyle takviye ederken, diğer yarısına placebo verdi. 
     Gençlerin, ilaçları almadan önceki ve kullandıktan sonraki 9 ayda işlediği suçların sayısı ve türünü kaydeden araşırmacılar, ilaç sonrası dönemde suç oranının yüzde 25 azaldığını, ilaç kullanmayanlarda ise herhangi bir değişiklik olmadığını belirledi. 
     Araştırmacılar, azalmanın özellikle büyük suçlarda görüldüğünü kaydetti. 
     Bulguların genel nüfus üzerinde etkisi olup olmayacağını saptamak için çalışmalarını genişleten uzmanlar, sağlıklı beslenmeye teşvikin hükümetlerin suçla mücadelede gizli silahı olabileceğini belirtti. 
     





</TEXT>
</DOC>
