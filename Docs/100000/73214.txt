<DOC>
<DOCNO> 73214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yazar/sazak.html </URL>
<DATE> 2002/03/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
IMF'nin 'deli gömleği' 
</HEADLINE>
<TEXT>

     Türkiye ekonomisi koalisyon hükümetinin uyguladığı IMF destekli programa karşın 2002'nin ilk çeyreğinde de umut edilen büyümeye geçemedi. 
     Durgunluk içindeki ekonomide enflasyon düşüyor ama "yapısal" sorunlar bir türlü aşılamıyor. Kalkınma sağlanamıyor. 
     Şubat 2001 krizi ardından, benzeri ancak İkinci Dünya Savaşı yıllarında görülen daralmayla, yüzde 11.8 küçülen ekonomide, ulusal sermayenin uğradığı tarihi bozgunu görmek için halka açık şirketlerin yıl sonu bilançolarına bakmak yeterlidir. 
     Hisse senetleri borsada işlem gören 275 şirketin 2001 yılı sonu toplam zararları banka ve sigorta şirketleri hariç 910 trilyon 790 milyar lira olmuş. 
     Savaştan beter bir tablo. 
     Neredeyse katrilyonluk zarar sonucu şirketlerin özkaynakları da erimiş durumda. 
     IMF'nin "deli gömleği"ni sorgusuz sualsiz giyen Türkiye'nin sözde "istikrar" uğruna uyguladığı ekonomik programla sürüklendiği nokta felakettir Ülkenin ulusal sermayesi eriyor Ayakta kalabilenleri de "yabancı sermaye" topluyor. 
     2000 sonuna kadar, "tek yol kur çapası"ydı kimsenin aklına 'ya tutmazsa' kuşkusu düşmedi, programa karşı çıkanlar da Prof. Erinç Yeldan'ın tanımıyla "ses bombası"yla susturuldu. 2001 Şubat'ında kriz patladıktan sonra yine IMF'nin önerisiyle "dalgalı kur"a geçildi ama çok ağır bedel ödenmişti 
     Bilkent Üniversitesi İktisat Bölümü Başkanı Prof. Yeldan'ın da içinde yer aldığı Bağımsız Sosyal Bilimciler Grubu, krizin yol açtığı ulusal gelir kaybını 50 milyar dolar olarak hesap ediyor. 
     Şirket değerlerinin erimesi gibi Türkiye'nin toplam ulusal geliri de 200 milyar dolardan 150 milyar dolara geriledi, kişi başına gelir ise 2100 dolara düştü. Yolsuzluk ve işsizlik anlamına gelen bu rakamların sergilediği "sosyal" tablo şudur 
     2001 yılının son çeyreği itibariyle açık işsizlik oranı tarım dışı sektörlerde yüzde 15'e, "eğitimli" gençler arasında ise yüzde 27'e ulaşmaktadır. Kentlerde bu oran yüzde 30'dur. 
     1 milyonun üzerinde insan işini kaybetmiştir. 
     Prof. Erinç Yeldan, 11 Eylül rüzgarı ve dış borç desteğiyle iyimser beklentiler yaratmak yerine, Türkiye'de krizin yapısal nitelik kazandığı gerçeğinden hareketle 1990'larda Doğu Avrupa'da yaşanan talep daralması ve durgunluğun aşılması için süratle yeni önlemler alınması gerektiğini savunuyor. En radikal önerilerden biri "dış borç servisi"nin yeni bir takvime bağlanması, hatta Rusya'nın 1998'de uyguladığı şekliyle ertelenmesidir 
     Enflasyon mu, büyüme mi derken, "IMF'siz dünya mümkün mü " sorusuna yanıt aranıyor. Çarpık küreselleşmenin dünya uluslarına eşit ölçüde mutluluk getirmediği kesin. 
     Barcelona - Real Madrid maçında kendilerini kale direğine bağlayan küresel karşıtı göstericiler, tribündekilerin keyfini kaçırmak pahasına "Başka dünya mümkün" diye seslerini yükseltiyorlardı. 
     Alternatif modeli tartışmaya açmak bilim dünyasına düşüyor. 
     
     







Eğitim hakkında bir kitap 


Irak'a değil Filistin'e bak 


Cheney’i beklerken... 


Biz darı değiliz 


Bu ahlaksız teklifi, Türk basını kabul edemez 


Medya maydanozları... 


IMF'nin 'deli gömleği' 


Alma kahraman’ ahını çıkar aheste aheste .. 


2001’deki çöküşün boyutları ürkütücü 


Üç yaşamöyküsü 


</TEXT>
</DOC>
