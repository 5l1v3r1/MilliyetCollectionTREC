<DOC>
<DOCNO> 66812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sontur04.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecliste 663 sekreter, 120 çaycı ve garson var... 
</HEADLINE>
<TEXT>

     Meclis'te 663 sekreter ile 120 çaycı ve garson çalışıyor. 
     TBMM Başkanı Ömer İzgi, DSP Afyon Milletvekili Gaffar Yakın'ın soru önergesini yanıtlarken, 526'sı geçici görevli, 137'si kadrolu olmak üzere Meclis'te 663 sekreterin görev yaptığını bildirdi. 
     Sekreterlerden 490'ı parlamenterlere hizmet verirken, 146'sı idari görevlerde, 27'si de Kanunlar ve Kararlar Müdürlüğü'nde çalışıyor. 
     İzgi, bir milletvekiline hizmet vermeyen, Parlamenter Hizmetleri Müdürlüğü'nde görevli 4 de kadrolu sekreterin bulunduğunu ifade etti. 
     İzgi, bu sekreterlerin izinli ve raporlular nedeniyle ortaya çıkan hizmet açığını kapattıklarını bildirerek, '' Bankamatik sekreter 
     mevcudiyeti konusunda bugüne kadar Başkanlığımıza herhangi bir şikayet ve haber ulaşmamıştır'' dedi. 
     
     Çaycı ve garsonlar 
     TBMM'de 83'ü kadrolu, 37'si geçici işçi pozisyonunda olmak üzere toplam 120 çaycı ve garson da Sosyal Hizmetler Müdürlüğü'ne bağlı olarak görev yapıyor. 
     TBMM Başkanı İzgi, Başkanlık Divanı'nın 1996 yılında aldığı bir kararla lokanta, çay ocakları, berber, lostra ve temizlik gibi hizmetlerin, kurumun özel konumu ve güvenlik mülahazasıyla dışarıya ihale edilmesinin uygun bulunmadığını da bildirdi. 
     






</TEXT>
</DOC>
