<DOC>
<DOCNO> 55801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/yas06.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağır ve dilsize gevezelik cezası 
</HEADLINE>
<TEXT>

Antalyalı sağır ve dilsiz işçi Şaban Aras, 'geveze' suçlamasıyla beş kez sürgün edildi 
     ANTALYA DHA 

     Antalya Merkez Muratpaşa Belediyesi'nin 'özürlü kadrosu'nda çalışan sağır ve dilsiz Şaban Aras, 'gevezeliği' nedeniyle beş kez birim değiştirdi. 
     1985'te belediyede çalışmaya başlayan Aras 32 , 1995'te Muratpaşa Belediyesi Fen İşleri Müdürlüğü'ne atandı. Buradan, 'personeli meşgul ettiği' şik yetiyle Park ve Bahçeler Müdürlüğü'ne gönderilen Aras, aynı şik yet nedeniyle sırasıyla Hesap İşleri, Özel Kalem ve Halkla İlişkiler birimlerine atandı. 
     
İki eşi de boşadı      Personel Müdürü Muzaffer Türe, son çare olarak Aras'ı kendi bölümüne aldı. 
     Mesai arkadaşları ve vatandaşlarla spor, magazin ve siyasi gelişmeler üzerine 'koyu sohbetler'iyle tanınan fanatik Galatasaraylı Aras'ın iki evliliği de, 'çok konuştuğu için' boşanmayla sonuçlandı. İlk evliliğinden 13 yaşında bir kızı olan Aras ise, 'Geveze' suçlamasını işaret diliyle reddediyor ve "Sadece gerektiğinde konuşuyorum" diyor. 
     



 YAŞAM 


















</TEXT>
</DOC>
