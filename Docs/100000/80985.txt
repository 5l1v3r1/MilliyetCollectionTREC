<DOC>
<DOCNO> 80985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/spor/spo11.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumruklar konuştu 
</HEADLINE>
<TEXT>

Ahmet Cömert Boks Turnuvası dün başladı. Boksörlerimiz 10 maçın 5’ini kazandı 
     ULUSLARARASI 17. Ahmet Cömert Boks Turnuvası, 37 ülkeden 314 sporcunun katılımıyla İstanbul’da başladı. Ataköy Ahmet Cömert Spor Salonu’nda gerçekleştirilen ve 5 gün sürecek turnuvaya, 105 bayan ve 209 erkek sporcu katılırken, Türkiye bayanlarda 23, erkeklerde ise 30 sporcuyla şampiyonada yer aldı. Organizasyonun ilk gün birinci seansında ringe çıkan 10 sporcumuzdan 5’i, rakiplerini yenerek ikinci tura yükseldi. 
     ERKEKLERDE Nurullah Oğuz Bulgar, Erkan Arayancan Türkmen, Ülkü Aslan Finli, bayanlarda ise Huri Kale Slovak, Yasemin Ustalar Ukraynalı rakiplerini yenerek ikinci tura yükseldi. Yine erkeklerde Kemal Bağcıtek ve Hüseyin İşler Belarus,Ahmet Güneş Katarlı,Halil Kavalcı Cezayirli ve bayanlar da Zeliha Baran Rus rakiplerine yenilerek turnuvadan elendi. Şampiyona bugün yine iki ayrı ringde eleme müsabakalarıyla devam edecek. 
     



 SPOR 





























</TEXT>
</DOC>
