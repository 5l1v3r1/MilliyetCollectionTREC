<DOC>
<DOCNO> 61176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sondun05.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'ın yeniden imarının faturası 15 milyar dolar.. 
</HEADLINE>
<TEXT>

     Dünya Bankası, Afganistan'ın 10 yıl içinde yeniden imar edilebilmesi için gereken yatırımın 15 milyar dolar tutarında olduğunu açıkladı. 
     Dünya Bankası tarafından bugün Pakistan'ın başkenti İslamabad'ta yayımlanan raporda, yatırım maliyetinin 15 milyar dolar olduğuna ve en önemli yatırımların sağlık, tarım ve eğitim alanlarında yapılması gerektiğine işaret edildi. 
     Dünya Bankası yetkilisi Abid Hasan, ''23 yıl süren savaşlarda yıkıma uğrayan Afganistan'ın, temel yatırımlar için yılda 1-2 milyar dolara gereksinimi var. Bu da 10 yıl içinde 10-15 milyar demek'' dedi. 
     Afganistan'ın yeniden imarına katkıda bulunacak ülkelerin toplantısının 21-22 Ocak'ta Japonya'da yapılması öngörülüyor. 
     Konferansın hazırlanması için Japon yetkili Sadako Ogata'nın, Pakistan, Afganistan ve İran'da temaslarda bulunmak üzere Japonya'dan dün ayrıldığı belirtiliyor. 
     






</TEXT>
</DOC>
