<DOC>
<DOCNO> 59023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/siyaset/siy06.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Oyunu pırasa gibi doğrama 
</HEADLINE>
<TEXT>

     Ümit Bektaş 

     Türkiye Ziraatçılar Derneği’nin "Ulusal Tarım Kongresi"ne gelen 9. Cumhurbaşkanı Süleyman Demirel, aynı toplantıda konuşan DYP Genel Başkanı Tansu Çiller’le samimi bir görüntü oluşturdu. Demirel, MHP’li Devlet Bakanı Abdulhaluk Çay’ın görevden alınmasına neden olan kurultayın sponsoru olmadığını belirterek, "Hadi canım. Yapılmasa daha mı iyi olurdu Türk Kurultayı, bir siyasi partinin tertiplediği bir olay değildir. Çünkü Türk dünyası, bir siyasi partiye ait değildir" dedi. Çiller, "Bu kaçıncı, hangi birini sayalım" diye konuştu. Demirel konuşmasında, "Türkiye’nin her şeyi var. Bu kriz niye Doktor, yanlış ilaç veriyor, ateş yükseliyor" diye konuşurken, siyasetçilerden yakınan bir çiftçi, "Hepsi aynı" diye bağırdı. Demirel, bunun üzerine "Sandık başına gittiğinde pırasa gibi doğrayacağına oyunu tam versen..." dedi. 
     



 SİYASET 













</TEXT>
</DOC>
