<DOC>
<DOCNO> 73699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/ekonomi/eko11.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyar dolarlık yatırım krizden çıkışa bağlı 
</HEADLINE>
<TEXT>

     ŞÜKRAN PAKKAN İstanbul 

     Türkiye’nin içinde bulunduğu ekonomik kriz, Sanko Holding’le birlikte petrokimya alanında 1 milyar dolarlık yatırım yapmayı planlayan yabancıları korkuttu. 
     Petrokimya sektöründe yıllık 260 bin ton polipropilen kapasiteli dev yatırımına start vermeyi beklerken, yabancı ortaklarındaki endişeler nedeniyle askıya alan Sanko Holding’in yatırım umutları sonbahara kaldı. İskenderun Yumurtalık’ta 260 bin tonluk dev bir tesis kurmak için Amerikalı ve Avrupalı ortaklarıyla geçtiğimiz yıl masaya oturan Sanko, yatırım gerçekleşirse Türkiye’nin petrokimya devi Petkim’i bile geri bırakacaktı. 
     Sanko Holding Yönetim Kurulu Başkanı Abdülkadir Konukoğlu, yabancı ortaklarındaki çekingenliğe ekonomideki belirsizliğin neden olduğunu belirterek, "Sonbahar aylarına ertelenen yatırım için tüm umudumuz göstergelerin olumlu olması" diye konuştu. 
     



 EKONOMİ 

















</TEXT>
</DOC>
