<DOC>
<DOCNO> 70128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/siyaset/siy05.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlığımı Allah’a bırakın’ 
</HEADLINE>
<TEXT>

     Başbakan Bülent Ecevit, bazı çevrelerin kendisini ölümün eşiğinde göstermekten özel bir zevk alığını belirterek "Bunu Allah’a bıraksalar daha iyi olur. Sıhhatim çok şükür yerinde. Hakkımda bu yalanları çıkaranlara sağlık ve esenlik diliyorum" dedi. Ecevit, gazetelerde sağlığına ilişkin yer alan bazı ayrıntıların kendisini üzdüğünü kaydetti. Basın tarafından yazılan ilaç isimlerinden haberi bile olmadığını vurgulayan Başbakan, "Güya solunum yetmezliğiyle karşı karşıyaymışım. Başbakanlık, Başkent Hastanesi sürekli alarmdaymış. İlk müdahalenin yapılacağı acil yardımlar ve ambulans hazır durumdaymış" diye konuştu. Ecevit, sağlığıyla ilgili sözleri tamamlarken ayağa kalkan milletvekilleriyle Muş’tan gelen 40 kişilik partili gurubu, genel başkanlarını alkışladı. 
     
Barış Gücü’ koşullarımız kabul edildi      ANKARA Milliyet 

     Başbakan Bülent Ecevit, ABD, İngiltere, Fransa ve NATO’nun hazirandan itibaren Türkiye’nin Afganistan’daki Barış Gücü komutasının Türkiye tarafından üstlenilmesinde ısrar ettiklerini belirtti. Ecevit, Blair’in Türkiye’nin koşullarını kabul ettiğini de açıkladı. 
     Ecevit, dünkü grup toplantısında, "Belli ki bu görevi İslam leminde saygınlığı bulunan, İslam’la çağdaşlığı bağdaştıran bir ülke olarak Türkiye’nin üstlenmesinde yarar görüyorlar. Geçici yönetimin başında bulunan Karzai de telefon ederek bu isteği dile getirdi" dedi. 
     Başbakan Ecevit, Blair’in Bush’la derhal görüşeceğini ve onun da bunları makul karşılayacağından emin olduğunu kendisine aktardığını söyledi. 
     



 SİYASET 
















</TEXT>
</DOC>
