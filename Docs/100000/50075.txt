<DOC>
<DOCNO> 50075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/dunya/adun.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk hedef Mezar-ı Şerif 
</HEADLINE>
<TEXT>

90 subay ve astsubaydan oluşan özel Türk birliği, Afganistan’da ön cephede çatışmayacak, ancak Mezar-ı Şerif’in alınması harek tında anahtar rolü oynayacak 
     YASEMİN ÇONGAR Washington 

     Türkiye’nin Afganistan harek tına "asker katkısında" bulunma kararı Washington’ı çok memnun etti. ABD yetkilileri, 90 subay ve astsubaydan oluşacak Türk özel harek t grubunun, özellikle Kuzey Afganistan’da eğitim, iletişim ve koordinasyon görevleri üstlenebileceğini belirttiler. Bu görevin, Mezar-ı Şerif kentinin Taliban’dan alınmasında "kritik" önem taşıyabileceği vurgulanıyor. 
     "Harek tın başından beri birçok açıdan devrede olan Türkiye’nin Kuzey İttifakı’yla geçmişten gelen ilişkisi var" diyen ABD Savunma Bakanı Rumsfeld, bu sözleriyle Türk birliğinin, doğrudan Kuzey İttifakı ile ilişkili bir görev üstleneceğini ima etmiş oldu. 
     Görevi, kuzeyde Mezar - ı Şerif’i almaya çalışan Kuzey İttifakı güçlerine komuta - kontrol ve koordinasyon katkısı sağlamakla sınırlı olacak olan Türk birliğinin, Kuzey İttifakı’nın eğitimine yönelik olarak, bölük - alay düzeyindeki hareketlerin planlanması ve koordinasyon, iletişim güvenliği ve malzeme sevkiyatının yönetilmesi gibi konularda devreye gireceği belirtildi. Bu kapsamda Türk askerlerinin "ön cephede çatışma görevi üstlenmekten ziyade", Kuzey İttifakı askerlerinin, büyük birimler düzeyinde, genel manevra eğitiminden geçmesinde rol alabileceği vurgulanıyor. 
     Öte yandan Türk birliği, Afganistan içlerine insani yardım gönderilmesinin ve Mezar - ı Şerif harek tı esnasındaki lojistik desteğin koordinasyonunda da görev üstlenebilecek. 
     
     Müslümanlık’ mesajı 
     ABD’liler, Türk askerinin bölgede görev almasının dört açıdan önemli olduğunu vurguluyorlar. Bu unsurlar, "PKK ile mücadelede kazanılan deneyimlerin değerlendirilmesi, modern savaş taktiklerine h kim bir NATO unsurunun bölgedeki dağınık askeri hareketin koordinasyonuna katkısı, Müslüman askerlerin de Taliban karşıtı koalisyonda yer almasının Afgan halkına göndereceği mesaj ve özellikle Özbek gruplarıyla yakın bağları olan Türkiye’nin bölgede Batı ülkelerine kıyasla daha sıkı bir diyalog kurma imk nı" olarak sıralanıyor. Bu arada, İngiltere, Avustralya ve Kanada’nın da Afganistan’a asker gönderme kararı aldığı belirtildi. 
     
Terörist Bahayi, İstanbul yolcusu      ABD’deki 11 Eylül saldırılarına karıştığı iddia edilen Fas asıllı Alman vatandaşı Said Bahayi’nin 26 yakalanması amacıyla Pakistan polisi ülke çapında alarma geçerken yetkililer, zanlının 30 Ekim salı günü Karaçi’den İstanbul’a giden uçağa binmek için Pakistan’a döndüğüne inandıklarını belirtti. Yetkililer, İstanbul’a salı günü gelecek uçak için rezervasyon yaptıran, ancak bileti almayan Bahayi’nin halen Karaçi’de saklandığını sandıklarını bildirdi. 
     
ABD’nin asker talebi 26 Ekim’de gelmiş      Bakanlar Kurulu, ABD’nin asker talebini görüşmek üzere dün toplandı. Bir süre sonra Başbakan Bülent Ecevit, Köşk’e çıkarak Cumhurbaşkanı Ahmet Necdet Sezer’in onayını aldı. Yazılı duyurulan kararda, talebin 30 Ekim'de değil, 26 Ekim’de Ankara'ya iletildiği de ortaya çıktı. Açıklamada, ABD'nin istediği birlikleri "teröristlere karşı mücadele"de de kullanacağının sinyali verildi. Buna karşılık hükümet "Türk askerlerinin eğitim amacıyla kullanılması" yönündeki görüşünü vurguladı. 
     
Taliban'dan 'Türkiye düşmanımız' iması      DIŞ HABERLER SERVİSİ 

     Taliban, ABD'nin isteği üzerine Afganistan'a 90 kişilik özel kuvvet gönderme kararı alan Türkiye'yi kınadı. Taliban'ın İslamabad Elçisi Abdülselam Zaif, düzenlediği basın toplantısında bir soru üzerine, ''Müslüman bir ülkeden ya da bir başkasından gelecek ve Amerikalılara katılacak tüm askerler bizim için düşman olacaklar ve aynı şekilde muamele görecekler'' dedi. Zaif, ''Eğer Afganistan'a saldırırlarsa, kendimizi savunuruz'' diye konuştu. 
     



 DÜNYA 










</TEXT>
</DOC>
