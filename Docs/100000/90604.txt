<DOC>
<DOCNO> 90604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/dunya/adun.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam yemini 
</HEADLINE>
<TEXT>

Kudüs’te canlı bomba 20 ölü, 50 yaralı... Şaron, teröristlere karşı sert misilleme’ sözü verdi 
     DIŞ HABERLER SERVİSİ 

     İsrail’in başkenti Kudüs, son altı yıldan bu yana kentte gerçekleştirilen en kanlı intihar saldırısına sahne oldu. Okula giden öğrenciler, işlerine yetişmeye çalışan insanlarla dolu bir otobüste dün sabah 8.00’de gerçekleştirilen saldırıda, Filistinli canlı bombayla birlikte 20 kişi öldü, 50 kişi yaralandı. Otobüsün kentin güneyindeki bir kavşakta kırmızı ışıkta durduğu sırada ön tarafta oturan intihar komandosunun kendini havaya uçurmasıyla ortalık bir anda cehenneme döndü. Saldırının sorumluluğunu HAMAS üstlenirken, ilk kez bir intihar saldırısının ardından olay yerine gelerek incelemelerde bulunan İsrail Başbakanı Ariel Şaron, sert karşılık vereceklerini açıkladı. 
     Şaron, "Gördüğümüz korkunç bir şey, Filistin terörünün devamı ve buna karşı savaşmalı, mücadele etmeliyiz, bunu da yapacağız" dedi. Şaron, yerde plastik torbalar içinde sıralanmış cesetler arasında yürürken, Filistinlilerin devlet kurma isteklerine karşı terörü gösterdi. Şaron, "Filistinliler ne tür bir devlet yaratacak Kastettikleri devletin nasıl olduğunu görmek ilginç" dedi. Olay yerindeki incelemelerinin ardından Savunma Bakanı Binyamin Ben Eliezer, ordu ve güvenlik yetkilileriyle bir araya gelen Şaron, misilleme kararı ldı. 
     Saldırının sorumluluğunu üstlenen HAMAS, canlı bombanın Nablus’taki El Fera mülteci kampından 22 yaşındaki master öğrencisi Muhammed El Gul olduğunu açıkladı. El Gul’un babası Hamza da, oğlunun intihar saldırısında öldüğünü duymaktan "çok memnun olduğunu" söyledi. 
     



 DÜNYA 












</TEXT>
</DOC>
