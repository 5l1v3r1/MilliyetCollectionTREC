<DOC>
<DOCNO> 75856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/dunya/adun.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon genişliyor 
</HEADLINE>
<TEXT>

İsrail’in, Sur’ adını verdiği harek tın dördüncü gününde Batı Şeria’daki Beytüllahim, Kalkilya ve Tulkarim kentleri de işgal edildi 
     DIŞ HABERLER SERVİSİ 

     İsrail Başbakanı Ariel Şaron’un önceki akşam İsrail televizyonundan halka hitaben yaptığı konuşmasında terörizme karşı geniş çaplı bir savaş halinde olduklarını açıklamasının hemen ardından, İsrail ordusu başlattığı operasyonun sınırlarını genişletti. 
     Filistin Özerk Yönetimi lideri Yaser Arafat’ın kararg hının da bulunduğu Ramallah’ı dört gündür işgal altında tutan İsrail birlikleri, dün de zırhlı araçlar eşliğinde Batı Şeria’daki Beytüllahim ve Kalkilya kentlerini işgal etti. Tulkarim kentine de girip çıkan İsrail tankları, gece saatlerinde hleikopterlerin desteğiyle giriştiği yeni harek tla kenti ele geçirdi. İsrail’in Batı Şeria’nın diğer kentlerine doğru da harekete geçmeye hazırlandığı öğrenildi. İsrail ordusunun, Ramallah’ta bölgeyi "kapalı askeri bölge" ilan ederek başlattığı operasyona "Sur" adı verilirken, kentteki tüm yabancıların bölgeyi terk etmesi istendi. 
     
     Yabancılar tutuklandı 
     İsrail güçleri, Ramallah kentinde "kapalı askeri bölge" kararına uymayan yabancıları tutuklamaya başladı. Arafat ile kararg hında görüşen, aralarında ünlü Fransız küreselleşme karşıtı eylemci Jose Bove’nin de bulunduğu Batılılardan 11 kişi tutuklanırken, 33 kişinin içeride kaldığı açıklandı. Bove ve arkadaşlarının bugün sınır dışı edileceği açıklandı. 
     İsrail ordusu, dün de tecrit ettiği Arafat’ın bürosunun çevresine kum torbaları ve dikenli teller yerleştirmeye başladı. Kararg htan bir yetkili, "İsrail askerlerinin genel kararg hın binalarının enkazının bulunduğu yere kum torbaları, dikenli teller ve tenteler yerleştirdiğini" bildirdi. 
     Öte yandan Filistin Uluslararası İşbirliği Bakanı Nebil Şaat, İsrail ordusunun El Fetih’in liderlerinden Mervan Barguti’yi ele geçirmek için 9 Filistinliyi "idam ettiğini", birçok Filistinliyi esir aldığını ileri sürdü. Önceki gece Ramallah’ta 30 kadar Filistin güvenlik görevlisinin öldürüldüğü de öne sürüldü. Gazze Şeridi’nin güneyindeki Refah kentindeyse, 10 yaşında Filistinli bir çocuk öldürüldü. 
     
İsrail Büyükelçisi Sultan Türkiye bizi anlamalı      ÖZGÜR EKŞİ Ankara 

     İsrailli askerlerin Ramallah’ta televizyondan porno yayını yaptırdığına ilişkin haberleri "Filistin propagandası" olarak niteleyen İsrail’in Ankara Büyükelçisi David Sultan, "Terör konusunda Türkiye bizi anlamalı, terörün nasıl bir bela olduğunu bilir" dedi. 
     Milliyet’in sorularını yanıtlayan Sultan, "Filistin tarafı daha önce de İsrailliler kuyulara zehir atıyor, özel radyoaktif mermilerle ateş ediyor’ iddiasında bulunmuştu. Ramallah’ta böyle bir yayın yapılmıyor" diye konuştu. 
     Sultan, Binbaşı Cengiz Toytunç’un El - Halil’de şehit edilmesinin ardından İsrail Askeri Ataşesinin Genelkurmay’la düzenli olarak bir araya geldiğini söyledi. İsrail diplomatik kaynakları da Binbaşı Toytunç’a ait otopsi raporu ile ilgili çeşitli bilgilerin ellerine geçtiğini belirterek, "Toytunç’un vücudundan çıkan 9 mermi de Filistin tarafından kullanılan silahlara ait" dedi.1 
     
Filistin Büyükelçisi Yasin Porno yayın, haydutluk      Filistin’in Ankara Büyükelçisi Fuad Yasin, Ramallah’ta İsrail’in pornografik yayınlar yaptığı haberlerini doğrulayarak, "Bu İsrail’in haydut yöntemidir" diye konuştu. Yasin, ailesinden önemli bir kısmının Ramallah’ta işgal altındaki bölgede bulunduğunu belirtti. Yasin, Arafat’la en son üç gün önce irtibat kurabildiğini söyledi. 
     Çeşitli meslek odalarının başkanları da dün Yasin’e destek ziyaretinde bulundular. Yasin, "Türkiye’nin İsrail ile tank modernizasyonu anlaşması imzalamasını nasıl değerlendirdiği " yönünde bir soruya, "Bu anlaşmalar İsrail’in işgalinden önce planlanmış konulardır. Biz başka ülkelerin içişlerimize karışmasını istemeyiz. Biz de onlara karışmayız. Ancak, son olanlardan sonra Türkiye’nin İsrail ile olan ilişkilerini gözden geçirmesini umarım" dedi. 
     



 DÜNYA 











</TEXT>
</DOC>
