<DOC>
<DOCNO> 83002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun05.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi ABD ve Kanada'da "Lou Hammd Ass." şirketi tanıtacak 
</HEADLINE>
<TEXT>

     Turizm Bakanı Mustafa Taşar, Türk günü etkinliklerine katılmak ve ABD'deki seyahat sektörü mensuplarıyla görüşmelerde bulunmak üzere 12 Mayıs Pazar günü New York'a gelecek. 
     Taşar'ın, bakanlığının reklam ve tanıtma faaliyetleri ile Amerikan pazarı hakkındaki görüşlerini New York'ta düzenleyeceği bir basın toplantısında açıklayacağı bildirildi. 
     Öte yandan ABD ve Kanada'da Türkiye'nin turistik açıdan tanıtımının, ''Lou Hammd Ass.'' firması tarafından yapılması kararlaştırıldı. 
     Firmanın yayımladığı bildiride, Türkiye'nin dünya tarihinin çıkış noktası ve uygarlıkların beşiği olduğuna dikkat çekildi ve ülkenin, kültür çeşitliliğinin yanı sıra doğa harikaları açısından da eşsiz olduğu kaydedildi. 
     Türkiye'nin tarihi ve turistik açıdan ilginç eser ve yöreleri arasında Sultan Ahmet Camii, Ayasofya, Pamukkale ve Kapalı Çarşı'nın sayıldığı bildiride, Türkiye'de sabah kayak yapan turistlerin öğleden sonra denize girebileceğine işaret edildi. 
     





</TEXT>
</DOC>
