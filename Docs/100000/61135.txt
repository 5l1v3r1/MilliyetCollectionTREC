<DOC>
<DOCNO> 61135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/spor/spo05.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yıldızları koruyun" 
</HEADLINE>
<TEXT>

     A Milli Takım Teknik Direktörü Şenol Güneş, Dünya Kupası finallerine az süre kala, ligin ikinci yarısında hakemlerin yıldız futbolcuları korumasını istedi. Güneş, en büyük kaygısının milli futbolcuların ciddi sakatlık geçirmesi olduğunu belirtirken, "Ayrıcalık yapılsın demiyorum, eşit muamele yapılsın. Ama bizim için çok önemli olan oyuncuların sakatlığı, Milli Takımı olumsuz etkileyecektir" dedi. 
     GÜNEŞ, Milli Takımı finallere taşıyan kadroda bazı oyuncuları, hırçın ve agresif davranışları nedeniyle uyardığına da dikkat çekti. Milli hoca, "Bu oyuncuların ikinci yarıdaki performansına ve davranışlarına bakacağım. Eğer hırçınlıklarını sürdürmeye devam ederlerse, gerekirse kadrodan çıkarırım. Hakemlerimizin de bu oyuncularıma karşı dikkatli olmasını öneriyorum" diye konuştu. 
     



 SPOR 
























</TEXT>
</DOC>
