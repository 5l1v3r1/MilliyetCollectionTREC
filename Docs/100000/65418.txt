<DOC>
<DOCNO> 65418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sonspo06.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayet ve Kings çok formda.. 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan maçlarla devam edildi. 
     Batı Konferansı Pasifik Grubu lideri Sacramento Kings'in, Seattle Supersonics'i deplasmanda 99-95 yendiği maçta, oyunda 28 dakika kalan Hidayet Türkoğlu, 12 sayıyla sahadan ayrıldı. Hidayet, 6 ribaunt ve 1 asiste de imzasını attı. 
     Kings'te takımın skorer ismi olan Yugoslav forvet Predrag Stojakoviç, 32 sayıyla oynarken, Vlade Divaç da 13 sayı ve 10 ribaunt gerçekleştirdi. 
     Seattle Supersonics'te ise Garry Payton 25 sayı ve 13 asistle oynarken, Vin Baker da rakip potaya 22 sayı gönderdi. 
     Doğu Konferansı'nda 2 grup liderini karşı karşıya getiren maçta ise Atlantik Grubu lideri New Jersey Nets, Merkez Grubu lideri Milwaukee Bucks'ı rahat geçti. 
     Sahadan 125-100'lük skorla galip ayrılan Nets'te Jason Kidd, Kerry Kittles ve Richard Jefferson 21'er sayıyla oynarken, Tod Macculloch 20 sayı ve 11 ribaunta imzasını attı. 
     Bucks'ta ise Glen Robinson'ın 23 sayılık performansı yenilgiyi engelleyemezken, Sam Cassel 19, Ray Allen ise 15 sayıyla maçı tamamladı. 
     Batı Konferansı Ortabatı Grubu lideri Dallas Mavericks, Houston Rockets engelini 95-91'lik galibiyetle aştı. 
     Mawericks'te Steve Nash, 33 sayıyla sahanın en skorer ismi olurken, Juwan Howard 14 sayı ve 16 ribaunt, Dirk Nowitzki ise 13 sayı ve 10 ribauntla galibiyette önemli rol oynadılar. 
     Rockets'ta Steve Nash 30 sayı atarken, Kelvin Kato da 18 sayıyla oynadı. 
     Sonuçlar şöyle 
     

Washington Wizards-Cleveland Cavaliers 93-92 New Jersey Nets-Milwaukee Bucks 125-100 Toronto Raptors-Boston Celtics 97-92 Los Angeles Clippers-San Antonio Spurs 91-87 Dallas Mavericks-Houston Rockets 95-91 Portland Trail Blazers-Phoenix Suns 105-97 Sacramento Kings-Seattle Supersonics 99-95      






</TEXT>
</DOC>
