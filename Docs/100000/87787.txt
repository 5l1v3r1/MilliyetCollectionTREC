<DOC>
<DOCNO> 87787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/aspo.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya önünde kahrolduk 
</HEADLINE>
<TEXT>
Ay yıldızı kim yaktı 
Hasan Şaş’ın golüyle kendimizden geçtik. Ronaldo’nun golüne rağmen puan umudumuzu yitirmedik. Ancak sahadakilerden, kenar yönetime kadar uzanan bir dizi yanlışın faturasını, Koreli hakem Kim’in komik penaltı kararı ile ödedik 
     Acemice hatalar 
     MİLLİ Takımımız grubunun en zor maçında Brezilya’ya 87. dakikada yediği penaltı golüyle teslim oldu. İlk dakikalardan itibaren acemice hatalar yapan, rakibin yıldızlarına bire birde çok fırsat veren Ay - Yıldızlı ekibimiz, orta sahada oyun kuramayınca, ataklarda da organize olamadı. Defansta Bülent Korkmaz’ın çok kötü gününde olması, Hakan Şükür’ün markajdan kurtulamayışının yanı sıra, özellikle sağ kanatta çok açık vermemiz yenilgiyi hazırlayan faktörlerdendi. 
     
     Hakem çıldırttı 
     GÜNEY Koreli hakemin yanlışlarla dolu bir maç yönetmesi ve ceza alanı dışındaki pozisyonu içeriye taşıyıp, penaltıya hükmetmesi de mücadelenin bir başka yönüydü. İlk yarının uzatma dakikalarında Hasan Şaş’ın muhteşem golüyle öne geçmemize rağmen, 50. dakikada Ronaldo’nun vuruşuna engel olamadık. Rüştü kurtarışlarıyla devleşirken, kendisine kullanılan pası rakibe vererek büyük hata yaptı. 85’te Alpay, 90’da da Hakan Ünsal kırmızı kart gördü. Brezilya’nın galibiyet golü 87’de Rivaldo’nun penaltısından geldi. 
     



 SPOR 

































</TEXT>
</DOC>
