<DOC>
<DOCNO> 64406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yasam/yas01.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Helal sana Binbaşım 
</HEADLINE>
<TEXT>

Artvin’de görevli Binbaşı Can, ölümü kayıtlara beyin kanaması’ olarak geçen er Mustafa Acar’ın dayak yediği iddiası üzerine, vicdanını dinledi.. 
     TESLİME TOSUN Antalya DHA 

     Artvin Givitözü 2. Piyade Tabur Komutanlığı’nda görevli Piyade Binbaşı İbrahim Can, ölen bir Mehmetçiğin ailesinin bile üzerine düşmediği dosyasını kapatmak yerine, vicdanını dinleyip olayın peşine düştü. Korkunç olay, iki ay önce yaşandı. 2. Piyade Tabur Komutanlığı erlerinden Mustafa Acar 20 , koğuşunda ölü bulundu. Ölüm nedeni kayıtlara beyin kanaması’ olarak geçen genç er Acar’ın cenazesi memleketi Antalya’ya gönderildi. Ancak, komutanlar, Acar’ın ölümünü garip’ bularak iç soruşturma başlattı. Soruşturmanın başına da, Piyade Binbaşı Can getirildi. 
     
     Ve mezarı açıldı 
     Binbaşı Can’ın yürüttüğü soruşturmada, bir askerin, "Mustafa’yı, ölümünden bir gün önce bir astsubay dövmüştü" iddiası üzerine, beyin kanamasının neden kaynaklandığı araştırılmaya başladı. 
     Ve Acar’ın, mezarının açılmasına karar verildi. Artvin Cumhuriyet Başsavcılığı da komutanlığın başvurusunu kabul edince mezar önceki gün açıldı, Acar’ın cenazesinden ölüm nedenini ortaya çıkarabilecek parçalar alınarak İstanbul Adli Tıp Kurumu’na gönderildi. 
     
     Oğlum şehit sayılsın’ 
     Baba Cahit Acar da, oğlunun ölümünden bir gün önce Astsubay Fatih Keçeci’den feci şekilde dayak yediğini duyduğunu söyledi ve Ben kadere razı olmuştum. Ama komutanlık işin peşini bırakmamış. Astsubayın suçu varsa cezasını çeksin ve oğlum şehit sayılsın" dedi. 
     



 YAŞAM 





















</TEXT>
</DOC>
