<DOC>
<DOCNO> 82088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo02.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA Ligi'de Celtics ve Spurs seride 3-2 ile tur atladı... 
</HEADLINE>
<TEXT>

     ABD Profesyonel Basketbol Ligi NBA'de play-off birinci tur maçları tamamlandı. 2. tura yükselen son 2 takım, 5 maçlık seride rakiplerine 3-2 üstünlük sağlayan Doğu Konferansı'ndan Boston Celtics ve Batı Konferansı'ndan San Antoino Spurs oldu. 
     Doğu Konferansı'nda Celtics, Philadelphia 76ers ile son maçı Boston'da oynadı. Rakibini 120-87 yenen Celtics'de Paul Pierce 46 sayı atarak hem play-off serisinde kariyerinin en yüksek skorlu maçını çıkardı hem de bu seride en iyi performansı gösteren 5. oyuncu oldu. 
     Larry Bird'ün son sezonu olan 1992 yılından buyana ilk kez 2. tura geçen Celtics'de Antoine Walker 26 sayı, 9 ribaund, 6 asist gerçekleştirdi. 
     İlk 2 maçı kaybettikten sonra 2-2 eşitliği sağlayan ve son maçta play-off 2. turunu kaçıran 76ers'de ise Allen Iverson 31 sayı kaydetti. 
     Batı Konferansı'ndaki maçta ise San Antoino Spurs, son maçta Seattle Supersonics'i 101-78 yenerek rakibine 3-2 üstünlük sağladı ve tur şansını yakaladı. 
     Spurs'da, bir gün önce babasının cenazesine katılan Tim Duncan, hem takımının ilk 8 sayısından 6'sını attı, hem de 23 sayıyla en skorer oyuncu olmayı başardı. Duncan, aynı zamanda 9 ribaund aldı, 7 blok yaptı. Takımda skora Malik Rose 18, Tony Parker 15, Steve Smith 14, Antoino Daniels de 13 sayı ekledi. Rose ayrıca 13 ribaund aldı. 
     Birinci çeyrekte 10, ilk yarı sonunda 26 sayı üreten Seattle Supersonics ise son yılların en düşük skorunu yaptı. Maç sonunda yüzde 34 şut yüzdesine ulaşan takımda en çok sayıyı 23'le Gary Payton 
     atarken, en skorer 2. oyuncu 12 sayıyla Brent Barry oldu. 
     2. turda Boston Celtics, Detroit Pistons'la, San Antonio Spurs da 
     son 2 yılın şampiyonu Los Angeles Lakers'la karşılaşacak. 
     Ligde 2. tur, yarın Sacramento Kings-Dallas Mavericks maçıyla başlayacak. 
     





</TEXT>
</DOC>
