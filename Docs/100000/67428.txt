<DOC>
<DOCNO> 67428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sondun13.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "İsrail Hamas'ı kullanıyor" 
</HEADLINE>
<TEXT>

     Filistin Devlet Başkaın Yaser Arafat, İsrail'i aşırı dinci Hamas örgütünü, Filistinlilere karşı saldırılarını haklı çıkarmak için kullanmakla suçladı. 
     İtalyan La Repubblica gazetesine demeç veren Arafat, ''Hamas'ın İsrail tarafından yaratıldığını unutmayalım. Bunu, rahmetli Ürdün Kralı Hüseyin ve Mısır Devlet Başkanı Hüsnü Mübarek'in hazır bulunduğu bir ortamda, suikaste kurban giden dostum İzak Rabin ile bir kez konuşmuştum ve o da 'Hamas bizim en büyük hatamızdır' demişti'' dedi. 
     Arafat, Kassam füzeleri konusuna da değinerek, şunları söyledi 
     ''Bunlar da füze mi Dalga geçiliyor herhalde. Bu ilkel füzelerin bugüne kadar kimseyi yaraladığı görülmemiştir, hatta bir kediyi bile korkutmaktan acizdir bunlar. Bunları füze diye satmak, İsrail'in bize karşı saldırılarını haklı çıkarma propagandasıdır, aşırı uçlardaki fanatiklerden para sızdırma çabalarıdır. Unutmayalım ki Hamas'ı İsrail yaratmıştır.'' Filistin lideri, İsrail'in cezaevlerini bombardımanından bir şey anlamadığını söyleyerek, ''İsrail benden teröristleri tutuklamamı istiyor, sonra da gidip cezaevlerini vuruyor. Bu koşullarda düzeni nasıl sağlayabilirim '' diye konuştu. 
     Arafat, ''Bize göre barış süreci ölmedi. Avrupa da bizim gibi düşünüyor. Ancak bizim barış isteğimiz İsrail'i müzakere masasına götürmeye yetmiyor, ABD'nin baskısı lazım'' dedi. 
     






</TEXT>
</DOC>
