<DOC>
<DOCNO> 68736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko01.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Buffett ile ErdoğanSultanbeyli’de kapıştı 
</HEADLINE>
<TEXT>

Tayyip Erdoğan’ın Sultanbeyli parti binası açılışında yaptığı konuşmada, "vatan haini" ilan ettiği, "doğum kontrol çalışmalarını" Amerika’nın en zengin adamı Warren Buffett destekliyor 
     Sobe SERPİL YILMAZ 

     Başkanı olduğu AK Parti’nin Sultanbeyli binasının açılış töreninde, "Millete yapılan çoğalmayın’ şeklindeki tavsiyeler, milleti azaltarak tarihten, dünyadan silme projesidir" diyen Tayyip Erdoğan ile Amerika’nın en zengin adamı Warren Buffett, ilçede karşı karşıya kaldı. 
     Erdoğan bu açıklamasıyla yalnızca Buffett ile değil, aynı zamanda Sultanbeyli, Samandıra ve Sarıgazi’deki kadınlarla da ters düştü. Amerika’da kadın ve çocuk sağlığı konularında çalışan Buffett Vakfı’nın, Türkiye’deki uzantısı Willows Vakfı, İstanbul İl Sağlık Müdürlüğü’nün önerisi üzerine İstanbul’un bu üç ilçesinde çalışmalarını sürdürüyor. 
     
     Kadınlar hizmet bekliyor 
     Willows Vakfı Kurucusu ve Başkanı Türkiz Gökgöl, anılan üç ilçede 40 bin kadın üzerinde yapılan çalışmaya göre, 32 bin kadından yüzde 72’sinin çocuk doğurmak istemediğini açıklıyor. Hamile kalmamak için tıbbi destek isteyen bu kadınların yalnızca yüzde 37’si modern korunma yöntemlerini kullanıyor. Yüzde 39’u ise güvenilmez metodlarla hamile kalmayı önleme yoluna gidiyor. Geriye kalan yüzde 24’ü ise hiçbir korunma yöntemi uygulamıyor. 
     Willows Vafkı bu saptamalar ışığında, üç ilçede 43 kadını eğiterek ev çalışması yürütüyor. 18 aylık proje için "Saha Eğiticisi" denen bu kadınlara toplam 4 milyar 110 milyon lira, "Denetçilere" ise aynı sürede 9 milyar 110 milyon lira ödeniyor. Buffett, Gökgöl’ün konusunda dünya deneyimi ve uzmanlığına dayanarak Türkiye’de kurduğu vakfa yılda 2.5 milyon dolar kaynak aktarıyor. Vakıf bu girdilerle Sağlık Bakanlığı ve SKK ile imzaladığı protokoller çerçevesinde kadınlara sağlık hizmeti götürüyor. 
     
     Doktor görmüyorlar 
     Gökgöl, Sultanbeyli için bir sonucu daha açıklıyor Bölgedeki kadınların yüzde 18.1 okuma yazma billmiyor, yüzde 6.4’ü okur - yazar, yüzde 64.7’si ise ilkokul mezunu. Bir başka araştırma sonucu da Türkiye geneline ilişkin 10 kadından 7’si doğum öncesi tıbbi bakım görmüyor, 4 kadından 3’ü ise sağlık personeli olmadan doğum yapıyor. 
     Sonuç anne ve bebek ölümlerinde neredeyse dünya rekoru kırıyoruz. Bebek ölümlerinde gelişmiş ülkelerin ortalaması binde 5’ler düzeyindeyken, Türkiye’de bu oran yüzde 4.5. Bu oranların yüksekliğinde en büyük etken ise sık yapılan doğumlar. 
     Evet çoğalın bebeler, çoğalın Yaşam mı, orasını bilemez bu kafalar 
     
Evet ben vatan hainiyim ..      Size "vatan hainini" açıklıyorum. Adı Türkiz Gökgöl. İşi Kadın ve çocuk sağlığı. Kariyeri Harvard Üniversitesi’den demografi alanında 1979 yılında doktora aldı. Procter and Gamble temizlik ürünleri firmasının kurucusu Gamble ailesinin oluşturduğu Pathfander Vakfı’nın Türkiye Temsilciliği’nden sonra Dünya Başkan Yardımcılığı görevine geldi. 
     Aynı dönemde rahmetli Vehbi Koç’un öncülük ettiği Aile Planlaması Vakfı TAP ’ın kurucusu ve yönetim kurulu üyesi oldu. Takip eden yıllarda Birleşmiş Milletler BM Nüfus Fonu’nun, 6 Orta Asya ülkesinden sorumlu başkanlığına atandı. Amerika’da 1980’li yıllarda "En Başarılı 100 Kadın" içinde seçildi. 
     
     Vietnam’dan Siirt’e 
     Vietnam’dan Bangladeş’e, Türk cumhuriyetlerinden Endonezya’ya kadar bölge ülkelerinde saha çalışmalarına katılan Gökgöl, Türkiye’de bir vakıf kurmak için girişimde bulundu. Amerika’nın en zengin adamı Warren Buffett’ın aynı alanda faaliyet gösteren Buffett Vakfı’ndan aldığı destekle, Türkiye’de Willows Vakfı’nı kurdu. Vakıf İstanbul’un yanı sıra Gaziantep, Siirt, Şanlıurfa, Mardin, Kahramanmaraş, Adana, Antalya, Aydın ve Ankara’da kadın sağlığı alanlarında hizmet veriyor. 
     



 EKONOMİ 



Sultanbeyli’de kapıştı 















</TEXT>
</DOC>
