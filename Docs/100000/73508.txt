<DOC>
<DOCNO> 73508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/guncel/gunz1.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Güneydoğu’da izinli Nevruz 
     DİYARBAKIR DHA 

     Nevruz kutlamaları için HADEP’in, Diyarbakır, Batman, Siirt, Bingöl, Mardin ve Şanlıurfa’da yaptığı başvurulara olumlu yanıt verildi. HADEP organizasyonunda yapılacak kutlamalarda polis geniş önlem aldı. Diyarbakır’da 5 bin polis görev yapacak. Nevruz’un çeşitli etkinliklerle kutlanması için HADEP’in yaptığı başvuruları değerlendirmeye alındı. Diyarbakır, Batman, Siirt, Bingöl, Mardin ve Şanlıurfa’da kutlamalara izin çıkarken, Bitlis’te ise izin verilmedi. 
     
     Eren Keskin’e soruşturma 
     İSTANBUL Milliyet 

     Bağcılar Cumhuriyet Başsavcılığı, İHD İstanbul Şubesi Başkanı Eren Keskin hakkında Almanya’daki bir konferansta yaptığı konuşmada, "devletin askeri ve emniyet muhafaza kuvvetlerini alenen tahkir ve tezyif ettiği" iddiasıyla soruşturma başlattı. Keskin, hakkında dava açılması halinde 1 - 6 yıl arasında ağır hapis cezası istemiyle yargılanabilecek. 
     
     Apo için TV ve telefon istendi 
     GÜVEN ÖZALP Brüksel 

     Avrupa Konseyi bünyesinde faaliyet gösteren İşkenceyi Önleme Komitesi İÖK , İmralı’da tutulan Abdullah Öcalan’a televizyon ve kısa dalgalı radyo ile düzenli aralıklarla telefonla aranma imk nı verilmesi tavsiyesinde bulundu. İÖK heyetinin raporunda, Öcalan’ın hücresindeki fiziki koşulların oldukça iyi olduğuna işaret edildi. Türkiye’nin yanıtında ise, uluslararası sözleşmelerde hükümlülere televizyon verilmesi gibi bir koşul ortaya olmadığına dikkat çekildi. 
     
     6 otobüs PKK’lı yarın Kapıkule’de 
     İHSAN DÖRTKARDEŞ DHA 

     Avrupa’nın çeşitli ülkelerinde oturan ve kendilerini "Dil Sınır Tanımaz Eylemcisi" olarak nitelendiren 181 PKK’lı, Nevruz’da Kapıkule’ye ulaşmak üzere Brüksel’den başlattıkları yolculuklarında Romanya’ya ulaştı. Belçika’nın başkenti Brüksel’de cumartesi günü toplanarak 6 otobüsle yola çıkan PKK’lı gruplara bazı Belçikalı parlamanter destek veriyor. 
     



 GÜNCEL 














</TEXT>
</DOC>
