<DOC>
<DOCNO> 92347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo10.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çiftetelli, Samba’ya yenildi" 
</HEADLINE>
<TEXT>

     YUNANİSTAN’IN özel televizyonlarından Alpha, maç ile ilgili yorumunda "Çiftetelli, Samba’ya yenildi" yorumunu yaptı. Televizyonda yorum yapan Türk ses sanatçısı Nükhet Duru, maçın öncesi ve devre arasında Türkçe şarkılar söyledi. Yunan devlet televizyonu ET1, "Dünya futbolunun primadonnası Brezilya, kupanın Külkedisi Türkiye ile karşı karşıya geldi. Türkiye başabaş mücadele etti, ama Ronaldo’yu durduramadı" dedi. 
     
Türkler bu kez geçemedi’      DÜNYA’NIN önde gelen futbol internet sitelerinden onefootball.com, Türkiye’nin, başarılı Brezilya defansını geçemediğini vurguladı. Sitede yer alan haberde, "Türkler maç boyunca varını yoğunu ortaya koydu. Ancak tecrübeli Brezilyalılar, oyunu çok soğukkanlı şekilde karşıladı ve Ronaldo’nun zor pozisyondaki golüyle zor da olsa finali buldu. Maçın ilk yarısı, turnuvanın en gösterişli mücadelesine sahne oldu. Türkler, kendilerinden beklendiği gibi oyunu cesurca oynadılar" denildi. 
     
Onlar artık firma’      NORVEÇ televizyonu, Türk Milli Takımı’nın yarı finalde Brezilya’ya kaybetmesini "normal sonuç" olarak nitelerken, Türkiye’nin, Brezilya’yı turnuvada en çok sıkıştıran takım olduğuna dikkati çekti. TV "Türkler, maçın başından sonuna kadar Brezilya’nın yüreğini ağzına getirdi. Brezilyalılar, soğukkanlı olmasaydı büyük sıkıntı yaşayabilirlerdi. Türkiye artık bir Dünya markası olma yolunda en büyük adamı attı" yorumunu yaptı. 
     



 SPOR 





































</TEXT>
</DOC>
