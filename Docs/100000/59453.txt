<DOC>
<DOCNO> 59453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sondun17.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'in kızı da mahkemelik 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in kızı, babasının hapsedilmesi sırasında havaya ateş açtığı için yargılanıyor. 
     Beta ajansının haberine göre Mariya Miloşeviç'in yargılanmasına Belgrad'ta başlandı. Kamu güvenliğini tehlikeye atmaktan yargılanan Mariya'nın suçlu bulunması halinde alacağı ceza konusunda yorum yapılmadı. 
     Miloşeviç 1 Nisan'da, yolsuzluk ve görevini kötüye kullanmaktan yargılanmak için villasından alınırken, Mariya kızgınlıkla havaya 5 el ateş açmıştı. 
     Mermilerden biri, Miloşeviç'i teslim olmaya ikna etmeye çalışan hükümetten bir arabulucunun arabasına isabet etmişti. 
     Miloşeviç, daha sonra savaş suçundan yargılanmak üzere Lahey'deki uluslararası mahkemeye teslim edilmişti. 
     






</TEXT>
</DOC>
