<DOC>
<DOCNO> 55832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun10.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides "Denktaş'ı yemeğe bekliyorum" 
</HEADLINE>
<TEXT>

     Kıbrıs Rum yönetimi lideri Glafkos Klerides, kendisinin de KKTC Cumhurbaşkanı Rauf Denktaş'a bir yemek vereceğini söyledi. 
     Denktaş'ın dün gece konutunda verdiği yemeğe katılan Klerides, Rum kesiminde yaptığı açıklamada, yıl sonundan önce Denktaş'ı yemeğe davet edeceğini belirtti. 
     Klerides, ''yüz yüze görüşmeyi kabul ettikten sonra, birlikte yemek yemeyi kabul etmemenin acayip olacağını'' kaydetti. 
     Rum lideri, görüşmelerin persfektifiyle ilgili bir soru üzerine, Denktaş'ın amacının 15 Ocak doğrudan görüşmeleri sırasında belli olacağını söyledi. 
     Bu arada KKTC Cumhurbaşkanı Rauf Denktaş'ın dün akşam verdiği yemeğe katılan Klerides'in, Denktaş'a Rumların meşhur içkisi ''Zivaniya'' hediye ettiği öğrenildi. 
     






</TEXT>
</DOC>
