<DOC>
<DOCNO> 77626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur04.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlı çift bebeklerini mezarlığa terketti... 
</HEADLINE>
<TEXT>

     Adana'nın Ceyhan İlçesi'nde, mezarlığa terk edilen 3 günlük bebeğin anne ve babası bulundu. Pişman olduklarını söyleyen nişanlı çifte, evlenme sözü verince bebekleri teslim edildi. 
     Alınan bilgiye göre, 5 Nisan Cuma günü devriye gezen polis ekiplerinin, Ceyhan Asri Mezarlığı'nda buldukları 3 günlük kız bebek, Devlet Hastanesi'nde tedavi altına alınırken, anne ve babasının tespiti için başlatılan çalışmalar sonuç verdi. 
     Gazi Osman Paşa Mahallesi'nde oturan ve şüphe üzerine gözaltına alınan Yahşan Çat 19 ve nişanlısı Tarık İnci 23 , bebeğin kendilerinin olduğunu ve gayrimeşru dünyaya geldiği için ailelerinin korkusuyla terk etmek zorunda kaldıklarını itiraf ettiler. 
     Adliyeye sevk edilen Yahşan Çat ve Tarık İnci, bebeklerini terk ettikleri için pişman olduklarını ve ona yeniden sahip çıkacaklarını belirterek, en kısa sürede evlenme sözü verince, serbest bırakıldılar. 
     Devlet Hastanesi'nde tedavi edilen ve sağlık durumunun iyi olduğu belirtilen bebek ise hastaneye gelen anne ve babasına teslim edildi. 
     






</TEXT>
</DOC>
