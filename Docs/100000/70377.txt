<DOC>
<DOCNO> 70377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/sazak.html </URL>
<DATE> 2002/03/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Demirel ve Çiller'in seçim takvimi 
</HEADLINE>
<TEXT>

     DYP lideri Tansu Çiller, ABD dönüşü dokuzuncu Cumhurbaşkanı Süleyman Demirel'i ziyaret etti. Görüşmenin "28 Şubat"ın beşinci yıldönümüne rastlaması tarihin cilvesi olmalıydı. Tansu Hanım, Erbakan'dan sonra başbakanlığın kendisine verilmesini beklerken Mesut Yılmaz golünü yemişti. 
     Demirel - Çiller yakınlığı son dönemde yeniden kuruldu iki siyasetçi düzenli olarak görüşüyorlar. 
     28 Şubat buluşmasında, ABD'nin Irak'a müdahalesi halinde Türkiye'nin rolü, ekonomideki sorunlar ve erken seçim olasılığı konuşuldu. 
     Dün Tansu Çiller'e, Demirel izlenimlerini sordum. DYP lideri anlattı 
     "Sayın Demirel'in siyasette büyük tecrübesi var, Türkiye'nin böyle gitmeyeceği görüşünde. Sonbaharda seçim görüyor." 
     Çiller, kendisinin de erken seçimi kaçınılmaz gördüğünü bu yıl sonbaharda - olmazsa - 2003 Mart ya da Nisan ayında seçime gidileceğini söylüyor. DYP liderine göre, Derviş'in "kriz bitti" söylemine karşın ekonomide darboğaz aşılamadı ekonomik durgunluk ve eksi büyüme Türkiye'nin geleceğini tehdit ediyor. DYP Araştırma Bürosu 2001'deki krizin çarpıcı bir analizini yapmış Çiller, ekonomideki kaybın 151 milyar dolar olduğunu savunuyor. 
     Tansu Hanım'ı ürküten tablo şöyle 
     "Bugünkü kur politikasıyla ihracatta beklenen artış sağlanamadı, 31 milyar dolarlık rakam, bizim iktidarda olduğumuz 1998'de 32 milyar dolardı. Türkiye bu göstergelerle borç batağından kurtulamaz. 5 Nisan'da Türkiye'nin iç ve dış borçlarını milli gelire oranını yüzde 57'den yüzde 47'ye çekmiştik. Büyümede OECD birincisiydik. Bugünkü borçlanma oranı yüzde 60'larda seyrediyor. Enflasyon düşürülemiyor, reel sektörde canlanma yok, bir milyondan fazla insan işini kaybetti, yeni istihdam yaratılamıyor, Türkiye krizkolik oldu ve bunalımdan nasıl çıkılacağı konusunda en küçük umut ışığı yok." 
     DYP lideri, 11 Eylül'ün Türkiye'ye sağladığı fırsatlara karşın dış politikada 'boşluk' yaratıldığını, Kafkaslar ve Orta Asya'da yeni nüfuz alanlarından dışlanıldığı öne sürerken Irak'a ilişkin şunları söyledi 
     "ABD geniş çaplı askeri harekata hazırlanıyor ve haziranda düğmeye basılacak, çok endişeliyim, Kuzey Irak'ta Kürt devleti fiilen oluşturulmuş ve hükümet gelişmeleri seyrediyor. Biz Irak'ta harekat istemiyoruz demek yetmez, caydıramıyorsanız içinde olmanız lazım. Ki, bölgede söz sahibi olalım, marjinal kalmayalım." 
     Çiller'e 'idam' tartışmasını soruyoruz. 
     11 Eylül'e rağmen, Türkiye'nin Avrupa Birliği'ne PKK'nın terörist örgüt olduğunu kabul ettiremeyişini eleştiriyor "Biz ikinci demokrasi paketine idamın kaldırılmasını koyduk, Apo nedeniyle AB üyeliğinden vazgeçmeyiz, ancak orta vadeli bu hedefe ulaşırken Türkiye kendi ulusal çıkarlarını Brüksel'e kabul ettirmelidir. Önce PKK'nın terör örgütü olduğunu ilan etsinler." 
     Söyleşiyi noktalarken seçim isteğini yineliyor. 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
