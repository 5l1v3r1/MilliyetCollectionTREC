<DOC>
<DOCNO> 51869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun26.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine mi terör.. New York'a yolcu uçağı düştü.. 
</HEADLINE>
<TEXT>

     New York'ta JFK havaalanından havalanan Airbus tipi bir yolcu uçağı Türkiye Saati ile 16 15'te düştü. 
     Uçağın binaların üzerine düştüğü belirtiliyor. Amerika'nın yeni bir terör saldırısı ile mi karşı karşıya olduğu henüz bilinmiyor. New York en üst düzeyde alarma geçirildi. Havaalanları, köprüler ve tüneller kapatıldı. Sivil uçuşlara kapatılan New York semalarında sadece savaş uçakları ve askeri helikopterler uçuyor. 
     Düşen yolcu uçağında 246 yolcu ve 9 mürettebatın bulunduğu açıklandı. 
     Dominik Cumhuriyeti'nin başkenti Santo Domingo'ya gitmek üzere havalanan American Airlines'e bağlı 579 sefer sayılı A 300 tipi Airbus yolcu uçağı sayılı uçak Queens bölgesinde Beach Streets'te yere çakıldı. Havaalanına 5-10 mil uzaklıkta yere düşen uçak Amerika'yı dehşete düşürdü. 
     Uçağın düştüğü bölgede çok sayıda okul ve kilise bulunuyor. Ancak ABD'de bugün tatil olması nedeniyle okullar kapalı. Yetkililer, okulların kapalı olmasının büyük bir şans olduğunu belirtiyorlar. 
     
     JFK Havaalanı kapandı... 

     Olaydan sonra New York'ta bulunan tüm havaalanları kapatıldı ve New York en üst düzeyde alarma geçti. Kurtarma çalışmalarına katkıda bulunmak üzere New York'taki köprü ve tüneller de ulaşıma kapatıldı. 
     Olayın ilk şokunun atlatılmasının ardından soruşturma ve araştırmalara başlandı. Uçağın motorunun uçağın gövdesinden yaklaşık 2 kilometre uzaklıkta bulunması akıllara soru işaretleri getirdi. Sivil havacılık uzmanları, uçak motorunun önceden düşmesinin "metal yorgunluğuna" işaret edebileceğini belirtiyorlar. 
     FBI ise terör bağlantısı bulunmadığını açıkladı ancak soruşturmada terörist izleri de sürdürmeye devam edeceğini belirtti. FBI uçakta bir patlama olduğu ihtimali üzerinde duruyor. 
     

     
</TEXT>
</DOC>
