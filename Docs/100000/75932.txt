<DOC>
<DOCNO> 75932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yazar/cemal.html </URL>
<DATE> 2002/04/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümet gitgide daha sinirli olacak 
</HEADLINE>
<TEXT>

     Türkiye, tarihinin en muhteşem yoksullaşmasını geçen yıl yaşadı. Hafta sonu belli olan resmi rakamlara göre 2001'de Türk ekonomisi yüzde 9.4 küçüldü. Milli gelir 200 milyar dolardan 150'ye indi. Kişi başına düşen milli gelir de 826 dolar geriledi ve 2160 dolara düştü. 
     Günlük deyişle 
     Aş ve iş sorunu büyüdü. 
     İşsizlik patladı. 
     İnsanların geleceği karardı. 
     Peki ya bu felaketin sorumlusu .. 
     Elbette koalisyon hükümeti 
     Kara Çarşamba'nın gelişinde tabii ki yılların ihmal ve birikimi var. Ekonomide yapısal reformları uzun yıllar savsaklayan siyasal iktidarların payı da az değil. 
     Hiç kuşkusuz Cumhurbaşkanı Sezer'le Başbakan Ecevit'in o meşhur MGK toplantısında devlet ciddiyetiyle ilgisiz, tam bir sorumsuzluk örneği olan kapışmalarının ya da kafaya Anayasa kitapçığı fırlatma krizinin tetikleyici rolü de hiç unutulmayacak. 
     Ancak, Türkiye'yi ekonomide bu korkunç felakete koalisyon hükümetinin 2000 yılı ağustos ve eylül aylarından itibaren ipe un sermeye başlaması ve gerekli adımlardan kaçınması götürdü. 
     Ders aldık mı 
     Milletçe ödemiş olduğumuz büyük bedelin acı bir sonucu olarak bundan böyle neyin nasıl yapılacağını öğrendi mi Ecevit hükümeti Yoksa Osman Ulagay'ın deyişiyle yine kaşınıyor muyuz 
     Bilemiyorum. 
     Hükümet kanadından gelen bazı işaretlere bakınca gönül rahatlığıyla ders alındığını söyleyemiyorum. 
     Örneğin, Türkiye ekonomisinin en büyük kamburlarından biri kamu bankalarının görev zararları idi. Hükümetlerin savrukluğu, hesapsız kitapsız harcamalarıyla ekonomiye 20 milyar dolarlık yüklenmişti. Özel bankaların zararı da buna yakındı. 
     Bu hortumları kesmek için kamu bankalarının özelleştirilmesinde kapı aralandı, özerkleştirmeye gidildi. Kamu Bankaları Ortak Yönetimi bunun için oluşturuldu. 
     Yıllar boyu savsaklanmış olan bankacılık reformu bunun için yapıldı ve BDDK Türk bankacılığını çağdaş yörüngeye oturtmak için kuruldu. Merkez Bankası'nın bağımsızlığı da yine hortumları kesmek ve hükümetlerin har vurup harman savurmasını önlemek için gerçekleştirildi. 
     Ve bunları bu hükümet yaptı. 
     Onun için reform penceresinden bakınca geçmişten ders alındı diyebiliyor insan. 
     Ama hiç belli olmuyor. 
     Sayın Başbakan, bir bakıyorsunuz, en olmadık yer ve zamanda çıkıp kendi eseri olan bu özerk kurullardan yakınabiliyor. Böylece, olmadık sinyaller gidiyor Türkiye'nin ekonomik gidişine güven duyması gereken odaklara... 
     Bir daha böylesine korkunç bir ekonomik çöküntünün yaşanabileceğine ihtimal vermiyorum. Kurulmakta olan altyapıyla Türk ekonomisinin giderek dikiş tutması daha yakın bir ihtimal... 
     Ancak şu da unutulmasın 
     Önümüzdeki kısa dönemde Türkiye gün geçtikçe seçimi düşünmeye başlayacak. Örneğin seçimler 2003 ilkbaharında da olabilir. O yüzden her geçen ay Türkiye'yi seçime yaklaştıracak. 
     Bu da hükümeti sinirli yapacak 
     Koalisyonun iç uyumu seçim düşüncesinden ister istemez olumsuz etkilenecek. Çünkü seçim araştırmaları iyi değil. DSP de, MHP de, ANAP da parlak bir grafik çizmiyorlar. 
     Yüzde 10 barajının altında hepsi. 
     Çıkış yolu arayışları yoğunlaştıkça, birbirleriyle daha çok sürtüşebilir koalisyon ortağı partiler... 
     İşte bu pencereden de bakınca, eskisi gibi olmasa bile, ekonomide bir münasebetsizlik daha yapabilir mi bu hükümet diye düşünebiliyor insan... 
     
     







Mısır'da Türk izleri 


Oğuz Aral... 


Cem'in haklı tepkisi 


Hükümet gitgide daha sinirli olacak 


Sandık... Sanduka 


Barış sahipsiz değil 


Hocaların maaşı 57 


Kabus senaryosu 


Negatif enerji toplumu 


Aktaş Elektrik kördüğümü’ 


Terörist devlet olmanın ağırlığı 


Yoksulluk tüneline dönüş 


şık, beyniyle görürmüş 


Bu tabloda üretim artırılamaz 


Baykal yeni yüzü Durusu’da arıyor 


</TEXT>
</DOC>
