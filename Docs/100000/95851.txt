<DOC>
<DOCNO> 95851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sonspo04.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Türk hakemlerine görev... 
</HEADLINE>
<TEXT>

     Avrupa Futbol Federasyonları Birliği UEFA , FIFA kokartlı Türk hakemleri Bülent Uzun ve Mustafa Çulcu'yu, UEFA Kupası eleme turu maçlarında görevlendirdi. 
     Futbol Federasyonu'ndan yapılan açıklamada, Bülent Uzun'un 15 Ağustos'ta Belarus'un FC Gomel ile Finlandiya'nın HJK Helsinki takımları arasında oynanacak UEFA Kupası eleme turu ilk maçında görev yapacağı bildirildi. Bu karşılaşmada Uzun'un yardımcılıklarını Fahir Ersoy ve Münir Takpak'ın yapacağı, 4. hakem olarak da Cem Tosyalı'nın görev alacağı ifade edildi. 
     Mustafa Çulcu'nun ise 29 Ağustos'da Moldova'nın FC Nistru Otacı ve İskoçya'nın FC Aberdeen takımları arasında oynanacak UEFA Kupası eleme turu rövanş maçını yöneteceği kaydedildi. Evren Dölek ve Sürhat Müniroğlu'nun yardımcı hakem olarak görev yapacağı maçın 4. hakemi ise Ünsal Çimen. 
     Bülent Uzun ve Mustafa Çulcu'nun UEFA tarafından eleme turu maçlarına ismen atandığı, yardımcıları ve 4. hakeminin ise, Merkez Hakem Kurulu tarafından belirlendiği bildirildi. 
     





</TEXT>
</DOC>
