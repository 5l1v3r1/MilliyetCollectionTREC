<DOC>
<DOCNO> 79343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur30.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Amabulans, Yargıtay üyesinin 22 yaşındaki kızına çarpıp öldürdü... 
</HEADLINE>
<TEXT>

     Yargıtay 6. Ceza Dairesi Üyesi Keskin Kaylan'ın kızı Nur Kaylan 22 geçirdiği trafik kazasında hayatını kaybetti. 
     Alınan bilgiye göre, Dikmen Polisevi kavşağında yolun karşısına geçen Nur Kaylan'a, Emin İncesu yönetimindeki ambulans çarptı. 
     Ambulans şoförü İncesu, Nur Kaylan'ı Ankara Trafik Hastanesi'ne götürdü. Ancak, Kaylan'ın olay yerinde hayatını kaybettiği anlaşıldı. 
     Emin İncesu, gözaltına alındıktan sonra Ankara Cumhuriyet Savcısı Fethi Şimşek tarafından sorgulandı. Şimşek, İncesu'yu tutuklama istemiyle nöbetçi sulh ceza mahkemesine gönderdi. Ankara 3. Sulh Ceza Mahkemesi, İncesu'yu, ''dikkatsizlik ve tedbirsizlik sonucu ölüme sebebiyet vermekten'' tutukladı. 
     Emin İncesu, daha sonra Ankara Merkez Cezaevi'ne konuldu. 
     Bu arada, Yargıtay Üyesi Kaylan'ın, bir sempozyum için İzmir'de bulunduğu öğrenildi. 
     Nur Kaylan'ın cenazesi, yarın Kocatepe Camii'nde kılınacak cenaze namazının ardından Karşıyaka Mezarlığı'nda toprağa verilecek. 
     





</TEXT>
</DOC>
