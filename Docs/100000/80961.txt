<DOC>
<DOCNO> 80961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/guncel/gun03a.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Film Festivali’ni tam 100 bin kişi izledi 
</HEADLINE>
<TEXT>

     BİRSEN ALTUNTAŞ 

     İstanbul Film Festivali’nin kapanış töreni önceki akşam Cemal Reşit Rey Konser Salonu’nda yapıldı. 100 bin izleyiciye ulaşan Film Festivali’nde Uluslararası dalda "Altın Lale" yönetmen Ineke Smiths’in "Magonya" adlı filmine, "Jüri Özel Ödülü" ise "Amerika Mektubu" adlı filme verildi. 
     Radikal Gazetesi okuyucularından oluşan Halk Jürisi Ödüllerini ise ulusal dalda "Hiçbiryerde", uluslararası dalda ise "Deney" filmi kazandı. Hiçbiryerde’nin yapımcıları Kadri Yurdatap, Zeynep Özbatur ve yönetmeni Tayfun Pirselimoğlu ile Deney’in Türkiye dağıtımcısı A P Film adına İlknur Akan ödülleri Milliyet Reklam Grup Başkanı Viki Habif’in elinden aldı. 
     
Sansüre tepki      "En İyi Türk Filmi" ödülü, sansür kurulundan son anda geçen Ümit Ünal’ın "9" adlı filmine verildi. "En İyi Kadın Oyuncu" ödülünü yine sansürün engelinden festival sayesinde kurtulan "Hiçbiryerde" filmiyle Zuhal Olcay ve "9" filmiyle Serra Yılmaz paylaştı. Ödülünü alırken sansürü kınayan Zuhal Olcay "Sanatın dili bağlanmamalı" diyerek tepkisini dile getirdi. 
     



 GÜNCEL 













</TEXT>
</DOC>
