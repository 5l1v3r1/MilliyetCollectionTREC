<DOC>
<DOCNO> 64410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yasam/yas05a.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne ortaklık 
</HEADLINE>
<TEXT>

Polonya’da, cenazecilerden rüşvet alan ambulans şirketlerinin, durumu ağır hastaların ölümlerine hız verdikleri’ ortaya çıktı 
     DIŞ HABERLER SERVİSİ 

     Polonya’da duyanı şoke eden bir skandal gün ışığına çıktı. Ülkede, bazı ambulans şirketlerinin, ağır hastaları ilaç vererek öldürdükleri ya da ölümlerini hızlandırdıkları, bu hizmetlerinin’ karşılığında da cenaze şirketlerinden rüşvet aldıkları belirlendi 
     Gazeta Wyborcza’ adlı gazetenin haberine göre, Lodz kentinde ortaya çıkarılan korkunç işbirliği, Polonya’yı dehşete düşürürken, olaya Devlet Başkanı Alewander Kwansiewski ile Sağlık Bakanlığı el koydu. 
     
     Ceset başına 300 dolar 
     Lodz polis kaynaklarının verdiği bilgilere göre, ambulans görevlileri acil olarak hastaneye götürdükleri hastalara yolda bir tür kas gevşetici olan Pavulon’ adlı ilaçtan aşırı dozda vererek ölümüne yol açıyorlar. Ardından da anlaşmalı oldukları cenaze şirketini arayarak yeni bir müşteri kazandırdıklarını haber veriyorlar. Cenaze şirketleri ise ambulans görevlilerine ceset başına 300 dolar ödüyor. 
     
     Maksat piyasa canlansın 
     İşleri artırmak ve piyasayı canlandırma uğruna işlenen cinayetlere doktorların da karıştığı öne sürüldü. Bazı doktorların aileleri ile anlaşarak kimi ağır hastaları ilaçla öldürdükleri belirtildi. Sağlık Bakanlığı, ilk önlem olarak Pavulon adlı ilacın ambulanslarda bulundurulmasını yasakladı. 
     Polis yetkilileri yaptıkları ilk soruşturma sonucunda iddiaları doğrulayan çok sayıda kanıt bulduklarını açıklarken Polonya sağlık sisteminin mali imk nsızlıklar yüzünden çökme noktasına geldiği ifade edildi. 
     



 YAŞAM 





















</TEXT>
</DOC>
