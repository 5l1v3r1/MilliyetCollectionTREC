<DOC>
<DOCNO> 92945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/spor/spo05.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
REKORTMEN HAKAN 
</HEADLINE>
<TEXT>

Yıldız oyuncumuz, hem gol orucunu bozdu, hem de Dünya Kupası’ndaki en erken gol rekorunu kırdı. 11. saniyede ağları havalandıran Hakan, 40 yıllık rekoru tarihe gömdü 
     İlhan’ın pasıyla 
     DÜNYA Kupası’ndaki gol orucunu son maçta bozan Hakan Şükür, henüz 11. saniyede filelere gönderdiği topla kupa tarihine de geçti. Kuveytli hakem Mane’nin başlangıç düdüğünün hemen ardından Koreli futbolcuların geriye oynadığı topu, kaptan Myong - Bo’dan kapan İlhan’ın pasında kaleciyle karşı karşıya kalan Hakan, plase bir vuruşla Dünya Kupası tarihinin en çabuk golünü rakip filelere bıraktı. 
     
     Çek oyuncudaydı 
     1930’DA başlayan kupanın 72 yıllık tarihinde bundan önceki en çabuk golü Şili 1962’de Çekoslovak futbolcu Vaclav Masek kaydetmişti. Masek, grup maçında Meksika’ya 15. saniyede attığı golle takımını öne geçirmiş, ancak Çekler karşılaşmayı 3 - 1 kaybetmişti. Hakan Şükür böylece, en çabuk golü dört saniye daha geriye çekerek, kırılması güç bir rekora imzasını attı. 
     
Klasman 1. HAKAN ŞÜKÜR Tür. - 2002 11.saniye 2. Vaclav Masek Çek. - 1962 15. saniye 3. Ernst Lehner Alm. - 1934 24. saniye 4. Bryan Robson İng. - 1982 27. saniye      
     
Gözyaşını tutamadı      HAKAN Şükür, maçın ardından gözyaşlarına engel olamadı. Güzel bir galibiyet aldıklarını belirten golcü oyuncu, "Finali oynasaydık, kazanırdık. Birçok insan bu başarıyı bizden beklemiyordu. Üzerimizde çok baskı vardı, bilhassa benim. Uykusuz maçlara çıktım. Türk insanı sayesinde buralara geldik. Bana çok destek verdiler. Bir hafta sonra bir çocuk sahibi olacağım. Uğurlu geldi. İlk kızımla da UEFA Kupası’nı almıştık" diye konuştu. 
     



 SPOR 






























</TEXT>
</DOC>
