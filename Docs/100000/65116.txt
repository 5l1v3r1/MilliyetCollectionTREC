<DOC>
<DOCNO> 65116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/siyaset/siy08.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de yakalandı 
</HEADLINE>
<TEXT>
Örümcek’in lideri elde 
     ANKARA Milliyet 

     Örümcek Ağı Operasyonu kapsamında hayali ihracaat organizasyonu yaptığı gerekçesiyle yakalanan ancak mahkemede serbest bırakıldıktan sonra hakkında gıyabi tevkif kararı çıkarılan İşadamı Mehmet Sırrı Hoylu, İzmir’de yakalandı. 
     Milliyet’in aldığı bilgiye göre operasyonun ilk aşamasında halen tutuklu olan Erol Maks Kohen’le bağlantılı hayali ihracaat ve naylon fatura organizasyonunun liderlerinden olan Hoylu, yaklaşık 2 ay önce mahkemede serbest kalmasının ardından kayıplara karıştı. Soruşturma Savcısı Hamza Keleş’in mahkemeye yaptığı itiraz sonucunda hakkında gıyabi tevkif kararı çıkarılan "Örümcek Ağı Soruşturması"nın kilit isimlerinden olan Hoylu’nun yakalanması için Emniyet Genel Müdürlüğü özel ekip oluşturdu. Hoylu’nun İzmir Karaburun’da bir otelde kaldığını saptayan özel ekip, onu önceki gece saat 20.30 sıralarında kaldığı otelde yakaladı. Hoylu, dün öğle saatlerinde gıyabi tevkifinin vicahiye çevirilmesi için İzmir DGM’ye çıkarılarak cezaevine gönderildi. 
     
     



 SİYASET 



















</TEXT>
</DOC>
