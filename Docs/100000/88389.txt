<DOC>
<DOCNO> 88389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/ekonomi/aeko.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
OLMAK YA DA OLMAMAK 
</HEADLINE>
<TEXT>

Türkiye bir yol ayrımında. Ya Avrupa yolunu seçecek ya da siyasetiyle, ekonomisiyle, kişilerin refahıyla bir üçüncü dünya ülkesi olacak. TÜSİAD, Avrupa treni kaçarsa Türkiye’yi nasıl bir güçlüğün beklediğini ama tren yakalanırsa ülkenin nasıl değişeceğini rakamlarla saptadı 
     MURAT SABUNCU 

     TÜSİAD dün medyayla yaptığı buluşmada, Türkiye Avrupa Birliği’ne AB giremezse ekonomik olarak ne denli zor bir sürece girileceğinin resmini çizdi. Prof. Asaf Savaş Akat, Türkiye kendi iç dinamikleriyle büyüyemez, yabancı sermaye gerekir. AB yolu açılmazsa hem yabancı sermaye gelmez hem de mevcut fabrikalar başka ülkelere taşınır’ mesajını verdi. AB ile üyelik için müzakere tarihi alınırsa 2012’ye kadar, gittikçe artarak 9 bin dolara varan bir kişi başı milli gelire ulaşılabileceği tahmininde bulundu. 
     
     Bu mali sistem büyütmez’ 
     Türkiye eğer Avrupa dışında kalırsa ortaya çıkacak kişi başına gelirse 3 bin 200’lerde kalacaktı. Toplantıya katılanlar Akat’ın Türkiye eğer Avrupa’yı kaçırmazsa elde edeceği kişi başına gelirin daha yüksek olacağını söyleyerek, Akat’ın muhafazakar tahmin yaptığını’ söylediler. Yani Akat’ın düşük, orta ve iyimser bakışlı tahminlerinden bile iyimser bakışa sahip olanlar vardı. 
     Çalışmada, AB üyeliğinin doğrudan yabancı yatırımları artırırken, AB dışında kalınmasının yerli sermaye çıkışına dahi neden olacağı belirtildi. 
     Tüketimdeki düşüş ve bankacılığın sorunları dikkate alındığında, ekonominin hızlı büyüme rayına oturması için kalan tek opsiyonun, doğrudan yabancı sermaye yatırımları olduğu vurgulanan çalışmada, AB’ye tam üyeliğin Türkiye gibi gelişme yolunda bir ekonomi için sağladığı en büyük olanağın Avrupa pazarına yönelik yabancı sermaye yatırımları olduğu kaydedildi. 
     AB üyeliğinin, siyasi ve ekonomik rejim riskleri, ihracat pazarlarında korumacılık ihtimali ve makroekonomik istikrarsızlık konularında belirsizliği ortadan kaldırdığı belirtilen çalışmada, üyeliğin kesinleşmesiyle birlikte kişi başına geliri AB ortalamasının altında kalan ülkelerde doğrudan yabancı sermaye yatırımlarında önemli artışlar yaşandığı bildirildi. 
     
     Gümrük Birliği zarar vermedi 
     Prof. Dr. Akat, çalışmasının sonucunu şöyle değerlendirdi Türkiye Gümrük Birliği’nden k rlı çıkmıştır. Türkiye’nin tam üyeliğine yönelik kesin adımların atılması ekonomik büyüme açısından hayati önemdedir. Sürdürülebilir hızlı büyümenin yolu doğrudan yabancı sermaye yatırımlarından geçiyor. İspanya bu yolu kullanmıştır ve halen Polonya bu yolu kullanmaktadır. Belirsizliği ortadan kaldıracak gelişmeler Türkiye’nin önümüzdeki 10 yılda çok büyük bir dönüşüm yaşamasına olanak tanıyacaktır. AB’den kopmanın ekonomik büyümeye olumsuz etkisinin çok yüksek maliyeti vardır.’’ 
     
     Tam üyelik olursa 
     Kişi başına ulusal gelir 10 yılda 9 bin dolara ulaşır 

</TEXT>
</DOC>
