<DOC>
<DOCNO> 52494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sontur09.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımın zaferini tüfeklerle kutlamaya kalkıştılar... 
</HEADLINE>
<TEXT>

     Türk Milli Takımı'nın dün akşam Avusturya karşısında aldığı 5-0'lık galibiyetin sevincini havaya tabanca ve tüfekle ateş açarak kutlamak isteyenlerden 2 kişi yakalanarak gözaltına alındı. 
     Adana'da, dün gece maç bitiminden hemen sonra çok sayıda kişi yaya olarak ya da otomobilleriyle sokağa çıkıp yaşanan sevinci paylaşırken, silah sesleri de gecenin ilerleyen saatlerine kadar devam etti. 
     Emniyet Müdürlüğü kayıtlarına göre, havaya tabanca ya da tüfekle ateş açan Halil Dağtekin 57 Mirza Çelebi Mahallesi'nde, Mikail Ahı 34 ise İsmetpaşa Mahallesi'nde gözaltına alındı. 
     Bu kişiler, haklarında düzenlenecek evrakla birlikte ''meskun mahalde tabancayla havaya ateş etme'' suçundan Adliye'ye sevk edilecekler. 
     Adana Emniyet Müdür Yardımcısı Arif Öksüz, A.A muhabirine yaptığı açıklamada, milli maç nedeniyle geniş güvenlik önlemleri alarak ekip sayısını artırdıklarını, buna rağmen halkın sevincini yine tabanca ya da tüfekle göstermeye çalıştığını söyledi. 
     ''Silaha sarılarak değil, gülerek, oynayarak sevinmesini öğrenmeliyiz'' diyen Öksüz, olayın sevindirici yönünün ise ''tehlikeli kutlama sırasında'' ölen ya da yararalanın bulunmaması olduğunu kaydetti. 
     






</TEXT>
</DOC>
