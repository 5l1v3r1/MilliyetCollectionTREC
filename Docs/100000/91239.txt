<DOC>
<DOCNO> 91239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/soneko30.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 56.93 puan artışla, 9,220.48 puandan tamamladı. 
     2. Seansta hisse senetleri ortalama yüzde 0.62 oranında değer kazandı. 
     Seansa 63.19 puan kayıpla 9,100.36 puandan başlayan endeks, ilk yarıyı ise 43 puan artışla 9,207.03 puandan geçti. Tedirginliğin devam ettiği Borsa'da, endeks 9,000 puanın üzerinde tutundu. 
     Yaklaşık 140 puanlık dar bir bantta dalgalanan endeks, sınırlı alımlarla, ulaştığı en yüksek nokta olan 9,220.48 puandan kapandı. Endeks, seans içinde en düşük 9,080.73 puanı gördü. 
     Hisse senetleri günlük bazda ise ortalama yüzde 0.45 değer kazandı. 
     Kapanışta mali endeks 112.98 puan artışla 12,341.06 puana, hizmetler endeksi 67.67 puan artışla 5,447.12 puana yükselirken, sınai endeks 6.81 puan kayıpla 8,374.14 puana geriledi. 
     Böylece ilk seansa göre mali grup hisseler ortalama yüzde 0.92 ve hizmetler grubu hisseler ortalama yüzde 1.26 yükselirken, sanayi grubu hisseler ortalama yüzde 0.08 değer kaybetti. 
     2. seansta işlem gören toplam 291 hisse senedinden 105'i değer 
     kazandı, 88'i değer kaybetti. Toplam 98 hissenin fiyatında ise değişiklik olmadı. Seansta, 90 trilyon 703 milyar 690 milyon liralık işlem hacmi belirlendi. İki seansın işlem hacmi toplamı da 150 trilyon 441 milyar 123 milyon lira oldu. 2. seansta, Turkcell, İş Bankası C, Akbank, Tüpraş ve Koç Holding en yoğun işlem gören hisse senetleri oldular. 
     





</TEXT>
</DOC>
