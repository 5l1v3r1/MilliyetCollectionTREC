<DOC>
<DOCNO> 91078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/ekonomi/aeko.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklar gelip geçicidir ama kurumlar bakidir 
</HEADLINE>
<TEXT>

Yapı Kredi Genel Müdürü Naci Sığın Ortaklar, yöneticiler, çalışanlar gelip geçer ama kurumlar kalır’ diye konuştu. Piyasaların banka için konuştuğu ise satış senaryoları... 
     MURAT SABUNCU 

     Yapı ve Kredi Bankası Genel Müdürü Naci Sığın, Pamukbank’ın Fon’a devrinden sonra Yapı ve Kredi Bankası’nın durumuna ilişkin akılları karıştıran sorulara yanıt verdi. Sığın’a, öncelikle Yapı Kredi Bankası’nın Fon tarafından bloke edilen hisseleriyle ilgili soru soruldu. Bilindiği gibi Pamukbank’tan dolayı yüzde 10, diğer ortakların "bankacılıktan menleri sebebiyle el konulan hisseleri" yüzde 30 civarındaydı. Böylece yüzde 40’lık bölümün yönetimi Fon’da oluyordu. Zaten bankanın yüzde 42’si de halka açıktı. Sığın durumu şöyle açıkladı 
     "Yapı ve Kredi Bankası’nın mülkiyet hakkı değişmemiştir. Mevzuat gereği mülkiyetin yönetim kurulunda temsili değişmiştir. Dolayısıyla yönetimin kamuya geçtiği ifadesi gerçeği yansıtmamaktadır. Bunun bir kez daha altını çizmek istiyorum. BDDK Başkanı sayın Engin Akçakoca da yaptığı açıklamada, yönetime karışma gibi niyetleri olmadığını açıkça belirtmiştir." Naci Sığın, mülkiyet hakkının eski ortaklarda, yönetim hakkının ise devlette olduğu ifade edilerek, yönetim hakkının devletten özel sektöre nasıl geçebileceğine ilişkin soru üzerine, "Zannedersem, burada BDDK ile yapılan anlaşmalar çerçevesinde, taahhütlerin karşılanması sonucunda yine mülkiyet hakkı eski sahiplerine geçecek" yanıtını verdi. 
     Sığın, bankanın kuvvetli olduğunu söyleyerek, "Kurumlarda çalışanlar, ortaklar, gelip geçicidir, ama kurumlar bakidir" dedi. 
     
     Citibank’ın adı geçiyor 
     Naci Sığın’la sohbetimizde "yabancıların bankayı almak için harekete geçip geçmediğini" sorduk. "Daha önce ABN Amro’nun ilgisi vardı ama şu anda söyleyebileceğim bir şey yok" diye yanıtladı. Ancak toplantının ardından görüştüğümüz üst düzey öteki yöneticiler Citibank’ın ilgisinden’ bahsettiler. 
     Tasarruf Mevduatı Sigorta Fonu’na devredilen Pamukbank’ın yeni Yönetim Kurulu Başkanı Hasan Ulukanlı yemin ederek göreve başlarken "Biz bütün gücümüzle bankayı satışa hazırlamaya çalışıyoruz" diye bir konuşma yaptı. İpuçlarına dayanarak Yapı Kredi’de önümüzdeki günlerde en yoğun konuşulan konunun satış olabileceğini rahatlıkla söyleyebiliriz. 
     
     Karamehmet’le üç gündür görüşmüyorum’ 
     Yapı ve Kredi Bankası Genel Müdürü Naci Sığın, Yönetim Kurulu Üyeliği görevinden alınan bankanın sahibi Mehmet Emin Karamehmet ile 3 gündür görüşmediğini söyledi. Sığın, "Mutlaka Mehmet Emin Bey’le görüşmüşünüzdür, onun tepkisi nasıldı " sorumuzu "Bilmiyorum. Kendisiyle üç günden beri görüşmüyorum. O kadar çok işim var ki burada. 10 bin çalışanımız var. Onları teskin ediyorum" dedi. Sığın üç gün önceki görüşmenin de telefonda yapıldığını iletti. 
     Naci Sığın, "Akçakoca’nın Karamehmet’in telefonlarına çıkmadığı doğru mu " sorusunu da, "Bilmiyorum" diyerek yanıtladı. Ancak kendisinin BDDK Başkanı Akçakoca ile iki gündür görüştüğünü belirterek şöyle konuştu 
     "Ben Engin Bey’i aradığım zaman, sadece bugün değil, daha önceki dönemde de hatta profesyonel yaşamamızda da sürekli olarak iletişim imk nı bulduk" 
     Sığın, Yönetim Kurulu’na atanan yeni üyelerden Halit Soydan’ın 1980’li yıllarda bankada genel müdürlük görevinde bulunduğunu da hatırlattı. 
     
     Belirsizlik hisselerde dalgalanma yaratır’ 
     Naci Sığın, mülkiyet hakkının kullanılamaması sürecinin uzamasının, hisseleri dalgalandıracağını’ düşünüyor. Sığın’ın düşünceleri şöyle 
     "Bunun kısa zaman içinde çözüme kavuşacağı düşüncesindeyim. Tabii biz yönetim olarak en azından, ben ve arkadaşlarım görevlerimizin başındayız. Yılbaşında bir iş planımız vardı. O iş planımızla ilgili yolumuza devam etmekteyiz. Şu anda devam ettirmeme gibi herhangi bir engelle karşı karşıya değiliz. Tabii uzaması bazı belirsizlikler yaratacaktır. O belirsizlikler de bankanın belki iş planıyla ilgili çok büyük bir etkisi olmayacaktır ama hisse değerlerinde bir dalgalanma yaratacaktır." 
     
     Koman arslanlarım’ 
     Mesleğimiz icabı Yapı Kredi’nin Levent’teki çalışma kulelerinde pek çok kez bulunduk. Ya bir basın yemeğinde ya özel söyleşiler için binanın 16. katındaki ofislerde toplantılara katıldık. Dün yapılan toplantıda ilk kez Yapı Kredi Bankası’nın yönetim kurulu toplantılarının yapıldığı odada ağırlandık. 
     Toplantı odasının iki duvarında iki farklı resim kompozisyonu vardı. Odanın sağ duvarında ressam Hayri Çizel’in iki tablosu yer alıyordu. Tablolar Fatih Sultan Mehmet’in İstanbul’u fethini anlatıyordu. İsimleri ise "Koman arslanlarım" ve "Hisar’ı dikerkenödi. 
     Osmanlı’nın bu en şaşaalı, yeni bir dönem başlatan başarısını gösteren tabloların hemen karşısındaki duvarda ise, ressam Francesco Casanova’nın iki tablosu yer alıyordu. Bu tablolarda ise Viyana kapılarından püskürtülmüş Osmanlılar’ın gerileme sürecinin başlangıcı resmedilmişti. Yapı ve Kredi’nin bu en kritik odasındaki duvarlar büyük başarıların ve başarısızlıkların toplumlar ve insanlar için olduğunun adeta bir göstergesiydi. 
     



 EKONOMİ 






















</TEXT>
</DOC>
