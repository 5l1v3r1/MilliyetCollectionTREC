<DOC>
<DOCNO> 87750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/dunya/dun01.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA derin uykudaymış 
</HEADLINE>
<TEXT>

Pentagon’a çakılan uçaktaki iki Arap teröristin El Kaidecilerle görüştükten sonra ABD’ye girdiğini tespit eden CIA, bu istihbaratı FBI’a bildirmemiş 
     SEMA EMİROĞLU New York 

     Amerikan Federal Soruşturma Bürosu’nun FBI 11 Eylül saldırılarından önce arka arkaya gelen ipuçlarını kaçırdığı ve ajanlarının uyarılarını sümen altına attığı ortaya çıkarılırken aynı hastalığın Merkezi Haberalma Teşkilatı’nda CIA da yaşandığı ve gizli servisin terör saldırısıyla ilgili bulgular elde etmesine karşın harekete geçmeyerek "uyuduğu" anlaşıldı. 
     Newsweek dergisi, CIA’nın 11 Eylül’de kaçırdıkları yolcu uçağını Savunma Bakanlığı Pentagon binasına çarpan iki Arap teröristin, 2000 yılının Ocak ayında Malezya’da El Kaide üyeleriyle toplantı yaptıklarını ve daha sonra ABD’ye geldiklerini bildiği halde, bunu ne FBI’ye, ne de Göçmen ve Vatandaşlık Bürosu’na bildirmediğini yazdı. CIA, teröristleri izlemekle yetindi, kendisi de hiçbir önlem almadı. 
     Dergi CIA’nın, ABD’deki teröristlerden biri olan Navaf Elhazmi’nin, ocak ayında Malezya’da El Kaide üyeleri ile bir araya geldiğini ve CIA’nin bundan günler sonra Elhazmi’den endişe etmeye başladığını belirtti. Newsweek’e göre, CIA ajanları 11 Eylül’den önce Halid Elmihdar adlı ikinci bir teröristi de belirledi ancak bu istihbaratı kullanmadı. 
     



 DÜNYA 











</TEXT>
</DOC>
