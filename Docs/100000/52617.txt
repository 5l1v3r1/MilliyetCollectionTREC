<DOC>
<DOCNO> 52617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/soneko02.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin Türkiye'ye ek desteğini ABD de destekliyor 
</HEADLINE>
<TEXT>

     Uluslararası Para Fonu'nun, Türkiye'nin 10 milyar dolarlık finansman açığının kapatılması ve reformların devamının desteklenmesi amacıyla yeni bir stand-by anlaşması önermesi, ABD tarafından da desteklendi. 
     ABD Hazine Bakanı Paul O'Neill, IMF İcra Direktörleri Kurulu'nun Türkiye toplantısının sonuçlarının IMF Başkanı Horst Köhler tarafından duyurulmasının ardından yaptığı açıklamada Türkiye'yi ve IMF'nin önerilerini övdü. 
     Türkiye'nin reform politikalarını uygulama performansının çok güçlü olduğunu vurgulayan O'Neill, ''IMF'nin, 10'uncu gözden geçirme döneminin sonuçlanmasını önermesini ve diğer tekliflerini dile getirmesini memnuniyetle karşıladık'' dedi. 
     Hazine Bakanı O'Neill, ''Türkiye'nin reform önlemlerini uygulama kararlılığıyla birlikte bu önlemlerin alınması, ekonomik büyümenin temelinin oluşturulmasına katkıda bulunacak'' diye konuştu. 
     






</TEXT>
</DOC>
