<DOC>
<DOCNO> 50768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur06.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Gürel'den Kıbrıs Rum Yönetimine suçlama 
</HEADLINE>
<TEXT>

     Devlet Bakanı Şükrü Sina Gürel, ''artık bizim dostlarımızın da görmesi gerekiyor ki Kıbrıs Rum Yönetimi, Doğu Akdeniz'de bir terör, suç ve kara para aklama merkezi haline geldi'' dedi. 
     Gürel, Rekabet Kurumu'nun 4. kuruluş yıldönümü nedeniyle Kurum merkezinde düzenlenen ''Bağımsız İdari Otoriteler Sempozyumu'nun açılış konuşmasını yaptı. 
     Bakan Gürel, ABD'de 11 Eylül'de yaşanan terörist saldırılardan sonra dünyanın yeni bir şekil almaya başladığını ve bu yeni oluşum içerisinde Türkiye'nin doğru yeri alması gerektiğini vurguladı. Gürel, şöyle dedi 
     ''Ve uluslararası alanda kimi AB ülkelerinin ve bu arada komşumuz Yunanistan ve Kıbrıs Rum kesiminin yaptığı gibi, çıkarlara dayalı bir ikiyüzlülük içinde olmaktan sıyrılmamız gerekiyor terörle mücadele konusunda. 
     Ve Türkiye'ye ya da başka ülkelere, devletlere, Türk halkına ya da başka halklara, başka insan gruplarına karşı kötü niyetlerini gerçekleştirmek üzere hazır yapanlara, kucak açmamak gerekiyor.'' 
     






</TEXT>
</DOC>
