<DOC>
<DOCNO> 53306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun06a.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlar onlara emanet 
</HEADLINE>
<TEXT>

Tehlikeli yük taşıyan gemilerin Boğazlar’dan güvenli geçişini sağlamak için özel tim oluşturuldu 
     BÜLENT ÖZDEMİR İstanbul 

     Sahil Güvenlik Komutanlığı bünyesinde, Boğazlar’dan geçen büyük akaryakıt tankerlerine refakat ve koruma yapmak, stratejik öneme sahip tesislerin emniyetini sağlamak ve yabancı savaş gemilerini denizden korumak amacıyla Sahil Güvenlik ve Emniyet Timleri SAGET oluşturuldu. 
     
     Tören ve tatbikat... 
     Büyükdere’deki Sahil Güvenlik Marmara ve Boğazlar Bölge Komutanlığı’nda, SAGET’in tanıtımı amacıyla düzenlenen törende konuşan İçişleri Bakanı Rüştü Kazım Yücelen, güvenliğin sosyal yaşantının en temel gereksinimlerinin başında geldiğini belirtti. Törenin ardından SAGET, Boğaz’da bir tatbikat yaptı. Timler, tehlikeli yük taşıyan bir gemiyi temsil eden Sahil Güvenlik botunun çevresinde güvenlik kordonu oluşturarak, geçişini güvenli şekilde yapmasını sağladı. 
     
Yeniköy’de heyecan...      ŞAKİR AYDIN 

     İstanbul Boğazı, dün yine tehlike atlattı... İstinye açıklarında seyir halinde olan Saotome bandıralı "Medgeneral 1" isimli 5635 grostonluk kuru yük gemisi, dümen sistemindeki arıza nedeniyle sürüklenmeye başladı. Boğaz bir süre trafiğe kapatılırken, seyir halindeki gemiler de uyarıldı. Karadeniz yönüne sürüklenen ve Yeniköy açıklarına 30 metre yaklaşan gemi, römorkörler ve Sahil Güvenlik ekiplerinin yardımıyla kontrol altına alınarak Paşabahçe açıklarına demirletildi. Arızası giderilen 127 metre boyundaki geminin Romanya’dan Fas’a gittiği belirtildi. 
     



 GÜNCEL 





























</TEXT>
</DOC>
