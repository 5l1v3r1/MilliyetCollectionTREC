<DOC>
<DOCNO> 80601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo14.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Miniklerde, Galatasaray-Fenerbahçe derbi heyecanı... 
</HEADLINE>
<TEXT>

     ''Petit Danone Kupası''nda bu yıl Fransa'da düzenlenecek şampiyonada Türkiye'yi temsil edecek Galatasaray ve Fenerbahçe'nin minik takımları, derbi maçta karşı karşıya gelecek. 
     Futbol Federasyonu'nun işbirliğiyle düzenlenen kupada, 2 yıldır şampiyonluğu kaptırmayan Galatasaray ve ezeli rakibi Fenerbahçe minik futbol takımları arasındaki gösteri maçı, 29 Nisan Pazartesi günü Beylerbeyi 75. Yıl Stadı'nda yapılacak. 
     Galatasaray'da kaleci Kerem ve Berkant, Fenerbahçe'de ise kaleci Oğuz ve Serhat, minik takımlarının kadrolarında yer alarak, destek verecek. 
     Maçtan sonra düzenlenecek ödül töreninde, Sabancı Holding Yönetim Kurulu Başkanı Sakıp Sabancı, kazanan takıma temsili bir ''şampiyonluk kupası'' verecek. 
     Bu arada gösteri maçı öncesinde Futbol Federasyonu'nun Beylerbeyi'ndeki tesislerinde düzenlenecek basın toplantısında, ''Petit Danone Kupası 2002'' hakkında bilgi verilecek. 
     





</TEXT>
</DOC>
