<DOC>
<DOCNO> 73367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/spor/spo08.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Neler oluyor bize      Ligin tansiyonuyla birlikte, demeçlerin de "hiddeti" yükseldi geçen hafta içinde. Önce Fenerbahçe Başkanı Aziz Yıldırım, Haluk Ulusoy’a sert çattı. "Üstündeki formasını çıkarsın, istifa etsin" mesajını gönderdi. Sonra Ulusoy’dan yanıt geldi, "Ben onların milliyetçiliğinden şüphe ederim" yorumunu yapıyordu. 
     Türk Futbolu’nun üst düzey yöneticilerinin bu kavgasına ise bir anda Lucescu karıştı. Rakip kulübün başkanının demecini "utanç verici" olarak niteleyerek, sözlerinin tartısını kaçırdı. 
     Futbolumuzun geliştiğini görüp, sevinirken, tartışma ortamlarının yine "kana" bulandığını görmenin üzüntüsünü de yaşamak bize düşüyor galiba. Milli Takımımız 48 yıl sonra Dünya Arenası’na çıkarken, bu keyiften hakkımıza düşeni paylaşıp, rekabetin şartlarına uymak yerine, kavgayı tercih ediyoruz. 
     Yine neler oluyor bize... 
     
HAFTANIN SÖZÜ      Fenerbahçe’yi yenebilirdik ama korktuk. 
Malatyaspor Teknik Direktörü Ziya Doğan 




 SPOR 


























</TEXT>
</DOC>
