<DOC>
<DOCNO> 77809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sonspo06.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezeli rakiplerin "İnönü" fobisi... 
</HEADLINE>
<TEXT>

     Ligin 31. haftasında derbi maçta karşı karşıya gelecek Fenerbahçe ve Beşiktaş'ın Alman teknik adamlarla İnönü Stadı'nda birbirlerine şansı tutmuyor. 
     Fenerbahçe Alman çalıştırıcılar yönetiminde Beşiktaş ile İnönü Stadı'nda bugüne kadar yaptığı 4 maçtan sadece 1'ini kazandı. 
     Sarı-lacivertli takım, 1993-94 futbol sezonunda görev yapan Holger Osieck ile birlikte siyah-beyazlı takımı kendi sahasında 2-1'lik skorla yenerken, diğer Alman teknik direktörler Freidel Rausch ve Joachim Löw takımlarını başarıya ulaştıramadılar. 
     Rausch yönetimindeki Fenerbahçe, alman çalıştırıcının görev yaptığı iki sezonda da ezeli rakibini İnönü Stadı'nda yenemedi. 
     Sarı-lacivertliler Rausch ile 1980-81 sezonunda 1-0 yenilip, 1981-82 sezonunda 0-0 berabere kaldı. 
     Fenerbahçe, 1998-99 sezonundaki teknik direktörü Joachim Löw yönetiminde ise ezeli rakibine 3-2'lik skorla mağlup oldu. 
     Alman çalıştırıcılarla bugüne kadar İnönü Stadı'nda Beşiktaş filelerine 3 gol atan Fenerbahçe kalesinde 5 gol gördü. 
     
     Daum'un galibiyeti yok 
     Christoph Daum yönetiminde İnönü Stadı'nda Fenerbahçe'ye karşı galip gelemedi. 
     1994-95 sezonunda Alman teknik adamla ligde şampiyon olan siyah- beyazlılar, Daum yönetiminde Fenerbahçe ile oynadıkları 3 lig maçında 2 kez mağlup olurken 1 beraberlik elde etti. 
     Daum'lu Beşiktaş İnönü Stadı'nda 1993-94 ve 1995-96 sezonlarında Fenerbahçe'ye 2-1 yenildi. 1994-95 sezonunda da 0-0 berabere kaldı. 
     






</TEXT>
</DOC>
