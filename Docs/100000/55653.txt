<DOC>
<DOCNO> 55653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sondun12.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum ve Kıbrıs Türk basınında zirve böyle yeraldı... 
</HEADLINE>
<TEXT>

     KKTC Cumhurbaşkanı Rauf Denktaş ile Rum yönetimi lideri Glafkos Klerides'in 4 yıl aradan sonra dün yaptıkları baş başa görüşme ve görüşmede varılan sonuç, Kıbrıs Türk ve Rum basınında geniş yer aldı. 
     Görüşmeyi manşetlerinden veren gazeteler, 15 Ocak 2002'de önkoşulsuz doğrudan görüşmelerin başlayacak olmasına ve Klerides'in bu akşam KKTC'ye geçerek Denktaş'ın yemeğine katılacak olmasına ağırlık verdi. 
     KKTC'de yayımlanan Kıbrıs gazetesi, yedi sayfa ayırdığı görüşmelerle ilgili haberlerini, ''Tarihi adım'' başlığı altında verdi. 
     Halkın Sesi gazetesi ise, ''Nazar değmesin'' başlığına bir nazar boncuğu iliştirerek verdiği haberinde, iki liderin görüşmelerinin devam edeceğini hatırlattı. 
     Kıbrıs Rum gazeteleri ise görüşmeyi okuyucularına şu başlıklarla yansıttı 
     Fileleftheros ''Olgular ters çevrildi. Tarihi çalışma... 
     Kıbrıs cumhurbaşkanı ilk kez işgal bölgelerine gidiyor. Klerides, Denktaş'ın yemeğine katılacak. Nihai çözüme kadar sürekli görüşme... 
     Ecevit sevinçten uçuyor.'' Politis ''Her şey masada. Olmayan tek şey BM kararları ve doruk anlaşmaları...'' Haravgi ''Zorlar başlıyor. 2002 kritik bir yıl. De Soto mevcudiyetinde Klerides-Denktaş doğrudan görüşmeleri. Kayma ve BM kararlarının bir tarafa itilmesi endişeleri...'' Alithia ''Rauf Denktaş'ın metamorfozu. Ocak'ta doğrudan görüşmeler başlıyor. Annan memnun...'' Simerini ''Türkler bayram yapıyor. Doğrudan görüşmelere Ecevit'in tepkisi olumlu...'' Mahi ''Ani aşk. Klerides-Denktaş, bu akşam işgal bölgelerinde devam edecek. Denktaş, Haziran'a kadar çözüm diyor.'' Cyprus Mail ''Cephe kırıldı. Klerides, yemek için kuzeye gidiyor. 
     Denktaş'tan doğrudan görüşmelere evet...'' 
     






</TEXT>
</DOC>
