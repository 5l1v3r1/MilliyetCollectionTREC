<DOC>
<DOCNO> 85819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/spor/spo04.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami Aklımı kaçıracağım 
</HEADLINE>
<TEXT>

Trabzonspor’dan ayrılmaya hazırlanan tecrübeli oyuncu,"Üzüntümden gözüme uyku girmiyor" dedi 
     BORDO - Mavili kulüpte Samet Aybaba’nın isteği üzerine gönderilmesi kararı alınan Hami, ayrılacak olmanın üzüntüsünü yaşadığını söyledi. Emektar futbolcu, "Düşündükçe aklımı kaçıracak gibi oluyorum. Yıllarımı verdiği kulüpten ayrılacak olmak, bana büyük acı veriyor. Ancak henüz tebligat yapılmadı. Sadece futbol yaşantımdaki değil, hayatımdaki en zor günleri yaşıyorum" diye konuştu. 
     KENDİSİNİ Trabzonspor’la özdeşleştirmiş biri olarak gördüğünü belirten Hami, "Çektiğim acıların, yaşadığım üzüntünün derecesini tarif etmek kelimelerle imkansız" ifadesini kullandı. Hami, büyük bir yıkım yaşadığını vurgulayıp, şöyle devam etti "Geceleri gözüme uyku girmiyor. Her sabah uyandığımda, inşallah yaşadıklarım bir rüyadır’ diyorum. Gol rekorunu kırmadan futboldan kopmayacağım". 
     



 SPOR 




























</TEXT>
</DOC>
