<DOC>
<DOCNO> 93282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sondun13.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette çocuk pornosu çetesi ortaya çıkarıldı 
</HEADLINE>
<TEXT>

     Avrupa Birliği polis teşkilatı Europol , 7 Avrupa ülkesinde düzenlenen ortak operasyonla internette çocuk pornografisiyle uğraşan bir çeteyi yakaladığını açıkladı. 
     Europol'den yapılan açıklamada, 12 ay süren ve ''İkizler Operasyonu'' adı verilen operasyonla Belçika, Almanya, İtalya, Hollanda, İspanya, İsveç ve İngiltere'de internet ortamında faaliyet gösteren büyük bir çocuk pornografisi ağının çökertildiği belirtildi. 
     Operasyonda 31'i Almanya'da yaşayanlar olmak üzere 50 kişinin yakalandığı, ayrıca çok sayıda CD, bilgisayar ve videoya el konulduğu kaydedildi. 
     Yakalanan kişilerin çocuk pornografisini içeren ve çocukları suistimal eden materyallerin üretim ve dağıtımlarını yaptıkları belirtildi. 
     





</TEXT>
</DOC>
