<DOC>
<DOCNO> 80552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun26.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen "Faşizm ve Nazizim sol hareketlerdir" 
</HEADLINE>
<TEXT>

     Fransız cumhurbaşkanlığı seçimlerinin ikinci turunda aşırı sağın adayı Jean-Marie Le Pen, ''faşizm ve nazizmin Fransız Devrimi'nin çocukları, sol hareketler olduğunu'' ve ''partisinin de bu tarafta olmadığını' savundu. 
     Le Pen, lideri olduğu Ulusal Cephe'nin yayın organının yarınki sayısına verdiği demeçte, ''Faşist parti ve Nazi partisinin, aşırı sağ bir parti olduklarının söylenemeyeceğini'' ileri sürerek, ''Faşizm ve nazizm sosyalistlerden önce Fransız Devrimi'nin çocuklarıdır, sol hareketlerdir'' diye konuştu. 
     ''Mussolini faşizmin kurucusu olmadan önce sosyalist bir milletvekiliydi ve nasyonal-sosyalist parti bir proletarya partisiydi'' diyen Le Pen, ''buna karşılık kendilerinin bu tarafta olmadıklarının açık olduğunu'' söyledi. 
     





</TEXT>
</DOC>
