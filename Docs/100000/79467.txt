<DOC>
<DOCNO> 79467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/soneko11.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçen hafta neler oldu.. 
</HEADLINE>
<TEXT>

     Piyasalardaki kararsız seyir geçen hafta da devam etti. 
     İMKB'de işlem gören hisse senetleri haftayı kayıpla kapatırken, altın ve dövizde kararsız bir seyir vardı. İstanbul serbest piyasada Türk Lirası karşısında ABD Doları'nın fiyatı yüzde 0.08 gerilerken, Euro'nun fiyatı yüzde 1.31 oranında arttı. 
     24 ayar külçe altının gram satış fiyatı yüzde 0.87 oranında artarken, Cumhuriyet altınının satış fiyatı yüzde 0.58 geriledi. 
     İMKB Bileşik Endeksi, bir önceki hafta sonuna göre 269.29 puanlık düşüşle 12,240.23 puandan, 11,970.94 puana indi. Hisse senetlerinin haftalık ortalama değer kaybı yüzde 2.20 oldu. 
     İMKB Ulusal-Mali Endeksi 2.11 puan düşerek 17,5.52 puandan 17,003.41 puana, İMKB Ulusal-Sanayi Endeksi 101.63 puan düşerek 9,662.78 puandan 9,561.15 puana ve İMKB Ulusal-Hizmetler Endeksi de 116.72 puan düşerek 7,284.29 puandan 7,167.57 puana geriledi. 
     Borsada geçen hafta işlem gören 304 hisse senedinden 72'si değer kazandı. 182 hisse senedi değer yitirirken, 50 hisse senedinin değeri değişmedi. 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 0.08 oranında değer yitirirken, Euro yüzde 1.31 oranında değer kazandı. 
     ABD Doları'nın Türk Lirası satış fiyatı bin lira düşerek 1 milyon 305 bin liraya gerilerken, Euro'nun satış fiyatı 15 bin lira artarak 1 milyon 161 bin liraya çıktı. 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 0.87 oranında artarken, Cumhuriyet altınının satış fiyatı yüzde 0.58 oranında düştü. Külçe altının gram satış fiyatı 110 bin liralık artışla 12 milyon 710 bin lira olurken, Cumhuriyet altınının satış fiyatı 500 bin liralık düşüşle 85 milyon 500 bin liraya indi. 
     Yatırım fonlarına katılma belgeleri bir önceki haftaya göre ortalama yüzde 0.36 oranında değer kazandı. 
     Hazine geçen hafta 238 gün vadeli bono ihalesi düzenledi. 
     Hazine'nin bono ihalesine toplam 2 katrilyon 694 trilyon liralık teklif gelirken, ihalede nominal 1 katrilyon 904.3 trilyon liralık satış gerçekleşti. İhaledeki net satış miktarı da 1 katrilyon 421.2 trilyon lira oldu. Bono ihalesinde bileşik faiz yüzde 56.46, basit faiz de yüzde 52 olarak belirlendi. 
     





</TEXT>
</DOC>
