<DOC>
<DOCNO> 84044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/bnba.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido yine coştu 
</HEADLINE>
<TEXT>

Sacramento Kings’in formasını giyen milli basketbolcumuz, Dallas Mavericks’e 20 sayı attı, 21 yıl sonra konferans finaline yükselen takımının galibiyetinde önemli rol oynadı 
     Harikalar yarattı 
     NBA’DE Sacramento Kings takımında forma giyen milli basketbolcumuz Hidayet Türkoğlu, bir ilke daha imza attı. Sacramento’nun Batı Konferansı yarı finalinde Dallas Mavericks’i 114 - 101 yenerek 4 - 1’lik avantajla konferans finaline kaldığı maçta 20 sayı ve 13 ribaundluk performansıyla harikalar yaratan Hido, Play - Off’lardaki ilk double - double’ına imza attı. Takımının en iyisi olan Hidayet, 1981’den bu yana konferans finali göremeyen Sacramento’nun da 21 yıllık hasretini sona erdirdi. 
     
Adelman’dan övgü      MAÇA, sakat olan Stojakovic’in yerine ilk beş başlayan yıldız oyuncumuz, Yugoslav forvetin yokluğunu hissettirmedi, 47 dakika ile de Sacramento’nun sahada en çok kalan oyuncusu oldu. Sacramento coachu Rick Adelman, karşılaşma sonrası "Ona sonsuz inancım var. Bu gece onun gecesiydi" dedi. Hidayet ise "Kendimi kanıtlamayı başardım. Takımda herkes bana güveniyor ve ben de bu güveni boşa çıkarmadım" diye konuştu. Sacramento finalde, Los Angeles Lakers - San Antonio Spurs serisinin galibiyle karşılaşacak. 
     
Hidayet’in karnesi SÜRE 2S 3S SA R A TÇ TK B TS 47 7 15 2 4 - 13 2 1 - - 20      
     



 SPOR 































</TEXT>
</DOC>
