<DOC>
<DOCNO> 91820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM'de kaza 3 ölü, 1 yaralı 
</HEADLINE>
<TEXT>

     Sakarya'da, lastiği patlayarak kontrolden çıkan cipin, orta bariyerlere çarpıp yaklaşık 100 metre sürüklenmesi sonucu aynı aileden 3 kişi öldü, 1 kişi de yaralandı. 
     TEM Otoyolu'nun Akyazı- Hendek ilçeleri arasında, gece yarısından sonra meydana gelen kazada, Ankara yönüne giden Salim Uğurlu yönetimindeki 34 UE 5648 plakalı cip, sağ arka lastiğinin patlaması sonucu kontrolden çıktı. Orta bariyerlere çarpan araç, takla atarak yaklaşık 100 metre sürüklendikten sonra durdu. 
     Kaza sırasında, arka koltuğunda oturdukları araçtan fırlayan Nazım Bulek 55 ve eşi Ayten Bulek 59 olay yerinde ölürken, emniyet kemeri takılı olduğu için araçta kalan Volkan Bulek 25 ağır yaralı olarak götürüldüğü ToyotaSA İlk yardım Hastanesi'nde öldü. Boynu kırılan sürücü Salim Uğurlu da 42 , aynı hastanedeki ilk müdahale sonrasında İstanbul'a sevkedildi. 
     Bu arada, Nazım Bulek'in cesedi, uzun aramalardan sonra bulunabildi. Kazanın başlangıç yeri ile aracın durduğu 100 metrelik bölümde, yol ve şarampolde yapılan tüm aramalara rağmen görülemeyen Bulek'in cesedi, olay yerinin yaklaşık 60 metre uzağında karşı şeridin kenarında bulunabildi. 
     





</TEXT>
</DOC>
