<DOC>
<DOCNO> 61524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/spo04.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bushi’den acemi işi 
</HEADLINE>
<TEXT>

Trabzon’un yeni transferi, arkadaşlarının temposunu yakalamaya çalışınca sakatlandı 
     BORDO - Mavililer’in büyük umutlarla transfer ettiği Bushi, geç katıldığı Antalya kampında ağır çalışma temposuna ayak uyduramayınca, sakatlık geçirdi. Beşiktaş maçına yetişmesine çalışılan Arnavut golcü, "Tatilde çalışmamıştım. Kampta doktor tempoyu kaldırabilir misin’ diye sordu. Ben de evet’ dedim. İkinci çalışmada sol adalemde ağrı hissettim. Büyük acı çekiyorum" diye konuştu. 
     HATALI davrandığını kabul eden Bushi, "Kendimi yaktım. Bir an önce takıma yetişmek, bana umut bağlayanları mutlu edebilmek için amatörce davrandım" ifadelerini kullandı. Yeniden forma girmek için kendisine fazla yüklenmenin faturasını ödediğini sözlerine ekleyen golcü futbolcu, "Bu bana ders olsun. İstediğim gibi bir takıma geldim. Beşiktaş maçında oynamak istiyorum" dedi. 
     
     Bratislava ile maç 
     TRABZON, ikinci hazırlık maçında bugün saat 15.00’te Slovakya’nın Bratislava takımıyla karşılaşacak. Sakat Bushi’nin yer almayacağı karşılaşmada Teknik Direktör Briegel denenen Andersson hakkındaki kararını verecek. Bu arada kampın ilk günlerindeki ağır idman temposu düşürüldü ve Bordo-Mavililer dün tek antrenman yaptı. 
     



 SPOR 























</TEXT>
</DOC>
