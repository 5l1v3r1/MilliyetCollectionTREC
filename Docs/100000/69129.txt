<DOC>
<DOCNO> 69129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sondun03.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Daily Telegraph "İngliz SAS birlikleri Bin Ladin'in peşine düştü" 
</HEADLINE>
<TEXT>

     İngiliz gizli Özel Hava Hizmeti'ne SAS mensup birliklerin, Usame Bin Ladin'i, Hindistan'ın Keşmir eyaletinde yakalamak üzere operasyonlara katıldıkları ileri sürüldü. 
     İngiliz Daily Telegraph gazetesinde bugün yeralan haberde, SAS birliklerinin Bin Ladin'in, Keşmir'de üslenmiş aşırı dinci Müslüman Harkat ül-Mücahidin örgütüne sığındığı yolunda gelen istihbarat üzerine ABD özel kuvveti Delta Gücü'ne katılarak operasyonlara başladığı belirtildi. 
     Haberde, ABD Dışişleri Bakanı Colin Powell'ın Hindistan'a yaptığı ziyaret sırasında, Hindistan haberalma servisinin CIA'ye Bin Ladin'in Keşmir'deki dağlarda saklandığını bildirdiği ileri sürüldü. 
     Kaçırılarak öldürülen Amerikalı muhabir Daniel Pearl'ün kaçırılmasında önemli rol oynadığından şüphelenilen İmtiyaz Sıddıki adıyla tanınan Emcad Hüseyin'in de Bin Ladin'in sığındığı Harkat ül-Mücahidin örgütünün bir üyesi olduğu biliniyor. 
     Öte yandan İngiltere Savunma Bakanlığı sözcüsü konu hakkındaki bir soruyu, ''Özel birliklerin faaliyetleri hakkında yorum yapamayacağını'' belirterek yanıtladı. İngiltere Dışişleri Bakanlığı'ndan ise konuyla ilgili henüz bir açıklamada bulunulmadı. 
     






</TEXT>
</DOC>
