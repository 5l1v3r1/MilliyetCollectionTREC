<DOC>
<DOCNO> 77601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo08.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Sacramento Kings önüne geleni deviriyor... 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings, Minnesota Timberwolves'ı 122-103 yendi, Hidayet Türkoğlu 3 sayı attı. 
     Sacramento'daki karşılaşmada oyuna sonradan giren Hidayet, toplam 21 dakika sahada kaldı. 6 şuttan ve 4 faul atışından da 1'er tanesini değerlendiren Hidayet Türkoğlu, toplam 3 sayıyla maçı tamamladı. 
     Hidayet ayrıca 3 ribaunt aldı ve 2 asist yaptı. Üst üste 9. 
     galibiyetini alan takımda Chris Webber 30, Predrag Stojakoviç da 23 sayı kaydetti. 35 galibiyet 4 yenilgiyle evinde ligin en başarılı takımı olan Kings adına Mike Bibby 15 sayı, Doug Christie 10 sayı, 8 asist, 7 ribaunt gerçekleştirdi. Play-off turunu garantileyen takımlardan Timberwolves'da ise Kevin Garnett, 15 sayı ve 12 ribauntla en başarılı isim oldu. Doğu Konferansı Atlantik Grubu'nda da New York Nets, evinde Washington Wizards'ı 101-88 yenerek, 1976 yılından bu yana ilk kez play-off turuna grup lideri olarak katılmayı garantiledi. East Rutherford'daki karşılaşmada Jason Kidd 21 sayı, 12 asist ve 8 ribaunt gerçekleştirdi. Yedek oyuncu Aaron Williams da skora 19 sayı ekledi. Wizards'da ise Tyronn Lue ile Richard Hamilton 16'şar sayıyla en skorer oyunculardı. Doğu Konferansı Merkez Grubu'nda 4. sırada bulunan Orlando Magic de deplasmanda New York Knicks'i 108-97 yenerek, ligde play-off turunu garantileyen 12. takım oldu. Nets'de Troy Hudson 29, Horace Grant 22, Tracy McGrady 17, Knics'de ise Allan Houston 26 ve Kurt Thomas 23 sayı kaydetti. Sonuçlar şöyle 
     

Toronto Raptors-Charlotte Hornets 84-80 New York Knicks-Orlando Magic 97-108 New Jersey Nets-Washington Wizards 101-88 Miami Heats-Houston Rockets 120-117 Milwaukee Bucks-Philadelphia 76ers 90-92 Memphis Grizzlies-Denver Nuggets 97-86 Dallas Mavericks-Portland Trail Blazers 105-90 Phoenix Suns-Seattle Supersonics 99-92 Los Angeles Lakers-Utah Jazz 112-82 Sacramento Kings-Minnesota Timberwolves 122-103      






</TEXT>
</DOC>
