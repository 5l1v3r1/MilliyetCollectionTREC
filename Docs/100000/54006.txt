<DOC>
<DOCNO> 54006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/spor/spo04.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON NEFES AÇTI 2-0 
</HEADLINE>
<TEXT>

Bordo-Mavili ekip, vasatı geçemediği karşılaşmada Antalyaspor’u ikinci devrede yıktı, üç hafta aradan sonra güldü. Da Silva ve Hasan’ın golleri, Briegel’e ilk üç puanı kazandırdı 
     TRABZONSPOR, alt sıralardan kurtulma mücadelesi veren Antalyaspor’u yenip, üç haftalık galibiyet hasretine son verdi. Beş as oyuncusundan yoksun olan ev sahibi, özellikle ilk yarıda kötü futbol ortaya koydu. İkinci devrede toparlandı, 59. dakikada Da Silva, 74’te de Hasan’ın golleriyle sonuca gitti. Teknik Direktör Hans Peter Briegel, Avni Aker’deki ilk sınavında galibiyetle tanıştı. Hakem Ferhat Gündoğdu, Da Silva’nın golündeki faulü kaçırınca, bu kararının altında ezilip, birkaç kritik pozisyonda yanlış düdükler çaldı. 
     
     Maçın karnesi 
     ERGUN ATA 

     HAKEMLER Ferhat Gündoğdu, Kenan Kozak, Ragıp Uysal 
     TRABZONSPOR Bülent 5 - Cem 5 , Mehmet 5 , Macit 5 Güngör Dk.75 4 - Gökdeniz 7 , Hasan 7 , Zafer 6 , Aurelio 6 , Sommers 5 , Da Silva 7 Eduardo Dk.89 , Nuri 5 Salazar Dk.72 4 
     YEDEKLER Osman, Gökhan, Kenan, Patrick 
     ANTALYASPOR Adnan 4 - Şenol 4 , Burhan 4 , Guintchev 5 , Kamil 5 , Mustafa 5 , Hüseyin 5 , Uğur 4 Saffet Dk.65 4 , Nuri 5 , Selahattin 5 Fatih Dk.87 , Atilla 4 Mehmet Dk.61 4 
     YEDEKLER Atacan, Dursun, Salih, Mustafa 
     GOLLER Da Silva Dk.59 , Hasan Dk.74 
     SARI KARTLAR Kamil, Mustafa, Atilla Antalyaspor 
     
     Çok ihtiyacımız vardı’ 
     TRABZONSPOR’un hocası Hans Peter Briegel, sakatlıklar nedeniyle maça farklı kadroyla çıktıklarını, üç puan için de mutlu olduklarını söyledi. Alman hoca, "İdmanlarda bile denemediğim oyuncuları oynattım. İlk yarıda baskı altındaydık, sıkıntı yaşadık. İkinci devrede bazı bölümler istediğim oyun kurgusuna yakındı. Bu galibiyete çok ihtiyacımız vardı" dedi. 
     
     Jarro’ya ameliyat 
     ÇAYKUR Rizespor maçında sakatlanan ve menisküs olduğu anlaşılan Jarro, dün sabah İstanbul’da ameliyat oldu. Memorial Hospital’da bıçak altına yatan Brezilyalı oyuncunun sağlık durumunun iyi olduğu, yarın Trabzon’a döneceği bildirildi. Öte yandan Hami, Osman ve Metin’in sakatlığı nedeniyle Antalya maçına kaptan olarak Gökdeniz çıktı. 
     
     Salazar sahada 
     TEKNİK Direktör Hans Peter Briegel, yedi futbolcunun sakatlığı nedeniyle 18 kişilik kadroyu güçlükle oluşturdu. Hami, Agustine, Osman, Şenol ve Jarro’nun yanı sıra Erman ve Metin’in de son kontrollerden sonra oynamalarının imkansız olduğu belirlendi. Affedilen Perulu Salazar da, 56 gün sonra kadroya alındı ve Nuri’nin yerine sahaya sürüldü. 
     



 SPOR 

























</TEXT>
</DOC>
