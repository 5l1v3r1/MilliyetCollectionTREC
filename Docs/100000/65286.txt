<DOC>
<DOCNO> 65286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko09a.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’in onayı borsaya yaradı 
</HEADLINE>
<TEXT>

     Son üç haftadır birlikte hareket eden borsa ve dolar dün farklı yönde hareket etti. Borsa yüzde 5.69’luk artış gösterirken, dolar 11 bin lira düştü. 
     IMF’nin 4 Şubat’ta yapacağı İcra Direktörleri toplantısı öncesinde, Bankacılık Yasası’nın Meclis’te kabul edilmesi, Cumhurbaşkanı Sezer’in onaylayacağı tahminleri ve Dünya Bankası’ndan mali sektöre destek amacıyla ek 1.3 milyar dolarlık kredi verileceğinin gündeme gelmesi piyasaya moral verdi. 
     
     Bankalarla yükseldi 
     Düşük gelmesi beklenen ocak enflasyonu sonrasında Merkez Bankası’nın faiz indirimi yapacağına yönelik beklentilerin güçlenmesi ve doların hızlı düşüşü borsada alımları artırdı. 7 Ocak’tan bu yana hızla düşen endeks, Bankacılık Yasası’nın Meclis’ten aynen geçmesinden sonra banka hisselerinin önderliğinde hızlı bir yükseliş gösterdi. Dün yüzde 5.69’luk artışla 13.252 puana yükselen endeksin son iki günlük artışı yüzde 9.57 olarak gerçekleşti. 
     



 EKONOMİ 























</TEXT>
</DOC>
