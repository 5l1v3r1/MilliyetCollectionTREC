<DOC>
<DOCNO> 70576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sonspo10.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 2 - Ankaragücü 1 maç bitti 
</HEADLINE>
<TEXT>

     Birinci Süper Futbol Ligi'nde Bursaspor, Ankaragücü'nü 2-1 yendi. 
     Bursaspor, Ankaragücü karşısında ilk yarıyı da 1-0 önde tamamladı. 
     Karşılaşmaya hızlı başlayan Bursaspor, orta alanda iyi organize olarak rakibine oyun kurma şansı tanımazken, kanatları da çok iyi kullandı. Yeşil-beyazlı takım, daha ilk dakikalarda kurduğu baskının sonucunu, Burak'ın kendi kalesine attığı golle aldı. 
     Son haftaların flaş takımı Ankaragücü ise vasat bir oyun sergiledi. Ev sahibi takımın orta alanda oluşturduğu baskıyı aşamayan sarı-lacivertli ekip, kontraataklarla gol bulmaya çalıştı. 
     3. dakikada Fatih'in sol kanattan ortasında, ceza alanına gelen 
     topa Alp'ten önce müdahele etmek isteyen Burak, ters bir vuruşla meşin yuvarlağı filelerine gönderdi 1-0. 13. dakikada Ender'in yaklaşık 30 metreden sert şutunda, top yan direği sıyırarak auta çıktı. 20. dakikada başkent ekibinin ender geliştirdiği ataklardan birinde, Hakan Keleş topu Bursaspor ceza alanına ortaladı. Uygun pozisyonda bulunan Faruk'un sert vuruşunda, top üstten auta gitti. 28. dakikada Niyazi'nin 25 metreden sert şutunda, meşin yuvarlak üstten auta çıktı. 30. dakikada Bursaspor, bir penaltı vuruşundan yararlanamadı. Hakan'ın ara pasıyla sağ taraftan ceza alanına giren Ender, topu sert bir vuruşla kaleye gönderdi. Kaleci Zafer'den dönen topu Alp penaltı noktası üzerinde Fatih'e aktardı. Bu futbolcunun Gökmen tarafından düşürülmesini, hakem Kazım Erçakır penaltı olarak değerlendirdi. Atışı kullanan Alp, topu kale yerine sol direğe nişanlayınca, takımını bir golden etti. Kalan dakikalarda her iki takımın da çabaları sonucu değiştirmedi ve ilk yarı Bursaspor'un 1-0'lık üstünlüğüyle sona erdi. Karşılaşmanın ikinci yarısının hemen başında 1 gol daha bularak skoru 2-0'a getiren ev sahibi Bursaspoor, daha sonra savunma ağırlıklı bir oyun sergiledi. Konuk ekip ise zaman zaman savunma güvenliğini de elden bırakarak Bursaspor kalesinde gol aradı. 49. dakikada Bursaspor farkı 2'ye çıkardı. Fatih'in pasıyla sağ taraftan ceza alanına giren Alp, çaprazdan plase bir vuruşla topu ağlara gönderdi 2-0. 52. dakikada Ankaragücü'nde Faruk'un yerine Kennedy xx , Niyazi'nin yerine ise Hüseyin xx oyuna girdi. 56. dakikada Fatih'in sol taraftan ortasında Alp, meşin yuvarlağı göğsüyle kaleye gönderdi. Yan direğe çarpan top, auta gitti. 59. dakikada başkent ekibi farkı 1'e indirdi. Sol kanattan hareketlenen Kennedy, topu ön direğe ortaladı. Pozisyonu iyi izleyen Hüseyin, kafayla topu filelere gönderdi 2-1. 60. dakikada Bursasporlu Fatih ve Ankaragücü'nden Yılmaz sarı kart gördü. 63. dakikada Ankaragücü'nden İsmet sarı kart gördü. 68. dakikada Bursaspor, Ender ile net bir gol pozisyonundan yararlanamadı. Orta alandan aldığı pasla hızla ceza alanına giren Ender'in vuruşunda, top Ankaragücü savunmasından döndü. Pozisyonu izleyen Ender, topu yeniden kaleye gönderdi. Kaleci Zafer, son anda meşin yuvarlağı çelmeyi başardı. 72. dakikada konuk ekibin geliştirdiği atakta, İsmet'in ceza alanı dışından sert şutunda, kaleci Kelemen topu yumrukla uzaklaştırdı. 75. dakikada Bursaspor'da, Faruk yerini İlhan'a xx bıraktı. 76. dakikada Ankaragücü'nden Hüseyin, 77. dakikada da Adem sarı kart gördü. 78. dakikada Bursaspor'da, Alp, yerini Sinan'a x , 82. dakikada da Ankaragücü'nde Adem yerini Mehmet'e bıraktı. 89. dakikada Bursasporlu Murat sarı kart gördü. 90. dakikada Bursaspor'da Ender'in yerine Egemen'e oyuna girerken, İlhan sarı kart gördü. Kalan anlarda her iki takımın da çabası sonucu değiştirmedi ve karşılaşma Bursaspor'un 2-1'lik üstünlüğüyle sona erdi. 
     






</TEXT>
</DOC>
