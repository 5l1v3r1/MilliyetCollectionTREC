<DOC>
<DOCNO> 67375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/spor/spo02.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant sabırsız 
</HEADLINE>
<TEXT>

Fenerbahçe’nin Alman hocası Galatasaray ile oynayacakları için sevindiğini belirtti, "Onları bilemem ama bizim korkumuz yok" dedi 
     YUSUF KOBAL 

     YAKLAŞAN derbi öncesinde dün basın toplantısı düzenleyen Fenerbahçe Teknik Direktörü Werner Lorant, "Herşeyden önce bu maç oynanacak diye seviniyorum. Seyirciler bu sahneye gelebilirler" diye konuştu. Milli takımdaki oyuncularının kendisini düşündürdüğünü belirten Alman hoca, "Kadrom tam olursa daha rahat seçim yaparım. Kim gerekiyorsa, o yabancı tribüne çıkacak" dedi. 
     GALATASARAY’DAKİ eksiklerin saha performansını etkilemeyeceğine değinen Lorant şöyle konuştu "Sergen ya da başka birinin sakat olması birşeyi değiştirmez. Sahaya 11 kişi çıkacaklar. Bu tür maçlarda rakiple ilgilenmem. Ben kimi oynatacağım onunla ilgilenirim. Kazanmak zorundayız bu önemli. Galatasaray’ın da millileri var. Eşit şartlar altındayız." yorumunu yaptı. 
     KENDİ sahalarında oynamanın avantajını kullanmak istediklerine değinen Lorant, "Bir an önce puan farkını kapatmak, dolayısıyla üç puan almak istiyoruz. Dünyada da kuraldır. Kendi evinde oynayan daha avantajlıdır ve hep olumlu düşünürüm. Meslekdaşımın kendini stresli hissedip, hissetmediğini bilemiyorum. O korkuyorsa, onu da bilemem. Benim korkum yok" açıklamasını yaptı. 
     
Andersson yine kızdı      Fenerbahçe’de, Galatasaray maçının hazırlıkları kavga ile başladı. Antrenmanların olay ismi Andersson bu kez kaleci Recep’in üzerine yürüdü. Serkan ile tartışmaları artık yadırganmayan İsveçli oyuncu, ikili mücadele sonrasında canı yandığı için kendisini iten Recep’i dövmeye kalktı. İngilizce küfürler ederek genç oyuncuyu tartaklayan Andersson’u, Mert Meric durdurdu. İdmanı kesen Lorant iki futbolcuyu barıştırdı. Fotoğraflar Hüseyin Yavuz 
     
Yönetim mesajı verdiGalatasaray’ı yenmeleri halinde oyunculara ekstra prim verilecek, geciken transfer taksitleri ödenecek 
     FENERBAHÇE Yönetimi, Galatasaray maçı öncesinde futbolculara "açık çek" mesajı gönderdi. Derbi karşılaşmasını bu sezonun miladı olarak gören Sarı - Lacivertli yöneticiler, karşılaşmayı kazanmaları halinde kadroya yüklüce bir prim ödemeye hazırlanırken, transfer taksiti geciken oyuncuların da sorunlarını halletme sözü verdi. 
     GALATASARAY maçının her futbolcu için önemli olduğunu vurgulayan yöneticiler, "Zaten takımdan en ufak bir kuşkumuz yok. Daha dün gelen Simao bile maçın önemini kavramış, konsantre olmuş durumda. Onlar sahada ellerinden geleni yapacaklar. Maçı kazandıklarında, biz de üzerimize düşen görevi yerine getireceğiz" diye konuştular. 
     
Kriz aşıldı      DERBİ maçı öncesi Fenerbahçe ile Galatasaray arasında yaşanan bilet krizi çözümlendi. Sarı - Lacivertli kulüp, Fatih Akyel’in transferi sırasında verilen söz üzerine 50 milyonluk numaralı biletlerini 10 milyona satılacağını açıkladı. 
     
Lorant’tan övgü      TEKNİK Direktör Lorant, Ali Akdeniz ve rövaşatayla gol atan Simao’ya övgüler yağdırdı. Alman hoca kanattan rakibini geçip, Oktay’a gol attıran Ali Akdeniz’e "Bu hareketi bir kez değil, en az 20 kez yapmanı bekliyorum" dedi. 
     
Bilete hücum      DERBİ maçın biletleri dün satışa çıkar çıkmaz, taraftarların hücumuna uğradı. Biletix satış noktaları önünde uzun kuyruklar oluşturan taraftarlar öğlene doğru tüm açık biletlerini bitirdiler. Numaralı ve maraton biletlerinin de azaldığı öğrenildi. 
     
     10 eksikle çalıştılar 
     BİR günlük izinden sonra dün antrenmanlar başladı. Milli Takımlarına giden sekiz futbolcunun ve sakat Serkan’ın olmadığı çalışma programını değişteren Lorant, idman sayısını bire indirdi. Galatasaray maçının kampı cuma günü başlayacak, bekarlar ise perşembe gününden itibaren tesislerde kalacak. 
     



 SPOR 

























</TEXT>
</DOC>
