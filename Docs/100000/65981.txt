<DOC>
<DOCNO> 65981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/yas06.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne adayının en zor seçimi 
</HEADLINE>
<TEXT>

Mutlu bir hamile kadındı... Önce siyam ikizleri olacağını öğrendi, sonra da doktoru şöyle dedi "İki bebeğin tek kalbi var, birini seç " 
     NEVSAL ELEVLİ Londra 

     İngiltere’de siyam ikizi bebek bekleyen çifte, doktorlar tarafından, aynı kalbi paylaşan yavrularından birini feda etmeleri gerektiği söylenince genç anne adayı bebek sahibi olmanın keyfini yaşayamadan hayatının en zor seçimiyle karşı karşıya kaldı. 6 aylık hamile olan 23 yaşındaki Tina May, "Bir annenin önüne konulabilecek en zor seçimle karşı karşıyayım. Çaresiz kaldım" dedi. 
     Tina May ile bebeklerin babası olan nişanlısı 33 yaşındaki Dennis Smith’in ikizleri önümüzdeki nisan ayının sonunda dünyaya gelecek. Sezaryenle yapılacak doğumdan 1 ay sonra da Natasha ve Courtney adları verilen bebeklerin ayrılma ameliyatı gerçekleşecek. 
     Doktorlar, bebeklerden Natasha’nın kalbin büyük bölümünü kendi gövdesinde taşıdığını ve sağlık açısından kardeşine oranla güçlü olduğunu, bu yüzden de onun yaşatılmasının düşünüldüğünü belirtiyor. 
     



 YAŞAM 




















</TEXT>
</DOC>
