<DOC>
<DOCNO> 62458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/ekonomi/eko06.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş, Doblo’yla rekortmen 
</HEADLINE>
<TEXT>

Doblo ile atağa geçen Tofaş Otomobil Fabrikası, 683 milyon 971 bin dolarlık ihracat rakamıyla otomotiv sektöründeki 17 firma arasında rekortmen oldu 
     EKONOMİ SERVİSİ 

     Otomotiv Sanayii Derneği OSD verilerine göre, derneğe üye 17 firma arasında en fazla ihracatı Tofaş Türk Otomobil Fabrikası gerçekleştirdi. 
     Tofaş, toplam 683 milyon 971 bin 692 dolarlık ihracatla derneğe üye firmalar arasında ilk sırayı aldı. Oyak Renault 657 milyon 643 bin 615 dolar ile ikinci oldu. Tofaş’ın ihracatının 627 milyon 258 bin 95 doları taşıt ihracatı, 56 milyon 713 bin 597 doları da aksam - parça ihracatından sağlandı. Oyak - Renault da ihracatının 594 milyon 9 bin 522 dolarını taşıt aracı, 63 milyon 634 bin 93 dolarını da aksam - parça ihracatından elde etti. Geçen yıl Tofaş yurtdışına 54 bin 152 adet otomobil ile birlikte toplam 98 bin 175 adet araç satışı yaptı. Oyak Renault ise 87 bin 725 adet otomobil ihracatıyla otomobil ihracat birinciliğini korudu. Oyak Renault, Megane Wagon üretim ve ihracatını başarıyla sürdürdü. 
     
     İç pazar canladırılmalı’ 
     OSD Başkanı Ali İhsan İlkbahar, sektör ihracat ağırlıklı çalışırken, iç piyasada yaşanacak canlılığın da ülke ekonomisini rahatlatacağını söyledi. Otomobil üzerindeki vergilerin düşürülmesini isteyen İlkbahar, şöyle konuştu "Kurulu kapasite 900 bin adet ve sektörün 2004’te 400 bin ihracat ve 400 bin adet de iç piyasada satış yapacak potansiyel var. Yatırım mevcut, kalifiye eleman var. Önemli olan bu yatırımları ekonomik ölçeklerde kullanmak. Yüksek kapasitelerde düşük üretim yapmak maliyet artırıcıdır." 
     
İhracat iç satışları yakaladı      Tofaş ve Oyak Renault’un 185 bin 900 adetlik toplam araç ihracatı, iç pazarda gerçekleşen ithal ürünlerin de dahil olduğu 183 bin 752 adetlik toplam otomobil ve hafif ticari araç satışını aştı. Bu ihracat rakamı 195 bin 715 adet olan toplam pazar satışlarına da yaklaştı. 
     Otomotiv Sanayii Derneği’ne OSD üye 17 kuruluşun toplam ihracatı ise 1 milyar 824 milyon 471 bin 151 doları buldu. Tofaş toplam ihracatıyla OSD üyeleri ihracatının yüzde 37.49’unu, Oyak Renault da yüzde 36.05’ini gerçekleştirdi. 
     Bu iki kuruluşun toplam ihracatları da OSD toplamının yüzde 72.44’ünü oluşturdu. OSD verilerine göre 2001’de otomotiv ana ve yan sanayii toplam ihracatı yüzde 43 artışla 3 milyar 403 milyon dolara yükseldi. Otomobil ihracatı ise 2000 yılına göre yüzde 53 artışla 980 milyon dolara ulaştı. 
     
1.8 milyar dolarlık ihracat dolar Firma Taşıt aracı Aksam, parça Toplam Tofaş 627.258.095 56.713.597 683.971.692 Oyak - Renault 594.009.522 63.634.093 657.643.615 M. Benz Türk 175.910.521 8.880.713 184.791.234 M.A.N. 78.727.065 2.011.417 80.738.482 Ford Otosan 63.549.923 1.450.184 65.000.107 Uzel 29.434.442 1.155.063 30.589.505 Otoyol 19.275.033 5.496.451 24.771.484 Karsan 20.478.219 668.900 21.147.119 Hyundai Assan 18.229.249 87.903 18.317.152 Temsa 15.718.631 282.346 16.000.977 Otokar 9.110.314 1.412.160 10.522.474 T. Traktör 316.169 8.553.709 8.869.878 Anadolu Isuzu 7.068.390 1.317.888 8.386.278 B.M.C. 6.098.688 1.193.923 7.292.611 Anadolu Honda 2.603.167 76.904 2.680.071 Toyota 1.907.470 14.504 1.921.974 Chrysler 1.761.870 64.628 1.826.498 GENEL TOPLAM 1.671.456.768 153.014.383 1.824.471.151      
     



 EKONOMİ 




















</TEXT>
</DOC>
