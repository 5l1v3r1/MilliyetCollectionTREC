<DOC>
<DOCNO> 56065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sonspo23.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş galip 
</HEADLINE>
<TEXT>

     Birinci Süper Futbol Ligi'nde Beşiktaş, Gençlerbirliği'ni 1-0 yendi. 
     10. dakikada Baya'nın yaklaşık 30 metreden sert şutunda, kaleci 
     Patrick topu güçlükle yumrukladı. Savunma oyuncuları, dönen topu ceza alanı dışına atarak tehlikeyi uzaklaştırdı. 
     14. dakikada Gençlerbirliği mutlak bir golden oldu. Bu dakikada 
     ani gelişen atakta savunmanın arkasına sarkan Youla'nın bomboş pozisyondaki şutunda, meşin yuvarlak kaleci Myhre'nin ayaklarından döndü. 15. dakikada Ahmet Yıldırım'ın pasında, ceza alanı içinde topla buluşan Ahmet Dursun topa vurmakta gecikince, savunma araya girerek tehlikeyi önledi. 17. dakikada Ahmet Dursun'un sağdan ortasında, İlhan Mansız altıpas içinden topa vurdu, ancak savunmaya çarpan meşin yuvarlak kornere çıktı. 21. dakikada Beşiktaş'ın sol kanattan kazandığı serbest atışı kullanan Baya'nın orta şut karışımı vuruşunda, ceza alanı içinde kimse topa dokunamayınca, meşin yuvarlak herkesin bakışları arasında filelere gitti 1-0 34. dakikada İlhan Mansız'ın soldan ortasında, kaleci Patrick, Bayram'dan önce davranarak altıpasın sağ çaprazında topu kontrol etti. 42. dakikada İbrahim'in soldan ortasında, İlhan Mansız ceza yayı üzerinde kafayı vurdu. Top az farkla yandan auta çıktı. 44. dakikada Ferdi'nin ceza alanı dışından sert şutunda, kaleci Myhre iki hamlede topu kontrol etti. Maçın ilk yarısı, Beşiktaş'ın 1-0 üstünlüğüyle tamamlandı. 49. dakikada Baya'nın soldan ortasında, Ahmet Dursun altıpas içinde topa vurdu. Kaleci Patrick'ten dönen topu iyi takip eden Bayram'ın ceza alanı içinden şutunda, Patrick yine yatarak meşin yuvarlağı ceza alanından uzaklaştırdı. 55. dakikada Beşiktaş'ta Ahmet Dursun'un yerine Sertan xx oyuna girdi. 67. dakikada Baya'nın soldan kullandığı korner atışında, ceza alanı içinde oluşan karambolde Ronaldo'nun şutunda, top savunmadan döndü. 77. dakikada Gençlerbirliği'nde Youla'nın yerine Alper x , Ferdi'nin yerine de Mustafa Göndem x oyuna girdi. 79. dakikada Bayram'ın soldan ortasında, topla ceza alanı içinde buluşan Sertan, meşin yuvarlağı müsait durumdaki Baya'nın önüne çıkardı. Bu futbolcunun şutunda kaleci Patrick ayaklarıyla topu kornere çeldi. 80. dakikada Beşiktaş'ta Yasin Sülün'ün yerine Ümit x , 85. dakikada da Gençlerbirliği'nde M'Bayo'nun yerine İdris oyuna girdi. 89. dakikada ise Beşiktaş'ta Baya yerini Khlestov'a bıraktı. 90. dakikada orta sahadan atılan uzun topta, Ahmet Yıldırım meşin yuvarlağı ayağının altından kaçırdı. Gençlerbirliği'nden İdris, bu bölgede ayağı kayıp yere düşünce takımını mutlak bir golden etti. Uzatma dakikalarında İlhan Mansız'ın sağdan ortasında, Ümit topuğuyla meşin yuvarlağı altıpas içine gönderdi. Ancak Sertan bu bölgeye hareketlenmeyince Gençlerbirliği savunması topu uzaklaştırdı. Karşılaşma, Beşiktaş'ın 1-0 üstünlüğüyle sona erdi. 
     






</TEXT>
</DOC>
