<DOC>
<DOCNO> 89765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/spo07.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tur primi 4.5 trilyon 
</HEADLINE>
<TEXT>

Kesenin ağzı açıldı, oyunculara toplam 3 milyon dolar dağıtılacağı bildirildi 
     48 yıl sonra yakalanan Dünya Kupası’nda ikinci tur sevincini yaşatan Ay - Yıldızlı futbolcuların cepleri de dolacak. Federasyonun rekor prim vermeye hazırlandığı bildirilirken, oyunculara toplam 3 milyon dolar Yaklaşık 4.5 trilyon lira dağıtılacağı öğrenildi. 
     FUTBOL Federasyonu’nun Ay - Yıldızlı ekibin çeyrek finale çıkması halinde özel prim vermeye hazırlandığı, miktarın ikiye katlanabileceği ifade edildi. Maçtan sonra Teknik Direktör Şenol Güneş’in izin verdiği oyuncular şehirde tur atarak, tur atlamanın sevincini yaşadılar. 
     
Tayfur’un uğuru      BÜYÜK talihsizlikler yaşadığımız Dünya Kupası’nın en ilginç anları Tayfur’un saha kenarına geldiği zaman yaşandı. Hem Brezilya, hem de Kosta Rika maçında oyuna girmek üzereyken, gol yenmesi üzerine tekrar kenara çekilen tecrübeli futbolcu, sonunda sahaya adımını attı. Tayfur’un son 10 dakikada görev yaptığı karşılaşmayı bir de gol bularak kazanan millilerimiz, şanssızlığı da kırmış oldu. 
     



 SPOR 









































</TEXT>
</DOC>
