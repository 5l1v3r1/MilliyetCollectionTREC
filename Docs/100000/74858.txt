<DOC>
<DOCNO> 74858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/gunes.html </URL>
<DATE> 2002/03/27/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Türkiye yabancı sermaye çekmede 52’nci 
</HEADLINE>
<TEXT>

     Geçenlerde bir dostum YASED’den Yabancı Sermaye Derneği aldığı bazı rakamları e - posta ile yollamıştı. Bunları çarpıcı bulduğumdan okurlarımla paylaşmak istiyorum. Konu elbette ülkemizde yabancı sermayenin durumuyla ilgili. 
     
     Ülkemize şimdiye dek yabancı sermayenin çok az geldiğini biliyoruz. Hatta bu konuda zaman zaman çeşitli yazılar da yazdık. Ama şu iki tablo olayın ne denli vahim olduğunu çok açıkça gösteriyor. 
     İlk tablodan çıkanlar için şöyle denebilir Dünyada son on yılda doğrudan yabancı sermaye tam 6 kat artmış. Ama unutmayalım ki, bu daha çok gelişmiş ülkelerin kendi aralarındaki yatırımlardan kaynaklanıyor. Bununla beraber, Meksika ve Brezilya gibi istikrar programlarında belli başarıları sağlamış ülkelerde de yabancı sermaye hayli mesafe alabilmiş. Birinde 5 kat artarken, diğerinde neredeyse 40 kat artmış Avrupa Birliği’nin en fakir üyelerinden olan İrlanda da üyeliğin meyvelerini yemeye başlamış. Yabancı yatırımlardan aldığı pay artışı 160 kata ulaşıyor. Planlı ekonomiden piyasa düzenine geçişte mesafe sağlıyor mesela Polonya on yılda 100 kat daha fazla yabancı sermaye çekerek fazlasıyla nasibini almış. Bize gelince... Rakamlar gerçekten isyan ettiriyor. 
     
     Çin çok büyük bir ülke. Çok fazla yabancı sermaye çekebiliyor. Ve tüm işadamları da şöyle düşünüyor "Her Çinliye bir pirinç tanesi satsam abat olurum" diyor. Ancak kişi başına düşen gelirin çok daha az olmasına rağmen, Türkiye’den 4 kat daha fazla yabancı yatırım çekebilmeleri ciddi bir başarı. Brezilya yabancı sermaye çekmede dünyanın 10’uncu ülkesi. Bize göre 14 kat daha fazla yabancı sermaye çekebiliyor. Hadi İrlanda’ya AB üyesi diyelim. Ya Kazakistan’a gelen sermayeye ne demeli O bile bize fark atıyor. 
     Mısır Nüfusu bizden az, ülkede kişi başına düşen gelir de daha az, Avrupa’ya mesafesi de çok daha uzak. Üstelik eğitim düzeyi de düşük. Nasıl oluyor demeyin Türkiye’den net yüzde 33 daha fazla yabancı sermaye çekiyor. Türkiye ise hala toplam yatırımlarının ancak yüzde 15’ini yabancı sermaye ile gerçekleştiriyor. Ve tabii büyüme hızında zaman zaman teklemeler gözleniyor. 
     Daha fazla söylenecek bir şey yok. Rakamlar gayet net. Daha fazla yabancı sermaye çekmek için hemen kolları sıvamalıyız. Ve tabii, bunun en önemlisi enflasyonu düşürmeliyiz... Çünkü bütün bu ülkelerle tek farkımız burada. Bizde enflasyon hala çok yüksek. 
     
     







Türkiye'nin neresi model 


Cepten uyarı 


Yılmaz Türban yasağı değişmez 


AB’de alternatif aramayalım 


Ekonomide bıçak sırtı Arjantin tehlikesi bitti mi 


10. yıl... 100. yıl 


Vakıf üniversiteleri neler yapıyor 2 


Türkiye yabancı sermaye çekmede 52’nci 


Rüyada bile uyanık olmak 


Zor aki görev... 


Herkesi kendimiz gibi zannederiz... 


Nasıl geçti habersiz o güzelim yıllar 


Derin ilişkilerin sığ devleti 


Bilmeyenler ve bilenler... 


Biz 80’lik liderlere müstahakız 


Marazını sevdim 


Hakkını kullanacak ama şimdi değil 


Savunma için zorunlu harcamalar’ devam ediyor 


</TEXT>
</DOC>
