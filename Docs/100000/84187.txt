<DOC>
<DOCNO> 84187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sontur01.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazı ağrı kesicilerin ruhsatları askıya alındı" 
</HEADLINE>
<TEXT>

     Sağlık Bakanı Osman Durmuş, Avrupa'da satılan bazı ağrı kesicilerin ölüme neden olması üzerine söz konusu ilaçların Türkiye'de ruhsatlarının askıya alındığını söyledi. 
     Durmuş, bazı açılış ve incelemelerde bulunmak üzere geldiği Şanlıurfa'da, gazetecilerin sorularını yanıtladı. Bazı ağrı kesicilerin Avrupa'da ölümlere neden olduğunun hatırlatılması ve Türkiye'nin bu konuda ne gibi önlemler aldığının sorulması üzerine Bakan Durmuş, "Avrupa'da bu ilaçları kullanan iki kişinin ölümü sonrası bazı ülkeler yasaklama kararı aldı. Biz de bu ilaçların ruhsatlarını askıya aldık" dedi. 
     Türkiye'de antiromatizmal, ağrı kesiciler ve vitamin ilaçlarının reçete karşılığı satıldığını, ancak Avrupa'da bu ilaçların bir bujiteri dükkanından rahatlıkla alınabildiğini belirten Durmuş, bu durumda doz ayarının yapılamadığını kaydetti. 
     Durmuş, Avrupa'daki ölümlerin hangi nedene bağlı olduğunun henüz belirlenemediğini anımsatarak, sözlerini şöyle sürdürdü 
     "Türkiye'de bugüne kadar satılan ilaçlarda böyle bir olayla karşılaşılmadı. İlaç bütün olarak bir zehirdir. Onun kullanış dozu ve süresini hekim tarif eder, o zaman da ilaç niteliğini korur. Ancak, aşırı doz kullanıldığında zehir etkisi gösterir. Doğal bir hadise. Yıllardır dünyada ve Türkiye'de benzeri uygulamalar olmuştur." 
     





</TEXT>
</DOC>
