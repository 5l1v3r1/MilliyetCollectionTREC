<DOC>
<DOCNO> 52425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sondun06.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin Bush'un çiftliğinde... 
</HEADLINE>
<TEXT>

     Rusya Devlet Başkanı Vladimir Putin, eşiyle birlikte ABD Başkanı George Walker Bush'un çiftliğine geldi. 
     Bush, eskiden valisi olduğu Texas eyaletindeki çiftliğinde Putin'i karşılarken, o sırada hafif yağmur yağmasını ''iyiye işaret'' olarak yorumladı. Bush, ''Yağmur Teksas'ta büyük bir lütuf, rahmet olarak görülür. Sayın Putin yağmurla geldi, çok şükür'' dedi. 
     Putin ile eşi Lyudmila, Amerikan Ordusu Deniz Kuvvetleri 1 helikopteriyle Crawford mevkiindeki çiftliğe vardılar. Bush ile eşi Laura Bush, Putin çiftini helikopterin kapısında tokalaşarak karşıladılar. 
     Bush ve Putin çiftleri, hep beraber Beyaz Ford kamyonete binerek çiftliği gezmeye çıktılar. Bush, Beyaz Ford'u bizzat kullandı ve eşleri arka koltukta, sağ yanında Putin otururken, arkada takip eden basın-yayın mensuplarına direksiyondan şen seslenişle bağırdı ''Putin yağmur getirdi...'' Limuzin resmiyetinden kurtulmuş havada Bush, şaka yollu tatlı böbürlenmeyle, ''Araba nasıl kullanılır hala biliyorum. Bir tur atacağız. Sayın Putin'e en sevdiğim yerleri tek tek göstereceğim'' diye seslendi. 
     






</TEXT>
</DOC>
