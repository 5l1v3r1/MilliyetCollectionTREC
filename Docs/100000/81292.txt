<DOC>
<DOCNO> 81292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sonspo13.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Büyükşehir Belediyespor- Elazığspor maçı İnönü'de 
</HEADLINE>
<TEXT>

     İkinci Futbol Ligi A Kategorsi'nde İstanbul Büyükşehir Belediyespor ile Elazığspor takımları arasında hafta sonunda yapılacak karşılaşmanın BJK İnönü Stadı'nda oynanacağı öğrenildi. 
     Birinci Süper Lig'e yükselme olasılığı bulunan Elazığspor'dan gelen teklifi değerlendiren İstanbul Büyükşehir Belediyespor Kulübü'nün başvurusu üzerine, karşılaşmanın BJK İnönü Stadı'na alındığı bildirildi. 
     Karşılaşma 4 Mayıs Cumartesi günü saat 15.30'da başlayacak. 
     Bu arada İstanbul Büyükşehir Belediyespor Kulübü Yönetim Kurulu, maçın bilet fiyatlarını açık tribün 10, kapalı tribün 15, numaralı tribün alt taraf 20, üst taraf 30 milyon lira olarak belirledi. 
     Biletlerin yarından itibaren Biletix bayilerinden satışa sunulacağı açıklandı. 
     İstanbul Büyükşehir Belediyespor Kulübü Basın Sözcüsü Hüseyin Öztürk, ligde kendilerinin rahat konumda olduğunu vurgulayarak, ''Biz çıkıp kendi oyunumuzu oynayacağız. Amacımız izleyenlere iyi futbol göstermek. Kimsenin ligdeki durumu bizi ilgilendirmiyor'' dedi. 
     





</TEXT>
</DOC>
