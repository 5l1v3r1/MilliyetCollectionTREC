<DOC>
<DOCNO> 76904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun13.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşenur’u yakan ihmal... 
</HEADLINE>
<TEXT>

     İSMAİL POLAT İstanbul 

     Mobilyacı Mehmet Bal, 5 yaşındaki kızı Ayşenur’u yanına alarak, otomobiliyle Ümraniye Esenşehir Mahallesi’ndeki mobilya atölyesine gitti. Ayşenur’u araçta bırakarak, kapıyı kilitleyen baba, daha sonra atölyeye girdi. Otomobilde yalnız kalan Ayşenur, çakmakla oynarken yangın çıkardı. Koltukların tutuşmasıyla başlayan yangın, bir anda bütün otomobili sardı. Aracın yandığını gören Mehmet Bal 31 ile mahalle sakinleri küçük kızı kurtarmaya çalışsalar da başarılı olamadılar. Alevlerin etkisiyle otomobilin camları patlarken, aracın kapısını açmaya çalışan Bal’ın yüzü ve elleri yaralandı. Yangın, Ümraniye İtfaiye ekipleri tarafından söndürüldü ancak, ön koltuk ile torpido gözü arasına sıkışan Ayşenur kurtarılamadı. Baba Bal, gözaltına alındı. 
     



 GÜNCEL 

























</TEXT>
</DOC>
