<DOC>
<DOCNO> 64458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo08.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Asbaşkanı "Bizi üzen futbolcularımızın hırçınlığı.." 
</HEADLINE>
<TEXT>

     Birinci Süper Futbol Ligi 20. 
     haftasında, dün Ankaragücü'ne 3-2 yenilen ve şampiyonluk yolunda büyük darbe alan Fenerbahçe'de, moraller bozuk. Fenerbahçe Kulübü Asbaşkanı ve Kulüp Sözcüsü Atilla Kıyat, alınan sonucun şampiyonluk yolunda önemli bir kayıp olduğunu kaydederek, ''Bu maçı kaybetmek istemezdik. Önümüzde daha 14 maç var. Ancak Ankaragücü maçını kazansaydık, bu bizim için dönüm noktası olabilirdi. İlerisi için moral ve motivasyon açısından etkili olurdu'' dedi. Ankaragücü maçında galibiyeti hak edecek bir futbolu sahaya yansıtmadıklarını ifade eden Kıyat, kendilerini asıl üzen şeyin futbolcuların hırçınlığı olduğunu söyledi. Kıyat, ''Futbolcular fazla hırçın. Gördükleri kartları tasvip etmemiz mümkün değil. Sarı-lacivertli formayı giyen ve bu takımda oynayan futbolcunun hakeme saygılı olması gerekiyor'' diye konuştu. Kıyat, teknik direktör Lorant'ın istemesi durumunda takıma takviye yapabileceklerini de kaydederek, ''Transferin bitmesine kısa bir süre var. Teknik direktörümüz Lorant herhangi bir futbolcuda ısrar ederse, kısa sürede bu bu transferi gerçekleştiririz'' diye konuştu. Alınan kötü sonuçların ardından takıma ceza verilip verilmeyeceği konusuna da değinen Kıyat, ''Biz, teknik direktörün bir raporu ve talebi olmadıkça, herhangi bir yaptırım yada tedbir almayız'' dedi. 
     






</TEXT>
</DOC>
