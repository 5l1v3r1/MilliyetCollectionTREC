<DOC>
<DOCNO> 61400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun30.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ticaret Merkezi "harabeleri" turizme açılacak .. 
</HEADLINE>
<TEXT>

     Turistler, ABD'de 11 Eylül'de saldırılarda yıkılan Dünya Ticaret Merkezi'nin ''harabelerini'', oluşturulan platformlardan bugünden itibaren bedava biletle seyredecek. 
     New York'taki saldırının hedefindeki Dünya Ticaret Merkezi'nden geri kalanları görmek isteyen turistlere daha iyi görüş sağlamak üzere geçen hafta oluşturulan platformlardan bedava biletlerle ''harabelerin'' seyredilmesi imkanı sunularak, turistlerin soğuk havada uzun kuyruklar oluşturmasının engellenmesinin amaçlandığı ifade ediliyor. 
     Bedava biletli sistemin, turistlerin ziyaretlerinin bu soğuk kış koşullarında uzun sürmemesini sağladığı, çünkü bu sistemle ziyaretin yarım saatten fazla sürmesinin engellendiği belirtiliyor. 
     Dünya Ticaret Merkezi enkazı hergün binlerce ziyaretçinin akınına uğruyor. Kent belediyesi, ziyaretçilere daha iyi görüş imkanı sunmak amacıyla her biri aynı anda 300 kişiye seyir olanağı sağlayan 4 platform inşa etme kararı almıştı. 
     






</TEXT>
</DOC>
