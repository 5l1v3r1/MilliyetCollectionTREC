<DOC>
<DOCNO> 71911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yasam/ayas.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de nik htan 6 saat sonra dayak yiyen Arzu Gürültü, konuştu 
</HEADLINE>
<TEXT>
Takı yerine alçı taktı 
Eşinden boşanmak için avukatına talimat verdiğini belirten talihsiz gelin, "İmza atar atmaz değişmesine şaşırdım. Nik h nik h diyordun, al sana nik h diye saldırdı" dedi 
     ALİ ÖZKAYA DHA 

     İzmir’de Dünya Kadınlar Günü’nde evlendiği tekstilci eşi Mehmet Ali Gürültü’nün 40 , nik htan 6 saat sonra döverek hastanelik ettiği Arzu Gürültü 33 , babaevine sığındı. "Nik hımızda bana takı yerine, koluma bacağıma alçı taktıran biriyle evli kalamam" diyen Arzu Gürültü, avukatına boşanma işlemlerini başlatması için talimat verdi. 
     Arzu Gürültü, hayal kırıklığıyla biten ikinci evliğinin ardından DHA muhabirine içini döktü. Kendisi gibi eşinden ayrılan tekstilci Mehmet Ali Gürültü’yle iki yıl birlikte yaşadığını anlatan Arzu Gürültü, "Nik h defterine imza atar atmaz değişmesine şaşırıp kaldım. Nik h nik h diyordun, al sana nik h diye saldırdı" dedi. 
     Kendisini döven kişiyle birlikte yaşamasının mümkün olmadığını söyleyen Arzu Gürültü şunları söyledi 
     "Bana bu yaşıma kadar babam dahil kimse bir fiske bile vurmadı. İlk kez böyle bir şey yaşıyorum ve bu evlendiğim gün başıma geldi. İki yıldır beraber yaşıyorduk. Bırakın vurmayı, kötü söz bile söylemedi. İki yıl boyunca gerçek yüzünü benden gizlemiş. Bundan sonra aynı şeyi yapmayacağını kimse garanti edemez. Düğünde bana takı yerine koluma bacağıma alçı taktıran biriyle evli kalamam." 
     
     "Takı sipariş etmedim" 
     İleri sürüldüğü gibi 10 milyar liralık takı siparişi vermediğini savunan Arzu Gürültü, bu olayı şöyle anlattı. 
     "Nik h günü eşim ve kızkardeşi Dilek Gürültü’yle alışveriş için dışarı çıktık. Eşim bizi kuyumcu olan bir arkadaşına gönderdi. Buradan takı almamızı söyledi. Ben orasının çok lüks bir yer olduğunu söylememe rağmen kendisi ısrar etti. Biz de gittik. Beğendiklerim 7.5 milyar lira tuttu. İşyeri sahibine Ben bunları beğendim, ama siz yine de Mehmet Ali’yi arayıp söyleyin’ dedim. Oradan çıkıp kuaföre gittik. Saçımızı yaptırırken eşim aradı. Beğendiklerimin çok pahalı olduğunu söyleyip, Param olsa başım gözüm üstüne ama o kadar yok’ dedi. Ben de Tamam o zaman benim bir arkadaşım var oradan bakarım. Çok önemli değil’ dedim. Takı olayı böyle kapandı." 
     
     "Sözleşme yapmadım" 
     Bir giyim mağazasında müdürlük yaparken, Mehmet Ali Gürültü’yle tanışınca işini bıraktığını anlatan Arzu Gürültü, sözlerini şöyle bitirdi 
     "Ben parası için evlenmedim. Eğer öyle olsaydı nik htan önce mal paylaşımıyla ilgili sözleşme yapardım. Bunu bile yapmadım. Beni tanıyanlar paraya önem vermediğimi bilir. Benim istediğim para değil mutluluktu. Ama olmadı." 
     Eşine yaptıklarının bedelini hukuki yollardan ödeteceğini söyleyen Arzu Gürültü, kendisini döven eşi Mehmet Ali Gürültü’den boşanmanın yanı sıra tazminat isteyip istemeyeceğine ilişkin soruya, "Avukatımla görüştükten sonra karar vereceğim’’ karşılığını verdi. 
     



 YAŞAM 


















</TEXT>
</DOC>
