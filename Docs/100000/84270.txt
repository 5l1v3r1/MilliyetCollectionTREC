<DOC>
<DOCNO> 84270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/spor/spo03.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’da Balic depremi 
</HEADLINE>
<TEXT>

Teknik direktör Fatih Terim’in transferine sıcak baktığı Boşnak futbolcu camiayı ikiye böldü. Sarı-Kırmızılı taraftarlar, Balic’in alınmasına şiddetle karşı çıkıyor 
     Fatih örneği 
     ASLAN’DA Balic krizi... Fatih Terim tarafından ısrarla istenen ve ilk kez Milliyet’te yer alan Boşnak futbolcunun transferi, Galatasaray camiasını ayağa kaldırdı. Taraftarlar, "kefen" açıklaması nedeniyle internet sitelerinde Balic aleyhine kampanya açtı. Ancak Fatih Terim bu konuda kararlı. Terim’i destekleyen yöneticiler, "Fatih Akyel de Fenerbahçe taraftarı dövdü, sonra Fener’e gitti. Futbolda olur böyle şeyler" düşüncesindeler. 
     
     Real istemiyor 
     REAL Madrid’ten 2 milyon dolar alan Balic’e daha düşük fiyat verilip, Ümit Davala örnek gösterilecek. Ayrıca Real Madrid ile de görüşmeler devam ediyor. İspanyol Kulübü, Balic’e bundan sonra ödeyeceği paraları düşünerek Galatasaray’a bu transferde her türlü kolaylığı sağlama hazırlığında. Türk vatandaşı statüsünde olması nedeniyle yönetime cazip gelen Balic’in transferinin önümüzdeki hafta netleşeceği öğrenildi. 
     
Düğmeye basıldıAli Sami Yen Stadı’nın yapımı için Unit şirketi ile anlaşma aşamasına gelindi 
     GALATASARAY Yönetimi, Ali Sami Yen Stadı’nın yıkım-yapım çalışmaları için yeniden girişimlere başladı. Sarı-Kırmızılılar, bir Türk-Belçika Yatırım Şirketi olan Unit ile anlaşmak üzere. Unit şirketi, Galatasaray’ın belirleyeceği stad modelini yaklaşık 50 milyon dolara yaptıracak ve 28 ayda tamamladıktan sonra Sarı-Kırmızılılar’ın hizmetine sunacak. 
     AYNI şirket daha önce Cansun yönetimine teklif yapmıştı. Ancak kulübün geleceğini ipotek altına alındığı gerekçesi ile bu öneri kabul etmemişti. Kuruçeşme Adası’nı da otel yapacak olan Unit şirketi, Galatasaray’a stad için 15 senelik anlaşma önerdi. Teklif, ilk beş yıl gelirlerin üçte ikisi, ikinci beş yıl yarı yarıya, son dilimde ise üçte birinin paylaşılmasını içeriyor. 
     
Okocha sürprizi      KANARYA’NIN eski oyuncusu Okacha’nın menajeri Sarı - Kırmızılı kulübün kapısını çaldı, Nijeryalı futbolcunun Galatasaray’a gelmek istediğini bildirdi. Bu beklenmeyen teklif, yöneticiler tarafından da hayretle karşılandı. Okocha’nın menajeri fiyat konusunda ise gerekli indirimleri yapacaklarını ve Fenerbahçe’ye verdikleri fiyatın altına ineceklerini söyledi. 
     GALATASARAY Yönetimi, bu transfer için bekleme süresi isteyip menajeri yolladı. Ardından Fatih Terim’e de haber verilerek durum değerlendirmesi yapıldı. Ancak yönetim Okocha’nın Fenerbahçe’nin kendisi ile ilgilenmemesi nedeniyle Galatasaray’ı kullandığı düşüncesine kapıldılar. Bu yüzden Sarı - Kırmızılılar, Okocha konusunu bir süre gelişmeleri beklemek üzere askıya aldı. 
     
Terim İmza aşamasındayız      TRANSFERDE girişimlerini sürdürdüklerini açıklayan Fatih Terim, "İşleri sadece imzaya kalan futbolcular var. Şimdilik susmayı tercih ediyorum" dedi. Başarılı teknik adam, Sergen ile 3 - 4 gündür görüşmediğini de açıklayarak, Bülent Akın’ın ayrılmasının söz konusu olmadığını vurguladı. 
     
Serginho’dan yeşil ışık      MILAN’DA Fatih Terim ile birlikte çalışan Brezilyalı orta saha oyuncusu Serginho, Galatasaray’a sıcak bakıyor. 1971 doğumlu olan ve orta sahanın sol kanadında mücadele eden Serginho daha önce İtaperuna, Vitor Bahia, Flamengo, Cruzeiro, San Paolo ve Milan’da forma giymişti. 
     
Mondi’ye yeni sistem      KOLOMBİYALI file bekçisi Mondragon’un Sarı - Kırmızılı kulüple aylık ödeme sistemine göre anlaştığı belirtildi. Toplu para karşılığında imza attığı iddia edilen başarılı kalecinin her ay 75 bin dolar alacağı öğrenildi. Mondragon, "Sözümü tuttum. Galatasaray’dan başka bir kulüpte oynamak istemediğimi söylemiştim" dedi. 
     
Nuri sesleri      CİM-BOM, Kocaelispor’un başarılı kanat oyuncusu Nuri için kolları sıvadı. Fatih Terim’in, tecrübeli futbolcuyu mutlaka takımda görmek istediği söylediği öğrenildi. Transfer dedikodularını duyan Kocaelispor Yönetimi’nin bu gelişmeye öfkelenip, Nuri’ye "Galatasaray’a gidersen 400 bin dolar alacağını unut. Kesinlikle sana para filan vermeyiz" tehdidinde bulunduğu iddia edildi. 
     



 SPOR 
























</TEXT>
</DOC>
