<DOC>
<DOCNO> 217837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/astro/index.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akılcı çözümler 
</HEADLINE>
<TEXT>

   
   
   Boğa burcundaki Ay gün boyunca yapıcı sonuçlara ve şansa işaret etmekte. Düşüncelerimizi somut hale dönüştürmek ve maddi konularda başarı sağlamak kolay olacak. Koç'lar maddi konularda içine düştükleri sorunları gidermesi için yeni olanaklar mevcut ama değişiklikleri de kabullenmesi zorunlu. Boğa'lar çok dikkat çekiyor. Yeni düşünceler ve isteklerle daha fazla şeyi kabul ettirme şansları var. İnatçılıktan kaçınmaları iyi olacak. Orijinal düşüncelerini kolayca kabul ettirebilirler. İkizler bugün biraz çekimser ve düşünceli olabilir. Olayların akışını görüp beklemeleri daha yapıcı karar vermeleri için faydalı olacak. Yengeç'ler şanslılar, çünkü engel gibi gözüken şeyleri aşmak için destek bulabilecekler. Grup çalışmalarında da bunu kullanabilirler. Aslan'lar ılımlı ve toleranslı olmak durumundalar. Yüksek enerjilerini yapıcı yönde kullanmaları şart. İnatçılıktan kaçınmalılar. Başak'lar bugün düşüncelerini heyecanlı biçimde ortaya koyuyor ama ayaklarını yere sağlam basması gerekmekte. Yolculuklar için hareketli bir gün olabilir. 
   Terazi'ler borç alacak konularında özenli olmalılar. Aşırı tepkisel davranışları yanlış algılanabilir. Duygusal konularda yanlış anlaşılabilirler. Akrep'ler ortaklık, evlilik ve yakın ilişkilerinde biraz daha ılımlı olmaları gerekiyor. Tartışmalarda uzlaşıya varmak pek de kolay olmayabilir. Yay'lar detaylı çalışma gerektiren konularla karşılaşabilirler. Günlük işlerinde düzene ve programlı olmaya özen göstermeleri gerekir. Oğlak'lar bugün olumlu bir atmosferdeler. Yaratıcılıklarını, kendi isteklerini ortaya koyabilecekleri yeni olanaklar bulabilirler. Aşkta güzel zamanlar mümkün. Kova'lar dikkatli olmalılar. Duygusal konular özellikle akşam gerginleşirken, sözlerini dizginlemekte güçlükle karşılaşabilirler. İlişkilerinde abartıya kaçmamalılar. Balık'lar hızlı bir hareket içinde, yoğun bir tempoda olduklarını görüyoruz. Kısa yolculuklar ve iletişim güne yön verebilir. Yeni haberler sevindirici olacak. 
   
   
</TEXT>
</DOC>
