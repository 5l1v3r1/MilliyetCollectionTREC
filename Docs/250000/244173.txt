<DOC>
<DOCNO> 244173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/soneko17.html </URL>
<DATE> 2004/05/31/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Superonline Genel Müdürü görevinden alındı... 
</HEADLINE>
<TEXT>

     Superonline Genel Müdürü Savaş Ünsal görevden alınarak, yerine Alpaslan Özlü getirildi. 
     Superonline Yönetim Kurulu Başkanı Ali İhsan Karacan'ın yaptığı yazılı açıklamaya göre, Savaş Ünsal, bugün itibariyle Yönetim Kurulu tarafından görevden alındı. 
     Şirketin Genel Müdürlük görevine, Yapı Kredi Teknoloji Genel Müdürlüğü ile Yapı Kredi Bankası'nda bilgi işlem ve teknolojiden sorumlu Genel Müdür Yardımcılığı görevlerinde bulunan Alpaslan Özlü, 1 Haziran'dan itibaren görev yapmak üzere atandı. 
     Karacan, açıklamasında, ''Superonline geçmişte olduğu gibi etkin ve yaygın hizmetlerini sunmayı sürdürecek ve öncü olma misyonunu koruyacaktır'' dedi. 

     
</TEXT>
</DOC>
