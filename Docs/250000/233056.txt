<DOC>
<DOCNO> 233056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/yazar/guclu.html </URL>
<DATE> 2004/04/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bu cinayetin failleri kim 2 
</HEADLINE>
<TEXT>

   
   Ankara, burnunun dibindeki cinayetlere bile dur diyemiyor. Polatlı'nın Temelli beldesindeki tren kazası, 7 öğrencinin ölümüyle sonuçlandı. Ama sanki bu cinayet hiç işlenmemiş gibi öğrenciler, dün yine aynı yoldan okullarına gittiler. Hem de hiçbir önlem alınmaksızın. 
   Bu beldenin sorumluları yok mu Nasıl böyle bir cinayete seyirci kalabiliyorlar Daha da önemlisi 7 öğrencisini hunharca bir cinayete kurban veren Milli Eğitim Bakanlığı nerede Bakan Çelik'in ilgili tüm bakanları seferber edip cinayet mahalline anında bariyer yaptırması gerekmez miydi Ama ara ki bulasın. 
   Eğer bir Milli Eğitim Bakanı, öğrencilerinden ya da öğretmenlerinden birinin burnu kanadığında, o acıyı yüreğinde hissetmiyorsa ne söylesek boştur. Gönül isterdi ki öğrencilerin, velilerin, öğretmenlerin yüreğindeki bu acıyı, başta Milli Eğitim Bakanı Çelik olmak üzere, devleti yöneten tüm yetkililer en derin bir şekilde hissetsin ve bir daha benzeri acıların yaşanmaması için her türlü önlemi alsın. Hayali bile güzel. Ama vatandaşa, hele hele öğrenciye hizmet, lafla olmuyor .. 
   Bakan Çelik'in yapmadığını, bir ölçüde CHP Ankara milletvekili Yılmaz Ateş yaptı. Ateş, TBMM Başkanlığı'a verdiği iki ayrı soru önergesi ile duyarlılığını ortaya koydu. İlgili bakanlıklardan, herkesin merak ettiği soruların cevaplarını istedi. İşte en kısa zamanda cevaplandırılmasını beklediğimiz sorular 
   Ulaştırma Bakanlığı'na yöneltilenler 
   1 1999 yılında söz konusu hemzemin geçide bariyer ve sinyalizasyon sistemi kurulması için başvuru yapıldığı doğru mu Doğru ise bugüne kadar neden hayata geçirilmedi 
   2 Bariyer ve sinyalizasyon sisteminin kurulmaması ile ilgili olarak Ankara İstanbul Hızlı Tren Projesi'nin gerekçe olarak gösterildiği doğru mu Doğru ise böyle bir gerekçenin, kurulması istenen sistemi engellemesini nasıl değerlendiriyorsunuz 
   3 Söz konusu yere bariyer ve sinyalizasyon sistemini ne zaman kuracaksınız 
   4 Tüm yurt genelinde kaç hemzemin geçit var Bunların kaçında bariyer ve sinyalizasyon sistemi bulunuyor 
   İçişleri Bakanlığı'na yöneltilen sorular 
   1 14 Haziran 2003'te Bakanlığınız tarafından yayımlanan Okul Servis Araçları Hizmet Yönetmeliği'ne göre 
   1 Kazaya sebebiyet veren servis aracında, aranan şartlar, çalışma esasları ve taşımacının yükümlülükleri bakımından bir eksiklik söz konusu mudur Tespit ettiniz mi 
   2 Bu yönetmeliğe göre araçta bulunması zorunlu olan rehber personel, servis aracında var mıydı 
   3 Servis şoförü gereken şartları taşıyor muydu Servis şoförleri için gereken şartları yeterli buluyor musunuz 
   4 Bu yönetmelik ve diğer yasal düzenlemeleri yeterli buluyor musunuz Problem yasal düzenleme eksikliğinden mi yoksa uygulama ve denetim eksikliğinden mi kaynaklanıyor 
   Yılmaz Ateş, eli değişmişken keşke bir soru önergesi de Milli Eğitim Bakanlığı için verseydi. Öğrenci ve öğretmenlerinin, böylesi cinayetlere kurban gitmemesi için nelerin yapıldığını, okul sobasını yakarken şehit olan öğretmenlerin ardından ne önlemlerin alındığını, depremde çatlayan okul binalarının ne kadarının onarıldığını, öğrencilerin sigara ve uyuşturucu belasından uzak tutulması için neler düşünüldüğünü de sorabilirdi. 
   Mutlaka her konuda gereken yapılmıştır Ama yine de sormalıydı. Eğer o hemzemin geçitten kendi çocukları geçiyor olsaydı yine böylesine sessizliğe mi bürünürler 
   Özetin özeti Bu işler benim sorumluluğumda değil demek işin en kolayı. Ama eğer o öğrencileri, kendi çocuklarınız gibi görüyorsanız, onlara bir şey olduğunda yüreğiniz yanıyorsa, önlemleri de siz almalısınız. Ya da aldırmalısınız. 
   
      
   
   
</TEXT>
</DOC>
