<DOC>
<DOCNO> 241198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonspo07.html </URL>
<DATE> 2004/05/19/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Ülkerspor'da galibiyet sevinci... 
</HEADLINE>
<TEXT>

     Türkiye Basketbol Ligi play-off yarı final serisi ilk maçında Beşiktaş'ı 88-60 yenen Ülkerspor'da, seride 2-0 öne geçmenin sevinci yaşanıyor. 
     Ülkerspor Kulübü Genel Müdürü Lütfi Arıboğan, Beşiktaş'ı yenerek seride 2-0 öne geçtikleri için mutlu olduklarını söyledi. 
     Arıboğan, AA muhabirine yaptığı açıklamada, Beşiktaş karşılaşmasının kendileri için önemli olduğunu belirterek, ''Rakibimizi kendi sahamızda yenerek seride 2-0 öne geçmek istiyorduk. İyi mücadele ettik ve kazandık. Ancak bu maçı unuttuk. Şimdi rakibimizle yapacağımız ikinci maçı düşünüyoruz'' dedi. 
     Beşiktaş karşısında başarılı bir oyun sergileyen Blair'in performansına da değinen Arıboğan, şöyle konuştu 
     ''Blair, sezon başında şanssız bir sakatlık geçirdi. Sakatlığı döneminde haksız eleştiriler oldu. Daha sonra iyileşti ve takıma katıldı. Bu oyuncumuz zaman geçtikçe form grafiğini yükseltiyor. Bütün takımın performansı son dönemde arttı. Bunda antrenörümüz Ergin Ataman'ın katkısı büyük. Şu anda takımda adalesi yırtık olan Arda sakat. Bu oyuncunun iyileşmesiyle daha da iyi olacağız.'' 
     
</TEXT>
</DOC>
