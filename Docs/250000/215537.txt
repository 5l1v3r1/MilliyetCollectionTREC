<DOC>
<DOCNO> 215537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur16.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililer Günü'nde "çiçekli mektup" gönderince... 
</HEADLINE>
<TEXT>

     Sivas'ta, kız arkadaşına Sevgililer Günü nedeniyle ''çiçekli mektup'' gönderen kişiyi kaçırarak, gasp ettikleri iddia edilen 2 zanlı tutuklandı. 
     Polise başvuran Kadir K. 20 , kent merkezindeki Almina Kafe'de çalışan kız arkadaşı Gonca G'ye 20 Sevgililer Günü dolayısıyla çiçekli mektup gönderdikten sonra, kız arkadaşı tarafından telefonla kafeye davet edildiğini belirterek, burada Uğur A. 32 ve Yasim B. 28 tarafından kaçırıldığını öne sürdü. 
     Kendisini 58 DR 314 plakalı otomobile bıçak zoruyla bindiren bu kişiler tarafından kent dışındaki Kardeşler Tepesi'ne götürüldüğünü iddia eden Kadir K, burada kendisini döven kişilerin cep telefonunu, kol saatini, bir miktar parasını ve kimliklerini aldıktan sonra orada bıraktıklarını söyledi. 
     Bunu üzerine harekete geçen ekipler, Gonca G, Yasim B, ve Uğur A'yı gözaltına aldı. 
     İfadesi alınan Gonca G'nin serbest bırakıldığını belirten yetkililer, diğer zanlıların çıkarıldıkları mahkemece tutuklandığını bildirdiler. 
     
</TEXT>
</DOC>
