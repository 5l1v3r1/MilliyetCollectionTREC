<DOC>
<DOCNO> 244076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/guncel/axgun02.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde 'hasta' isyanı 
</HEADLINE>
<TEXT>


Antalya Cezaevi'nde rahatsızlanan mahk mun hastaneye sevk edilmemesi isyana yol açtı. İsyana karşı çıkan bir mahk m da boğularak öldürüldü 

RECEP AKTEPE, UFUK BALKİS, İBRAHİM LALELİ Antalya DHA 

Antalya E Tipi Kapalı ve Yarıaçık Cezaevi'nde rahatsızlanan bir mahk mun hastaneye sevk edilmemesi nedeniyle başlayan isyan, 7.5 saatte bastırıldı. İsyancılara "Yaptığınız yanlış" diyen cinayet hükümlüsü Ahmet Çaktı 41 , vücudunu jiletle doğrayan koğuş arkadaşlarınca dövüldükten sonra boğularak öldürüldü. Cezaevinin B - 8 koğuşunda kalan Ahmet Savaş, dün 03.30'da rahatsızlandığını söyleyerek, hastaneye sevkini istedi. Arkadaşlarının hastaneye gönderilmemesini gerekçe gösteren koğuş, isyan başlattı. İsyancılar, kendilerine itiraz eden Çaktı'yı öncü dövdüler, sonra da boğarak öldürdüler. Barikat kurduktan sonra, Çaktı'nın cesedini dışarı çıkaran isyancılar, koğuşun önünde battaniyeleri ateşe verdi. 

Takviye kuvvet geldi 
Personelin yetersiz kalması üzerine 07.00'de takviye jandarma timleri cezaevine gelirken, Antalya Cumhuriyet Başsavcısı Osman Vuraloğlu ve İl Jandarma Komutanı Albay Erhan Güder'le 11.00'de konuşan isyancılar, kendilerine zarar gelmeyeceği sözü aldıktan sonra isyanı sona erdirdi. Olayın, "Drej Ali" lakaplı Ali Yasak'a yakınlığıyla bilinen Celal Tanrıkulu'nun, suç örgütü kurmak iddiasıyla yakalanan adamlarının, cezaevinde hakim olan grupla aralarında yaşanan hakimiyet mücadelesinden kaynaklandığı öne sürüldü. 
Savaş, seçimlerde Adana Yumurtalık'ta AKP'den belediye başkan aday adayı olan Emine Koçak'ın eski nişanlısı. İddiaya göre Koçak, aynı partiden yeniden adaylığını koyan Yumurtalık Belediye Başkanı Mehmet Çetin'i öldürtmek için İsmail İşlek'i kiralık katil olarak tuttu. İşlek, görevini yapmayıp Koçak'ı tehdit edince, Savaş'tan yardım istedi. İşlek'in öldürülmesini sağladığı iddia edilen Savaş'ın cinayeti kardeşi Erhan Savaş'ın işlediğini söylediği öne sürüldü. 


</TEXT>
</DOC>
