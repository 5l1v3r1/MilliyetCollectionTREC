<DOC>
<DOCNO> 204643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur02.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağış, Adana'da yaşamı olumsuz etkiliyor... 
</HEADLINE>
<TEXT>

     Doğu Akdeniz Bölgesi'nde etkisini gösteren yağış Adana'da yaşamı olumsuz etkiledi, bazı caddelerde trafik akışında sıkıntı yaşandı. 
     Meteoroloji Bölge Müdürlüğü yetkilileri, sabah saatlerinde şiddetini artıran yağışın, 29 aralık pazartesi gününe kadar yer yer etkisini sürdüreceği bildirildi. Sabah saatlerinde metrekareye 4 kilogram yağış düştüğünü ve bu oranın gün ortalamasının 15 kilograma ulaşacağının tahmin edildiğini belirten yetkililer, Kuzey'den esen rüzgarın hızının da zaman zaman 45 kilometreyi bulabileceğini kaydettiler. 
     Bu arada, yağışın yoğunlaştığı saatlerde, adeta göletlerin oluştuğu kesimlerde kent merkezindeki trafik akışında sıkıntılar yaşandığı gözlendi. 
     Trafik Şube Müdürlüğü yetkilileri, bazı kesimlerde yol ve kanalizasyon çalışmaları yapılmasının da etkisiyle Vilayet, İller Bankası ve Bağlar kavşaklarında araç yoğunluğu yaşandığını belirttiler. 
     Sürücüleri yağışlı havalarda daha dikkatli olmaları konusunda uyaran yetkililer, yağmurun etkisinin azaltmasıyla trafik akışının normale döneceğini bildirdi. 
     
</TEXT>
</DOC>
