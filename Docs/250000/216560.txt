<DOC>
<DOCNO> 216560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo26.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom kampa girdi... Batista, Hasan ve Orhan yok 
</HEADLINE>
<TEXT>

     Birinci Süper Lig'de yarın kendi sahasında Konyaspor ile karşılaşacak Galatasaray'ın futbolcuları kampa girdi. 
     Florya Metin Oktay Tesisleri'nde kampa alınan sarı-kırmızılılar, akşam saatlerinde gerçekleştirecekleri antrenmanla hazırlıklarını tamamlayacak. 
     A Milli Futbol Takımı'nın Danimarka ile yaptığı maçta kasığından sakatlanan Orhan Ak, Konyaspor maçında takımdaki yerini alamayacak. Sakatlıkları nedeniyle tedavileri süren Batista ve Hasan Şaş da yarınki maçta forma giymeyecek. 
     Sarı-kırmızılıların Konyaspor karşısına Mondragon, Prates, Ömer, Suat, Ergün, Sabri, Ayhan, Petre, Murat, Necati Bratu ve Hakan Şükür muhtemel 11'iyle çıkması bekleniyor. 
     Atatürk Olimpiyat Stadı'nda saat 19.00'da başlayacak ve hakem Mustafa Çulcu'nun yöneteceği karşılaşma, Digitürk Lig TV'den naklen yayınlanacak. 
     
</TEXT>
</DOC>
