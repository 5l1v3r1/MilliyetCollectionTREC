<DOC>
<DOCNO> 241361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun42.html </URL>
<DATE> 2004/05/20/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Antartika açıklarında yeni bir volkan tespit edildi. 
</HEADLINE>
<TEXT>

     Antarktika sahili açıklarında, daha önce bilinmeyen bir sualtı volkanı bulundu. 
     Volkanın varlığı ilk kez ocak ayında yapılan araştırmalarda deniz radarıyla saptanmıştı. Ancak bilim adamları bölgedeki azgın sulara nisan ayında geri dönebilmişlerdi. 
     Ulusal Bilim Vakfı, araştırma gemisi Lawrence M. Gould'un, volkanın deniz yatağının 690 metre üzerinde olduğunu tespit ettiğini bildirdi. Çok hassas ısı sondalarının da deniz suyunun jeotermal ısınmasını saptadıkları belirtildi. 
     Volkanın Antarktika'nın kuzey ucunda bulunduğu, bu bölgede daha önce aktif volkan olduğuna dair bilimsel bulgunun olmadığı belirtildi. 
     Araştırma New York'taki Hamilton College'dan Eugene Domack'ın başkanlığındaki ekip tarafından yapılıyor. 
     Ulusal Bilim Vakfı, volkanın bulunmasının, denizcilerin bölgede suyun renginin bozuk olduğu yolundaki eskiden beri söylediklerine açıklama getirdiğini bildirdi. 
     Denizin altındaki volkanların üzerlerindeki suyun rengini değiştirdikleri biliniyor. 
     
</TEXT>
</DOC>
