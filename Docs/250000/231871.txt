<DOC>
<DOCNO> 231871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/siyaset/siy01.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüm dünyaya örnek olacak 
</HEADLINE>
<TEXT>

   Doğu Akdeniz Üniversitesi'nde, 10-11 Nisan'da yapılan "Arama-Değerlendirme Konferansı"nda Kıbrıs'taki referandumda ortaya çıkabilecek 4 farklı sonucun analizi yapıldı. Milliyet'in dünkü sayısında, "Türkler Evet, Rumlar Hayır", "Türkler Hayır, Rumlar Evet", "Türkler Hayır, Rumlar Hayır" senaryolarını olumlu ve olumsuz yanlarını yayımlamıştık. Bugün, her iki tarafın da Annan Planı'na "evet" demesinin siyasi açıdan yarar ve sakıncaları ile ekonomik açıdan yarar ve sakıncalarına ilişkin analizlere yer veriyoruz. 
      
   Türkler Evet Rumlar Evet    Kıbrıs'taki referandumda her iki taraftan da 'evet' çıkması halinde, dışlanmaktan kurtulup AB üyesi bir ülkenin kurucusu haline gelmeleri, Türkler açısından en önemli siyasi yarar olacak 
   
   Siyasi faydaları 
   Kıbrıs'taki referandumdan "evet - evet" çıkması, siyasi açıdan şu faydaları beraberinde getirecek 
   1. Kıbrıs'ın hem Rumların, hem de Türklerin ortak yurdu haline gelmesi. 
   2. Merkezi devlette siyasi eşitliğin sağlanacak olması. 
   3. Dışlandığımız bir devletten bizim de kurucusu olduğumuz bir devlete geçilmesi. 
   4. Uluslararası hukukun içine girilmesi. 
   5. Kıbrıs'ta çözüm konusunda bugüne kadar yapılan tüm toplumlararası görüşmelerde gündeme gelen tüm prensiplerin anlaşmaya girmesi. 
   6. AB üyeliği. 
   7. Kuzey Kıbrıs'ta hukuksuzluğun sona ermesi. 
   8. Kurucu devletlerin kendi marşlarına ve bayraklarına sahip olması. 
   9. Kıbrıs Türk Devleti'nin yasama organı tarafından olumlu oy verildiği takdirde, Kıbrıs Rum Devleti'nin olumlu oyuna ihtiyaç duyulmaksızın, Türkiye'nin Avrupa Birliği'ne katılım senedinin BKC tarafından onaylanacak olması. 
   10. Kıbrıs Türk halkının, savaş korkusu olmaksızın, dünyadan dışlanmadan, AB içinde, yaşam standardı yüksek bir geleceğe kavuşacak olması. 
   11. Kıbrıs'ta belirsizliğin bitecek olması dolayısıyla siyasi, ekonomik ve psikolojik bir iyileşmenin gerçekleşecek olması. 
   12. Sağlık ve çevre konularında toplum standartlarının AB düzeyine yükselecek olması. 
   13. Dünyanın diğer çatışmalı bölgelerinde çözüm bulunması konusunda olumlu bir örnek oluşturması. 
   14. Türk - Yunan ilişkilerinin gelişmesine pozitif katkı sağlaması. 
   
   ASKERLİK KALKACAK 
   15. Bugün dünyanın gündeminde yer alan "medeniyetler çatışması" olasılığına karşı güçlü bir çözüm önerisi geliştirilmesi. 
   16. Askerliğin kalkması. 
   17. Türkçenin, yeni devletin ve AB'nin resmi dilleri arasında yerini alması. 
   18. Türkiye'nin garantörlüğünün iki tarafı da kapsayacak şekilde devam edecek olması. 
   19. Siyasi, sosyal, insani ambargoların kalkacak olması. 
   20. Türkiye'nin Loizidou davası benzeri davalar dolayısı ile milyarlarca dolara varabilecek tazminatlar ödemek zorunda kalmaması. 
   21. Türkiye'nin AB toprağında "işgalci" konumuna düşmesinin engellenmesi. 
   22. Türkiye'nin AB ile müzakerelere başlamak açısından elinin güçlenmesi. 
   23. 1878'den beri ilk kez bir Türk'ün Kıbrıs'ın tamamının devlet başkanı olacak olması. 
   
   Siyasi sakıncaları 
   Referandumdan "evet-evet" çıkmasının siyasi açıdan sakıncaları ise şöyle 
   1. Pek çok vatandaşımızın yıllardır yaşadığı evini terk ederek başka bir yere taşınmak zorunda olması. 
   2. Uluslararası tanınmışlığı olan bir devlet yönetimi konusunda Rumlara oranla bilgi ve birikim eksikliğinin olması ve bunun özellikle başlangıç aşamasında zafiyete yol açma riski taşıması. 
   3. Kurucu devlette çalışacak olan devlet memurlarıyla federal devlette çalışacak olan devlet memurları arasında ekonomik farklılıkların ortaya çıkacak olması. 
   4. İlköğretim ve ortaöğretim konusunda iki kurucu devlet arasında bir koordinasyonu ve işbirliğini öngören herhangi bir düzenleme ya da kurul bulunmaması. 
   
   Ekonomik faydaları 
   Referandumdan "evet-evet" çıkması, ekonomik açıdan şu olumlu sonuçlara yol açacak 
   1. Mali ve finans piyasalarında oluşacak istikrar sayesinde gerileyecek faizlerin yatırım ikliminin oluşmasını sağlaması ve tanınmışlığın getireceği olumlu etkiler ile yerli ve yabancıların Kuzey ekonomisine yatırımların süratle artıracak olması. 
   2. Kıbrıs Türk tarafının geliştireceği projelerle özellikle verimli, fiziki ve sosyal altyapının geliştirilebilmesi için federal hükümetten ve veya AB fonlarından faydalanabilecek olması. 
   
   TURİZM PATLAYACAK 
   3. Vergi politikalarındaki harmonizasyon sürecinde kayıt dışı ekonominin kayda alınması sağlanacak ve bu sayede bütçe sağlıklı kaynaklarla finanse edilecektir. 
   4. Hizmetler sektöründeki tanınma ile turizm sektörü açısından doğal çevrenin korunmuş olması ve turizmde atıl kapasitenin olması, dışa açılma ile gelir seviyesi yüksek turistlere hizmet sunabilecektir. 
   5. TC ile var olan ticaret ve ekonomik ilişkilerden yararlanarak, genişleyecek olan pazara mal satılabilecektir. 
   6. KOBİ'ler AB fonları ile desteklenebilecek, hayvancılık ve tarımda standardizasyon sağlanacak ve izolasyonun kalkması ile uluslararası piyasalara erişebilme imk nları doğacaktır. 
   
   YATIRIM MERKEZİ OLACAK 
   7. Bir antlaşmadan sonra Kuzey Kıbrıs ekonomisinin küçük ölçekli ve kolay uyumlu olması nedeniyle ekonominin liberalleşmesi erken olacağından kalkınma ve ekonomik gelişim kısa zamanda sağlanabilecektir. 
   8. Annan Planı'ndaki 52. maddede Kıbrıs Türklerine sunulan fırsatın iyi kullanılarak özellikle yapısal fonlardan yararlanarak altyapı eksikliklerimiz kısa sürede giderilebilecektir. 
   9. Bir antlaşma gerçekleşmesi durumunda Kuzey ekonomisi TC şirketlerinin AB pazarına ulaşabilmek için bir yatırım merkezi haline gelecektir. 
   10. Üniversitelerin bu olumlu süreçte daha fazla teknoloji üretmesi sayesinde yeni bir sektörün oluşması için fırsat doğacaktır. 
   
   
   Referandumdan "evet-evet" çıkmasının ekonomik açıdan sakıncaları ise şöyle 
   1. Sermaye yetersizliği olan bankaların iki yıllık geçiş döneminde karşılaşacağı zorluklar ve başarılı olamamaları durumunda bankacılık sektöründe ekonomik kayıplar doğabilecektir. 
   2. Kamu maliyesindeki bütçenin çarpık durumu ve kamunun büyüklüğü kısa sürede yeniden yapılandırılamaması durumunda, elzem olan verimli maliye politikalarını yerine getirememe sorunu ile karşılaşılabilir. 
   KAMU MALİYESİ TEHLİKEDE 
   3. Tahsis edilen arazilerle ilgili oluşacak mali sorumluluğun Kıbrıs Türk Devleti yükümlülüğünde olması, kamu maliyesi açısından büyük bir sakınca olacaktır. 
   4. Turizm ve diğer ekonomik tesislerin AB standartlarına uymaması ve ürünlerin serbest dolaşımda olmasını sağlayacak olan kurumların eksikliği Kıbrıs Türk ekonomisinde olumsuzluklar yaratacaktır. 
   5. Sosyal ve fiziki altyapının zayıf olması ekonomik gelişimin hızlı olmasını engelleyebilecektir. 
   6. Ticari işbirliği anlayışının iki toplum arasında yeterince gelişmiş olmaması ekonomik harmonizasyonu ve gelişimi olumsuz etkileyecektir. 
   7. Rekabet gücü yüksek olmayan işletmeler mal ve hizmet dolaşımının serbestleşmesi ile ekonomik tehlikelerle karşılaşacaklardır. 
   "Evet-evet" senaryosunun çalışma grubunda şu isimler yer aldı Tufan Erhürman moderatör , Güliz Kaptan, Rana Birden Güneş, Ahmet Sözen, Mustafa Damdelen, Halil Sadrazam, Selcan Yılmaz, Naciye Ö. Can. 
   
   KKTC'de 'evet'ler arttı Yüzde 59.3    SEFA KARAHASAN Lefkoşa 

   KKTC'de Kıbrıs Toplumsal Araştırmalar ve Eğitim Dayanışma Merkezi'nin İstanbul'daki finans kuruluşu "HC İstanbul" için KKTC'de 8 - Nisan arasında 934 katılımcıyla yaptığı ankete göre, Kıbrıs Türkü'nün yüzde 59.3'ü referandumda Annan Planı'na "evet" diyecek. Ankette "Kıbrıs Cumhuriyeti'nin AB'ye girmesi ile birlikte oluşacak yeni durumu onaylıyor musunuz " sorusuna "hayır" diyenlerin oranı da yüzde 28.1'de kaldı. Kararsızların ise, yüzde 12.6 olduğu belirtildi. Ankete katılanların yüzde 52.5'i Türk hükümetinin açıklamalarını dikkate aldıklarını söyledi. Bu oran Denktaş için yüzde 33.5'te kaldı. 
   
   ABD 400 milyon dolar verecek    GÜVEN ÖZALP Brüksel 

   Kıbrıs'taki referandumda iki taraftan da "evet" çıkması halinde, Annan Planı'nın uygulanmasın-dan kaynaklanan yaklaşık 2 milyar euroluk maliyet uluslararası toplum tarafından karşılanacak. Bu çerçevede ilk adım dün Brüksel'de toplanan Uluslararası Bağış Konferansı hazırlık toplantısında atıldı. 32 ülkenin yapacağı katkıyı açıklamadığı toplantıda en net davranan ABD, İngiltere ve Norveç oldu. ABD, 100 milyon doları hemen, toplam 400 milyon dolarlık katkıya hazır olduğunu bildirdi. İngiltere 31 milyon euro, Norveç ise 5 milyon euro bağışlayacağını belirtti. Bu arada, ABD Dışişleri Bakanı Powell, dün "evet"i savunan liderlerle telefonla görüşerek, bütün ihtiyaçlarının karşılanıp karşılanmadığını sordu. 
   
   'Referandum'a onay çıktı...    KKTC'de, Kıbrıs Sorununun Çözümüne İlişkin Halkoylaması Özel ve Geçici Kurallar Yasası, Resmi Gazete'de dün yayımlanarak yürürlüğe girdi. Cumhurbaşkanı Vekili ve Cumhuriyet Meclisi Başkanı Fatma Ekenoğlu tarafından imzalanarak Resmi Gazete'de yayımlatılan tasarı, Meclis'in 22 Mart'taki toplantısında kabul edilmişti. Anayasa Mahkemesi, Cumhurbaşkanı Rauf Denktaş'ın görüş istediği yasayla ilgili olumlu karar vermiş, ancak Cumhurbaşkanı Denktaş yasayla ilgili endişelerinin sürdüğünü belirterek, yasayı imzalamayacağını açıklamıştı. Denktaş, yasayı Cumhurbaşkanlığı'na vek let edecek Meclis Başkanı'nın imzalayabileceğini kaydetmişti. 
   
   
   
</TEXT>
</DOC>
