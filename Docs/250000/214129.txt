<DOC>
<DOCNO> 214129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur16.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçkinöz, Darüşşafaka'da yetişti, Darüşşafaka Huzurevi'nde öldü 
</HEADLINE>
<TEXT>

     9'uncu Cumhurbaşkanı Süleyman Demirel'in beyin takımımın önde genel isimlerinden Necdet Seçkinöz, uzun süredir tedavi gördüğü rahatsızlığına yenilerek vefat etti. 
     İstanbul'da dün gece yaşamını yitiren Seçkinöz, 9'uncu Cumhurbaşkanı Süleyman Demirel'e en yakın isimlerin başında geliyordu. Seçkinöz, Demirel'in Başbakanlığı döneminde Başbakanlık Müsteşarı, Cumhurbaşkanı olduğu dönemde de Cumhurbaşkanlığı Genel Sekreterliği görevlerini üstlenmişti. 
     Rahatsızlığı sonucu yaşamını yitiren Cumhurbaşkanlığı eski Genel Sekreteri ve Başbakanlık eski Müsteşarı Necdet Seçkinöz, yaklaşık 40 yılını kamu hizmetinde geçirdi. 
     Seçkinöz, temel eğitimini aldığı Darüşşafaka'nın, Huzurevi'nde yaşama veda etti. Seçkinöz, 1927 yılında İstanbul'da doğdu. İlk, orta ve lise tahsilini Darüşşafaka Lisesi'nde tamamladı. 1952 yılında İstanbul Teknik Üniversitesi İnşaat Fakültesi'ni bitirmesinin ardından Devlet Su İşleri DSİ Genel Müdürlüğü'nde çalışmaya başladı. Seçkinöz, DSİ'den başka dönem dönem özel sektörde de çalışmaş olmakla birlikte, Bayındırlık Bakanlığı'nda ve Enerji ve Tabi Kaynaklar Bakanlığı'nda çeşitli görevlerle birlikte, Başbakanlık Müsteşarlığı ve Cumhurbaşkanlığı Genel Sekreterliği görevlerinde bulundu. 
     İstanbul'da Darüşşafaka Huzurevi'nde rahatsızlığı nedeniyle yaşama veda eden Seçkinöz'ün naaşı, Perşembe günü Ankara Kocatepe Camii'nde kılınacak öğle namazının ardından Karşıyaka Mezarlığı'nda toprağa verilecek. 
     
</TEXT>
</DOC>
