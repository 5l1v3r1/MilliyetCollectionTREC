<DOC>
<DOCNO> 244410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun32.html </URL>
<DATE> 2004/06/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Makedon kızı öldüren Türk katil zanlıları suçlarını itiraf etti 
</HEADLINE>
<TEXT>

     Almanya'nın Hagen kenti yakınlarında dün bıçaklanarak öldürülen Filiz 14 adlı Makedonyalı kızın Türk katil zanlıları suçlarını itiraf etti. 
     Hagen polisi, Barış F. 20 ve Fatih G. 17 adlı Türklerin Sauerland bölgesindeki Werdohl kasabasında polise giderek, ''Katiller biziz'' dediklerini bildirdi. 
     Hagen Savcısı Bernd Maas, Barış F.'nin, cinayeti kıskançlık yüzünden işlediklerini söylediğini, ancak bu ifadeye güvenmediklerini ve cinayetin sebebinin hala belirsiz olduğunu açıkladı. 
     Filiz'in, kız arkadaşı Nicole 13 ile birlikte katil zanlılarıyla Köln'de bir diskoya gittiği, dönüşte ise aralarında kavga çıktığının tahmin edildiği belirtildi. 
     Makedonyalı genç kız yol kenarında yaklaşık 30 bıçak darbesiyle öldürülmüş halde bulunmuş, Alman kız arkadaşı Nicole de ağır yaralı olarak hastaneye kaldırılmıştı. 
     
</TEXT>
</DOC>
