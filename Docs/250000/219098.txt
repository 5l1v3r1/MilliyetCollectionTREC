<DOC>
<DOCNO> 219098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/siyaset/siy08.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize sol dersi veremezler 
</HEADLINE>
<TEXT>

   CHP adaylarının tanıtım töreninde konuşan Baykal, "Devlet bitti. CHP mevsimlik açan çiçek değil" dedi 
      ANKARA Milliyet 

   
   CHP'nin aday tanıtma töreninde konuşan Genel Başkan Deniz Baykal, "Türkiye'de iktidar önemli noktalarda uyarıya ihtiyaç duyuyor. Yörünge düzeltme talebinin ortaya konulmasına ihtiyaç var" dedi. Hükümetin dokunulmazlık konusunda kaytardığını savunan Baykal, Kıbrıs konusunda kırılma yaşandığını ifade etti. Baykal, "Ekonomi iflas etti. Devlet bitti, Ankara tıkandı, halk sahipsiz" dedi. "Çok partili hayata geçişten bu yana 200 parti kuruldu. Bir tek CHP ayakta kaldı. CHP mevsimlik açan çiçek değil" diyen Baykal'ın "CHP 'ortanın solu' dediğinde 'ortanın solu, Moskova'nın yolu' diyenler, şimdi bize sol dersi vermeye kalkıyor" sözleri de SHP lideri Murat Karayalçın'a yönelik yorumlandı. 
   
   CHP, Eskişehir'de DSP'yi destekliyor 
   ESKİŞEHİR'de, aday listelerini yasal süre içinde seçim kuruluna teslim edemediği için yerel seçimlere katılamayan CHP, Genel Başkan Baykal'ın "Eskişehir'de laik cumhuriyetçi bir partiye destek çıkarız" açıklaması üzerine, DSP'nin adayı Büyükşehir Belediye Başkanı Yılmaz Büyükerşen'e açık destek vermeye başladı. CHP'liler, solu birleştirdiklerini belirttti. 
   
   
   
</TEXT>
</DOC>
