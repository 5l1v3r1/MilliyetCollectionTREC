<DOC>
<DOCNO> 221292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo20.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kadıköy'de Nobre ile coştu... 
</HEADLINE>
<TEXT>

     Fenerbahçe'de, ara transfer döneminde takıma takviye edilen Marcio Nobre, sarı-lacivertlilerin kendi sahasındaki en önemli gol silahı oldu. 
     Taraftarlarının, attığı her golden sonra ismini türküyle andığı Brezilyalı futbolcu, Fenerbahçe Şükrü Saracoğlu Stadı'nda ligde çıktığı 4 maçta da rakip fileleri havalandırdı. 
     Ligde forma giydiği 8 maçta 7 gol atarak istikrarlı bir performans ortaya koyan Nobre'nin, forvette birlikte görev yaptığı Van Hooijdonk ile uyum içinde olması da dikkati çekiyor. 
     Fenerbahçe'nin ligin ikinci yarısında en çok gol atan oyuncusu olan Nobre'yi 4'er golle Ümit ve Van Hooijdonk izliyor. Sarı-lacivertli ekipte ikinci yarıda Tuncay'ın 2, Luciano ve Mehmet'in de 1'er golü bulunuyor. 
     Sarı-lacivertlilerin, 13 Mart Cumartesi günü Konyaspor ile yapacağı lig maçında da gol yolarındaki en büyük kozlarından birisi olacak Brezilyalı oyuncunun gol attığı maçlar şöyle 
     Fenerbahçe-Çaykur Rizespor... 4 - 1 Dk. 27-85-tekrar maçı . 
     Fenerbahçe-Trabzonspor....... 3 - 1 Dk. 50 . 
     Fenerbahçe Diyarbakırspor.... 2 - 2 Dk. 59-83 . 
     Gaziantepspor-Fenerbahçe..... 1 - 5 Dk. 51 . 
     Fenerbahçe-Galatasaray....... 2 - 1 Dk. 17 . 
     
</TEXT>
</DOC>
