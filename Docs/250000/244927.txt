<DOC>
<DOCNO> 244927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun04.html </URL>
<DATE> 2004/06/03/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
ABD Amacımız PKK'nın Irak'ın kuzeyinden tasfiyesidir 
</HEADLINE>
<TEXT>

     Deniz Arslan 

ABD, adını son olarak Kongra-gel'e çeviren terör örgütü PKK'nın teröre hiçbir zaman son vermediğini belirterek, ateşkes açıklamasının, temelde hiçbir değişiklik yaratmadığını bildirdi. 
     ABD Dışişleri Bakanlığı'nın bir yetkilisi, ''PKK zaten hiçbir zaman ateşkes uygulamadı. Eylemlerini sürdürerek ateşkes olmadığını kanıtladı. Bu açıdan, PKK'nın ateşkes açıklaması yeni değil. Örgüt, terör eylemlerini zaten sürdürüyordu. Ateşkes açıklamaları, temelde bir şeyi değiştirmiyor'' dedi. 
     Amerikalı yetkili, ''Bizim amacımız, PKK'nın Irak'ın kuzeyinden tasfiyesidir. PKK'nın son açıklaması, her durumda bu örgütün niteliğini sergiliyor'' diyerek, PKK'nın terör örgütü niteliğine dikkati çekti. 
     Yetkili, ABD'nin PKK'ya karşı mücadele için ne yapacağı konusunda ise bilgi vermedi. 
     
</TEXT>
</DOC>
