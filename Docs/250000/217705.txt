<DOC>
<DOCNO> 217705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/soneko11.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tataristan Başbakanı Türkiye'ye geliyor...Ana gündem Tüpraş 
</HEADLINE>
<TEXT>

     Tataristan Başbakanı Rustam Mınnıhanov, yarın Türkiye'ye geliyor. 
     Mınnıhanov, aynı zamanda Zorlu Grubu ile birlikte Tüpraş ihalesini kazanan Efremov Kautchuk GMBH şirketinin ortaklarından Tatneft'in Yönetim Kurulu Başkanı. 
     Maliye Bakanı Kemal Unakıtan'ın konuğu olarak Türkiye'yi ziyaret edecek olan Mınnıhanov, Unakıtan ile görüşmesinin ardından Başbakan Recep Tayyip Erdoğan ile biraraya gelecek. 
     Tataristan Başbakanı, Ankara ziyareti sırasında Zorlu Grubu yöneticileri ile de bir görüşme yapacak. 
     Mınnıhanov yarın akşam ülkesine dönmeden önce, Maliye Bakanı Unakıtan ve Zorlu Grubu yöneticileri ile Esenboğa havaalanında ortak basın toplantısı düzenleyecek. 
     
</TEXT>
</DOC>
