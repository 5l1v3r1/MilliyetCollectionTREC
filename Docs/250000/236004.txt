<DOC>
<DOCNO> 236004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur37.html </URL>
<DATE> 2004/04/29/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Adliye'ye "ekmek arasında" bıçak soktu ve... 
</HEADLINE>
<TEXT>

     Sivas'ta bıçakla yaralama olayıyla ilgili gözaltına alınan 2 zanlıdan biri, kardeşinin ''ekmek arasında'' adliyeye soktuğu bıçakla diğer zanlıyı yaraladı. 
     AA muhabirinin aldığı bilgiye göre, Alibaba Mahallesi Çayboyu Caddesi'nde çıkan bir tartışmanın ardından M.Ş'nin 28 bıçakla hafif yaralandığı olayla ilgili M.Ş. ve onu yaraladığı iddia edilen K.Y. 17 gözaltına alındı. 
     Geceyi nezarette geçirdikten sonra, işlemlerinin ardından Sivas Adliyesi'ne getirilen zanlılardan M.Ş, kardeşi E'nin getirdiği ekmeğin arasında saklı bulunan bıçağı alarak, hazırlık kalemi önünde diğer zanlı K.Y'yi bıçakla boynundan yaraladı. 
     Bunun üzerine, K.Y. ve M.Ş'nin adliyede bulunan yakınları kavga etti. Polisin müdahalesiyle kısa sürede sona eren kavganın ardından, adliyeye ekmek arasında bıçak sokan E.Ş'nin de aralarında bulunduğu, her iki tarafın yakınları gözaltına alındı. 
     Bıçakla yaralanan K.Y'nin Sultan 1. İzzettin Keykavus Devlet Hastanesi'nde tedavi altına alındığını belirten yetkililer, soruşturmanın sürdürüldüğünü bildirdiler. 
     
</TEXT>
</DOC>
