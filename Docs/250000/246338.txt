<DOC>
<DOCNO> 246338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonyas14.html </URL>
<DATE> 2004/06/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Japonya'da 100 yaşını geçenlerin sayısı 20 bini geçti... 
</HEADLINE>
<TEXT>

     Yaşlanan nüfusuyla Japonya yeni bir rekora imza attı. Ülkede 100 yaşına ulaşan kişilerin sayısı son beş yılda iki kat artarak 20 bine ulaştı. 
     Hükümet tarafından hazırlanan bir raporda da Japonya'da her beş kişiden birinin 65 yaşın üzerinde olduğu açıklandı. Bu oranın 2050 yılına kadar dörtte bire ulaşacağı tahmin ediliyor. 
     Hazırlanan raporda, yaşlanan nüfusun, emekli maaşlarıyla birlikte Japonya hükümetine getirdiği madd yükten duyulan endişe de vurgulanıyor. 
     bakanlar Kurulu tarafından yayımlanan raporda, 2003 yılının Eylül ayında 100 ve üzeri yaşta olan Japonların sayısının 21,561 olduğu, bu sayının 1998 yılına göre 10 bin kişi arttığı belirtiliyor. 
     100 yaşına ulaşan ya da geçenlerin yüzde 85'inin kadınlar olduğu da rapordaki istatistiklerden biri. 
     Japonya'da ortalama yaşam süresi kadınlarda 85 erkeklerde ise 78 yaşla dünyanın en yüksek seviyesi. 
     Ancak uzun yaşam süresi bazı açılardan sorunlara da neden oluyor. Ülkede doğum oranı hızla düşüyor. 
     Doğum oranının düşmesi, emekli olup maaşa bağlanan kişilerin sayısı arttıkça bu kişilerin maaşlarını ödemek için çalışan kişilerin sayısının da düşmesi anlamına geliyor. 
     Bazı tahminlere göre Japonya'da 2025 yılına kadar çalışma yaşında olan her iki kişiye karşı 65 yaşın üzerinde bir kişi olacağı belirtiliyor. 
     
</TEXT>
</DOC>
