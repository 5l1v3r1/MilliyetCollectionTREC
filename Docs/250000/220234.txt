<DOC>
<DOCNO> 220234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun02.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru'da inkalardan kalma mumyalar bulundu... 
</HEADLINE>
<TEXT>

     Peru'nun başkenti Lima dışında bir İnka mezarlığı yakınında mumyalar bulundu. 
     Arkeologlar, inşası planlanan bir otobanın yolunda bulunan, mumyalanmış yetişkin ve çocuklara ait kalıntıların yer aldığı bohçaların, 1472 ile 12 yılları arasında gömüldüklerini bildirdi. 
     Kazıyı yapan arkeologlardan Guillermo Cock, bölgenin Peru'daki en büyük İnka mezarlığının bir parçası olduğunu belirterek, bohçalarda kaç cesedin bulunduğunun bilinmediğini söyledi. 
     Cock, mumyalanmış cesetlerin, Rimac nehri vadisini yöneten Lati ve Ishma İnka liderleri döneminde yaşayan, orta sınıftan zanaatkar ve çiftçilere ait olduğunu kaydetti. 
     Mezarlarda, terzilikle kumaş boyama için kullanılan dikiş iğneleri ve dokuma tezgahlarının bulunduğu, tüm kalıntıların civardaki bir müzeye götürüleceği belirtildi. 
     And Dağları'nın yüksek kesimlerindeki vadilerde yaşayan ve 12. ila 16. yüzyıllarda büyük bir imparatorluk kuran İnkalar, 16. yüzyılda İspanyol istilasından önce ortalama 5-10 milyon nüfusuyla topraklarını bugünkü Bolivya, Peru, Ekvador ile Arjantin ve Şili'nin bazı bölümlerini içine alacak kadar genişletti. 
     Günümüzde yaşayan İnka nüfusu 3 milyondan daha az. And Dağları'nın Keçuva dili konuşan köylüleri, İnkalar'ın soyundan gelir ve Peru'nun yüzde 45'ini oluşturuyor. 
     
</TEXT>
</DOC>
