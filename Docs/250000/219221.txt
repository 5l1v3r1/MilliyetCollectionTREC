<DOC>
<DOCNO> 219221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/soneko21.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'deki işsizlik oranında bir değişiklik yok 
</HEADLINE>
<TEXT>

     Avrupa Birliği'ndeki AB 12 üyeli euro bölgesinde, işsizlik oranı değişmedi. 
     AB İstatistik Ajansı Eurostat tarafından yapılan açıklamada, bir önceki ay yüzde 8.8 olan işsizlik oranı, Ocak ayında da değişmedi. 
     Eurostat'a göre, işsizlik oranı, ülkeden ülkeye değişiklik gösteriyor. Lüksemburg'da yüzde 3.9 olan işsizlik oranı, İspanya'da yüzde 11.2 oranında bulunuyor. 
     Bu arada, AB'nin, euroyu uygulamayan İngiltere, İsveç ve Danimarka hesaba katıldığında da, daha önce yüzde 8 olan işsizlik oranı değişmedi. 
     AB içindeki bazı siyasetçiler, Avrupa Merkez Bankası'nın, ekonomik büyüme ve istihdamı artırmak için faiz oranlarını indirmesini öneriyor. Analistler ise Banka'nın perşembe günkü toplantısında, herhangi bir faiz değişikliği beklemiyor. 
     
</TEXT>
</DOC>
