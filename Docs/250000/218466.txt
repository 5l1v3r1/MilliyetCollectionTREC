<DOC>
<DOCNO> 218466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/yasam/yas08.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vurdurulmuş olabilirim ' 
</HEADLINE>
<TEXT>

   Çakar, "Polemiğe girdiklerim beni vurdurmuş olabilir" dedi 
   ELVAN EZBER İstanbul 
   
   Cinayet Büro Amirliği ekipleri, Şişli'de uğradığı silahlı saldırıda yaralanan eski hakem Ahmet Çakar'ın ifadesini, tedavi gördüğü Avrupa Florence Nigthingale Hastanesi'nde aldı. 
   Yatağında iki sayfalık yazılı ifade veren Çakar, saldırgan ve azmettirici hakkında isim veremedi. Saldırganın yüzünü tam göremediği için robot resim de çizdiremeyen Çakar, kendisini vuran ve vurdurtan kişilerden şik yetçi oldu. 
   
   'Barut kokusunu unutamıyorum' 
   Çakar, ifadesinde vurulduğu anı da şöyle anlattı 
   "Otomobilimle işyeri otoparkına geldim. Araçtan inmek üzereyken 20 - 25 yaşlarında, kısa saçlı, beyaz yüzlü tanımadığım biri ateş etmeye başladı. Kasıklarımda acı hissettim. 2 yıldır bir televizyon programında spor yorumculuğu yapıyorum. Birçok kişiyle polemiğe girdim. Bu kişilerden biri vurdurtmuş olabilir." Çakar'ın polise, "Vurulduğumda burnuma barut kokusu geldi. O kokuyu h l unutamadım" dediği de öğrenildi. 
   
   
</TEXT>
</DOC>
