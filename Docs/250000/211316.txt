<DOC>
<DOCNO> 211316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sontur17.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazada ölen doktor karı-koca ve 3 çocuğu toprağa verildi 
</HEADLINE>
<TEXT>

     Gelibolu yakınlarında önceki gün geçirdikleri trafik kazası sonucu ölen doktor karı-koca ve üç çocuğu, Biga'nın Gümüşçay Beldesi'nde toprağa verildi. 
     Gümüşçay'a ambulans ile getirilen cenazeler, Merkez Camii'nde kılınan namazın ardından belde mezarlığında toprağa verildiler. 
     Kalabalık topluluğun katıldığı cenaze töreninde baba Mustafa Durak fenalık geçirdi. Oğlu, gelini ve 3 torununu kaybeden Durak'ı cenazeye katılanlar teselli etmeye çalıştı. 
     Sömestr tatili nedeniyle eşi ve 4 çocuğu ile birlikte yönetimindeki 34 P 8908 plakalı otomobiliyle İstanbul'dan Biga'ya gitmek üzere yola çıkan Kadir Durak, Gelibolu-Eceabat Karayolu'nun Burhanlı köyü yakınlarında yolun buzlanarak kayganlaşması nedeniyle şerit değiştirerek, Slovak vatandaşı Jan Klatik'in kullandığı TIR'la çarpışmıştı. 
     Kazada, Nöroloji Uzmanı Dr. Kadir Durak, eşi Kadın Hastalıkları Uzmanı Dr. Hüsniye, çocukları Eda 9 , Ali Emir 7 ve Sanem 3 olay yerinde ölmüşlerdi. 
     Kazadan ağır yaralı kurtulan Beyza Durak'ın 12 Gelibolu Devlet Hastanesi'nde tedavisinin sürdüğü, hayati tehlikesinin olmadığı öğrenildi. 
     
</TEXT>
</DOC>
