<DOC>
<DOCNO> 222117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/magazin/mag01.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sihirli Annem' hep zirvede 
</HEADLINE>
<TEXT>

      DENİZ ALTUNTAŞ 
   
   Kanal D'nin sevilen dizisi 'Sihirli Annem', 52 bölümü geride bıraktı. Pazar günlerinin reyting rekortmeni dizisinin ekibi, başarılarını Karaköy Safran Restoran'da düzenledikleri yemekle kutladı. Yemeğe dizinin başrol oyuncuları İnci Türkay, Nevra Serezli, Gül Onat, Şahap Sayılgan ve Defne Joy Foster katıldı. Başrol oyuncusu İnci Türkay, 'Sihirli Annem'in başarısının sırrını şöyle açıkladı "Sihirli Annem beraber başardığımız bir iş. Aile gibiyiz. Sanırım başarının sırrı bizim samimiyetimizde yatıyor. Birçok çocuk beni örnek alıyor. Gerek özel hayatımda gerek mesleki anlamda hep onlara iyi şeyler öğretmeye çalışıyorum. Çocuklar bana inandılar, güvendiler. Onları yarı yolda bırakamam." 
   
   
</TEXT>
</DOC>
