<DOC>
<DOCNO> 224650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/magazin/amag.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçta Serhat çapkınlıkta 
</HEADLINE>
<TEXT>

   Sarı Lacivertlilerin 'Boğa' lakaplı genç futbolcusu, takımı Bursaspor ile önemli bir maç oynarken, İspanyol sevgilisi ile başbaşaydı... 
      Deniz Altuntaş 
   
   Kasıklarındaki ağrılar nedeniyle 2 aydır düzenli futbol oynayamayan Fenerbahçe'nin 'Kadıköy Boğa'sı lakaplı futbolcusu Serhat Akın, önceki gece takımı Bursaspor'la karşılaşırken, sevgilisiyle baş başa olmayı tercih etti. Akın, Esra Eron'dan ayrıldıktan sonra Türkiye'ye getirttiği Claudia isimli İspanyol güzelle, maç saatinde Etiler Mayadrom'daki Mori'de yemek yedi. 
   
   Köprüde 'sobe ' 
   Genellikle sevgilisiyle basının olmadığı yerlere giden Akın, yemek sonrası yine dikkat çekmemek için alışveriş merkezini otoparktan terk etti. 
   Ancak Akın, güzel İspanyol sevgilisi ile Fatih Sultan Mehmet Köprüsü'nden geçerken objektiflere yakalandı. Eron'la yeniden barıştığı haberlerini yalanlayan Akın, "Claudia ile çok güzel bir ilişkimiz var. Şimdilik evlenmeyi düşünmüyoruz" dedi. 
   
   
</TEXT>
</DOC>
