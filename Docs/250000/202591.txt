<DOC>
<DOCNO> 202591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/dunya/adun.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'nın Kıbrıs sartı 
</HEADLINE>
<TEXT>

   Garantörlük ve göçmenlerle ilgili adımlar atılmadan önce, AB'den üyelik müzakerelerine başlama güvencesi istenecek. Askerin çekilmesi için ise müzakerelerin başlaması beklenecek 
      ANKARA Milliyet 

   
   KKTC'de yapılan seçimlerin ardından harekete geçen Türk Dışişleri Bakanlığı, Annan Planı üzerinde yürüttüğü çalışmalar çerçevesinde, planda kabul edemeyeceği noktaları belirledi. Buna göre Ankara, güvenlik, Türkiye'nin garantörlüğü ve göçmenlerin durumu gibi kritik konularda adım atmadan önce Avrupa Birliği'nden AB üyelik müzakerelerine başlama güvencesi isteyecek. Ayrıca Türk askerinin Ada'dan çekilmesi gibi bazı uygulamaların Türkiye'nin AB ile üyelik müzakerelerine başladıktan sonra hayata geçirilmesini şart koşacak. 
   NTV'nin haberine göre, AB'ye üyelik sürecini göz önünde tutarak önemli bir karar alan Türkiye, Kıbrıs'ta çözümü, AB'ye tam üyelik sürecine endekslemeyi planlıyor. Ankara, görüşmelerde zemin olabileceğini düşündüğü Annan Planı'nda da yer alan bazı hususların hemen hayata geçirilmesine sıcak bakıyor. Ancak güvenlik, Türkiye'nin garantörlüğü ve göçmenlerle ilgili bazı kritik konularda adım atılmadan önce, AB'nin müzakere tarihi için güvence vermesini istiyor. 
   KKTC hükümeti kurulduktan sonra, Türkiye'nin hazırlıklarıyla Kuzey Kıbrıs'ta yapılan çalışmalar uyumlaştırılacak. Hükümet kurulana kadar, Dışişleri Bakanlığı'ndan bir heyetin Ada'ya gönderilmesinin veya KKTC'deki partilerin genel başkanlarının Ankara'ya davet edilmesinin söz konusu olmadığı da diplomatik kaynaklarca ifade ediliyor. 
   
   Gül Anahtar kelime uzlaşı 
   Bu arada Başbakan Yardımcısı ve Dışişleri Bakanı Abdullah Gül, Türkiye'nin ve Kıbrıs Türk tarafının, Ada'da uzlaşmaya varacak bir hazırlık içinde olduğunu, bu hazırlıkların somut olarak gelecek hafta duyurulacağını söyledi. 
   Japonya'ya yaptığı resmi ziyaret sırasında Anadolu Ajansı'na konuşan Gül, Kıbrıs konusunda "anahtar kelimenin uzlaşı" olduğunu, karşılıklı uzlaşma içinde adımlar atılması gerektiğini, sadece Türkiye'nin ve Türk tarafının tek yanlı tavizler vermesinin beklenemeyeceğini kaydetti. "Hazırlıklar Annan Planı'na alternatif olarak mı yapılıyor, yoksa onun üzerine mi inşa ediliyor " şeklindeki soruya Başbakan Yardımcısı ve Dışişleri Bakanı Abdullah Gül, şu yanıtı verdi "Bu konuda söyleyeceğim tek şey, Ankara'da uzun süredir çalışma yapılıyor. Kıbrıs'ta da yapılıyor. Bütün bunlar birleştirilecek ve çözüm için Türk tarafının samimi bir gayret ve çaba içine girdiğini göstereceğiz." 
   Türkiye'nin Annan Planı'nda verilenlerin ötesinde bir şey elde etmeyi umut edip etmediği sorusuna da Gül, "Somut şeyleri önümüzdeki hafta ortaya çıkartırız. Şu anda uzlaşmaya varacak bir hazırlık içindeyiz. Uzlaşma tek taraflı olmaz. Karşı tarafın da uzlaşıcı bir tavır içinde olmasını bekliyoruz" şeklinde karşılık verdi. 
   
   'Olmazsa olmaz...' 
   Gül, Türkiye'nin hedefinin 1 Mayıs'tan önce çözüme ulaşmak olduğunu belirtti, ancak "Bu sadece Türkiye'nin ve Türk tarafının elinde olan bir şey değil" diye ekledi. Gül, "1 Mayıs'a kadar çözüm olmazsa ne olur " sorusuna da "Olmazsa olmaz. Türkiye üzerine düşeni yaptıktan sonra, çözüm olmazsa kimse Türkiye'ye bir şey diyemez" yanıtını verdi. 1 Mayıs'a dek çözüm olmaması ve Rumların tek yanlı olarak AB'ye girmesi durumunda, Türkiye için koşulların daha da zorlaşıp zorlaşmayacağı sorusunu ise Gül şöyle cevaplandırdı 
   
   'Ver, kurtul demeyiz' 
   "O zaman Türkiye üzerine empoze edilen her şeyi kabul mu edecek Ver kurtul mu diyecek Bunu demeyecek hiçbir zaman. Burada anahtar kelime uzlaşı. Uzlaşı ise iki taraflı olur, problemin taraflarının atacakları adımlarla olur. Biz bu adımları atma niyetindeyiz. Hazırlıklarını yapıyoruz. Rum tarafı da aynı hazırlıklar içinde olursa ümit ederiz ki sorun çözülür." 
   
   
   
</TEXT>
</DOC>
