<DOC>
<DOCNO> 240905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun35.html </URL>
<DATE> 2004/05/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Denktaş Annan Planı'nı canlandırmak istiyorlar 
</HEADLINE>
<TEXT>

     KKTC Cumhurbaşkanı Rauf Denktaş, ''Annan planı yoktur, ortadan kalkmıştır'' diyen makamların ''şimdi ağız değiştirdiğini'' belirterek, ''dış dünyada Annan planının canlandırılmak istendiğini' söyledi. 
     Denktaş, bir heyeti kabulü sırasında Kıbrıs konusuna değinerek, ''Dış dünyada, kendi kendini ortadan kaldırmış olan Annan planını canlandırmak isteyenler var diye düşünüyorum'' dedi. 
     Rumların, 24 Nisan referandumunda ''güvenlik gerekçesiyle 'hayır' dediklerini'' söylediğini belirten Denktaş, Rumların yine iki yüzlülük yaptığını ifade etti. 
     ABD Dışişleri Bakanlığı Kıbrıs Özel Koordinatörü Thomas Weston'un, ''Rumlar güvenlik nedeniyle Annan planına hayır demişlerdir. Onları anlayışla karşılıyorum ve düşüncelerini paylaşıyorum'' yönündeki sözlerine atıfta bulunan Denktaş, şöyle devam etti 
     ''Annan planı yoktur, ortadan kalkmıştır diyen makamlar, şimdi ağız değiştirmeye başlamıştır. Bunlar karşısında çok uyanık olmamız lazımdır. Çünkü bu planının Rum tarafında yeniden gündeme getirilmesi demek, zaten bizi tatmin etmemiş olan Annan planından bize verilmiş olan birçok şeyi, özellikle güvenlik konusunda birçok şeyi büyük ölçüde alıp götürmek anlamına gelir. Uyanık olmamız lazımdır.'' 
     
     40 YILLIK HAKSIZLIĞA DOYMADILAR MI 
     ABD Dışişleri Bakan Yardımcısı Marc Grossman'ın, ''Ambargoların hafifletilmesi için çalışacağız'' yolundaki sözlerini de hatırlatan Denktaş, ''Hafifletilmesi için çalışacaklarmış, kaldırılması için değil'' dedi ve şunları söyledi 
     ''Hani bu 40 yıllık ambargolar kabul edilmez cezaydı ve hani Türk halkı 'evet' deyince bunların kaldırılması için herkes elinden geleni yapacaktı Hafifletme ne demek Bir ceza ya kaldırılır veyahut da devam ettirilir. Hafifletme diye haksız bir ceza devam ettirilemez. Haksızlığın hafifletmesi yoktur. 40 yıllık haksızlık devam ediyor, hala doymadılar mı '' Grossman'ın, ''Tayvan modelinde bile KKTC'yi tanıyamayız'' dediğini aktaran Denktaş, ''KKTC'de ABD temsilciliğinin statüsünün yükselmesini istemişler, 'Yükseltemeyiz, çünkü bu tanınmaya yakın bir şey olur' diyor'' ifadesini kullandı Denktaş, halka, haklarına, egemenliğine, devletine ve garantilerine dört elle sarılması çağrısı yaptı. 
     
</TEXT>
</DOC>
