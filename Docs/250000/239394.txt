<DOC>
<DOCNO> 239394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonsiy24.html </URL>
<DATE> 2004/05/12/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Yazıcıoğlu "YÖK yasa tasarısı'nı doğru bulmuyorum" 
</HEADLINE>
<TEXT>

     Büyük Birlik Partisi BBP Genel Başkanı Muhsin Yazıcıoğlu, YÖK Yasa Tasarısı'nı doğru bulmadığını bildirdi. 
     Yazıcıoğlu, Zonguldak'ın Ereğli İlçesi'nde, eski Ereğli Demir ve Çelik Fabrikaları Genel Müdür Yardımcısı ve BBP Genel merkez Yönetim Kurulu Üyesi Osman Mandı'nın cenaze törenine katıldı. 
     Törenin ardından gazetecilerin sorularını yanıtlayan Yazıcıoğlu, YÖK Yasa Tasarısı'ndaki değişikliklerin daha önce yapılması gerektiğini söyledi. 
     Katsayı uygulamaları nedeniyle meslek okullarına ve imam hatip liselerine ilginin azaldığını ifade eden Yazıcıoğlu, ''YÖK Yasa Tasarısı'nı doğru bulmuyorum. Bu okullarda yetişenlere eşit eğitim hakkı ve fırsatlar sunulmalıdır. Bu tür konularda orduyu konuşturmadan, bunu önce siyasetçi yapmalı. Türk Silahlı Kuvvetleri'nin siyasetçi gibi bu konularda öne çıkması doğru değildir'' dedi. 
     
</TEXT>
</DOC>
