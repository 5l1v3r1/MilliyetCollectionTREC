<DOC>
<DOCNO> 238029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/yasam/yas06.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcüler afla çıkmış 
</HEADLINE>
<TEXT>


ELVAN EZBER İstanbul 

Kadıköy'den kaçırılan Avukat A.Ç.A.'ya Ümraniye'deki ormanda tecavüz edilmesi olayını soruşturan polis, terk edilen otomobildeki parmak izinin sabıkalı hırsız Hüseyin Özdemir'e ait olduğunu belirledi. Polis, önceki gece düzenlenen operasyonda Özdemir'i 23 evine dönerken yakaladı. Ardından, Özdemir'e diğer zanlıları aratıp tecavüz olayının yaşandığı yerin yakınında randevu verdirdi. Bira şişeleriyle buluşmaya gelen Cengiz Çetin 26 ve Mikail Arslan'ı 23 da gözaltına alan polis, gasp ve tecavüz olayında kullanılan 2 silahı da ele geçirdi. Özdemir'in şöyle ifade verdiği iddia edildi "Üçümüz geziyorduk, parasızdık. Gaspa karar verdik. Bir kadının otomobilini park ettiğini görünce camını kırıp kadını da alıp otomobille kaçtık. Yolda kredi kartından para çekip bira ve yiyecek aldık. Parasını ve otomobilini alıp bırakacaktık, ama tecavüz etmeye karar verdik. Ormanlık alanda sırayla tecavüz ettik. Cep telefonu ve yüzüğünü alıp Kozyatağı'nda bıraktık. Şişli'de araç bozulunca inip gittik." A.Ç.A.'nın teşhis ettiği zanlıların, hırsızlık, yankesicilik, gasp ve yaralama gibi suçlardan sabıkaları olduğu, ayrıca Şartla Salıverme Yasası'ndan yararlanarak tahliye edildikleri belirlendi. 


</TEXT>
</DOC>
