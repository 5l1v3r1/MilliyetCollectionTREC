<DOC>
<DOCNO> 202169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun05.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Saddam, savaş esiri muamelesi görecek 
</HEADLINE>
<TEXT>

     ABD, devrik Irak lideri Saddam Hüseyin'e savaş esiri muamelesi yapılacağını bildirdi. 
     Savunma Bakanı Donald Rumsfeld, CBS TV'sine verdiği demeçte, ''Saddam'a savaş esiri olarak davranılacak'' dedi. 
     Amerikalı Bakan, Saddam'ın Cenevre sözleşmelerinden de yararlandırılacağını belirtti. 
     Saddam'ı Kızılhaç'ın görmesine hukukçuların karar vereceğini belirten Rumsfeld, ''Kimse merak etmesin, insanca ve profesyonelce muamele edilecek'' diye konuştu. 
     Rumsfeld, Saddam'ın ABD ile işbirliği yapmadığını, sorguda birşey söylemediğini belirtirken, bir soru üzerine, konuşturmak için Saddam'a işkence yapılmasının söz konusu bile olamayacağını söyledi. 
     Bakan, İranlı yetkililerin, Saddam'ın yakalanmasına katkıda bulundukları yolundaki iddiaları da yalanladı. 
     
</TEXT>
</DOC>
