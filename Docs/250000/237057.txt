<DOC>
<DOCNO> 237057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/guncel/gun08.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuştan mülteci 
</HEADLINE>
<TEXT>


Barış için Ortadoğu'da pedal çeviren kadınlar, Lübnan'da 55 yıldır mülteci olarak yaşayan Filistinli Zakiyeh ile kız kardeşini buluşturdu 

BANU ACUN - IŞIL DEMİRAKIN 

Ortadoğu'da barış için "Follow the Women - Kadınları İzle" programına katılarak Lübnan, Suriye ve Ürdün'de gece gündüz pedal çeviren 23 ülkeden 250 kadın, inanması güç hayat hik yelerine de tanık oldular. 
Mesela Filistinli Zakiyeh Hasanain. 56 yaşında. Ve tam 55 yıldır Lübnan'da mülteci olarak yaşıyor Lübnan'da diğer Filistinliler gibi seçme - seçilme hakkına sahip değil. Zakiyeh, Amman'daki toplantıda hik yesini gözyaşları içinde anlattı. Hayatta kalan iki kardeşinden biri Ürdün'de yaşıyordu. Zakiyeh çok sevdiği kızkardeşini, ayrı kaldıkları 28 yılda sadece bir kez, o da 15 yıl önce görebilmişti. "Kadınları İzle", iki kız kardeşin 15 yıl sonra yeniden bir araya gelmesini sağladı. Birbirlerinden uzakta evlenmiş, çocuklarını büyütmüş ve yaşlanmışlardı. Zakiyah "Ölmeden önce kardeşimi tekrar görebildiğim için mutluyum" diyordu. 

Seyahat izni yok 
Biri Lübnan'da mülteci ve diğeri Ürdün'de yurttaşlık hakkını almış olan bu iki kız kardeş, Filistin mücadelesini destekleyen bu iki ülke arasındaki katı sınır rejimi nedeniyle birbirlerini göremiyor. Bu ülkelerde "mülteci" statüsünde yaşayanların seyahat izni yok, Filistin kökenli kendi yurttaşları içinse standart vize harcı dışında yaklaşık 7500 dolarlık bir tür teminat yatırılması gerekli. Bu miktar ekonomik sıkıntı çeken çoğunluk için karşılanması olanaksız bir bedel. Bir AB yurttaşıysa çok cüzi bir harçla alınan vizelerle kolaylıkla bu ülkelere giriş yapabiliyor. 

Aileler birleşsin 

Farklı dönemlerde Filistin'den ayrılarak ayrı yerlere girmek zorunda bırakılmış Filistinli ailelerin parçalanmasına karşı duran Follow the Women, etkinliğe evsahipliği yapan Lübnan, Suriye ve Ürdün'de yetkililere bu ülkelerin birbirleri arasındaki sınır rejimlerinin esnekleştirilmesi için çağrıda bulundu. 

Bilgi ve yazışma için 
banua bilgi.edu.tr 
chamelleon1 superonline.com 
www.followthewomen.com 



</TEXT>
</DOC>
