<DOC>
<DOCNO> 207641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/siyaset/siy01.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın dileği 
</HEADLINE>
<TEXT>

   Berlin'de katıldığı forumda konuşan Başbakan, "Başı açıkla kapalı olanlar barış içinde yaşasın" dedi 
      MEHMET AKTAN, MÜNİR BAĞRIAÇIK Berlin 

   
   Erdoğan, Türklerin yoğun yaşadığı Kreuzberg'deki Berlin Avrupa Akademisi Başkanı Peter Jörg Klein'ın evinde TÜSİAD' ın kahvaltısına katıldı. Kahvaltıda Berlin Eyalet Başbakanı Klaus Wowereit ile görüşen Erdoğan, Türkiye'nin AB'ye yük olmayacağını vurgulayarak, "İnsanları dinlerine göre ayırmaya-lım. Bizde Mevlana kültürü vardır. Zamanın-da havra, manastır restore ettirdim, cemevi kurulmasına yardımcı oldum" dedi. 
   
   Başbakan Recep Tayyip Erdoğan, "Başı açık ve kapalı olanlar barış içinde bir arada yaşasın. Bu farklılığı abartmayalım. İnsanları şekliyle, kalıbıyla ölçmeyelim. Yaradan'ın yarattığı insanı sevelim" dedi. 
   Berlin'deki Bertelsmann Forumu'nda konuşan Erdoğan, üyelik müzakerelerinin başlatılmasına ilişkin kararın alınacağı 2004'te Türkiye'nin üzerine düşenleri yerine getireceğini kaydetti. "Türkiye bu randevuyu kaçırmayacaktır. AB'nin randevusuna gelmeyeceğini düşünmek bile istemeyiz" diyen Erdoğan, şöyle konuştu 
   
   Atatürk örnek olmalı 
   "Avrupa'nın bütünleşme sürecinde gelinen noktada Atatürk'ün yol gösterici olabileceğine inanıyorum. Türkiye üzerine düşen özveriyi yapmaya hazırdır. Yeter ki yanında, güllerin dikenlerinden şik yet etmeyen ortaklar bulabilsin." 
   AB'nin Genişlemeden Sorumlu Komiseri Günter Verheugen, Türkiye'nin AB üyeliğinin Avrupa'nın güvenliği için gerekli olduğunu söylerken, ülkenin tarihinde hiçbir dönem böyle büyük değişiklikler gerçekleştirilmediğini belirtti. 
   Açış konuşmasını yapan Almanya Dışişleri Bakanı Joschka Fischer de AB ülkelerini uyardı "Eğer Avrupa'nın Türkiye'ye 40 yıldır verdiği sözü, 'AB içinde Müslüman özellikleri olan bir ülkeye karşı çekince var' diye yerine getirmezsek, çok ağır bir bedel öderiz." 
   
   
   
</TEXT>
</DOC>
