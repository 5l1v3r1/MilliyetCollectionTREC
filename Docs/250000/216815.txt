<DOC>
<DOCNO> 216815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur32.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ çalışanları eylem yaptı 
</HEADLINE>
<TEXT>

     TÜPRAŞ'ın özelleştirilmesine karşı çıkan Petrol-İş sendikası üyesi işçiler Kırıkkale'de eylem yaptılar. 
     Petrol-İş sendikası Kırıkkale Şubesi'nce düzenlenen eyleme AK Parti dışındaki siyasi parti temsilcileri de destek verdi. Eyleme bazı belediye başkan adayları da katıldı. 
     Petrol-İş Sendikası Kırıkkale Şube Başkanı Recep Sefer Cumhuriyet Meydanı'nda yaptığı açıklamada, TÜPRAŞ'ın satılmasının ne ekonomik ne de hukuksal gerekçelerle izah edilemeyeceğini savundu. 
     TÜPRAŞ'ın kamuya her ay 1,1 katrilyon kaynak aktardığını öne süren Sefer, ''TÜPRAŞ'ı satanları unutmayacağız'' diye konuştu. 
     Mitinge katılanlar daha sonra AK Parti il binası önüne geldi. Çeşitli sloganlar atan grup il binası önüne siyah çelenk bıraktıktan sonra dağıldı. 
     
</TEXT>
</DOC>
