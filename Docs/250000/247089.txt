<DOC>
<DOCNO> 247089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun26.html </URL>
<DATE> 2004/06/11/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Avrupa Konseyi DEP kararı taahhütlerin teyidi 
</HEADLINE>
<TEXT>

     Avrupa Konseyi dönem başkanı Norveç'in Dışişleri Bakanı Jan Petersen, eski DEP milletvekillerinin serbest bırakılmasının Türkiye'nin insan hakları alanındaki taahhütlerinin teyidi olduğunu söyledi. 
     Kapatılan DEP'in eski milletvekillerinin serbest bırakılmasının memnunlukla karşılandığını ifade eden Petersen, bu kararın Türk yargısının, Avrupa İnsan Hakları Sözleşmesi'nin etkileri ve Avrupa İnsan Hakları Mahkemesi'nin kararlarını kabul etmesi açısından da önem taşıdığını bildirdi. 
     Petersen yaptığı yazılı açıklamada, Avrupa Konseyi Bakanlar Komitesi'nin, dört eski milletvekilinin serbest bırakılması için Türk yetkililerle yakın diyalog içinde bulunduğunu belirtti ve Yargıtay'ın verdiği kararın, Bakanlar Komitesi'nin AİHM kararlarının uygulanması konusunda gösterdiği çabanın sonuçlarını da ortaya koyduğunu ifade etti. 
     
</TEXT>
</DOC>
