<DOC>
<DOCNO> 216095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/dunya/dun02.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
71 günleri var 
</HEADLINE>
<TEXT>

   1 Mayıs'a kadar soruna Annan Planı temelinde çözüm bulunmasını ve Ada'nın AB'ye birleşik olarak girmesini hedefleyen müzakereler başlıyor 
      LEFKOŞA Milliyet 

   
   Kıbrıs'ın 1 Mayıs'ta birleşik olarak Avrupa Birliği'ne AB girmesini sağlamak için Birleşmiş Milletler BM Genel Sekreteri Kofi Annan'ın çizdiği takvim ve plan çerçevesindeki müzakerelere bugün Lefkoşa'da, Annan'ın Kıbrıs Özel Temsilcisi Alvaro De Soto gözetiminde başlanıyor. 
   BM kontrolündeki Lefkoşa Uluslararası Havaalanı'nda yapılacak olan müzakerelerde KKTC'yi Cumhurbaşkanı Rauf Denktaş başkanlığında, Başbakan Mehmet Ali Talat ve Dışişleri Bakanı, Başbakan Yardımcısı Serdar Denktaş temsil edecek. Görüşmeci heyete danışmanlar da katılabilecek. 
   Rum Yönetimi lideri Tasos Papadopulos'un heyetinde, Büyükelçi Tasos Conis, BM'deki Rum Daimi Temsilci Andreas Mavroyannis, Avrupa Konseyi'ndeki Rum Daimi Temsilci Nikos Emiliu ve Rum Yönetimi Sözcüsü Kipros Hrisostomidis yer alacak. 
   Ada'daki tarafları, Annan'ın takvimindeki tarihlere uymak için yoğun bir müzakere süreci bekliyor. Müzakereler çerçevesinde, uluslararası anlaşmalarla, federal yasalarla, ekonomi ve finansal konularla ilgili olmak üzere 3 komite de teknik konulardaki düzenlemeleri yapacak. Komitelere, ay sonunda bayrak ve marş konusunda dördüncü bir komite daha eklenecek. 
   
   Müzakere takvimi    19 Şubat Annan Planı üzerindeki müzakerelere yeniden Lefkoşa'da başlanması, çözümün ekonomik ve mali yönüne ilişkin teknik komitelerin de toplanması 
   1 Mart - 21 Mart AB mevzuatının ele alınması 
   22 Mart Ana müzakerelerde anlaşma sağlanamayan noktalarda garantör ülkeler Türkiye ve Yunanistan'ın devreye girmesi ve bir hafta süreyle dörtlü müzakere yapılması 
   29 Mart Eğer h l taraflar arasında anlaşma sağlanamamışsa, son çare olarak Annan'ın devreye girmesi ve boşlukları doldurması. Ardından anlaşma her iki kesimde eşzamanlı olarak referanduma sunulacak 
   1 Mayıs Kıbrıs'ın AB'ye katılması 
   
   
   
</TEXT>
</DOC>
