<DOC>
<DOCNO> 242030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonyas09.html </URL>
<DATE> 2004/05/22/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Shaquille O'Neal'ın hizmetçisi öldürüldü .. 
</HEADLINE>
<TEXT>

     Los Angeles Lakers takımının oyuncusu Shaquille O'Neal'ın hizmetçisi, ünlü basketçinin evde olmadığı sırada vahşice öldürüldü. 
     Internetteki ''etonline'' sitesinin haberine göre, 37 yaşındaki Alice Williams, O'Neal'ın şehir dışındaki evinde temizlik yaparken, 18 yaşındaki oğlu Tristan tarafından öldürüldü. 
     Evde annesi temizlik yaparken gelen Tristan Williams, annesiyle bir tartışma yaşadı. Tartışmanın alevlenmesi üzerine sinirlenen Tristan Williams, mutfak bıçağını kaparak annesini öldürdü. 
     Shaquille O'Neal'ın eski kız arkadaşı Arnetta Yardbourgh'un o sırada evde bulunduğu ve tanık olduğu cinayeti polisi arayarak haber verdiği bildirildi. 
     Shaquille O'Neal'ın, takımının Minnesota'ya karşı mücadele ettiği maç dolayısıyla cinayetin olduğu sırada Minneapolis'te bulunduğu kaydedildi. 
     Yardbourgh ile O'Neal'ın 7 yaşında bir kızının olduğu ve bu nedenle sık sık ünlü basketbolcuyu ziyaret ettiği ifade edildi. 
     
</TEXT>
</DOC>
