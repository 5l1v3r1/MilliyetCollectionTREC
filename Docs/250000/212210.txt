<DOC>
<DOCNO> 212210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/soneko38.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep mesajını göster, konsere gir 
</HEADLINE>
<TEXT>

     Mobil Bilet ve Kupon Sistemleri MOBİLX, satış, promosyon ve belirli bilgilere ulaşma konusunda cep telefonlarına yeni bir işlev yüklüyor. 
     Artık sadece cep telefonuna gelen bir mesajı göstererek bir konsere girmek veya bir firmanın indiriminden yararlanmak mümkün olacak. 
     Mobil Bilet ve Kupon Sistemleri MOBİLX, basılı materyallere gerek kalmadan promosyon indirim kuponlarının ya da konser, sinema, maç gibi her türlü etkinlik biletlerinin SMS yoluyla cep telefonuna aktarılmasını sağlıyor. 
     Mobil ticaretin, perakende ve eğlence sektöründeki payının artmasından hareketle tasarlanan MOBİLX'in, pazarlama teknolojisinin ulaştığı son nokta olarak tanımlandığı bildirildi. 
     
</TEXT>
</DOC>
