<DOC>
<DOCNO> 225008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy08.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cumhurbaşkanlığı' sorusuna hayır demedi 
</HEADLINE>
<TEXT>
   'Yapacak çok iş var' 
   Tek adamlık anlayışına karşı olduğunu kaydeden Erdoğan, 'Başbakanlık gelip geçici' dedi 
   ANKARA Milliyet 

   
   Başbakan Recep Tayyip Erdoğan, cumhurbaşkanlığına aday olup olmayacağına ilişkin olarak "Tecrübeyi yeniden siyasete döndürmek lazım. Ülkemizdeki liderlerin hassasiyetine sahip çıkacağız. Yolumuz ırak, yapacağımız çok iş var" dedi. TGRT'de önceki gün yayımlanan Ankara'nın Gündemi adlı programa katılan Erdoğan, "Hükümet olarak ne yapacağımızı planlamaya çalışıyoruz" dedi ve sözlerini şöyle sürdürdü 
   
   'Yükümüz çok ağır' 
   "Kamuoyuna yansıyan anket neticeleri aynen çıkarsa 'yüzde 34'le çoğunluğu temsil ediyorlar' yaklaşımına karşıyım. O zaman bunu ABD, İngiltere, Almanya için de söylemek lazım. Bu sistemden kaynaklanan neticelerdir. Bu oranın tutmasıyla çıkış olacak, piyasalar kalkmış olacak. Buna ne diyecekler, onu merak ediyorum. Bundan sonrası o noktada çok önemli. 3 Kasım sonrası söyledim, 'Arkadaşlar yükümüz çok ağır, daha müteyakkız, daha alçakgönüllü olacağız ve ülkemizin liderler konusundaki hassasiyetine ciddi manada sahip çıkacağız. AKP gerginlik tarafı olmayacak' dedim. Yine aynı noktadayız." 
   Tek adamlık anlayışına karşı olduğunu da dile getiren Erdoğan, "Bizde kolektif akıl, ortak düşünce egemendir. Her konuda istişare, müzakere yapar, öyle adım atarız. Başbakanlık ne ki, gelip geçici bir makam. Kaç başbakan, bakan, milletvekili geldi, kim kaldı Hepsi geldi, gitti. Bütün mesele arkanızda hoş bir sada bırakmaktır" diye konuştu. 
   
   
   
   
   
</TEXT>
</DOC>
