<DOC>
<DOCNO> 241982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonspo14.html </URL>
<DATE> 2004/05/22/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Tuborg Pilsener, Mete Babaoğlu ile sözleşme yeniledi... 
</HEADLINE>
<TEXT>

     Türkiye Basketbol Ligi ekibi Tuborg Pilsener, antrenör Mete Babaoğlu ile sözleşme yeniledi. 
     Tuborg Pilsener Basketbol Şube Başkanı Önder Bingöl, AA muhabirine yaptığı açıklamada, dün gece Mete Babaoğlu ile masaya oturduklarını ve sözleşme yenilediklerini kaydetti. 
     ''Hedefimiz bu yıl ulaştığımız noktanın bir basamak daha üstüne çıkmak'' diyen Bingöl, transfer çalışmalarına da Babaoğlu'nun vereceği rapor doğrultusunda başlayacaklarını belirtti. 
     ABD'li Jensen ile devam etmek istediklerini, Whisby ile büyük olasılıkla yollarını ayıracaklarını anlatan Bingöl, ''Barış ile sözleşmemiz sürüyor. Hakan ile de devam etmek istiyoruz. 2 Türk oyuncu alacağız. Altyapımızdan da 2 oyuncuya kadromuza dahil etmek istiyoruz. Kadromuzda biri Avrupalı olmak üzere 3 yabancı oyuncuya yer vereceğiz'' diye konuştu. 
     
</TEXT>
</DOC>
