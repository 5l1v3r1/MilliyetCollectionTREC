<DOC>
<DOCNO> 230427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo14.html </URL>
<DATE> 2004/04/11/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Ateşten gece... Zirvenin kalbi İnönü'de atıyor... 
</HEADLINE>
<TEXT>

     Bütün Türkiye'nin gözü bu maçta... Süper Lig'de lider Fenerbahçe'nin Rize'de 3 puan bırakmasının ardından gözler İnönü'de oynanacak Beşiktaş-Gençlerbirliği maçına çevrildi. Antep ve Galatasaray maçlarını kayıpsız geçen Beşiktaş, bugün Gençler’i ağırlıyor. Kartal kazanırsa lider Fener’le puan farkını 3’e indirecek. 
     
     Ateşten gece 

     Bu akşam İnönü Stadı’nda oynanacak Beşiktaş-Gençlerbirliği maçının ardından zirvedeki hesaplar yeniden yapılacak. Fener’in Rize bozgunuyla şampiyonluk ümitleri yeniden artan Siyah-Beyazlılar, Başkent’in güçlü ekibi önüne mutlak üç puan parolasıyla çıkacak. 
     Kazanırsa lider Fenerbahçe ile puan farkını 3’e indirip şampiyonluk yolunda büyük avantaj yakalayacak olan Kara Kartallar, kaybetmeleri halinde ise ikinciliği de Trabzonspor’a kaptıracak. 
     
     MUHTEMEL 11'LER 

     
     Beşiktaş 

     Cordoba Ahmet Ronaldo Zago Emre İbrahim Giunti Tayfur Pancu Kaan Yasin Tümer Ahmed Hassan. 
     
     Gençlerbirliği 

     Damir El Saka Ümit Erkan Ali Tandoğan Deniz Skoko Mustafa Özkan Filip Youla Veysel. 
     
     Hakem Bülent Demirlek. 

     
     Stat İnönü. 

     
     Saat 19.00. 

     
     Yayın Lig TV. 

     
</TEXT>
</DOC>
