<DOC>
<DOCNO> 202613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/guncel/gun03.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyangoya hücum 
</HEADLINE>
<TEXT>

   Milli Piyango İdaresi Genel Müdürü İhya Balak, yılbaşı yaklaşırken biletlerin yüzde 87'sinin satıldığını açıkladı 
      ANKARA Milliyet 
   
   Milli Piyango İdaresi Genel Müdürü İhya Balak, yılbaşı özel çekilişine büyük ilgi gösterildiğini ve biletlerin yüzde 87'sinin satıldığını söyledi. 
   Balak, NTV'ye yaptığı açıklamada, biletlerin satışından bekledikleri hasılatın 160 trilyon lira olduğunu kaydetti. Dün itibariyle biletlerin yüzde 87'sini sattıklarını ifade eden Balak, hasılatın 94 trilyonluk kısmını da ikramiye olarak dağıtacaklarını açıkladı. 
   Şimdiye kadar en çok bilet satılan illerin İstanbul ve İzmir olduğunu, bu illerin doğal olarak en şanslı göründüğünü söyleyen Balak, şöyle konuştu "İstanbul'a yaklaşık 10 - 12 trilyonluk bilet gönderdik. Arkasından büyüklük bakımından İzmir geliyor. Adana'ya 1.5 trilyonluk bilet göndermişiz. Bursa'ya da 2.5 trilyonluk bilet gitti. Vatandaşlarımız 2004 sürprizlerimize hazır olsun. Cazibeyi artıracak ikramiye tutarlarını yükseltiyoruz." 
   
   
   
</TEXT>
</DOC>
