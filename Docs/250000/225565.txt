<DOC>
<DOCNO> 225565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo23.html </URL>
<DATE> 2004/03/25/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Galatasaray, deplasman fobisine son vermek istiyor... 
</HEADLINE>
<TEXT>

     Gheorghe Hagi yönetimindeki ilk sınavını yarın Samsunspor deplasmanında verecek olan Galatasaray, uzun süredir dış sahada maç kazanamıyor. 
     Sarı-kırmızılılar, 17 Ekim 2003 tarihinde Çaykur Rizespor'la deplasmanda yaptığı 9. hafta maçından 1-0 galip ayrılmalarının ardından, rakip sahada istediği sonuçlara ulaşmayı başaramadı. 
     Yaklaşık 5 aydır rakip sahada kazanamayan Galatasaray, ligdeki son 8 deplasman maçında ise 4 beraberlik, 4 yenilgi alarak hanesine ancak 4 puan yazdırabildi. 
     Şampiyonluk yarışına dış saha maçlarında aldığı başarısız sonuçlarla veda eden sarı-kırmızılı ekip, deplasmanda bu dönemde attığı 8 gole karşılık, kalesinde 13 gol gördü ve toplam 20 puan kaybetti. 
     
     HASRET MAÇLARI 
     Galatasaray'ın deplasmanda galip gelemediği son 8 lig maçında aldığı sonuçlar şöyle 
     Beşiktaş - Galatasaray.......... 0 - 0. 
     Denizlispor - Galatasaray....... 2 - 1. 
     İstanbulspor - Galatasaray...... 3 - 1. 
     Elazığspor - Galatasaray........ 2 - 2. 
     Diyarbakırspor - Galatasaray.... 0 - 0. 
     Gençlerbirliği - Galatasaray.... 2 - 2. 
     Fenerbahçe - Galatasaray........ 2 - 1. 
     Akçaabat Sebatspor - Galatasaray 2 - 1. 
     
</TEXT>
</DOC>
