<DOC>
<DOCNO> 212702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sondun14.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da seçmen Chirac'tan bıktı 
</HEADLINE>
<TEXT>

     Fransa'da yapılan bir kamuoyu araştırması, seçmenlerin, Cumhurbaşkanı Jacques Chirac'ın 2007 yılında 3. kez aynı göreve seçilmesine destek vermediğini ortaya koydu. 
     Ipsos kamuoyu araştırma merkezi tarafından yapılan ankete göre, seçmenlerin yüzde 45'i, İçişleri Bakanı Nicolas Sarkozy'nin 2007 yılında yapılacak cumhurbaşkanlığı seçimleri için daha iyi bir aday olacağını düşünürken, Chirac'ın adaylığını destekleyenlerin oranı yüzde 29'da kaldı. 
     Merkez sağ seçmenler arasında Sarkozy'nin cumhurbaşkanlığı için adaylığını koymasını destekleyenlerin oranının yüzde olduğu belirtilen araştırmada, bu oranın aşırı sağın da desteğiyle yüzde 62'ye kadar çıktığı hatırlatıldı. 
     Sarkozy'nin, son haftalar içinde basına yaptığı açıklamalarda, gelecek cumhurbaşkanlığı seçimlerinde adaylığını koyacağını ima etmesi, İçişleri Bakanı ile Chirac arasında soğuk rüzgarların esmesine neden olmuştu. 
     Fransız siyasi gözlemciler, 'iktidar partisinin liderliğini yapan eski başbakanlardan Alain Juppe'nin, 18 ay tecilli hapis cezasıyla birlikte, seçme ve seçilme hakkını kaybetmesinin, Sarkozy'yi merkez sağda tek ciddi cumhurbaşkanı adayı konumuna getirdiği'' yorumunu yapıyorlar. 
     
</TEXT>
</DOC>
