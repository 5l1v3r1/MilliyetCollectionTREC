<DOC>
<DOCNO> 245200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/spor/axspo01.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıp ettin Luce 
</HEADLINE>
<TEXT>


Beşiktaş'tan ayrılan Rumen hoca, Rus basınına şok edici açıklamalar yaptı. Lucescu, "Fenerbahçe'yi kulağından tutup şampiyon yaptılar. Tanrı'ya şükür k bus bitti" dedi 

CENK BAŞLAMIŞ Moskova 


Yine Çavuşesku dedi 
SİYAH - Beyazlı kulüple yollarını ayırıp, Ukrayna'nın Shakhtar Donetsk takımına giden Mircea Lucescu, Rus Sport Ekspress Gazetesi'ne Türkiye ve liglerle ilgili sert açıklamalar yaptı. Rumen çalıştırıcı, Türkiye'de çok tartışılan Çavuşesku benzetmesini yeniden yaparak, "Steau Bükreş sürekli şampiyon oluyordu. Çünkü iktidar bunu istiyordu. Türkiye'de bunları hatırladım" dedi. 

2.5 ay önce anlaşmış 
BAZI güçlerin Fenerbahçe'yi kulağından tutup şampiyon yaptığını iddia eden Lucescu'nun, şu sözlerine yer verildi "Kariyerimin en kötü dönemini yaşadım. Tanrı'ya şükür k bus bitti. Yapılanları unutmam çok zor." Bu arada Lucescu'nun, Shakhtar ile 2.5 ay önce anlaştığı ancak Başkan Ahmetov'un ricası üzerine bunu açıklamadığı bildirildi. 

Çağdaş'tan imza 

Beşiktaşlı oldu 
UZUN bir süre Galatasaray ile flört ettikten sonra Beşiktaş'ı seçen Çağdaş dün Siyah - Beyazlı kulüple sözleşme imzaladı. Büyüklerinin önerisini dinlediğini belirten genç futbolcu, "Herkes en sorunsuz takımın Beşiktaş olacağını söyledi. Ben de bu önerileri dinleyip, imzayı attım. Gönlüm de buradaydı. Zago'yu kesinlikle aratmayacağım" diye konuştu. 

Tayfur başladı 
SİYAH-Beyazlı kulübün emektar ismi Tayfur Havutçu, menajer-futbolcu olarak resmen göreve dün başladı. Yıldız oyuncu, Kıvanç Oktay ile birlikte Çağdaş imza töreninde hazır bulundu. Tayfur, "Başkan ve yönetime beni böyle bir onurlu göreve layık gördükleri ve güvendikleri için teşekkür ediyorum. Yeni hocamızla Alman olduğu için çok iyi anlaşacağım" dedi. 

Görev dağılımı 
BEŞİKTAŞ'TA Yıldırım Demirören yönetimi görev dağılımı yaptı. İkinci başkanlığa Murat Aksu, genel sekreterliğe Kenan Öner, futbol şubesinden sorumlu asbaşkanlığa Kıvanç Oktay, saymanlığa Can Akın Çağlar, kulüp ve basın sözcülüğüne de Reha Muhtar getirildi. İstifa eden Koray Büyükasar'ın yerine ise Kenan Öner'in atanması kararlaştırıldı. 

Almanya randevusu 
BAŞKAN Yıldırım Demirören ve Futbol Şubesi Sorumlusu Kıvanç Oktay'ın, bugün Almanya'da Mattheaus ile bir araya gelip, transferlerle ilgili değerlendirme yapacakları öğrenildi. Bu arada Macar Futbol Federasyonu, Milli Takım'ın başında bir ayını bile doldurmadan Beşiktaş'a gitmeye hazırlanan Mattheaus'a tepki gösterdiği öğrenildi. 

Mustafa geliyor 
BEŞİKTAŞ, futbol hayatını Almanya'da sürdüren Fenerbahçe'nin eski oyuncularından Mustafa Doğan ile anlaştı. Futbol Şube Sorumlusu Kıvanç Oktay, kulübün internet sitesinden yaptığı açıklamada, "Transfer bizde her gün devam eder. Mustafa Doğan ile 1 yılı opsiyonlu 3 yıllığına anlaştık. Yarın bugün bir sürprizimiz daha olacak" ifadelerini kullandı. 

Tarih satışa çıkarıldı 
BEŞİKTAŞ'TA İnönü Stadı'nın çimleri artık satılık. Siyah - Beyazlı takımın birçok zaferine ve şampiyonluklarına şahit olan çimlere, taraftarların büyük ilgi gösterdiği açıklandı. Bu arada stadın altından geçen boruların kaldırılması için çalışmalar da yoğun bir şekilde sürüyor. 




</TEXT>
</DOC>
