<DOC>
<DOCNO> 248546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonyas13.html </URL>
<DATE> 2004/06/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İngiliz bilim adamları insan embriyosu kopyalamak için başvurdu 
</HEADLINE>
<TEXT>

     İngiliz bilim adamlarının, tıbbi araştırma amacıyla insan embriyosu kopyalamak için başvuruda bulunduğu bildirildi. 
     Newcastle Üniversitesi'nden bir grup bilim adamı, İnsan Dölleme ve Embriyoloji Yönetimi'ne, tıbbi araştırmalarda kullanmak üzere insan embriyosu kopyalama lisansı almak için başvuruda bulunduklarını söyledi. Bilim adamları, insan embriyosundan kök hücreler elde ederek, tıbbi araştırmalarda kullanmak istediklerini ifade ettiler. 
     Bilim adamları, insan embriyosundan ensülin üretme hücreleri elde ederek, şeker hastalarına nakletmeyi ümit ettiklerini belirtiler. 
     İnsan Dölleme ve Embriyoloji Yönetimi ise araştırma komitesinin bugün toplanarak, bilim adamlarının başvurusunu görüşeceğini, ancak açıklamanın hemen yapılmayacağını bildirdi. 
     İngiltere, 2001 yılında tedavi amaçlı kopyalamaya izin veren ilk ülke olmuştu. İngiliz bilim adamlarının insan embriyosu kopyalamak için, henüz bu konuda onay vermeyen İnsan Dölleme ve Embriyoloji Yönetimi'nden lisans almaları gerekiyor. 
     
</TEXT>
</DOC>
