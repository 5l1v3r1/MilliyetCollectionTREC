<DOC>
<DOCNO> 230921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun67.html </URL>
<DATE> 2004/04/13/ </DATE>
<TIME> 20.18 </TIME>
<AUTHOR>  </AUTHOR>
<HEADLINE>
Avusturya'da Paskalya'daki tarfik kazalarında 6 kişi öldü. 
</HEADLINE>
<TEXT>

     Avusturya'da okulların tatil edildiği 10 günlük paskalya yortusunda sadece ''Aşağı Avusturya'' eyaletinde meydana gelen trafik kazalarında 6 kişinin öldüğü, 50 kişinin yaralandığı bildirildi. 
     Okulların tatili nedeniyle çok sayıda ailenin çocuklarıyla birlikte ülke içinde veya komşu ülkelerdeki tatil beldelerine gittiklerini anımsatan polis yetkilileri, paskalya yortusunun başlangıcı ile son günü şehirlerarası yollarda trafiğin yoğunlaştığını ve çok sayıda trafik kazası meydana geldiğini bildirdiler. 
     Aşağı Avusturya eyaletinde meydana gelen kazalarda toplam 6 kişinin hayatını yitirdiğini, 50 kişinin ise yaralandığını belirten içişleri bakanlığı yetkilileri, kazalara çoğunlukla alkollü araç kullanan gençlerin neden olduğunu söylediler. 
     İçişleri Bakanlığı'ndan yapılan açıklamada, geçen yılki paskalya yortusu sırasında ise Avusturya yollarında 400 trafik kazası meydana geldiği, 15 kişinin öldüğü, 465 kişinin ise yaralandığı bildirildi. 
     
</TEXT>
</DOC>
