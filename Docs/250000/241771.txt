<DOC>
<DOCNO> 241771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sontur18.html </URL>
<DATE> 2004/05/21/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Karamehmet, Bilgin, Çağlar'a ''Bankalar Kanunu'na muhalefet''ten dava 
</HEADLINE>
<TEXT>

     Pamukbank'tan kullandırılan kredilere ilişkin Mehmet Emin Karamehmet, dönemin 2 Pamukbank yöneticisi ve Dinç Bilgin ile Cavit Çağlar hakkında, ''Bankalar Kanunu'na muhalefet'' ettikleri iddiasıyla dava açıldı. 
     İstanbul Cumhuriyet Başsavcılığı'nca hazırlanan iddianamede, Bankacılık Düzenleme ve Denetleme Kurumu'nca BDDK , Pamukbank T.A.Ş'nin zarara uğratıldığı gerekçesiyle şikayette bulunulduğu belirtildi. 
     İddianamede, bu şikayette, o dönem Çukurova grubunun sahibi olduğu Pamukbank T.A.Ş tarafından Dinç Bilgin ve Cavit Çağlar grupları firmalarına kullandırılan krediler ile Etibank A.Ş. tarafından Çukurova grubu firmalarına aynı tarihler arasında kullandırılan kredilerin tarih, tutar, vade ve faiz oranı açısından örtüştüğünün ifade edildiği anlatıldı. 
     İddianamede, 25'er milyon dolar tutarında kredinin karşılıklı olarak sağlandığı öne sürüldü. 
     Aynı iddianamede, Mehmet Emin Karamehmet ile Pamukbank'ta dönemin yöneticileri olan Osman Berkmen ve Orhan Emirdağ'ın yanı sıra Dinç Bilgin ve Cavit Çağlar'ın, 4389 sayılı Bankalar Kanunu'nun 22 3. maddesi uyarınca cezalandırılması istendi. 
     
</TEXT>
</DOC>
