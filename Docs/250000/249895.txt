<DOC>
<DOCNO> 249895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun20.html </URL>
<DATE> 2004/06/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Blair kesin konuştu Türkiye AB'ye üye olacak 
</HEADLINE>
<TEXT>

     İngiltere Başbakanı Tony Blair, Türkiye'nin AB üyeliği konusunda kesin konuştu. Blair, "Şimdi 25 üyeli bir Avrupa'yla karşı karşıyayız. Önümüzdeki bir kaç yılda 28 ülke olacağız. Türkiye de Avrupa Birliği'ne üye olacak" dedi Tony Blair, Brüksel'de Avrupa Birliği'nin ilk anayasasının onaylandığı zirve ardından İngiliz Yayın Kurumu BBC'ye yaptığı açıklamalar sırasında Türkiye'nin AB üyeliğine de değindi. 
     İngiltere'nin Avrupa konusundaki vizyonunun gitgide daha fazla güç kazandığını savunan Blair, anayasanın imzalanmasını eleştirenlere karşı bunun Avrupa'nın geleceği için hayati olduğunu söylerken, Türkiye'nin üyeliğinden de bir olasılık olarak değil, kesin bir ifadeyle söz etti. 
     Blair şunları söyledi 
     "Şimdi 25 üyeli bir Avrupa'yla karşı karşıyayız. 
     Önümüzdeki bir kaç yılda 28 ülke olacağız. Türkiye de Avrupa Birliği'ne üye olacak. Böyle bir dönemde Avrupa değişirken İngiltere'nin Avrupa konusundaki tavrına destek büyürken Avrupa Birliği'nden çıkmak ya da karar süreçlerinden kendimizi dışlatmak son derece saçma bir hareket olur." Avrupa Birliği'nin iki farklı düzlemde işleyeceği ve İngiltere'nin etkisiz kalacağı gibi bir beklentinin de haksız olduğunu savunan Blair, şöyle konuştu 
     "Halihazırda son derece hayal kırıcı bulduğum nokta şu 
     Avrupa'nın yeni ülkeleri, Sovyet hükmünden çıkmış olan ülkeler ve Türkiye gibi birliğe daha sonra katılacak gelişmekte olan demokrasiler, anayasanın ulus devletler için bir anayasa olması gerektiği, federal bir süper devlet anayasası olmaması gerektiği konusunda İngiltere'nin düşüncelerini paylaşıyorlar." 

     
</TEXT>
</DOC>
