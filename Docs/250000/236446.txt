<DOC>
<DOCNO> 236446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sondun39.html </URL>
<DATE> 2004/05/01/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Arap Birliği'nden Iraklı esirlere kötü muameleye büyük tepki... 
</HEADLINE>
<TEXT>

     Arap Birliği Genel Sekreteri Amr Musa, Iraklı esirlerin Amerikan askerleri tarafından kötü muamele görmesinin ''kendisini şoke ettiğini'' belirtti. 
     Arap Birliği tarafından yayımlanan açıklamada, televizyon kanallarında yayınlanan görüntüler ''utanç verici'' olarak nitelendirildi. 
     Açıklamaya göre Musa, ''insanlık onurunu zedeleyen ve insan haklarına aykırı bu olaydan iğrendiğini'' ifade etti, ''üstelik bu eylemlerin özgürlüğü ve insanlık onurunu koruduğunu söyleyen güçler tarafından yapıldığına'' işaret etti. 
     Arap Birliği açıklamasında, Irak'ta ABD liderliğindeki koalisyondan başka ihlaller olup olmadığının anlaşılması için soruşturma açması da istendi. 
     Amerikan CBS televizyonunun, Amerikan askerlerinin kötü muamele uyguladığı Iraklı esirlerin fotoğraflarını yayımlaması dünya genelinde tepkiyle karşılanmıştı. 
     
</TEXT>
</DOC>
