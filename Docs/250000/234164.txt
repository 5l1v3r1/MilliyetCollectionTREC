<DOC>
<DOCNO> 234164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonsiy04.html </URL>
<DATE> 2004/04/23/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İnfaz yasasında değişiklik... Erdoğan "Değerlendirmeye açık bir konu" 
</HEADLINE>
<TEXT>

     Başbakan Recep Tayyip Erdoğan, İnfaz Yasası ile ilgili değişiklik tartışmalarını, ''değerlendirmeye açık bir konu'' olarak değerlendirdi. 
     Erdoğan, TBMM'deki makam odasından ayrılırken gazetecilerin bayramını kutladıktan sonra sorularını yanıtladı. 
     CHP'nin İnfaz Yasası Değişikliği için yasa teklifi vereceğini hatırlatarak, ''buna nasıl yaklaşırsınız '' diye soran gazeteciyi Erdoğan, şöyle yanıtladı 
     ''Henüz böyle bir şey görüşmedik. Bunu tek başıma değerlendirmem yanlış olur. Ancak, arkadaşlarımızla beraber değerlendirebiliriz. Değerlendirmeye açık bir konu.'' Erdoğan, Kıbrıs'ta yarın yapılacak referandumla ilgili soruya karşılık, akşam bir televizyon kanalında progarama çıkacağını bildirerek, ''orada görürsünüz'' dedi. 
     Başbakan Erdoğan, Şeref Holü'nden geçerken çocuk resim ve fotoğraflarından oluşan ''elçiler'' adlı serginin de bir bölümünü gezdi. Sergiyi nasıl bulduğunu soran bir görevliye Erdoğan, ''çok farklı bir sergi'' karşılığını verdi. Erdoğan, sergideki fotoğraf ve resimler hakkında yetkililerden bir süre bilgi aldı. 
     
</TEXT>
</DOC>
