<DOC>
<DOCNO> 241745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo29.html </URL>
<DATE> 2004/05/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Marsilya, Pierre Collina'yı şikayet edecek 
</HEADLINE>
<TEXT>

     Marsilya Kulübü Başkanı, Christophe Bouchet, UEFA Kupası finalinde kaleci Barthez'e kırmızı kart gösteren hakem Pier Luigi Collina'yı, UEFA'ya şikayet etmeye hazırlanıyor. 
     Collina'yı UEFA'ya şikayet edeceklerini belirten Marsilya Başkanı Christophe Bouchet, "maçı UEFA Başkanı Lenard Johansson ile yan yana izliyordum. Kırmızı kart ve penaltı kararını görünce o da şaşkına döndü. Bu bir hakem takdiri değil resmen maçın bitiş düdüğü gibi birşeydi. Collina ayrıca İspanyol oyunculara hem maçtan önce hem de sonra aşırı yakın davrandı. Hatta Carboni'yi öptü bile. Carboni de ona maçtan sonra formasını hediye etti. Tüm bu yaşananları UEFA'ya rapor edip Collina hakkında şikayette bulunacağız" dedi. 
     Barthez rakibine ceza sahası içerisinde yaptığı faul sonrası 45 üçüncü dakikada kırmızı kart görmüş ve 10 kişi kalan Marsilya, Valencia'ya 2-0 yenilmişti. 

     
</TEXT>
</DOC>
