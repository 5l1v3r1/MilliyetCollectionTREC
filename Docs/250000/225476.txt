<DOC>
<DOCNO> 225476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/soneko13.html </URL>
<DATE> 2004/03/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Sanayi üretimi son çeyrekte yüzde 10.8 arttı... 
</HEADLINE>
<TEXT>

     Sanayi üretimi, 2003 yılının Ekim, Kasım, Aralık aylarını kapsayan son çeyreğinde, önceki yılın aynı dönemine göre yüzde 10.8 artış gösterdi. 
     Devlet İstatistik Enstitüsü DİE , 2005 önemli sanayi maddesinin üretim bilgilerinden oluşan 1997 bazlı üç aylık sanayi üretim endeksi, 2003 yılının dördüncü dönem sonuçlarını açıkladı. 
     Buna göre 2003 yılının son çeyreğinde üretim, madencilik sektöründe yüzde 3.5, imalat sanayi sektöründe yüzde 11.2, elektrik, gaz ve su sektöründe yüzde 8.4 oranında arttı. 
     Sanayi üretimi, Ekim, Kasım, Aralık aylarını kapsayan 2003 yılının son çeyreğinde yüzde 10.8 oranında artarken, üretim artışı 2003 yılı 12 aylık ortalamalarına göre ise yüzde 8.8 düzeyinde gerçekleşti. 
     Buna göre 2003 yılı 12 aylık ortalamalara göre üretim artışı, önceki yılla karşılaştırıldığında üretim, imalat sanayi sektöründe yüzde 9.4, elektrik, gaz ve su sektöründe yüzde 8.5 oranında artarken, madencilik sektöründe yüzde 3.4 azaldı. 
     Geçen yıl toplam sanayi sektöründe yüzde 8.8 olan 12 aylık ortalamalara göre üretim artışı sektörel bazda incelendiğinde ise devlet sektöründe yüzde 4.5 azalış gösterirken, özel sektör yüzde 13.3 oranında arttı. 
     Aynı dönemde, imalat sanayinde devlet sektöründe yüzde 2.1, özel sektörde yüzde 11.1, madencilik sanayiinde özel sektörde yüzde 5.4 artış yaşandı. 
     
     2003 YILININ SON ÇEYREĞİ 

     Sanayi üretimi, 2003 yılının Ekim, Kasım, Aralık aylarını kapsayan son çeyreğinde ise önceki yılın aynı dönemine göre yüzde 10.8 artış gösterdi. 
     Üretim artışı 2003 yılının ilk çeyreğinde yüzde 9,5, ikinci 3 aylık dönemde yüzde 4.6, üçüncü döneminde de yüzde 10.4 olmuştu. 
     Son çeyrekte yaşanan yüzde 10.8'lik üretim artışı sektörel bazda incelendiğinde, üretim devlet sektöründe yüzde 4.1 azalırken özel sektörde yüzde 15.6 artış yaşandı. 
     Aynı dönemde, sektörel bazda üretim, imalat sanayinde devlette yüzde 1.9, özel sektörde yüzde 13.4, madencilik sektöründe devlette yüzde 4.7, özel sektörde yüzde 0.2 arttı. 
     Elektrik, gaz ve su sektöründe üretim devlette yüzde 26.9 azalırken, özel sektörde yüzde 51.7 artış görüldü. 
     
     İKTİSADİ FAALİYET KOLLARINA GÖRE 

     Bu arada iktisadi faaliyet kollarına göre, imalat sanayinde 2003 yılının 4. döneminde en yüksek üretim artışı, yüzde 125 ile büro muhasebe bilgi işlem makinaları imalatı, yüzde 54.1 ile taşıt araçları ve karoseri imalatı, yüzde 30.8 ile radyo, TV haberleşme cihazları imalatı, yüzde 22.1 ile makina ve techizat imalatı, yüzde 18 ile basım ve yayım imalatı, yüzde 15.5 ile plastik-kauçuk ürünleri imalatı, yüzde 14.5 ile derinin işlenmesi, bavul çanta imalatında görüldü. 
     Aynı dönemde, tütün ürünleri imalatı yüzde 10.4, tekstil ürünleri imalatı yüzde 0.6, diğer ulaşım araçları imalatı yüzde 48.8 azaldı, 
     
</TEXT>
</DOC>
