<DOC>
<DOCNO> 207531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/soneko33.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki soğuk hava petrol fiyatlarını vurdu... 
</HEADLINE>
<TEXT>

     ABD'de kutup soğuklarının artırdığı petrol fiyatları, 1975 yılından bu yana en düşük düzeylerinde seyretmesine rağmen, ülkenin, ham petrol stoklarını daha da azaltacağı endişesinden ötürü, Irak savaşı sonrasının rekorunu kırdı. 
     New York Borsası'nda Batı Teksas türü ham petrolün varil fiyatı önce 60 sent birden artışla Mart ayından bu yanaki en yüksek düzey olan 34 dolar 63 sente fırladıktan sonra 34 dolar 58 sentte durdu. 
     Londra borsasında Brent ham petrolünün varil fiyatı 62 sent artışla 31 dolar 70 sente çıkarak, son dokuzbuçuk ayın rekoru olan 31 dolar 80 sente çok yaklaştı. 
     Borsacılara göre, yatırım fonlarının petrol fiyatlarının seyrini daha fazla alımlar için işaret olarak okumaları halinde, yükselişler de ivme kazanabilecek. 
     ABD'nin bilhassa kuzeydoğu kesimlerini pençesine alan aşırı soğuklar, fuel-oil ve doğalgaz ile diğer tür ısınma amaçlı akaryakıta talebi artırdı. 
     ABD Doları'nın zayıflığı, Petrol İhraç Eden Ülkeler Teşkilatı'nın OPEC daha yüksek fiyat düzeylerini korumak için bu durumu gerekçe göstermesi, dolar dışındaki yatırımlara yönelenlerin petrol ve alakalı yatırım araçlarına yönelmeleri de fiyatları yükseltti. 
     Petrol fiyatları geçen yıl nominal bazda son 20 yılı aşkın sürenin en yüksek artışlarını kaydetse de dolar, euro karşısında yüzde 17, Japon Yeni karşısında yüzde 10 değer kaybetti. Dolar bu yıl önemli para birimleri karşısında bu yıl yeni düşüş rekorları kırdı. 
     OPEC, 10 Şubat'da Cezayir'de toplanıp üretim politikasını görüşecek, ABD de fiyat artışlarına rağmen, küçük miktarlı alımlardan ibaret olup, piyasaları etkilemeyeceğine inandığından ötürü, stratejik petrol rezervleri için alımlarına devam edecek. 
     
</TEXT>
</DOC>
