<DOC>
<DOCNO> 223898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/ekonomi/eko07.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TT TİM'in yönetim yapısı belirlendi... 
</HEADLINE>
<TEXT>

   Aria - Aycell birleşmesiyle oluşan TT TİM'in yönetim kurulu belli oldu. Yeni yönetimde Türk Telekom ve TİM 4, İş Bankası ise 2 üye bulunduracak 
   
   Aycell ve Aria'nın birleşmesi sonucu 19 Şubat'ta kurulan TT TİM Türk Telekom Telecom Italia Mobile İletişim Hizmetleri'nin organizasyon yapısı belirlendi. 
   Firmadan yapılan açıklamada, yeni şirketin Genel Müdürü'nün Cahit Paksoy olduğu bildirildi. Açıklamaya göre, şirketin Yönetim Kurulu Başkanı Roberto Pellegrini, olacak. TT TİM'in 10 kişilik Yönetim Kurulu'nda, Cahit Paksoy, Erkan Topal, Osman Yıldırım Coşkun ve İsmet Yılmaz Türk Telekom'u, Başkan Pellegrini ve Başkan Yardımcısı Giuseppe Farina ile Marco De Benedetti, Nicola Verdiccho TİM'i, Caner Çimenbiçer ve Mahmut Magemizoğlu da İş Bankası Grubu'nu temsil edecek. 
   Şirketin organizasyon yapısında, Tayfun Çataltepe Network'ten, Esat Göktekin Dinçerler Satış ve Pazarlama'dan, Paşa Yaşar Hukuk ve Regülasyon'dan, Fabrizio Mambrini Mali İşler'den, Antonino Ruggiero Bilgi İşlem'den, ve Cherubina Habetswallner İnsan Kaynakları'ndan Sorumlu Genel Müdür Yardımcılığı görevlerine getirildi. 
   
   
</TEXT>
</DOC>
