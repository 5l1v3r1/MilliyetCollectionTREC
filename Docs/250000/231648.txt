<DOC>
<DOCNO> 231648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/soneko11.html </URL>
<DATE> 2004/04/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Çin'de rekor büyüme... 
</HEADLINE>
<TEXT>

     Çin ekonomisi, yılın ilk çeyreğinde yüzde 9.7 oranında bir büyüme kaydetti. 
     Çin Ulusal İstatistik Bürosu'ndan yapılan açıklamada, artan iç talep ve yatırım nedeniyle, Gayri Safi Yurtiçi Hasıla'nın GSYİH , 328 milyar dolar olarak gerçekleştiği kaydedildi. 
     İnşaat sektörüne yapılan yatırım ile fabrika ekipmanlarının, geçen yılın aynı dönemine oranla yüzde 43 oranında artış gösterdiği ifade edildi. 
     Daha önce yüzde 9.2 olarak tahmin edilen beklentileri bile aşan bu ekonomik büyümenin, özellikle inşaat sektörü yatırımlarından kaynaklandığı belirtiliyor. 
     Geçen yıl yüzde 9.1 büyüyen Çin ekonomisi, 2002 yılında da yüzde 8 oranında büyüme kaydetmişti. 
     Çin, bu yıl yüzde 7 civarında bir büyüme hedefliyor. 
     
     REKOR ORANLI BÜYÜMEDEN ÇİN DE KAYGI DUYUYOR 
     Bütün bu gelişmeler, normal bir ülkeyi sevindirecek gelişmeler olarak görülürken, Çin bu rekor oranlı büyümeden kaygı duymaya başladı. 
     Ekonominin aşırı hızlı büyümesinin enflasyonu azdırabileceğinden çekinen Çin yönetimi, önlemler almaya da başladı. 
     Çin Merkez Bankası, kredi açan ticari bankaların mali rezerv yükümlülüklerini arttırarak, bu bankaların kredi açma imkanlarını da daralttılar. 
     
</TEXT>
</DOC>
