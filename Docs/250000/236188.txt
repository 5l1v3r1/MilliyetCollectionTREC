<DOC>
<DOCNO> 236188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/soneko30.html </URL>
<DATE> 2004/04/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Euro bölgesinde enflasyon arttı... 
</HEADLINE>
<TEXT>

     Sıtkı Uluç bildiriyor 

AB istatistik kurumu Eurostat, 12 üye ülkenin oluşturduğu euro alanında yıllık enflasyon oranının, son bir ayda yüzde 1,7'den yüzde 2'ye çıktığını bildirdi. 
     Nisan sonunda euro alanında yıllık enflasyonu yüzde 2 olarak belirleyen Eurostat, son bir ayda en önemli yıllık enflasyon artışlarının yüzde 1,1'den yüzde 1,6'ya geçişle Almanya'da ve yüzde 1'den yüzde 1,9'a geçişle Belçika'da kaydedildiğini belirtti. 
     Nisan sonu değerlendirmelerinin ayrıntılı rakamları ise gelecek haftalarda açıklanacak. 
     Eurostat, Mart sonunda açıkladığı verilerde, AB üyesi 15 ülkede yıllık ortalama enflasyon oranının yüzde 1,5, ortak para birimi euro alanına giren 12 ülkede enflasyon ortalamasının yüzde 1,7 olduğunu bildirmişti. 
     Eurostat'ın verilerine göre, Mart sonu itibarıyla üye ülkelerde yıllık enflasyon oranları şöyle 
     Finlandiya eksi binde 4 , İsveç ve Danimarka binde 4 , Belçika yüzde 1 , Almanya yüzde 1,1 , Hollanda yüzde 1,2 , İngiltere yüzde 1,3 , Avusturya yüzde 1,5 , İrlanda yüzde 1,8 , Fransa yüzde 1,9 , Lüksemburg yüzde 2 , İspanya ve Portekiz yüzde 2,2 , İtalya yüzde 2,3 , Yunanistan yüzde 2,9 . 
     
</TEXT>
</DOC>
