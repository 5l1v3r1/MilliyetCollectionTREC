<DOC>
<DOCNO> 212998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/siyaset/siy03.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık gitti kayırma bitti 
</HEADLINE>
<TEXT>

   Eski Bakan Durmuş, damacana sulara kendi başkanı olduğu vakıftan güvenlik bandı satın alınıp konulmasını şart koşmuştu 
      Aydın Hasan 

   
   Eski Sağlık Bakanı Osman Durmuş'un başkanlığını yaptığı Türk Sağlık Eğitim Vakfı Türk - Sev , ardındaki siyasi gücü kaybetmesinin ardından, üç yıl önce tanesini 30 bin liradan sattığı damacana sularındaki hologramlı güvenlik bandını shrink şimdi 8 bin liradan pazarlamaya çalışıyor. 
   Damacana suları için getirilen hologram, Durmuş'un, bakanlık döneminde kurduğu vakfa, siyasi gücünü kullanarak önemli bir rant sağladığını ortaya koydu. Durmuş, bakan olduğu dönemde Türk - Sev Vakfı'nı kurdu ve başkanı oldu. Bakanlık yetkisini kullanan Durmuş, hologramlı güvenlik bandı satma yetkisini de bir genelgeyle vakfa devretti. Vakıf bu yolla, yaklaşık 18 trilyon liralık piyasada tekel haline geldi. 
   
   30 binden 8 bine 
   Türk - Sev, 1991'de, shrinkleri, "30 bin lira KDV" üzerinden su üreticilerine satmaya başladı. Su üreticileri, zorunluluk getirildiği için shrinkleri bu fiyattan almak zorunda kaldı. AKP hükümetinin kurulmasından sonra Sağlık Bakanlığı zorunlu shrink uygulamasını durdurdu. Bunun üzerine vakıf, 3 yıl önce 30 bin liradan sattığı shrinkleri, firmalara gönderdiği yazıyla 15 bin liraya düşürdüğünü ilan etti. 
   Deposunda 18 milyon adet hologramlı shrink kalan vakıf, daha sonra fiyatı 8 bin liraya kadar düşürdü. 
   
   
   
</TEXT>
</DOC>
