<DOC>
<DOCNO> 230017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur24.html </URL>
<DATE> 2004/04/09/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İstanbul saldırıları... Engin Vural, savcılıktan serbest kaldı... 
</HEADLINE>
<TEXT>

     İstanbul'da 15 ve 20 Kasım 2003 tarihlerindeki bombalı saldırılarla ilgili soruşturma kapsamında aranırken teslim olan ve DGM'ye sevk edilen Engin Vural, serbest kaldı. Alınan bilgiye göre, soruşturma çerçevesinde gözaltına alınan bir zanlının ifadesinde adı geçtiği gerekçesiyle aranan ve kendiliğinden emniyete gelen Engin Vural, sevk edildiği DGM Cumhuriyet Savcılığı'nca sorgulandı. Daha sonra mahkemeye sevk edilmesine gerek görülmeyerek serbest bırakılan Vural, askerlikle ilgili bir sorunu nedeniyle Üsküdar Askerlik Şubesi'ne götürüldü. 
     Vural'ın, 2000 yılında dil öğrenmek için Pakistan'a gittiğini ve burada yaklaşık 1 yıl kalarak İngilizce ve Arapça öğrendiğini söylediği belirtildi. 
     Engin Vural'ın, olaylara ilişkin soruşturma kapsamında daha önce tutuklanan bir zanlının da aralarında bulunduğu grupla 10 gün kadar bir evde kaldığını, Afganistan'a ise gitmediğini, herhangi bir örgüt kampında da bulunmadığını anlattığı belirtildi. 
     
</TEXT>
</DOC>
