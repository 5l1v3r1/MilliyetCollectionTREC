<DOC>
<DOCNO> 219119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/tv/ekran.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönemin özeti 
</HEADLINE>
<TEXT>

   TRT bu gece, Okan Uysaler imzalı "Issızlığın Ortasında" adlı diziyi ekrana getiriyor 
      TRT 1'de bu gece yeni bir dizi başlıyor "Issızlığın Ortasında"... Senaryosu, Cahit Berkay'ın yaptığı müzikleri ve yönetmeni ile önemli bir dizi. Okan Uysaler, Türk TV tarihinin en önemli yönetmenlerinden biri. "Parmak Damgası", "Gecenin Öteki Yüzü", "Dudaktan Kalbe", "Geçmiş Bahar Mimozaları", "Yıldızlar Gece Büyür" gibi dizileri yöneten Uysaler, şimdilerde özel TV'lerdekilerin çok ötesinde yapımlara imza attı. 
   Mehmet Eroğlu'nun aynı adlı romanından senaryolaştırılan dizi, Kıbrıs'ta savaşan, daha sonra İstanbul'a dönen eski eylemcinin yaşamından bir kesiti anlatıyor. Genç adamın arkadaşları, Kıbrıs'ta gözlerinin önünde ölmüştür. Bu şehir onun için yanlızlığın kendisidir. Dört bölümden oluşan dizinin başrollerinde Fikret Kuşkan ve Sevtap Parman oynuyor. 
   Mehmet Eroğlu'nun aynı adlı kitabı 12 Eylül döneminde sakıncalı bulunarak, dizinin yayınlanması beş yıl gecikmişti. Kitabın 1979 Milliyet Roman Yarışması'nda birinci olması da bir başka güzel tesadüf. 
   TRT 1 21.30 
   
   
   Neo'nun arayışı    Tüm zamanların en çok izlenen filmlerinden biri olan "Matrix", geceleri Neo adıyla "hacker"lık yapan bir bilgisayar programcısının, arayışını anlatıyor. Filmin en iyi kurgu, en iyi görsel efekt, en iyi ses, en iyi ses kurgusu dallarında dört Oscar'ı var. 
   KANAL D 19.50 
   
   Dizi günlüğü    Patron Kim Cem Davran ve Janset'in oynadıkları dizide Cem'in hapis yatan kayınpederi Şefik, firar eder ve soluğu Sibel'in evinde alır. ATV 19.50 
   Alacakaranlık Uğur Yüçel, Kenan İmirzalıoğlu ve Olgun Şimşek'li dizinin son bölümü tekrarlanıyor. Bu bölümde Emir'in elindeki Ferit ve Efe kurtarılıyor. SHOW TV 22.00 
   20.10 Çocuklar Duymasın STAR 
   20.30 Gurbet Kadını SHOW TV 
   21.30 Melekler Adası ATV 
   
   Barış sorun oluyor    Şevket Çoruh ve Başak Köklükaya'nın oynadıkları "Sultan Makamı"nda Barış, Asiye ile Sultan'ın arasına giriyor. Sultan Barış'ı saklandığı ahırda bulup eve getirir. Bahtiyar bu duruma bozulur. Asiye de Barış ile beraber yaşamak istemez ve Gülsüm'ün yanına gider. 
   SULTAN MAKAMI KANAL D 22.00 
   
   
</TEXT>
</DOC>
