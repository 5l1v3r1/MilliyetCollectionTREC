<DOC>
<DOCNO> 248775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonspo23.html </URL>
<DATE> 2004/06/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Nihat, 12 milyon Euro'ya Valencia'ya gidiyor... 
</HEADLINE>
<TEXT>

     Şenhan BOLELLİ bildiriyor 
İspanyol spor gazetesi Marca, Real Sociedad'ın, 12 milyon Euro karşılığında futbolcusu Nihat Kahveci'yi Valencia'ya önerdiğini savundu. 
     Marca'da yer alan haberde, Real Sociedad'ın Nihat'ı satma önerisine Valencia'nın sıcak baktığı ve değerlendirdiği belirtildi. 
     Bu sezonu şampiyon olarak noktalayan Valencia'nın Nihat'ı transfer değerini düşürmek için 1 ya da 2 futbolcusunu Real Sociedad'a vermeyi düşündüğü ifade ediliyor. 
     Valencia'nın geçen yaz da Türk futbolcuyu transfer etmek istediği, ancak Real Sociedad'ın Avrupa Şampiyonlar Ligi'nde oynayacak olmasından dolayı kapıları kapattığı söyleniyor. 
     Bu arada Real Sociedad'ın eski futbolcusu De Pedro'nun, İngiltere'nin Blackburn Rovers takımıyla 2 sezonluğuna anlaştığı açıklandı. 

     
</TEXT>
</DOC>
