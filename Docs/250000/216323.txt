<DOC>
<DOCNO> 216323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur07.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı sise teslim... 
</HEADLINE>
<TEXT>

     Bolu kent merkezi ve Bolu Dağı'nda etkili olan yoğun sis ulaşımı ve günlük yaşamı olumsuz etkiliyor. 
     Meteoroloji yetkilileri, sisin öğle saatlerinden sonra yerini kar yağışına bırakacağını belirterek, ''Bolu'da bugün akşam saatlerinde ve yarın etkili kar yağışı bekleniyor'' dediler. 
     Yoğun sisin etkili olduğu Ankara-İstanbul karayolunun Bolu Dağı kesiminde, görüş mesafesi 1 metreye kadar düştü. Görüş mesafesi azaldığı için sürücüler zor anlar yaşıyorlar. 
     Kent merkezinde de yoğun sis yaşamı etkiliyor. 
     Trafik ekipleri, sürücüleri sis lambaları ve farlarını yakmaları konusunda anonslarla, karakol ekipleri ise güzergahta yer alan ışıklı uyarı panolarında yer alan mesajlarla uyarıyorlar. 
     Yoğun sis nedeniyle çok sayıda maddi hasarlı trafik kazası meydana geldi. 
     
</TEXT>
</DOC>
