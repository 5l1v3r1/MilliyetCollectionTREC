<DOC>
<DOCNO> 242171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonspo18.html </URL>
<DATE> 2004/05/23/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Galatasaray Yıldıray biraz daha süre istedi... 
</HEADLINE>
<TEXT>

     Galatasaraylı yöneticiler, transfer çalışmalarında bulunmak üzere hafta içinde Avrupa seferine çıkacak. 
     Galatasaray Kulübü Futbol Şubesi Üyesi Fatih Gökşen, halen kadrolarında bulunan yabancı futbolculara çeşitli önerilerin geldiğini ifade ederek, ''Bu konuda taliplilerle görüşmeler sürüyor. Yurtdışında futbolcu arayışlarımız da sürüyor. Hafta içinde bu konuda çalışmalar yapmak üzere Avrupa'ya gideceğiz. Bu çalışmaların programı da yarın belirlenecek'' diye konuştu. 
     Yıldıray ile temasları tamamıyla koparmadıklarını da vurgulayan Gökşen, ''Kendisinden bize herhangi bir red kararı gelmedi. Kendisi yalnızca düşünmek için biraz daha süre istedi'' açıklamasını yaptı. 
     
</TEXT>
</DOC>
