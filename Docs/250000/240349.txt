<DOC>
<DOCNO> 240349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sontur22.html </URL>
<DATE> 2004/05/15/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
"Kız arkadaşıyla konuşmak" için sahte telefon kartı yaptı 
</HEADLINE>
<TEXT>

     Çorum'da, Avustralya'daki kız arkadaşıyla görüşmek için telefon kartlarının manyetik şeritlerini değiştirerek sahte telefon kartı hazırlayan bir kişi yakalandı. 
     AA muhabirinin aldığı bilgiye göre, İnönü Caddesi'nde ankesörlü bir telefondan sahte kartla görüşme yapıldığını tespit eden Türk Telekom yetkilileri, durumu polise bildirdiler. 
     Söz konusu yere gelen polis ekipleri, telefon kulübesinde görüşme yapan Bülent T'yi 25 , 19 adet sahte telefon kartı ve kart yapımında kullandığı malzemelerle ele geçirdiler. 
     Bülent T'nin ifadesinde, Avustralya'daki kız arkadaşıyla görüşmek için telefon kartlarının manyetik şeritlerini değiştirerek, sahte telefon kartı hazırladığını söylediği bildirildi. Bülent T'nin, kız arkadaşıyla görüşme yaparken yakalandığını itiraf ettiği de öğrenildi. 
     Polis yetkilileri, bu kişinin, ifadesinin tamamlanmasının ardından adli makamlara sevk edileceğini kaydettiler. 
     
</TEXT>
</DOC>
