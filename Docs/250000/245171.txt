<DOC>
<DOCNO> 245171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/guncel/gun09.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'NATO Vadisi'ne güvenlik izolasyonu 
</HEADLINE>
<TEXT>


Milliyet Gökyüzünde - MURAT ÖZTÜRK SERHAT OĞUZ İstanbul 

Türkiye'yi bir anda dünya gündemine oturtacak olan NATO Zirvesi, toplantıların yapılacağı ve liderlerin kalacağı otellerin yer aldığı vadideki hayatı deyim yerindeyse "donduracak". 28 - 29 Haziran tarihindeki zirveye 46 ülkeden 10 bine yakın konuğun gelmesi bekleniyor. Konuklar, Lütfi Kırdar Kongre Merkezi çevresindeki otellerde kalacak. Oluşacak bu vadide çok geniş güvenlik önlemleri alınırken, en büyük sıkıntıyı vadide ev ya da işyeri olanlar yaşayacak. Vadi sakinleri, valilikten alınacak özel kartlarla "hassas güvenlikli bölgeye" girebilecek. Vadide oturan bir İstanbullu, bölgedeki bir dükk n ya da lokantaya giderken bile özel kartını üzerinde bulunduracak. Bölgedeki üniversitelerde sınav tarihleri, zirveye göre belirlendi. Vadinin merkezindeki Gümüş Caddesi zirve boyunca araç ve yaya trafiğine kapalı olacak. Heyetler, bu alana otobüslerle taşınacak. Basın Merkezi de Taksim'de olacak. Aylar öncesinden zirveye hazırlanan güvenlik güçleri vadiyi ablukaya alacak. Yüksek binaların çatılarında keskin nişancılar 24 saat nöbet tutarken, bölge, hava, deniz ve karadan korunacak. Vadi çevresinde 30 bini aşkın polis görev yapacak. 


</TEXT>
</DOC>
