<DOC>
<DOCNO> 200692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur36.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'nda yoğun sis ve kar etkili... Sürücüler dikkat 
</HEADLINE>
<TEXT>

     Ankara-İstanbul karayolunun ''Bolu Dağı'' kesiminde yoğun sis ve kar yağışı ulaşımı olumsuz etkiliyor. 
     Bolu Dağı'nda sabah saatlerinden itibaren başlayan kar yağışı ve yoğun sis ulaşımı olumsuz etkilediği için Bolu Trafik Bölge Müdürlüğüne ait ekipler, tepe lambalarını yakarak, sürücülerin geçişine eşlik ediyorlar. 
     Bolu Trafik Bölge Müdürü İlhan Gündoğan, değişen hava şartlarını sürücülerin çok iyi takip etmesi gerektiğini belirterek, ''Sürücüler yola çıkmadan önce meteorolojiden hava şartları hakkında bilgi alsınlar. Hava durumuna göre araçlarında gerekli olan malzemeleri bulundursunlar. Bolu Dağı'ında etkili olan kar yağışı ve yoğun sis sürücüler için büyük bir tehlike oluşturuyor'' dedi. 
     Gündoğan, kar yağışının Bolu Dağı'ında yarın da etkili olmasının beklendiğine işaret ederek, sürücülerin sis lambaları ve farlarını yakmalarını istedi. 
     
</TEXT>
</DOC>
