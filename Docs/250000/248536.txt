<DOC>
<DOCNO> 248536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonyas03.html </URL>
<DATE> 2004/06/16/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fransa... Eşcinsel çiftin nikahını kıyan belediye başkanı açığa alındı 
</HEADLINE>
<TEXT>

     Rahmi Gündüz 

Fransa İçişleri Bakanlığı, hükümetin ve yargı organlarının şiddetli itirazına rağmen, geçen hafta eşcinsel iki erkeğin nikahını resmen kıyan belediye başkanının görevinin askıya alındığını açıkladı. 
     Açıklamada, aynı zamanda Yeşiller Partisi'nin önemli bir yöneticisi olan Noel Mamere'in, Begles Kasabası Belediye Başkanlığı görevinin askıya alındığı bildirildi. 
     ''Kendisine defalarca yapılan uyarılara rağmen, Mamere'nin yasalara karşı geldiği'' ifade edilen açıklamada, ''törenle eşcinsel çiftin nikahını kıyarak belediye başkanının ciddi bir suç işlediği'' bildirildi. 
     Adalet Bakanı Dominique Perben, daha önce yaptığı açıklamada, Fransa'da geniş yankı uyandıran bu evliliğin yasalar önünde geçersiz olduğunu söylemişti. 
     Mamere, nikahın iptal edilmesi halinde Avrupa İnsan Hakları Mahkemesi'ne AİHM başvuracağını açıklamıştı. 
     
</TEXT>
</DOC>
