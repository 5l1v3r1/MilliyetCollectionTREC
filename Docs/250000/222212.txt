<DOC>
<DOCNO> 222212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun36.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Papatya Hareketi'nin yeni başkanı Rutelli 
</HEADLINE>
<TEXT>

     İtalya'da merkez-sol muhalefeti simgeleyen Zeytin Ağacı ittifakı bünyesinde yer alan siyasi oluşumlardan Papatya Hareketi'nin yeni başkanı Roma'nın eski belediye başkanı Francesco Rutelli oldu. 
     Yaklaşık 1700 delegenin katıldığı, ilk kurultaydaki tek aday olan Rutelli, fiilen uzun süredir devam ettirdiği başkanlık görevini oybirliğiyle resmileştirmiş oldu. 
     Papatya Hareketi, Zeytin Ağacı ittifakı içinde yer alan Pierluigi Castagnetti başkanlığındaki İtalyan Halk Partisi PPI , Arturo Parisi başkanlığındaki Demokratlar, Clemente Mastella başkanlığındaki Avrupacı Demokratlar Birliği UDEUR ve Lamberto Dini başkanlığındaki İtalyan Yenilenmeciliği'nin birleşiminden oluşuyor. 
     
</TEXT>
</DOC>
