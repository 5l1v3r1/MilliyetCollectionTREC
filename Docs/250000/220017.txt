<DOC>
<DOCNO> 220017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun45.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'nin Sırbistan'daki gıda yardımına son veriliyor 
</HEADLINE>
<TEXT>

     BM Dünya Gıda ve Tarım Örgütü FAO , Sırbistan-Karadağ'da çatışmalar döneminde başlatılan gıda yardımına bu ay sonunda son verileceğini bildirdi. 
     Merkezi Roma'da bulunan FAO'dan yapılan açıklamada, Balkanlar'da patlak veren savaş sırasında göç etmek zorunda kalan ya da yoksullaşan halka yardım etmek için 11 yıl önce başlayan yardım çalışmalarının biteceği kaydedildi. 
     Açıklamada, FAO'nun Belgrad'daki bürolarının 31 Mart'ta kapatılacağı belirtilerek, kalan mülteci ve yerlerinden olan insanlara gıda yardımı görevini, Sırp hükümeti ve Birleşmiş Milletler Mülteciler Yüksek Komiserliği'nin BMMYK üstleneceği ifade edildi. 
     Yugoslavya'nın 1990'larda başlayan parçalanma sürecinde çıkan çatışmalar nedeniyle yüzbinlerce insan evlerinden ayrılmak zorunda kalmıştı. 
     FAO'nun, sadece 1999-2000 döneminde birçoğu Bosnalı, Hırvat ve Kosovalı olan 700 bin kişiye gıda yardımı yaptığı belirtildi. 
     
</TEXT>
</DOC>
