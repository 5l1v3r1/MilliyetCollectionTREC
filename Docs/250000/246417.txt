<DOC>
<DOCNO> 246417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/yasam/ayas.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zoru başardılar 
</HEADLINE>
<TEXT>


Hakk ri'de ev ev dolaşıp aileleri ikna eden bir avuç öğretmen, okullarındaki 130 öğrencinin 80'inin kız olmasını sağladı... 

BEHÇET DALMAZ Hakk ri DHA 

Kızların 'töre' gerekçesiyle yıllardır okula gönderilmediği Hakk ri'deki Cengiz Topel İlköğretim Okulu, zoru başarıp kız öğrenci sayısını 'patlattı'. 
Cengiz Topel İlköğretim Okulu, sekizi kadın 12 öğretmenin çabalarıyla, kızların okula gönderilmediği bölgede örnek okul oldu. Kadın öğretmenler Fatma Kahya, Yonca Yıldırım, Ayşen Fayaz, Emine Arı, Derya Demirel, Gözdegür Arık, Burcu Girginer ve Saliha Behet, erkek meslektaşlarıyla her hafta ailelerle birebir görüşerek kızlarını okula göndermesini istedi. 

Kadın öğretmenlerin zaferi 
Kadın öğretmenler, "Kızlarınız da okursa bizim gibi olur. Onları okula gönderin, geleceklerini sağlayın" sözleriyle aileleri bir bir ikna edip son 2 yılda birçok kızın okula başlamasına sağladı. Okulun bulunduğu Merzan Mahallesi'nde eğitim çağındaki tüm kızlar okullu oldu. 
Öğretmenler, "Çalışmalarımızı gelecek yıllarda da sürdüreceğiz. Gerekirse köylere gidip ailelerle görüşeceğiz" dedi. 
Şu anda tam 80'i kız 130 öğrencinin öğretim gördüğü okulun müdürü Yakup Hikmet Tatlı da, kız öğrencilerin büyük özveri gösterdiğini belirterek, "Başarı oranında da erkekleri geçtiler. Onların başarısı diğer kızlara örnek oluyor" diye konuştu. 


</TEXT>
</DOC>
