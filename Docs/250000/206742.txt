<DOC>
<DOCNO> 206742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sondun04.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 model motosikletler nefes kesti... 
</HEADLINE>
<TEXT>

     New York Uluslararası Motosiklet Fuarı'nda sergilenen 2004 model motosikletler büyük ilgi gördü. 
     ABD'nin Detroit kentinde Uluslararası Otomobil Fuarı devam ederken, New York'taki fuarda da dünyanın önde gelen motosiklet üreticileri yeni modellerini tanıttılar. 
     Aprilia, BMW, Buell, Ducati, Harley-Davidson, Honda, Kawasaki, Moto Guzzi, Suzuki, Triumph, Victory ve Yamaha firmaları spor, gezi, turing, scooter, off-road, motocross ve 4 tekerlekli ATV all terrain vehicle modellerinden en çok tutulanları motosiklet tutkunlarına sundular. 
     Özellikle Amerikan Harley-Davidson firmasının yeni piyasaya çıkan VRSC, Honda'nın CBR, BMW'nin off-road modelleri büyük ilgi gördü. 
     Amerikan Victory firmasının gezi modeli de fuarı gezen motosiklet tutkunlarının beğenisini kazanırken, İtalyan Ducati firması 1970'lerin modellerinden esinlenerek hazırladığı 3 konsept modeli ziyaretçilere sergiledi. 
     Japon Toyota firmasının maddi desteğiyle düzenlenen motosiklet fuarı yıl içinde ABD'nin 13 büyük kentinde sergilenecek. 
     
</TEXT>
</DOC>
