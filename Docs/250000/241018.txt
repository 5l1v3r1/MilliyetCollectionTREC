<DOC>
<DOCNO> 241018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo33.html </URL>
<DATE> 2004/05/18/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Galatasaray'da, Yıldıray defteri kapandı... 
</HEADLINE>
<TEXT>

     Galatasaray, bir süredir kadrosuna katmak için çaba harcadığı gurbetçi futbolcu Yıldıray Baştürk'ün transferinden vazgeçti. 
     Yıldıray'ın kararsız olduğu ve bir türlü sarı-kırmızılı kulübün yöneticilerinin teklifine yanıt vermediği öğrenilirken, bunun üzerine Galatasaray'ın yıldız futbolcudan vazgeçtiği bildirildi. 
     Galatasaray'ın bu futbolcunun yerine süratle orta saha için bir oyuncu aramaya başladığı, Avrupa'da liglerin bitmesiyle çalışmaların hızlanacağı kaydedildi. 
     
     GÖNDERİLECEKLER PERŞEMBE GÜNÜ BELLİ OLUYOR 
     Öte yandan Galatasaray'da, takımdan gönderilecek futbolcuların 20 Mayıs Perşembe günü belli olacağı açıklandı. 
     Futbol Şube Yöneticisi Fatih Gökşen, takımdan ayrılacak futbolcuları belirleme çalışmalarının sürdüğünü belirterek, ''Hocamız Hagi, perşembe günü İstanbul'a gelerek bu konudaki kesin raporunu verecek. Daha sonra da gidecekler belirlenecek'' dedi. 
     
</TEXT>
</DOC>
