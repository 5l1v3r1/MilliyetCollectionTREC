<DOC>
<DOCNO> 238022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/spor/ygokberk.html </URL>
<DATE> 2004/05/07/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Hangisi daha 'erkek'çe 
</HEADLINE>
<TEXT>




Bir Beşiktaş Başkanı'na yakışıyor mu Allah aşkına filan falan diye başlıyorlar, yüz yıllık Beşiktaş'a böyle bir Başkan yakışıyor mu filan falan diye de bitiriyorlar. Gözünün altındaki torbaları aldırması bile eleştirildi. En takıldıkları da sevgilisinin "torba"lara el atıp atmadığıydı... Sevgilileriyle yemek yemesi, el ele tutuşması, öpüşmesi hep gündemdeydi. Divan Kurulu'nun önerdiği biriyle flört etmeliydi belki de... Evet, yüzüncü yılını kutlayan Beşiktaş'ın Başkanı böyle mi olmalıydı Kimse sormadı, ama yüzüncü yılını kutlayan Beşiktaş'ın, Beşiktaşlılar'ı peki böyle mi olmalıydı Başkanlarına böyle mi davranmalıydı 
"Kapalı" da bir "sarı"yla bir binliğe her haltı yemek "erkektir, olur"dur, ama "açık"ta bir "sarı"yla bir binliğe yemek yemek "aaa olur mu"dur, buralarda her nedense. Beşiktaş'ın "yaşayan" Başkan'ı, bir Beşiktaşlı büyüğü vasıtasıyla görücü usulü hanım hanımcık bir hanımla başgöz edilseydi, belki herkes çok mutlu olacaktı, Bilgili belki mutsuz olacaktı, ama umurlarında mıydı 

Erkek milletiz 
Evlendikten sonra kendini koyveren karılarını evlerinde bırakıp dışarıda elalemin karılarıyla ikinci, üçüncü hayatı kovalayanlara "erkek" denildiği bir ülkeyiz biz. Bedenen, zihnen bölünen, "cep"leri de bölünenlerden ne kendilerine, ne "kadınlarına", ne de ülkelerine yeteri kadar da fayda gelmiyor zaten. Bizim benzerlerimizin yanında bu kadar aşağılarda gezinmemizin, "erkeğimizin" bölünmüş potansiyelinin hiç mi ilgisi yok sizce 
MHK'nin Başkanı peruk takıyor, Beşiktaş'ın Başkanı da torbasını aldırıyor. Ne var yani Peruk tabii daha erkekçe. Bilgili'ninki "light" kalıyor "erkek"lere göre. 
Bu ülkede "I love you"'ya bile anons yaptırılmadı mı "Ben onların ne demek istediğini biliyorum" demişti "I love You'cu" Çulcu. O'nu bir de Faal Futbol Hakemleri Derneği'nin başına getirdiler. Pes vallahi. Sorun bağıranda değil demiştim, bağırılanda da değil. Sorun I love You'da da değil. Sorun, I love you dendiğinde Çulcu'nun aklına ne geldiğindeydi. Beşiktaş Başkanı, I love you'larla yaşamayı seven bir başkan, farklı tabii. Üstelik onun herhangi bir sevgilisiyle bir gece geçirmek için bir kolunu verebilecek milyonlar var bu ülkede. Onu da en çok bu milyonlar eleştiriyor, hayret valla... 

Aptal değil 
Evet, biz tuhafız. Mesela elalemin sevgilisini "beyefendiler"'in, "iş" yemeğine götürmeleri oldukça hoş karşılanır da, mesela o elalem sevgilisini bir aşk yemeğine götürürse nedense 'beyefendiler' tarafından da oldukça nahoş karşılanır. Bilgili'nin herkesten daha erkekçe davranışları, "erkek"lerimizi rahatsız etmiştir. Üstelik onun için kaçtı diyorlar ya, hani nakite sıkışmış da tüymüş... Tüyecek tabii. Bir biletlik nakit ödeyen ana avrat küfür edecek, o hala durup Beşiktaş için nakit ödeyecek. Aptal mı... 
Beşiktaş kendisine yakışan akıllı bir başkanı kaybetti. Hem sonra federasyonun başı ne yaparsan yap gitmiyor. MHK'nin başı kök salmış. Teknik direktörü kovulduğu halde zar zor gönderilmiş. 
İşte Serdar beye "kötü örnek" olur diye de kızıyorlar tabii. Hani ne gerek vardı diyorlar ya. Keşke kongreyi bekleselerdi. Seçmezlerdi. Daha da zarif olurdu. Yüz yıllık Beşiktaş'ın Beşiktaşlılar'ına daha yakışırdı. 

Bu köşe onun, o köşe bunun... 

Olimpik'te, Galatasaray tribünleri Trabzon diye inliyordu. Ne yani demiştim maç yorumumda, "yatın" mı bu Hasan Şaş da tam o anda topu kaptırıp İstanbulspor ilk golünü atmaz mı Takımı da İstanbul'a mı yatıyor Bir "pislik"in içindeyiz belli ki. Bir "pislik" gibi de düşünüyoruz diye de devam etmiştim. Ligimizin yine sonuna doğru köşelenen topları yine yuvarlayamıyorduk. Yine o köşelenen toplarla tam "Türkiş" yuvarlanıp gidiyorduk işte. 
Kuzeyli'nin topları köşelidir diyen İtalya'nın güneylisi o köşelerde Berlusconi'yi, Agnelli'yi görürdü sık sık. Siyaset, güç, para, mafya Kuzeyliler'in köşeli toplarının köşelerinde Güneyli'ye göre. Bizim topların köşelerinde tabi İtalya'dakiler var, ama onlara ilave federasyon başkanı, MHK'nin başı filan da var ve daha kimler yok kimler. O kadar çok köşeli ki toplarımız... İşte Galatasaray - İstanbulspor maçının hakeminin bile MHK'nin başının faal futbol hakemleri derneğinin başına seçtirdiğini, başka bir faal futbol hakemi söylemiyor muydu Üstelik Metin Tokat o derneğin eski başkanıydı da. Evet, maçı belki bir başkan yönetiyordu ama o başkanı da başka başkanlar yönetiyordu da demiştim maç yorumumda. Evet, bir pisliğin içindeyiz. Pislik gibiyiz ve pisliğin başındakilerin de artık gitmesini istiyoruz. 

"Teşvik"te hata olmaz 
Adamlar hala çıkıp, mesela "onların stadyumu"nda hiç sıkılmadan konuşuyorlar. "Herkes biliyor, kim kime "teşviği" nasıl verdi filan falan. Savcı olsam her hafta canlı yayına girerim vallahi. Neler diyorsunuz beyler deyip, hesap sorarım. 
Agnelli'nin Zidane'ının ve tüm Juventuslular'inin bile ifade vermek için bir savcının odasına nasıl çağırıldıklarını herkes biliyor İtalya'da. Tek tek, maç maç anlatmaya da gerek yok. On yaşındaki çocuk bile biliyor pisliği. Ve tepesindekilerden artık kurtulmak istiyor. Yüzde yüz temiz bile olsalar yine de gitmeliler. Kimse onlara inanmıyor artık. Yayıncı kuruluştan futbolu göstermesi için dünyanın parasını alacaksın. Sonra o futbolu seyrettirmemek için elinden geleni yapacaksın. Evet, galiba The End artık. 

Şimdi Cavcav time 

ULUSOY Yanal'ı, Yanal da Gençlerbirliği'ni bitirdi. Başarı, başaranların en büyük düşmanı bu ülkede demiştim Galatasaray UEFA'yı kazandığında. "Biz"diler, sonra "ben"lere ayrılmışlardı. Yanal ve Gençlerbirliği daha başaramadan sanki bitti gibi. Büyük bunun için değil bu tip takımlar. Yolun yarısında antrenörünü Milli Takım'a verir mi bir büyük Futbolcusunu "pazara" düşürür mü "Cavcav time" bu. Ne toplarsa karlı o şimdi. Seneye daha mı kötü olacaklar yani Şu anda sekizinciler. Tarihin en kötü sezonlarından birini geçiren, antrenörü gönderilen Galatasaray'dan bile hala beş puan gerideler. Hiç bu kadar tantana çıkarılmamıştı bugüne kadar kupasız bir takım ve onun kupasız antrenörü için. Denilebilecek tek şey "iyi futbol oynuyorlar", daha doğrusu "iyi futbol oynuyorlardı". Şimdi yine Cavcav kazanacak, yine Yanal ve ekibi kazanacak, yine oyuncular kazanacak, kaybeden de futbol olacak. Ve de biz tabii... 

Ercan'dan M.Ali Şahin'e 

Bizim Ercan Güven telefonda Pivot'u seyrettim dedi. Hani şu özerkliği tartıştığınız. Ve ilave etti. "İkinci meşrutiyet 1908 ilan edildiğinde herkes kendini o kadar özgür hissetmişki, işe gitmeyenler bile olmuş"... Ercan haklı. Başbakan Yardımcısı ve Devlet Bakanı Sayın Mehmet Ali Şahin durup dururken niye "Özerklik bağımsızlık değil, denetimsizlik hiç değil" dedi. Türkiye'deki basketbol camiasının da aylardır demek istediğinin özeti bu. Kimse özerkliği tartışmadı bile. Tartışılan, bu federasyonun özerkliği nasıl yorumlayacağıydı. Özerk değilken bile az paylaşan, hatta hiç paylaşmayan federasyonun, özerk olduktan sonra kendilerini meşrutiyet özgürü gibi hissetmesinden korkuyor herkes. 

Bilgin'den 

Diğer 'ben'imle taaa doğduğum odadan beri 'biz'i bile bence yaşayan bir ikizlerin benim yani başka biriyle O yani 'biz' hayalini kurması değil beni yoran... Tam tersi 'O'nla 'biz'in hayalini bile kuramaması... 'O'nu karşıma 'ben'den yıllar boyu çekenlerin bana çektirmesi için çıkardığına artık iyice inandım... 'O'nla, 'biz'i düşünmek bile benim gibi bir ikizler için bi acccaip heyecanlı oluyor. Hele bir de ben ve 'o' 'biz' olursak var ya... Vallahi billahi biz, 'biz' olursak bi acccaip oluruz. 

AYDIN ÖRS 

Mahmut Uslu ile konuşurken laf Aydın Örs'e kadar geldi. Gerçi ne evet dedi, ne de hayır. Ama bize öyle ciddi, disiplinli bir coach lazım da dedi. Örs'ün, Efes'te yediği önünde, yemediği arkasındaydı. Olmadı ama. Milli Takım'da gelmiş geçmiş en iyiler elinin altındaydı. Yine olmadı. Fenerbahçe gibi basketbolu az bir takımla kariyerini bile sarsabilecek bir seneyi düşünmesi bile doğrusu oldukça cesurca. Ve de oldukça etkileyici. Hoşuma gitti doğrusu. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
