<DOC>
<DOCNO> 203605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/siyaset/siy02.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstanbul'u kazanırım' 
</HEADLINE>
<TEXT>

   CHP Kocaeli milletvekili Sefa Sirmen, İstanbul Büyükşehir Belediye Başkan adayı olması halinde sağ kesimlerden bile oy alabileceğini söyledi 
      ANKARA Milliyet 

   
   Yerel seçimlerde CHP'nin İstanbul Büyükşehir Belediye Başkan adayı olmak istediğini açıklayan CHP Kocaeli milletvekili Sefa Sirmen, "CHP, AKP karşısında iyi aday çıkarırsa ANAP, MHP ve DYP oylarını blok halinde alır, hatta AKP'den de oy alır. Aday olursam laik demokratik sağdan da oy alırım" dedi. 
   CHP Genel Başkanı Deniz Baykal'a İstanbul'a aday olmak istediğini ileten Sirmen'in, Milliyet'i ziyaretinde yaptığı açıklamalar şöyle 
   İSTANBUL'U İSTİYORUM İstanbul'a hizmet etmek Türkiye'ye hizmek etmekle eş değer. İstanbul, Türkiye'nin lokomotifi. Sorunları artarak devam eden İstanbul'un iyi yönetime ihtiyacı var. Belediye başkanlığına sadece İstanbul için dönerim, Kocaeli'ne yeniden aday olmayı düşünmüyorum. Muhalefet olduğumuz için milletvekili olarak sadece denetim görevi yapıyorum. Hizmet adamıyım, belediye başkanlığına dönmek onurdur.İSTANBULLU STRESLİ İstanbul sorunlarla boğuşuyor. Deprem bölgesindeki İstanbul'un deprem planı yapılmadı. Doğal afete karşı tedbirler yetersiz. İstanbullular sokağa çıkmak istemiyor, herkes stresli, hasta. Dev projeler üreteceğim. İstanbul'u dünya kenti yapacağım.SAĞDAN DA OY ALIRIM 3 Kasım'da Erdoğan kendisi için oy istedi. Bu kez İstanbullu kendisini yönetecek başkan için oy kullanacak. İstanbullu kendine yakın hissettiği adaya oy verecek. 28 Mart seçimleri, 3 Kasım'dan farklı olacak. AKP'nin oyu 1 milyon 800 bin. DYP, ANAP, HADEP olmak üzere 1 milyon 400 bin, diğer partilerin oyu var. 1 milyon 700 bin seçime gitmeyen oy var. Aday olursam 900 bin fark atarım. AKP'ye giden oylardan da alırım. Kocaeli'de sağ taban bana oy vermişti.KOCAELİ KOKUYORDU 29 Mart sabahı çalışmalara başlayacak donanımım var. Belediyeciliği öğrenmek için zaman kaybetmeyeceğim. Belediye başkanı olduğumda Kocaeli kokan bir kentti, belediye batıktı, çalışanlarına maaş ödeyemiyordu. Mali durumu iyi olmayan yedi bin aileyi evsahibi yaptık. Gecekondulaşma yaşanmadı. Kocaeli asrın felaketini yaşadı, yaptığım hiçbir proje zarar görmedi. Depremden sonra en hızlı toparlanan şehir oldu. Şimdi kültür ve spor merkezi oldu. 
   
   
</TEXT>
</DOC>
