<DOC>
<DOCNO> 249348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/guncel/gun03.html </URL>
<DATE> 2004/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm 1'leri aldı dereceyi kaptı 
</HEADLINE>
<TEXT>


SİBEL KAHRAMAN İstanbul 

Üniversite öğrenimine yurtdışında devam eden öğrenciler, her yıl başarılarına bir yenisini ekliyor. Harvard öğrencisi Onur Göker de, 900 öğrenciden sadece 45'inin başarabildiği "Baker Scholar" derecesiyle mezun oldu. 
Öğrencilerin ilk yüzde 5'ine verilen Baker Scholar hakkını kazanmak için 2 yıl boyunca derslerin en az yüzde 80'ininden en yüksek not olan 1 almak gerekiyor. 
Göker, Robert Kolej'i bitirdikten sonra Princeton Üniversitesi'nde elektronik mühendisliği, endüstri mühendisliği ve Alman Dilleri bölümlerinden mezun oldu. Wall Street'te yatırım bankalarında çalıştı ve 2002'de yüksek lisans için Harvard İşletme Fakültesi'ne başladı. 

"Türkiye'nin bize ihtiyacı yok" 
MBA programını yüksek dereceyle bitiren Göker, 7 iş teklifinden birini kabul edeceğini belirtirken, Türkiye'ye dönmek istememesinin nedenini şöyle açıkladı 
"Görüştüğüm Türk firmaları dünya çapında eğitim almış birine ihtiyaç olduğunu kabul etmiyorlar. AB'nin kapısını çalan, kendisini global rekabetin içine atan Turkiye'de şu an h l birçok firma, aile şirketi olarak yönetiliyor ve bu aileler şirketlerine profesyonel yöneticiler getirmeyi kabul etmiyor. Getirseler de onlara hak ettikleri paralar verilmiyor. İş dünyasının durup düşünmesi lazım. Maalesef Türkiye'deki iş şartları nedeniyle kendi ülkeme çok istememe rağmen geri dönemiyorum." 



</TEXT>
</DOC>
