<DOC>
<DOCNO> 229998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur05.html </URL>
<DATE> 2004/04/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Seyir halindeki servisin kapısı aniden açılınca, öğrenci düştü 
</HEADLINE>
<TEXT>

     Iğdır'da öğrenci servis aracından düşen öğrenci, yaralandı. 
     AA muhabirinin edindiği bilgiye göre, Koray Bağcı'nın kullandığı 76 M 0005 plakalı öğrenci servisi hareket halindeyken, servisin kapısına yaslanan Sağlık Meslek Lisesi 2. sınıf öğrencisi Zinnur Uyanık, kapının aniden açılması üzerine yola düştü. Kafasını asfalta çarpan Uyanık, yaralandı. 
     Iğdır Devlet Hastanesi'nde tedavi altına alınan Uyanık'ın sağlık durumunun iyi olduğu, tedavisinin ardından taburcu edileceği öğrenildi. 
     Yetkililer, servis aracından dışarıyı izlemek için ayakta duran Zinnur Uyanık'ın kapının koluna yaslanması sonucu kapının aniden açılması üzerine düştüğünü kaydettiler. 
     Yetkililer, bu konuda ayrıca servis sürücüleri, öğrenci ve velilerini daha dikkatli olunması hususunda uyardılar. 

     
</TEXT>
</DOC>
