<DOC>
<DOCNO> 218872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/spor/spo07.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Renklerin uyumu 1-1 
</HEADLINE>
<TEXT>

   A Kategorisi'nde zirve için yarışan Yeşil-Siyahlı iki ekibin randevusundan galip çıkmadı, Kocaeli ve Sakarya zorlu puan kavgasında eşitliği bozamadı 
      
   Ercan travma geçirdi 
   SÜPER Lig için mücadele veren Sakarya ile Kocaeli arasındaki maçta taraflar bir puana razı aldı. 14'te Gökhan'ın ortasında Burak kafayla topu indirdi, Murat'ın plasesi ev sahibini öne geçirdi. 32'de Ragıp'ın sert şutunda top üst direkten dönerken, aynı dakika içinde Körfez'den Ercan takım arkadaşıyla çarpışarak, beyin travması geçirdi. Hastaneye kaldırılan Ercan'ın durumunun iyi olduğu bildirildi. 43'te kazanılan penaltıyı Kocaelisporlu Engin ağlara gönderdi. 
   
   Maçın karnesi 
   HAKEMLER Bülent Uzun, Volkan Alabaş, Hayati Doğan 
   SAKARYASPOR Recep 7 - Gökhan Kök 6 , Abdulkadir 6 , Cemil 6 - Mesut 6 , Mahmut 4 Halim Dk.74 4 , Ragıp 4 , Serdal 4 , Burak 4 Gökhan Kaba Dk.79 - Murat 6 , Fatih 4 Hasan Dk.57 4 
   KOCAELİSPOR Hakan 7 - Faruk 6 , Mehmet 6 , Cİhat 6 - Selim 6 , Cem Sinan 6 , Engin 7 Serhat Dk.86 , Ömer 6 , Ercan 5 Yaşar Dk.32 6 - Uğur 6 Dideva Dk.81 , Yüksel 6 
   GOLLER Murat Dk.14 , Engin Dk.43 - Pen. 
   SARI KARTLAR Gökhan Kök, Burak Sakarya 
   
   Taraftarın ayıbı    Çirkin görüntüler 
   ADAPAZARI'NDA oynanan karşılaşmada, Kocaelispor'un beraberlik golünün ardından tribünlerde olay çıktı. Sakaryaspor ile Körfez ekibinin taraftarlarının bulunduğu tampon bölümde hareketlenmeler başladı. Buradaki güvenlik önlemlerine rağmen iki takım taraftarları bir anda birbirine girdi. Olayları yatıştırmaya çalışan sekizi polis, bir gazeteci, toplam 36 kişi hafif şekilde yaralandı. 
   
   Selim yaralandı 
   KOCAELİSPORLU Selim, devre arasında soyunma odasına giderken başına taş isabet etmesi nedeniyle baygınlık geçirdi. Genç oyuncu, ikinci yarıya başı sargılı devam etti. Kocaeli taraftarını, kendilerini taşıyan 7 otobüsün camlarını kırmaları nedeniyle dönüşte hiçbir firma kabul etmedi. Üç saat stadda mahsur kalan seyircilerin imdadına İzmit Büyükşehir Belediyesi'nin gönderdiği otobüsler yetişti. 
   
   
</TEXT>
</DOC>
