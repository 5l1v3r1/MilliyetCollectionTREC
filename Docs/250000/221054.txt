<DOC>
<DOCNO> 221054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur08.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan, Türk Halk Müziği ödülü Yücel Paşmakçı'ya verildi 
</HEADLINE>
<TEXT>

     Aydın Doğan, Türk Halk Müziği Ödülü Yücel Paşmakçı'ya verildi. 
     Aydın Doğan Vakfı'ndan yapılan yazılı açıklamada, ödülün, Cumhuriyetin kuruluşundan bu yana Türk Halk Müziği için verilen uğraşıların değerlendirilerek, Türk Halk Müziği dalında ekmek verenlerin çalışma ve birikimleri ile ulusal ve uluslararası platformda övgü kazananların, mesleklerine başladıkları günden bugüne kadar gösterdikleri başarılar doğrultusunda verildiği ifade edildi. 
     Ödülün, Yücel Paşmakçı'ya, İcracı, eğitimci, idareci, koro şefi, araştırmacı ve derleyici kişiliği ile Türk Halk Müziği dağarcığına kazandırdığı sayısız türküler doğrultusunda verildiği bildirildi. 
     Seçici kurulun, Can Etili, Muzaffer Akgün, Melih Duygulu, Zafer Gündoğdu, Doğan Hızlan, Mehmet Özbek, Arif Sağ, Hasan Saltık ve Süleyman Şenel'den oluştuğu ifade edildi. 
     Seçiciler kurulunun toplam 85 başvuruyu değerlendirdiği belirtildi. 
     
</TEXT>
</DOC>
