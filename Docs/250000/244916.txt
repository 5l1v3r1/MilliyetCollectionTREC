<DOC>
<DOCNO> 244916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/yasam/yas02.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziye 'bakanlık' darbesi 
</HEADLINE>
<TEXT>


Savunma Bakanlığı, askerde bir ayağını kaybeden Uzman Çavuş Ünal'a verdiği 12 milyar tazminatı 'Emekli maaşı da alıyorsun' diyerek geri istedi 

NEŞET KARADAĞ Adana DHA 

Milli Savunma Bakanlığı MSB , mayına basarak bir ayağını kaybeden Uzman Cavuş Yüksel Ünal'a 35 verilen 12 milyar lira tazminatı geri istedi. Daha önce de İçişleri Bakanlığı, bacaklarını kaybeden gazi Kazım Daşbaş'ın 57 milyar 240 milyon 40 bin liralık tazminatı "sebepsiz zenginleşmeye neden olduğu" gerekçesiyle geri istemiş, ancak tepkiler üzerine geri adım atmak zorunda kalmıştı. 
2000 yılında Sarıkamış'da teröristlerin mayın tuzağına basan Ünal, sağ ayağını kaybetti. Görev yaptığı 9 yıl 9 ay için, 12 milyar 186 milyon lira ikramiye ile 1 milyar 300 milyon lira yol harcırahı verilen Ünal, Emekli Sandığı'nın ödediği yaklaşık 27 milyar lirayı da emekli ikramiyesiyle birleştirerek, 35 milyar liraya bir ev aldı. Ancak Ünal, MSB'nin 2002'de "Emekli Sandığı'ndan tazminat aldın. Emekli maaşı da alıyorsun" diyerek, açtığı davayla şoke oldu. Dün devam eden davada Ünal, h kimin 12 milyar 186 milyon lirayı faizi ile birlikte iade etmesi yönünde verdiği kararla yıkıldı. Ünal, kararı temyiz edeceğini ifade etti. 


</TEXT>
</DOC>
