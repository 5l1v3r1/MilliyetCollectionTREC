<DOC>
<DOCNO> 246267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonspo12.html </URL>
<DATE> 2004/06/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Olimpiyat meşalesi Pekin'de... 
</HEADLINE>
<TEXT>

     Atina Olimpiyatları'na götürülecek olimpiyat meşalesi 6 haftalık dünya turunun beşinci durağı olan Çin'in başkenti Pekin'e getirildi. 
     Atina Olimpiyatları Büyükelçisi Spriros Lambridis, meşaleyi Pekin 2008 Olimpiyatları Hazırlık Komitesi başkan yardımcısı Liu Jingmin'e teslim etti. 
     Liu, olimpiyat meşalesinin Pekin'e ilk kez getirildiğini hatırlatarak, bu olayın şehrin 2008 Olimpiyat Oyunları için yaptığı hazırlıklarda bir ''kilometre taşı'' olduğunu söyledi. 
     Olimpiyat meşalesi daha sonra Çin Seddi'nin Mutienyü Mutianyu bölümüne götürüldü. 
     Olimpiyat meşalesi yarın 8 saat boyunca Pekin'in tarihi ve kültürel mekanlarında dolaştırılacak. 
     Yunanistan'dan 2 Haziran'da yola çıkarılan meşale 6 kıta ve 33 şehirde 78 bin kilometre yol kat edecek. Olimpiyat tarihinde ilk kez meşale Afrika ve Güney Amerika'ya götürülecek. Meşale 9 Temmuz'da Yunanistan'a dönecek. 
     
</TEXT>
</DOC>
