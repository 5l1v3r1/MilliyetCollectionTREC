<DOC>
<DOCNO> 230561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun06.html </URL>
<DATE> 2004/04/12/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
İspanya veliaht prensine ABD'de güvenlik taraması skandalı .. 
</HEADLINE>
<TEXT>

     ABD'de, havaalanı güvenliği denilince, İspanya Veliaht Prensi de olsanız sadece kanunlara göre muamele yapılacağı bir kez daha teyit edildi. 
     İspanya Veliaht Prensi Felipe ve nişanlısı İspanyol televizyoncu Letizia Ortiz ve 4 koruma görevlisi, Bahama adalarından aktarma yapmak üzere geldikleri Miami havaalanında, yetkililer tarafından aranınca diplomatik skandal yaşandı. 
     Geçen hafta perşembe günü, Iberia havayollarıyla Madrid'e gitmeden önce Prens Felipe ve nişanlısı Ortiz'e, güvenlik taramasından geçecekleri söylendi. Prens ve korumaları, böyle bir güvenlik taramasından geçmeyeceklerini ifade edince kendilerine, ABD Dışişleri Bakanlığı'ndan veya Gizli Servis'ten yetkililer eşlik etmediği sürece, Amerikan kanunlarına göre güvenlik taramasından geçmek zorunda oldukları belirtildi. 
     
</TEXT>
</DOC>
