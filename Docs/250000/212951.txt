<DOC>
<DOCNO> 212951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sontur26.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IKDP-IKYB "Barzani ve Talabani Türkiye'yi sorumlu tutmadı" 
</HEADLINE>
<TEXT>

     Irak Kürdistan Demokrat Partisi IKDP ve Irak Kürdistan Yurtseverler Birliği IKYB , Erbil'deki çifte intihar saldırısından Türkiye'yi sorumlu tuttukları yönündeki iddiaları yalanladılar. 
     IKDP ve IKYB tarafından yapılan ortak yazılı açıklamada, Türk kamuoyuna seslenilerek, son günlerde bazı gazetelerin propaganda yaparak, olaylardan Türkiye'yi sorumlu tuttuklarını yazdıkları hatırlatıldı. 
     Açıklamada, ''Kesinlikle böyle bir şey yoktur'' denilerek, askine IKYB lideri Celal Talabani ile IKDP lideri Mesud Barzani'nin olaydan sonra Türkiye'nin gösterdiği ilgiden ve destekten çok memnun oldukları bildirildi. Açıklamada, ''Ne Sayın Talabani ne de Sayın Barzani ne de başka Kürt yetkililer, bu olaydan dolayı kesinlikle Türkiye'yi sorumlu tutmuştur'' denildi. 
     Bu arada, Talabani'nin Dışişleri Bakanı Abdullah Gül'ün kendisine gönderdiği başsağlığı mesajına, bugün yanıt verdiği öğrenildi. 
     Mesajına ''Kardeşim Abdullah'' sözleriyle başlayan Talabani, Gül'ün mesajına ''halisane duygularla teşekkür ettiğini'' belirtti. 
     Talabani, yanıtında ayrıca ''üzüntülerinin kardeş Türk halkınca paylaşılmasının acılarını hafiflettiğini'' belirterek, yaralıların Türkiye'de tedavisi önerisi için Gül'e içten şükranlarını sundu. 
     
</TEXT>
</DOC>
