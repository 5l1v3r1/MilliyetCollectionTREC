<DOC>
<DOCNO> 234254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonyas01.html </URL>
<DATE> 2004/04/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İngiltere'de gece hava fişek patlatma yasağı geliyor 
</HEADLINE>
<TEXT>

     Dilek Kocabaş bildiriyor 

İngiltere'de gece havai fişek patlatanlara 6 aya kadar hapis ve 5 bin sterline yaklaşık 12 milyar lira kadar para cezası verilebilmesi öngörülüyor. 
     Hükümetin çıkartmayı planladığı yasa çerçevesinde, en fazla 120 desibel gürültü çıkaran havai fişeklerin satılabilmesi yönünde lisans verilecek. 
     Havai fişek kullanımının 23.00 ile 07.00 saatleri arasında yasaklanması planlanıyor. 
     Tüketicilerden sorumlu Ticaret Bakanı Yardımcısı Gerry Sutcliffe, yasal hazırlığın sebebinin, toplum düzeninin bozulmasında havai fişek kullanımının büyük etkisinin bulunması olduğunu bildirdi. Büyük gürültüye yol açan havai fişeklerin kullanılmasının insan ve hayvanların sağlığına zarar verdiğine dikkati çeken Sutcliffe, yasanın en geç 2 Haziran'a kadar çıkartılmasını umduklarını belirtti. 
     İngiltere'de halen, Guy Fawkes gecesi adı verilen özel gün başta olmak üzere, Hintlilerin dini bayramı Diwali, Çin takvimine göre yılbaşı günü ve yılbaşında havai fişekler yaygın biçimde kullanılıyor. 
     
</TEXT>
</DOC>
