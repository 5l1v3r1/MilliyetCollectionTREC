<DOC>
<DOCNO> 208515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas16.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Veron ailesinin 'palalı' dehşeti 
</HEADLINE>
<TEXT>

      DIŞ HABERLER SERVİSİ 
   
   İNGİLİZ futbol kulüplerinden Chelsea'nin dünyaca ünlü Arjantinli yıldız futbolcusu Juan Sebastian Veron ve ailesinin, evlerine üç gün önce giren palalı bir hırsız yüzünden dehşet dolu dakikalar geçirdiği ortaya çıktı. Veron ailesine ecel terleri döktüren hırsız, elindeki palayı önce sevgilisiyle uyuyan futbolcunun boğazına dayayarak kaldırdı. 
   GÜRÜLTÜYE uyanan Veron'un 2 çocuğundan biri odaya girdi. Çocuğu yakalayan hırsız, istedikleri yapılmadığı takdirde çocuğun yüzünü kesmekle tehtit etti. Dehşetleri daha da artan çift ve evde yaşayan 2 bakıcı kadın, değerli eşyaları bir torbaya doldurmaya başladı. 
   İÇİNDEKİLERİN değeri 60 bin sterlini yaklaşık 150 milyar lira aşan torbayı, alan hırsız, 5 kişiyi banyoya kilitleyerek kaçtı. Olayla ilgili açıklama yapan Veron, "Biraz korktuk" dedi. Polis, hırsızın yakalandığını ve yakında mahkemeye çıkarılacağını bildirdi. 
   
   
   
</TEXT>
</DOC>
