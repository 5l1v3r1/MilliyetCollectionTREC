<DOC>
<DOCNO> 202178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun14.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandıkların tamamı açıldı... CTP 19 milletvekiliyle birinci... 
</HEADLINE>
<TEXT>

     KKTC'de yapılan genel seçimlerde oy kullanılan 554 sandığın tamamı açıldı ve Cumhuriyetçi Türk Partisi CTP seçimin galibi oldu. 
     Yüksek Seçim Kurulu'nun açıkladığı resmi olmayan kesin sonuçlara göre, CTP yüzde 35,18 oy oranıyla seçimi birinci tamamladı. 
     Resmi olmayan sonuçlara göre, partilerin aldığı oy oranları ve çıkardığı milletvekili sayıları şöyle 
     CTP yüzde 35,18 19 milletvekili , Ulusal Birlik Partisi UBP yüzde 32,93 18 milletvekili , Barış ve Demokrasi Hareketi BDH yüzde 13,14 6 milletvekili , Demokrat Parti DP yüzde 12,93 7 milletvekili . 
     Barajı aşamayan Milliyetçi Barış Partisi MBP yüzde 3,23, Çözüm ve Avrupa Birliği Partisi ÇABP yüzde 1,97, Kıbrıs Adalet Partisi KAP yüzde 0,60 oranında oy aldı. 
     Bu sonuçlarla CTP, 1998 seçimlerine göre oylarını büyük oranda artırdı. KKTC'de 1998'de yapılan genel seçimlerde UBP oyların yüzde 40,4'ünü alırken, DP yüzde 22,6, Toplumcu Kurtuluş Partisi TKP yüzde 15,4, CTP yüzde 13,4 oranında oy almıştı. 1998 seçimlerinde UBP 24, DP 13, TKP 7, CTP 6 milletvekili çıkarmıştı. 
     
</TEXT>
</DOC>
