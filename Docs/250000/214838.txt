<DOC>
<DOCNO> 214838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sontur29.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe, İstanbul Kültür, Mimar Sinan Üniversitelerinde eğitime ara 
</HEADLINE>
<TEXT>

     İstanbul'da etkili olan kötü hava koşulları nedeniyle Maltepe, İstanbul Kültür ve Mimar Sinan üniversitelerinde öğretime ara verildi. 
     Maltepe Üniversitesi Rektörlüğü'nden yapılan yazılı açıklamada, elverişsiz hava koşulları nedeniyle yarın öğretime bir gün süreyle ara verileceği belirtilerek, yarınki sınavların da ertelendiği bildirildi. 
     İstanbul Kültür Üniversitesi'nde de yarın ve 14 Şubat Cumartesi günü doktora, yüksek lisans, lisans ve önlisans öğretimlerine ara verildiği belirtildi. Sosyal Bilimler Enstitüsü'ne kayıt başvurularının ise yarın ve Cumartesi günü alınmaya devam edileceği kaydedildi. 
     Mimar Sinan Üniversitesi'nde de yarın öğretime bir gün ara verildiği açıklandı. 
     Marmara Üniversitesi Rektörlüğü'nden yapılan yazılı açıklamada ise olumsuz hava koşulları ve İstanbul Valiliği'nin uyarısı doğrultusunda bugün saat 17.00'den itibaren yapılacak sınavlar ile yarın ve haftasonu yapılması gereken tüm sınavların ertelendiği bildirildi. 
     
</TEXT>
</DOC>
