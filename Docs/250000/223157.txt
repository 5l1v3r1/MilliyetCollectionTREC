<DOC>
<DOCNO> 223157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonsiy17.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Tabip Odası'ndan Erdoğan'ın sözlerine cevap... 
</HEADLINE>
<TEXT>

     İstanbul Tabip Odası Yönetim Kurulu, hekimlerin görevinin sağlığı korumak, hastalanan insanları tedavi etmek olduğunu bildirerek, ''hastanede rehin kalmanın hiçbir şekilde hekimlerle ilgili değil, tamamen idari bir uygulama'' olduğunu kaydetti. 
     İstanbul Tabip Odası Yönetim Kurulu adına yapılan yazılı açıklamada, Başbakan Recep Tayyip Erdoğan'ın, Ümraniye Devlet Hastanesi'nin açılışında ''Hasta rehin alan doktoru ben de rehin alırım'' dedi hatırlatıldı. Açıklamada, şöyle denildi 
     ''Hekimlerin görevi, sağlığı korumak ve hastalanan insanları tedavi etmektir. Hastanede rehin kalma hiçbir şekilde hekimlerle ilgili değil, tamamen idari bir uygulamadır. 
     Eğer bu ülkede insanlar hastane faturalarını ödeyemedikleri için hastanelerde rehin kalıyorsa, bunun sorumlusu bu ülkenin Sağlık Bakanı ve O'nun bağlı olduğu Başbakan'dır.'' 
     
</TEXT>
</DOC>
