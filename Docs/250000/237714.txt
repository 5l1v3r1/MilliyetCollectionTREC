<DOC>
<DOCNO> 237714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/yasam/yas03.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kızı önünde kurşuna dizildi 
</HEADLINE>
<TEXT>


Müzik öğretmeni Nihal Çelik, evinde, iki kızının gözü önünde kafasına sıkılan üç kurşunla öldürüldü. Çelik'in eşi, uyuşturucu kaçakçısı çıktı 

M. Akif Erdem 

Fatih'te, Mehmet Akif ilköğretim Okulu Müzik Öğretmeni Nihal Çelik 40 , evinde, iki çocuğunun gözleri önünde tabancayla vurularak öldürüldü. Fındıkzade Ördek Kasap Mahallesi Karakeçili Sokak'taki 9 4 numaralı evde dün sabah meydana gelen korkunç olay, iddiaya göre şöyle gelişti 
Müzik öğretmeni Nihal Çelik, kızları Nagihan 12 ve Eyşan 6 ile evde bulunduğu sırada, gelen sesler üzerine kapıya yöneldi. 
Sesin kaynağını merak eden Çelik, dairesinin kapısını açtığında iki kişiyle karşılaştı. Kapıyı açar açmaz Çelik'in kafasına iki kızının gözü önünde üç el ateş eden saldırganlar, daha sonra kaçtı. Kanlar içerisinde yere yığılan öğretmen, olay yerinde öldü. 

'Biri, uzun boylu ve esmer' 
Silah sesleri üzerine pencereye çıkan komşuları, binadan iki kişinin hızla uzaklaştığını gördüler. 
İhbar üzerine olay yerine gelen polis ekibi, Nihal Çelik'in şok geçiren çocuklarını sakinleştirdikten sonra ifadelerine başvurmak üzere Fatih Araştırma Büro Amirliği'ne götürdü. İki kardeşin, saldırganların eldivenli olduklarını söyledikleri öğrenildi. 
"Okula gitmek üzere hazırlanıyordum" diyen Nagihan, "Kapıda tıkırtı duyduk. Annem kim olduğuna bakmak için kapıyı açtı. Silah sesleri geldi. Uzun boylu ve esmer biri kaçıyordu" diye ifade verdi. 

Sebep hesaplaşma mı 
Öğretmen Çelik'in cenazesi ise otopsi yapılmak üzere Adli Tıp Kurumu Morgu'na kaldırılırken, polis, eşi Şerafettin Çelik'i ifadesi için emniyete çağırdı. 1998'de ele geçen 212 kilo 665 gram eroinle ilgili 2003'te gözaltına alındığı belirtilen Şerafettin Çelik'in uyuşturucu kaçakçılığı suçundan yattığı cezaevinden altı ay önce çıktığı bildirildi. 
Cinayetin uyuşturucu kaçakçıları arasındaki hesaplaşma nedeniyle işlenmiş olabileceği öne sürüldü. 



</TEXT>
</DOC>
