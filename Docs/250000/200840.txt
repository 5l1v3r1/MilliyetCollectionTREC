<DOC>
<DOCNO> 200840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun25.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Robbie Williams evlenmek ve yeni bir hayata başlamak istiyor 
</HEADLINE>
<TEXT>

     İngiliz pop şarkıcısı Robbie Williams, evlenmek ve hareketli hayatına son vermek istediğini söyledi. 
     ''Escapology'' turnesini Avustralya'da bitirecek olan Williams, burada gazetecilere yaptığı açıklamada, Şubat ayında 30 yaşına gireceğini ve mesleki olarak hayal edilebilecek her şeyi yaptığını belirtti. 
     ''Artık yerleşik hayata geçmenin ve çocuk sahibi olmanın zamanı geldi'' diyen ünlü şarkıcı, 14 Aralık'ta turnesinin bitmesiyle yeni bir hayata başlayacağını söyledi. 
     ''Bundan sonra ne yaparsam yapayım, farklı olacak'' diye konuşan Williams, turnenin bitmesiyle ''15 yıllık müzik grubu üyeliğinin, şarkıcı ve şarkı sözü yazarlığının ve kabare sanatçılığının'' da biteceğini ifade etti. 
     Williams, oyunculuk alanında kariyer yapmayı düşünmediğini belirterek, ''Bence bu aptalca ve çok sıkıcı bir meslek'' dedi. 
     
</TEXT>
</DOC>
