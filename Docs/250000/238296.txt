<DOC>
<DOCNO> 238296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/spor/aspo.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER İÇİN HÜNGÜR HÜNGÜR AĞLARDIM 
</HEADLINE>
<TEXT>


Sarı-Lacivertli takımın yeni transferi Serkan Balcı, hayallerindeki takıma geldiğini söyledi, "İstanbul beni korkutmuyor. Çünkü yokluğu da varlığı da gördüm. Lükse düşkün değilim" dedi 

ÖZEL RÖPORTAJ NECMİ KEPÇETUTAN 


'Hayal edemezdim' 
DAHA 17 yaşındayken gönlündeki takım Fenerbahçe'ye karşı forma giyip, Türkiye Kupası'nı kaldırdı. Garip bir tesadüf kariyerinin ilk ve tek kırmızı kartını 1.ligdeki ikinci maçında yine Fenerbahçe önünde gördü. Yetiştirme yurdunda geçen sorunlu yıllar. Futbolla başlayan yeni bir hayat. Gençlerbirliği, milli takım derken hayal bile edemediği gerçekleşti, Serkan Balcı Fenerbahçe'ye gitti. 

Milliyet'e konuştu 
GENÇ oyuncu ile transferinin ardından sıcağı sıcağına konuştuk. Serkan, "Her çocuk gibi ben de Fenerbahçeli'ydim. O kadar ki Fenerbahçe kaybettiği zaman hüngür hüngür ağlardım. Ama futbola başladıktan sonra bu biraz törpülendi. Özellikle son dönemde profesyonel düşünce gereği Fenerbahçelilik aklıma gelmedi. Zaten benim için ulaşılmaz bir kulüptü. Nasıl anlaşma oldu h l inanamıyorum" dedi. 

'Orası bir cumhuriyet' 
FENERBAHÇE'NİN hiç kuşkusuz Türkiye'nin en büyük kulübü olduğunu vurgulayan Serkan Balcı, "Orası ayrı bir cumhuriyet. Hiçbir tedirginliğim yok. Kendime güveniyorum ve gücümü biliyorum. Daha 21 yaşındayım. Gece hayatım yok. Lükse düşkün değilim. Arabamı bile daha altı ay önce aldım. İstanbul beni korkutmuyor. Çünkü ben uzun yıllar Bodrum'da yaşadım. Yokluğu da gördüm, varlığı da" diye konuştu. 

Serkan'dan inciler 

Gençlerbirliği iki sezondur Fenerbahçe formasıyla sahaya çıksaydı eminim şampiyon olurdu.Çok koşarım, çok çalışırım. Hiçbir şeyden yılmam. Artık yeni bir ortam, iddialı bir takım, kaliteli oyuncular, yeni bir hoca var.Trabzonspor'a finalde ikinci kez kaybedince hırsımdan oturup bütün gece ağladım. Kupayı çok istiyorduk.Hem Fenerbahçe'de, hem de milli takımda kalıcı olmak en büyük hedefim. Silinip gideceğimi hiç düşünmüyorum. 


</TEXT>
</DOC>
