<DOC>
<DOCNO> 224689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yasam/yas02.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasankeyf'in keyfini kaçırdılar 
</HEADLINE>
<TEXT>

   Batman Valiliği, 'Kazı yavaş ilerliyor' diye ödeneğe el koydu. Kazı Başkanı Prof. Arık yanıt verdi Efes kazıları 120 yıldır sürüyor 
      ÖMER ERBİL İstanbul 
   
   Ilısu Barajı altında kalacak tarihi Hasankeyf kenti kazıları, Batman Valiliği ile Bilimsel Kazı Başkanlığı'nı karşı karşıya getirdi. 
   Hasankeyf kazıları, 18 yıl önce başlamış ancak terör nedeniyle bir dönem ara verilmişti. Tekrar başlayan kazılarla birlikte yeni bir kriz patlak verdi. Batman Valisi Efkan Ala, geçen yıl kazı için ayrılan ödeneğe mahkeme kanalıyla tedbir koydurdu ve gerekçesini de şöyle açıkladı 
   "Kazı Başkanı Prof. Dr. Oluş Arık, Hasankeyf'te 27 gün kazı yaptı ve ayrıldı. 530 milyar liralık ödeneğin 165 milyar lirasını harcadı. Geri kalan parayı proje çizdirmek için Ankara'ya istiyor. Hasankeyf çöküyor, hoca Ankara'da projeye para harcıyor." 
   
   'Ne bilgisi var ki ' 
   Kazı Başkanı Prof. Arık ise, Valiliğin açıklamalarını şöyle yanıtladı "1986'dan beri de kazı çalışmalarını sürdürüyorum. İki asistanımı teröristler öldürdü. Bir süre kazıya ara vermek zorunda kaldık. Valinin bilimsel kazı çalışması konusunda ne bilgisi var ki Efes kazıları 120 yıldır sürüyor. Hasankeyf Efes'ten de değerli. Uzun sürme sebebi bu." 
   
   
</TEXT>
</DOC>
