<DOC>
<DOCNO> 202438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun21.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Samanyolu'nun "sınırı" olabilecek bir kol keşfedildi... 
</HEADLINE>
<TEXT>

     Avustralyalı gökbilimciler, Samanyolu Galaksisi'nde, bir sınır gibi yoğun gazla galaksiyi çevrelediğine inanılan sarmal bir kol keşfettiler. 
     Bilimsel bir araştırma grubu olan Commenwealth Bilimsel ve Endüstriyel Araştırma Grubu'ndaki CSIRO gökbilimciler, keşfin, Dünya'ya ev sahipliği yapan, Güneş Sistemi'nin içinde bulunduğu Samanyolu Galaksisi'nin daha iyi resmedilmesine yardım edeceği umudunu dile getirdiler. 
     CSIRO'daki bilim adamlarından Naomi McClure, yeni keşfedilen sınırın Samanyolu'nun merkezinden yaklaşık 60 bin ışık yılı uzaklıkta olduğunu, bu kolun, galaksinin ulaşılabilen en uzak bölümünde bulunduğunu ve gözden kaybolmasından önce görülen son şey olduğunu kaydetti. 
     Araştırmaların sürdüğü yeni sarmal kol keşfiyle ilgili bulguların yayımlanmak üzere Amerikan Astronomi Topluluğu Astrofizik Dergisi'ne sunulduğu bildirildi. 
     Evreni oluşturan milyarlarca gökadadan biri olan Samanyolu sistemi, bir milyarın üzerinde yıldız ve çok miktarda yıldızlararası gaz ve toz içeriyor. 
     Tipik bir sarmal gökada örneği olan Samanyolu Gökadası'nın, merkezde bir çekirdek bölgesiyle onu çevreleyen spiral biçimde kollardan oluştuğu biliniyor. 
     
</TEXT>
</DOC>
