<DOC>
<DOCNO> 227280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonsiy26.html </URL>
<DATE> 2004/03/31/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Mersin Belediye Başkanı "CHP'yi yıprakma kampanyası başlatıldı" 
</HEADLINE>
<TEXT>

     Mersin Büyükşehir Belediye Başkanı Macit Özcan, seçimler sonrasında bazı kesimlerin CHP'yi yıpratma kampanyası başlattığını söyledi. 
     Özcan, makamında düzenlediği basın toplantısında, bir ulusal gazetede yer alan, ''adayların belirlenmesi sürecinde yüksek miktarlarda para alındığı ve bunun CHP Genel Başkanı Deniz Baykal'ın kızı adına yurtdışında açılan hesaplar kullanılarak aktarıldığı'' yönündeki haberlerin, gerçekleri yansıtmadığını kaydetti. 
     Özcan, ''Tek bir kelimesi bile doğru olmayan bu haber hakkında, gerekli yasal işlemin başlatıldığını'' ifade ederek, ''Dedikodularla, yalan haberlerle geçirecek zamanımız yok. Artık üretme zamanıdır'' dedi. 
     Özcan, kendisini ve partisini destekleyerek, oy veren herkese teşekkür etti. 
     
</TEXT>
</DOC>
