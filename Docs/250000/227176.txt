<DOC>
<DOCNO> 227176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun57.html </URL>
<DATE> 2004/03/31/ </DATE>
<TIME> 20.54 </TIME>
<AUTHOR>  </AUTHOR>
<HEADLINE>
Kıbrıs görüşmeleri Annan planının son hali 22 30'da taraflara sunulacak 
</HEADLINE>
<TEXT>

     BM gözetiminde 24 Mart'ta başlayan dörtlü Kıbrıs görüşmelerinin kapanış töreninin bugün TSİ 20.00'de yapılması bekleniyor. 
     BM kaynaklarından edinilen bilgiye göre, BM Genel Sekreteri Kofi Annan'ın Kıbrıs planının son halini taraflara vermesinin beklendiği töreni, İsviçre televizyonu ve BM ortak bir organizasyonla canlı yayınlayacak. 
     Görüşme sürecini takip eden gazetecilerden hiçbirinin törenin yapılacağı bölgeye alınmayacağı, gazetecilerin bu töreni Fürigen Oteli'nde kurulan ekran vasıtasıyla izleyebilecekleri belirtiliyor. 
     
     Annan planının son dorumu... 

     BM Genel Sekreteri Kofi Annan'ın Kıbrıs planının son halini taraflara TSİ 23.30'da sunacağı bildirildi. 
     Diplomatik kaynaklardan edinilen bilgiye göre, Annan, daha önce taslak olarak sunduğu planın son halini taraflara TSİ 23.30'da sunacak. 
     Kapanış töreninin daha önce TSİ 20.00'de olacağı telaffuz edilmişti. 
     Bu arada diplomatik kaynaklar, plan için herhangi bir imza töreninin söz konusu olmadığını belirttiler. 
     
</TEXT>
</DOC>
