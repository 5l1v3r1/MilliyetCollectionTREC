<DOC>
<DOCNO> 204229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sontur09.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanan Modern Çarşı'nın çökme tehlikesi ortaya çıktı... 
</HEADLINE>
<TEXT>

     Ankara Büyükşehir Belediye Başkanı Melih Gökçek, yangın çıkan Modern Çarşı binasında çatlak olduğunu bildirerek, ''Kesin olmamakla birlikte, binada çatlağa bağlı olarak çökme tehlikesi bulunduğu belirtiliyor'' dedi. 
     Yangın söndürme çalışmalarını denetlemek üzere olay yerinde bulunan Gökçek, gazetecilere yaptığı açıklamada, itfaiye ekiplerinin binaya her taraftan müdahale ettiklerini söyledi. 
     Binada çatlama olduğunu bildiren Gökçek, ''İçeride bol miktarda tiner olduğu için, itfaiye şu anda binaya giremedi. Yalnız, yan kapılardan girildi. İnşallah bir patlama olmaz'' diye konuştu. 
     Gökçek, kesin olmamakla birlikte binada çatlamaya bağlı çökme tehlikesi bulunduğunu ifade etti. 
     ''Yangında can kaybı olmaması, en büyük tesellimiz'' diyen Gökçek, şu ana kadar gelen bilgilere göre bir vatandaşın yaralandığını kaydetti. 
     
</TEXT>
</DOC>
