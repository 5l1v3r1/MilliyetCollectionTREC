<DOC>
<DOCNO> 249280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonspo20.html </URL>
<DATE> 2004/06/19/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Galatasaray Conceicao ile kesin anlaşmaya vardı... 
</HEADLINE>
<TEXT>

     Transferde Fenerbahçe ve Galatasaray'ın gerisinde kalmakla eleştirilen Galatasaray, ilk yabancı oyuncu transferini Brezilyalı Conceicao ile anlaşarak gerçekleştirdi. 
     Kulüp Başkanı Özhan Canaydın, kulübün resmi internet sitesinde yaptığı açıklamada, ''Brezilyalı futbolcu Flavio Conceiçao ile her konuda kesin anlaşmaya vardığımızı, camiam ve sevgili taraftarlarımıza duyurmak isterim'' diyerek taraftarlara müjde verdi. 
     Canaydın, profesyonel futbol şubesinin yaptığı çalışmalarında ulaştığı neticeleri ve takımı 100. yıldaki hedeflere taşıyacak kadroda yer almaya hak kazanan futbolcuları, yine resmi siteden duyuracaklarını belirtti. 
     
     CONCEİÇAO, AY SONUNDA İSTANBUL'A GELECEK 

     Galatasaray'ın anlaşmaya vardığı Brezilyalı Flavio Conceiçao'nun ay sonunda İstanbul'a geleceği bildirildi. 
     Kulüp Futbol Şubesi Üyesi Fatih Gökşen, bu futbolcunun bir turnuvaya katılacak olması dolayısıyla ay sonunda İstanbul'a geleceğini açıkladı. 
     Transfer çalışmalarının sürdüğünü de belirten Gökşen, diğer ilgilendikleri futbolcularla yüzde 80 oranında anlaşma sağlandığını, kalan pürüzlerin giderilmesiyle, gelecek haftadan itibaren bu oyuncuların transferlerinin de gerçekleşebileceğini söyledi. 
     
</TEXT>
</DOC>
