<DOC>
<DOCNO> 239855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/guncel/agun.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu fotoğraf da Türkiye'den 
</HEADLINE>
<TEXT>


Burdur'da işkence izlerinin fotoğrafı çekildi. Ancak, buna rağmen hiçbir işlem yapılmadı 

Gökçer Tahincioğlu 

ABD askerlerinin Iraklılara yaptığı insanlık dışı muameleye Türkiye'deki her kesimden sert tepkiler gelirken, aynı duyarlılık yurtiçinde yıllardır yaşanan, ancak "münferit" denilen olaylardan esirgendi. 
İşkence, Türkiye'de biçim değiştirerek sürüyor. İnsan Hakları Derneği'ne İHD göre, 1999'da 472, 2000'de 508, 2001'de 762, 2002'de 456, 2003'te 770 kişi işkence gördü. 
Avrupa İnsan Hakları Mahkemesi'ne AİHM işkence nedeniyle 392 başvuru yapıldı. AİHM, 37 başvuruda Türkiye'yi tazminata mahk m etti. 84 başvuruda dostane çözüme giden Türkiye, böylece işkenceyi kabul etti. Ankara, işkence olayları için 10 trilyon 442 milyar lira tazminat ödedi. 
Türkiye İnsan Hakları Vakfı'nın TİHV rakamlarına göre, 770 kişinin işkence gördüğünü iddia ettiği geçen yıl, sadece 33 polis hakkında işlem yapıldı. 18'i için takipsizlik kararı verilirken, 15'i hakkındaki adli işlemlerin sürdüğü bildirildi. 

Burdur Cezaevi örneği 
Ankara 1 No'lu DGM'nin, eski DEP milletvekilleri hakkındaki gerekçeli kararında, "Duruşmalara gelmemelerine rağmen, insan haklarına aykırı olduğundan zorla getirilmediler" ifadesi yer aldı. Bu yorum, mahk mların duruşmalara gitmediği gerekçesiyle 4 yıl önce Burdur Cezaevi'ne düzenlenen operasyonu akla getirdi. Bir mahk mun kolunun koptuğu operasyonda, onlarcasına da işkence yapıldığı iddia edildi. Güvenlik güçleri hakkında, mahk mların işkence izlerini fotoğraflamasına rağmen, Burdur Valiliği'nin izin vermemesi nedeniyle soruşturma başlatılamadı. Ankara Ulucanlar Cezaevi'nde 10 kişinin ölümüyle sonuçlanan operasyon ise ancak idare mahkemesinin kararıyla davaya konu oldu. 
Savcılık, hapis cezası öngörmeyen "emirleri yerine getirme" fiilini içeren TCK'nın 49. maddesinden dava açtı. 





</TEXT>
</DOC>
