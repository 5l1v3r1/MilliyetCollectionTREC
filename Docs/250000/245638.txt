<DOC>
<DOCNO> 245638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonyas02.html </URL>
<DATE> 2004/06/05/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
Bir anne, bebeğinin acı sos yutarak ölmesine neden oldu... 
</HEADLINE>
<TEXT>

     ABD'nin Texas eyaletinde, bebeğinin parmaklarına, emmesine engel olmak amacıyla toz halinde acı sos süren bir anne, bebeğin ölümüne neden oldu. 
     Texas Polis Teşkilatı yetkilileri, 19 yaşındaki Angela DiSabella'nın, 5 aylık bebeğinin parmaklarını emmesine engel olmak amacıyla sürdüğünü iddia ettiği, toz halindeki acı chili sosunun bebeğin ölümüne yol açtığını belirttiler. DiSabella'nın idam talebiyle yargılanacağı kaydedildi. 
     Annenin çağrısı üzerine olay yerine giden tıp görevlilerinin solunum yollarının toz halindeki sos ile tamamen kapalı olması nedeniyle bebeği kurtaramadıkları ifade edildi. Yapılan otopside, bebeğin solunum yollarındaki acı sos yüzünden nefes alamadığı için öldüğü belirlendi. 
     Polis yetkilileri, idam talebiyle hapiste bulunan anne için 750 bin dolar kefalet istendiğini kaydettiler. 

     
</TEXT>
</DOC>
