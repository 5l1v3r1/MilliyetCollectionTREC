<DOC>
<DOCNO> 208357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko23.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Merkez Bankası'nın başı dertte... 
</HEADLINE>
<TEXT>

     İngiltere Merkez Bankası, 1991 yılında 10 milyar dolar borçla batan Credit and Commerce International'in BCCI iflasındaki rolü nedeniyle tazminat davasıyla karşı karşıya. 
     Credit and Commerce International Bankası'nın tasfiyesini üstlenen kayyumun, İngiltere Merkez Bankası'nı bankayı iflasa götüren şüpheli işlemlere bile bile göz yumarak mudileri zarara uğrattığı gerekçesiyle 850 milyon sterlin 1.58 milyar ABD Doları tazminat isteyeceği bildirildi. 
     Kayyum avukatlarının dava dileçesini hazırladıkları belirtildi. 
     Jürisiz bir mahkemede bir yıl sürmesi beklenen davanın, İngiltere Merkez Bankası'nı ''bir çok hassas iç yazışmasını açıklamak zorunda bırakacağı'' kaydediliyor. 
     BCCI olayı İngiltere'nin en büyük bankacılık skandalı olarak biliniyor. 
     Pakistanlı bir banker olan Ağa Hasan Abdi tarafından 1972 yılında kurulan ve 1980 yılında İngiltere Merkez Bankası'ndan lisans alarak 69 ülkede 20 milyar dolara ulaşan bir aktif toplamına sahip dev bir bankaya dönüşen BCCI, bir dizi hileli işlem ve sahteciliğin ardından iflas etmişti. 
     İflasın ardından, İngiltere Merkez Bankası, BCCI'nın açıkça suç oluşturan işlemlerini denetlemekte yetersiz kaldığı gerekçesiyle ağır eleştirilere uğramıştı. 
     
</TEXT>
</DOC>
