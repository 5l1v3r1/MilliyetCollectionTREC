<DOC>
<DOCNO> 233297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonyas10.html </URL>
<DATE> 2004/04/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Ve Jennifer Lopez yeni sevgilisiyle boy gösterdi... 
</HEADLINE>
<TEXT>

     Oyuncu Ben Affleck'le yollarını ayıran şarkıcı ve oyuncu Jennifer Lopez, yeni sevgilisiyle boy gösteriyor. 
     İngiliz ''Sun'' gazetesindeki habere göre, 33 yaşındaki Lopez, ''Man on Fire'' filminin Los Angeles'ta yapılan galasına şarkıcı ve oyuncu Marc Anthony ile birlikte geldi. 
     Haberde, Lopez'in Ocak ayından bu yana Anthony ile sık sık göründüğü hatırlatıldı. 
     Galada oldukça samimi pozlar veren çiftin sık sık birbirine sarıldığı ve öpüştüğü belirtilen haberde, Lopez'in mutlu göründüğü ifade edildi. 
     Galaya gelen bir konuk, gazeteye yaptığı açıklamada, insanların filme mi, yoksa Lopez-Anthony çiftine mi bakacağına bir türlü karar veremediğini söyledi. 
     
</TEXT>
</DOC>
