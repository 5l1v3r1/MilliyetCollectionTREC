<DOC>
<DOCNO> 221365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur52.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da Mason Locasındaki inceleme tamamlandı... 
</HEADLINE>
<TEXT>

     Kartal'daki Hür ve Kabul Edilmiş Masonlar Büyük Locası Yakacık Şubesi'ne düzenlenen bombalı saldırının ardından polisin olay yerindeki incelemesini tamamladığı öğrenildi. 
     Saldırıya hedef olan binada delil toplama çalışmalarını akşam saatlerine kadar sürdüren Olay Yeri İnceleme Şube Müdürlüğü ekiplerinin, araştırmalarını tamamladığı belirtildi. 
     Polis ekipleri, giriş ve çıkışları kontrol altında tutulan sokağa araç ve yayaların girişine izin vermiyor. 
     Patlamanın meydana geldiği binada özel bir temizlik firmasının temizlik çalışması yaptığı ve kırılan camların yenilendiği öğrenildi. 
     Olay yerine gelen Kartal Belediyesi'nin temizlik işlerini yürüten Altaş Firması'na ait 2 dozer, 1 damperli kamyon ve 1 kamyonetle, patlamanın yaşandığı binadaki molozların kaldırıldığı belirtildi. 
     
</TEXT>
</DOC>
