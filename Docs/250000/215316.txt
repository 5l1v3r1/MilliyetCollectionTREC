<DOC>
<DOCNO> 215316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sonspo15.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu Kazanma ruhunun geri gelmesine sevindim... 
</HEADLINE>
<TEXT>

     Beşiktaş Teknik Direktörü Mircea Lucescu, oyuncularının kazanma ve savaşma ruhunun tekrar geri gelmesinin kendisini sevindirdiğini söyledi. 
     Lucescu, maç sonrasında düzenlediği basın toplantısında Denizlispor galibiyetini hak edilmiş bir zafer olarak gördüğünü belirterek, "Hata yaparak başlamamıza rağmen ikinci yarıda oyunun tek hakimiydik. Oyuncularımızın kazanma ve savaşma ruhunun tekrar geri gelmesi beni sevindirdi. Güçlü bir şekilde geri geldik" diye konuştu. 
     Maçın ilk yarısında kazandıkları penaltının, penaltı olmadığını söyleyen Lucescu, "Ancak ikinci yarıda Ilie ve Okan'ın düşürülüşleri bence penaltıydı ve bunlar verilmedi" dedi. 
     Denizlispor Teknik Direktörü Giray Bulak ise Beşiktaş'ın bugün kazanmayı hak ettiğini söyledi. 
     Zorlu saha koşullarında oyun ilerledikçe tempolarının düşeceğini beklediğini anlatan Bulak, "Dar bir kadromuz var. Salı günü Türkiye Kupası maçı oynadık ve uzun bir yolculuk yaptık. Savaşamadık, sonuç normal diye konuştu. 
     
</TEXT>
</DOC>
