<DOC>
<DOCNO> 200148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/spor/spo00.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateşten gömlek 
</HEADLINE>
<TEXT>

   2006 yılında Almanya'da düzenlenecek olan Dünya Kupası'nın eleme grupları belirlendi. Frankfurt'ta yapılan kura çekimi sonrası Türkiye dişli takımlarla aynı gruba düştü 
      
   ALMANYA'NIN ev sahipliğini yapacağı 2006 Dünya Kupası'nın eleme grupları belli oldu. Frankfurt'ta ünlü İtalyan hakem Collina ve Formula 1'in Alman şampiyonu Michael Schumacher'in çektiği kuralara seri başı katılan Türkiye, Danimarka, Yunanistan, Ukrayna, Gürcistan, Arnavutluk ve Kazakistan ile eşleşti. Gruplarında birinci olanlar ve ikinci sırayı alan en iyi iki ekip, finallere doğrudan katılacak. Son şampiyon Brezilya da yeni statüye göre eleme maçları oynayacak. 
   
   2. GRUP 
   TÜRKİYE 
   Danimarka 
   Yunanistan 
   Ukrayna 
   Gürcistan 
   Arnavutluk 
   Kazakistan 
   
   1. GRUP 
   Çek Cumhuriyeti 
   Hollanda 
   Romanya 
   Finlandiya 
   Makedonya 
   Ermenistan 
   Andorra 
   
   3. GRUP 
   Portekiz 
   Rusya 
   Slovakya 
   Letonya 
   Estonya 
   Liechtenstein 
   Lüksemburg 
   
   4. GRUP 
   Fransa 
   İrlanda Cumhuriyeti 
   İsviçre 
   İsrail 
   Kıbrıs Rum Kesimi 
   Faroe Adaları 
   
   5. GRUP 
   İtalya 
   Slovenya 
   İskoçya 
   Norveç 
   Belarus 
   Moldova 
   
   6. GRUP 
   İngiltere 
   Polonya 
   Avusturya 
   Galler 
   Kuzey İrlanda 
   Azerbaycan 
   
   7. GRUP 
   İspanya 
   Belçika 
   Sırbistan-Karadağ 
   Bosna-Hersek 
   Litvanya 
   San Marino 
   
   8. GRUP 
   İsveç 
   Hırvatistan 
   Bulgaristan 
   İzlanda 
   Macaristan 
   Malta 
   
   Rakipler endişeli    Morten Olsen Danimarka Teknik Direktörü 
   "HER takım çok seyahat edecek ve çok zorlanacak. Keşke bu grupta olmasaydık. Türkiye'yi iyi tanıyorum. O nedenle Piontek veya başka birisine bir şey sormama gerek yok." 
   
   Otto Rehhagel Yunanistan Teknik Direktörü 
   "KEŞKE Türkiye ile eşleşmeseydik. Çünkü iki takımın da finallere gitmesini çok istiyorum. Türkiye bana göre bir İtalya, İsveç, Fransa ve İngiltere değil. Ancak grup çok enteresan." 
   
   Hans Peter Briegel Arnavutluk Teknik Direktörü 
   'TÜRKİYE'Yİ çok iyi biliyorum. Çok zorlu mücadeleler olacak. Türkiye'nin favori olduğu kesin. Ancak grup sürpriz sonuçlara gebe. Her maçta, her sonuç yaşanabilir." 
   
   Fikstür kavgası    MEHMET DEMİRCAN 

   UKRAYNA Futbol Federasyonu yetkilileri, kuralar çekildikten sonra grupta bulunan tüm ülke federasyonlarının anlaşmasına rağmen fikstür toplantısının İstanbul'da yapılmasına karşı çıktılar. Tüm federasyonlar seri başı olduğundan Türkiye'ye öncelik hakkı tanıdı ancak fikstür toplantısına katılmayan Ukraynalılar, daha sonra alınan kararı görmezlikten geldiler. 
   TEKNİK Direktör Oleg Bloghin, görüşmelerde bulunmamasına rağmen, "Biz İstanbul'u istemiyoruz. Fikstür toplantısı Kiev'de yapılsın. Bizim fikrimiz alınmadan neden İstanbul tercih edildi" dedi. Türk Futbol Federasyonu yetkililerini uzun süre arayan ancak gittiklerini öğrenince ne yapacağını şaşıran Bloghin, gazetecilerin sorularına yanıt vermekten kaçındı. 
   
   Güneş temkinli    MİLLİ Takım Teknik Direktörü Şenol Güneş, güçlü takımlarla eşleştiklerini söyledi. Güneş, "Biz grupta seri başı olduğumuza göre biz de güçlüyüz. Takımların çoğunu tanıyorum. Yeni bir heyecanla 2006'ya katılmak istiyoruz. Sadece yedili grupta olmamız nedeniyle daha fazla maç yapacağımız için dezavantajlıyız. Ancak tecrübemizle bunu da yeneceğiz" dedi. 
   
   RAKİPLERİMİZİ TANIYALIM 
   Danimarka    Maziyi arıyorlar 
   1992 Avrupa Futbol Şampiyonası'nı kazandıktan sonra futbol olarak büyük bir düşüşe giren Danimarka son yıllarda, Schmeichellı, Laudruplu bu kadrosunu çok arıyor. Bir taktik ustası olan Teknik Direktör Morten Olsen takımına 4-2-3-1 sistemini oynatıyor. Ebbe Sand, Claus Jensen gibi yıldızları her an skoru değiştirecek kalitede futbolcular. 
   
   KÜNYE 
   BAŞARILARI İsveç 92 Avrupa Şampiyonu, Fransa 98 çeyrek final, Fransa 84 yarı final, İspanya 64 Avrupa Dördüncüsü 
   TÜRKİYE İLE MAÇLARI Türkiye-Danimarka 2-1 1962-Özel , Danimarka-Türkiye 0-0 1966-Özel , Danimarka-Türkiye 1-0 1990-Özel , Türkiye-Danimarka 1-1 1992-Özel , Türkiye-Danimarka 0-3 Euro 1996 
   TEKNİK DİREKTÖR Morten Olsen 
   İDEAL KADROSU Sorensen-Albrechtsen, Bogelund, Helveg, Henriksen-Frandsen, Gravesen, Gronkjaer, Jensen-Tomasson, E.Sand 
   
   Yunanistan    Komşu çıkışta 
   YUNANİSTAN, Alman teknik direktör Otto Rehhagel ile tırmanışa geçti. Euro 2004 elemelerinde İspanya'yla aynı grupta bulunan komşumuz, 24 yıl sonra Avrupa Şampiyonası'na katılma başarısını gösterdi. Genelde defansif bir oyun sergileyen Yunanistan takım oyununa önem veriyor ve oyun disiplininden kopmuyor. Mavi-Beyazlı ekipte göze batan oyuncular arasında Vryzas, Nikolaidis ve Georgiadis var. 
   
   KÜNYE 
   BAŞARILARI Yok 
   TÜRKİYE İLE MAÇLARI 
   Yunanistan-Türkiye 1-3 1948-özel , Türkiye-Yunanistan 2-1 1948-Akdeniz Oy. , Yunanistan-Türkiye 1-2 1949-Özel , Türkiye-Yunanistan 3-1 1988-Özel , Türkiye-Yunanistan 3-1 1998-Özel 
   TEKNİK DİREKTÖRÜ Otto Rehhagel 
   İDEAL 11 Nikopolidis-Antzas, Seitaridis, Dabizas, Fyssas-Georgiadis, Giannakapoulos, Lakis, Tsiartas-Nikolaidis, Vryzas 
   
   Gürcistan    Yıldızlar yetmiyor 
   TÜRK futboluna yabancı olmayan eski Trabzonsporlu Arçil, Şota, Jamaruli ile Milanlı Kaladze, eski Derby Countyli Kinkladze ile Demetradze, Nemsadze gibi uluslararası tecrübesi olan isimler de Gürcistan'ı başarıya taşıyamıyor. Euro 2004 elemelerinde Rusya ve Arnavutluk'u yenen Gürcistan, yine de son sıradan kurtulamadı. 
   
   KÜNYE 
   BAŞARILARI Yok 
   TÜRKİYE İLE MAÇI Türkiye-Gürcistan 3-0 2002-Özel 
   TEKNİK DİREKTÖR Ivan Susak 
   İDEAL 11 Lomaia-Khizanishvili, Kemoklidze, Didava, Kvirkvelia-Kobiashvili, Nemsadze, Ashvetia, Iashvili-Jamarauli, Arçil 
   
   Kazakistan    Yeni Avrupalı 
   1992 yılında bağımsızlığını kazandıktan sonra FIFA'ya üye olan Kazakistan, ihtilaf yaşadığı Asya Futbol Federasyonu ile ilişkisini kesti ve UEFA'nın 52. üyesi olarak 2002'de Avrupa kıtasına dahil oldu. 2006 Dünya Kupası'nda ilk kez UEFA'nın üyesi olarak kuraya katılan Kazakistan tipik Rus ekolünde futbol oynuyor. 
   
   KÜNYE 
   BAŞARILARI Asya Kupası finalleri, 1996 Atlanta finalleri 
   TEKNİK DİREKTÖR Leonid Pakhomov 
   TÜRKİYE İLE MAÇI Yok 
   YILDIZLARI Shevchenko, Tarasov, Aydeyev, Litvinenko. 
   
   Arnavutluk    Briegel'in ekibi 
   TÜRKİYE'NİN grupta en fazla maç tecrübesi yaşadığı ülkelerden olan Arnavutluk'a karşı son dönemde milli takımın şansı tutmuyor. Son galibiyetimizi 1982'de aldığımız Arnavutluk'a iki yıl önce 2 - 0 yenildik. Arnavut takımının 10 golle en skorer oyuncuları arasında İstanbulsporlu Alban Bushi de yer alıyor. Beşiktaş'ın eski teknik direktörü Hans Briegel'in çalıştırdığı Arnavutluk, Euro 2004 elemelerinde başarılı sonuçlara imza attı. 
   
   KÜNYE 
   BAŞARILARI Balkan Şampiyonu 1946 
   TÜRKİYE İLE MAÇLARI 
   Türkiye-Arnavutluk 2-1 1970 , Arnavutluk-Türkiye 3-0 1971 , Türkiye-Arnavutluk 1-0 1982 , Arnavutluk-Türkiye 1-1 1983 , Arnavutluk-Türkiye 0-0 1985 , Türkiye-Arnavutluk 0-2 2001 
   TEKNİK DİREKTÖR H.Peter Briegel 
   İDEAL 11 Strakosha-Bekiri, Çipi, Cana, Hasi-Murati, Shkembi, Rraklli, Aliaj-Tare, Bushi 
   
   Ukrayna    Genç bir kadro 
   PORTEKİZ'DE yapılacak 2004 Dünya Kupası Elemeleri'nde 6. Grup'u üçüncü sırada bitirerek Portekiz şansını kaçıran Ukrayna'nın en büyük kozu ve yıldızı Milan'da forma giyen golcü Andrei Shevchenko. Teknik Direktör Oleg Bloghin takımın başına geldikten sonra gençlere daha çok şans vermesiyle tanınıyor. Ancak buna rağmen Ukrayna, arzuladığı başarılara bir türlü ulaşamıyor. 
   
   KÜNYE 
   BAŞARILARI Yok 
   TÜRKİYE İLE MAÇLARI Türkiye-Ukrayna 3-2 1996 , Türkiye-Ukrayna 0-0 2003 
   TEKNİK DİREKTÖR Oleg Bloghin 
   İDEAL 11 Shovkovskiy-Luzhny, Fedorov, Tymoschuk-Nesmachniy, Dmytrulin, Voronin, Vorobey, Popov-Shevchenko, Horshkov 
   
   
</TEXT>
</DOC>
