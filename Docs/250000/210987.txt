<DOC>
<DOCNO> 210987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/yasam/yas07.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribi 6. kurbanını aldı 
</HEADLINE>
<TEXT>

      DIŞ HABERLER SERVİSİ 
   
   Vietnam'da 13 yaşındaki bir çocuğun kuş gribinden hayatını kaybetmesiyle, ülkede hastalığın yol açtığı ölümlerin sayısı 6'ya yükseldi. Dünya Sağlık Örgütü, ölümlerin artmasıyla hastalığın mutasyon geçirerek daha tehlikeli hale gelebileceği konusunda uyarırken, uzmanlar da hastalığın insanlar arasında bir salgına dönüşebileceğinden endişeleniyor. Şimdilik böyle bir şeyin olacağına dair kanıt olmasa da, insanlarda görülen yeni bir grip türünün dünya çapında büyük bir salgına dönüşmesinden korkan yetkililer, kuş gribinin tavuklarda yayılmayı sürdürmesi durumunda, gelişerek, insan vücudunda da büyüyecek şekle gelebileceğini söylüyor. 
   
   
</TEXT>
</DOC>
