<DOC>
<DOCNO> 208982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/spor/spo03.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mesajı aldım' 
</HEADLINE>
<TEXT>

      ERHAN TELLİ 

   
   Neşesini buldu 
   TEKNİK Direktör Fatih Terim, Efes Cup'ta gelen üst üste iki galibiyetten sonra keyiflendi. Terim, "Bazı arkadaşların maç oynamaya ihtiyacı var. Herkes meziyetlerini kullanmalı ancak sahada kendilerini göstermek için lüzumsuz hareketler yapmaktan da kaçınmalı. Oyuncularım da hak etmediğimiz bazı şeylerin farkındalar" ifadelerini kullandı. 
   
   'Beklemiyordum' 
   ANTALYA'DA takımın gösterdiği performansın kendisini şaşırttığını da belirten tecrübeli hoca, "Açıkçası bu kadarını beklemiyordum. Eskiden 2-0, 3-0 yenik duruma düşsek bile insanlar, 3-2 veya 4-3 yenerler diye iddiaya giriyorlardı. Benim saygı duyulmasını istediğim takım işte buydu. Ben oyuncularımdan, 'Biz bu formayı bırakmayız' mesajını aldım" dedi. 
   
   Megastore gerginliği    BAĞDAT Caddesi'nde bulunan Galatasaray Megastore Mağazası'nın önceki gece bir grup tarafından taşlanması gerilim yarattı. Sarı - Kırmızılılar, mağazaya 100 metre uzaklıkta karakol bulunmasına rağmen olaya zamanında müdahale edilmediğinden şikayet ettiler. Ultraslan grubunun bu olaya misilleme yapma hazırlıkları ise Galatasaraylı yöneticilerin devreye girmesiyle engellendi. 
   
   Hedef 25 milyon    GALATASARAY Sportif A.Ş. altı aylık mali dönemde elde ettiği 17.8 milyon dolarlık net k rı, 31 Mayıs'ta sona erecek 12 aylık dönemde 25.2 milyon dolara çıkarmayı hedefliyor. Genel Müdür Ebru Köksal, 6 aylık dönemde gelirlerin yüzde 18 artışla 14.3 milyon dolar, diğer faaliyet gelirlerinin 5.5 milyon dolar olduğunu belirtti. 
   UEFA Kupası'nın alındığı 2000 yılında soyunma odasında ve idman sahasında çekilen görüntüler yakında film olarak sahnelenecek. Yapımcı Umur Bugay tarafından şu anda kurgusu yapılan filmin kısa bir süre sonra vizyona gireceği belirtildi. Bu arada Eski Açık Sarı Desene filminin de DVD'lerinin hazırlanacağı açıklandı. 
   
   Ömer yetişemiyor    SAĞ ayak bileğindeki ağrılar geçmeyen Ömer'in yarın oynanacak final maçına yetişemeyeceği öğrenildi. Genç oyuncunun tedavisi sürerken, dün Spartak Moskova maçında oynayanlar günü dinlenerek geçirdi. Terim ilk on birde yer vermediği oyunculara ağır bir program uyguladı. 
   
   
</TEXT>
</DOC>
