<DOC>
<DOCNO> 242488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonyas03.html </URL>
<DATE> 2004/05/24/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Liselilerin cinsel mesaj taşıyan renkli bilezikleri... 
</HEADLINE>
<TEXT>

     New York'ta liseli genç kızlar arasında ''salgın'' haline gelen renkli plastik bileziklerin, aslında ''cinsel mesaj'' vermek için takıldığı ortaya çıktı. 
     Gençler kendi aralarında oluşturdukları şifrelere göre, renkli bileziklerle birbirlerine cinsel mesaj verirken, gerçeği öğrenen birçok veli de paniğe kapılarak çocuğunu Katolik okullarına yerleştirdi. 
     Genç kızlar arasındaki bu modanın 11-12 yaşındaki kız çocuklarına kadar inmesi, veliler kadar okul yöneticilerini de endişelendirmeye başladı. 
     New York'un özellikle Queens, Bronx ve Brooklyn bölgelerindeki kenar semtlerde yaygın olan bu renkli bileziklerle gençlerin aralarında ''Snap- Koparma '' adını verdikleri bir oyun oynadıkları da belirlendi. 
     Oyunda kızlar bu renkli bileziklerden bileklerine takarken, erkek ilgilendiği kızın bileğinden bir tanesini alırsa, gençler bileziğin rengine göre cinsel birliktelik yaşıyorlar. 
     Oyuna göre, siyah bilezik cinsel birleşme, mavi oral seks, kırmızı seksi dans ya da Fransız öpücüğü, beyaz ise eşcinsel öpücüğü anlamına geliyor. Yeşil bilezik de dışarıda seks anlamı yaşıyor. 
     Tanesi bir dolara satılan bilezikler yüzünden veliler büyük tedirginlik yaşarken, bazıları, çareyi ergenlik dönemindeki çocuklarının okullarını değiştirmekte buldular. 
     
</TEXT>
</DOC>
