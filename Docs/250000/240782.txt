<DOC>
<DOCNO> 240782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sontur15.html </URL>
<DATE> 2004/05/17/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Polise sorgulamada adını yanlış söyledi ve... 
</HEADLINE>
<TEXT>

     Çanakkale'de, asker kaçağı olan bir kişi, polise sorgulama sırasında sahte isim verince, 2 hırsızlık olayının faili olarak gözaltına alındı. Daha sonra ifadesini değiştiren kişinin, bu kez de asker kaçağı olduğu anlaşıldı. 
     Morabbin Parkı önünde 16 ANL 81 plakalı araç içinde bulunan 3 kişiden şüphelenen polis, kişilerden kimliklerini göstermelerini istedi. 
     Araç içinde bulunan Fatih B.Y. ile Kenan Ö. kimliklerini polise gösterirken, Murtaza Fidan adlı kişinin üzerinden kimlik çıkmadı. 
     Sorgulamaya alınan Murtaza Fidan, ilk ifadesinde kendini Murat Ökmen olarak tanıttı. Yapılan sorgulamada, Murat Ökmen'ın İstanbul'da iki ayrı hırsızlık olayından arandığı ortaya çıktı. 
     Bunun üzerine ifadesini değiştiren Fidan, korkudan Şanlıurfa'da bulunan dayısının oğlunun ismini verdiği söyledi. 
     Murtaza Fidan ismi üzerinde soruşturma yapan ekipler, bu kez de Fidan'ın asker kaçağı olduğunu tespit ettiler. Fidan, yapılan işlemlerin ardından Çanakkale Merkez Komutanlığı'na teslim edildi. 

     
</TEXT>
</DOC>
