<DOC>
<DOCNO> 203313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/guncel/gun03.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta testere paniği 
</HEADLINE>
<TEXT>

   "Çiftlikte odun keseceğiz" diyerek Bodrum uçağının yolcuları arasına motorlu testere sokan baba oğul gözaltına alındı... 
   YAŞAR ANTER Bodrum DHA 
   
   İstanbul - Bodrum seferini yapan Türk Hava Yolları THY uçağında "motorlu testere" paniği yaşandı. İstanbul - Bodrum seferi için saat dün 19.20'de Atatürk Havalimanı'ndan havalanan THY uçağının içinde, kalkıştan 15 dakika sonra benzin kokusu yayılmaya başladı. Koku, bir anda uçaktaki 170 yolcu arasında paniğe neden oldu. Hostesler 8 C koltuğu üzerindeki bagajda, koli içinde ağaç kesiminde kullanılan motorlu testere buldu. Kokunun da testerenin benzin deposundan sızdığı ortaya çıktı. Testereye, el konuldu. Testerenin sahibi oldukları belirlenen Çevre Mühehdisi Rıfat Tansel Tugal ve babası Tanju Tugal da, gözlem altına alındı. İfadelerinde, testereyi çiftliklerindeki odunları kesmek için götürdüklerini söyleyen baba - oğul, testerenin zarar görmemesi için koli içinde kırılacak eşya olarak gösterip uçakta yanlarına aldıklarını söyledi. Olayla ilgili geniş çaplı soruşturma başlatıldı. 
   
   
   
</TEXT>
</DOC>
