<DOC>
<DOCNO> 245976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko28.html </URL>
<DATE> 2004/06/07/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa 18 bin puanı aşarak günü tamamladı... 
</HEADLINE>
<TEXT>

     İMKB Bileşik Endeksi 2. seansı 76.89 puan artışla 18,020.29 puandan tamamladı. 
     Hisse senetleri 2. seansta ortalama yüzde 0.43 oranında değer kazandı. 
     İlk seanstaki 235.25 puanlık artış dikkate alındığında Borsa endeksi, günün tamamında 312.14 puan yükseldi. Hisse senetlerinin günlük ortalama değer kazancı yüzde 1.76 oldu. 
     Endeks, 2. seansa 5.79 puan artışla 17,949.19 puan seviyesinde başladı. Seansın ilk yarısını 17,926.31 puandan geçen endeks, seans içinde en düşük 17,845.30 puanı gördü. 18,000 puanın üzerinde tutunan endeks, seans içinde ulaştığı en yüksek seviye olan 18,020.29 puandan günü tamamladı. 
     2. seans kapanışında, mali endeks 46.03 puan artışla 24,452.72 puana, sanayi endeksi 75.19 puan artışla 16,001.99 puana, hizmetler endeksi 115.52 puan artışla 10,309.54 puana yükseldi. 
     Böylece ilk seansa göre mali grup hisseler ortalama yüzde 0.19, sanayi grubu hisseler ortalama yüzde 0.99, hizmet grubu hisseler ortalama yüzde 1.13 değer kazandı. 
     2. seansta işlem gören toplam 303 hisse senedinden 113'ü değer kazandı, 102'si değer kaybetti, 88'inin fiyatında değişiklik olmadı. 
     Seansta, 327 trilyon 989 milyar 334 milyon liralık işlem hacmi kaydedildi. Günlük işlem hacmi ise 907 trilyon 929 milyar 194 milyon lira olarak hesaplandı. 
     2. seansta Yapı Kredi Bankası, Doğan Holding, İş Bankası C , Turkcell ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
