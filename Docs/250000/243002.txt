<DOC>
<DOCNO> 243002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo02.html </URL>
<DATE> 2004/05/26/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Barcelona'dan Rüştü'ye talimat Kendine takım bul 
</HEADLINE>
<TEXT>

     İspanya'nın FC Barcelona Kulübü, yeni sezon için tam bir revizyona girerken Cocu, Reiziger, Rüştü, Kluivert ve Overmars gözden çıkarıldı. 
     Teknik direktör Frank Rijkaard'ın direktifleri doğrultusunda yeni sezon için takım kurmaya başlayan Barcelona, Philip Cocu ve Michael Reiziger'in kontratlarını yenilemeyerek bu futbolcularını serbest bıraktığını resmen açıkladı. 
     Barcelona'nın gelecek sezon için Rijkaard'ın kadrosunda yer almadıkları belirtilen Patrick Kluivert, Mark Overmans ve Rüştü Reçber'e takım aramaları talimatını verdiği bildirildi. İspanyol medyası, Rijkaard'ın Rüştü ile konuşup durumu açıkladığını ve Türk kalecinin kendisine yeni takım aradığını duyurdu. Barcelona'nın geçmiş sezondaki 21 kişilik kadrosundan 9 ve 12 arasında futbolcunun ayrılacağı kaydediliyor. 
     Luis Enrique'nin sezon sonunda jübile yaparak ayrılmasıyla gelecek sezon Barcelona'nın kaptanlığını Carles Puyol'un üstlenmesi bekleniyor. 
     Öte yandan, ''Her zaman ilk 11'de forma giyecek 16 oyuncuyu kadromda tutmak istiyorum'' diyen Rijkaard'ın gelecek sezon için Trezeguet Juventus , Ballack Bayern Münih , Luis Fabiano Sao Paolo ve Van Bronckhorst'un Arsenal alınmasını istediği ileri sürülüyor. 
     Sezon ortasında Juventus'tan kiralık olarak gelen Edgar Davids'in durumu halen çözülemezken, Hollandalı futbolcunun gelecek sezon için Barcelona veya İnter'den birini seçmesi gerekiyor. 

     
</TEXT>
</DOC>
