<DOC>
<DOCNO> 217925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/yazar/tamer.html </URL>
<DATE> 2004/02/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sugözü Santralı pahalı mı 
</HEADLINE>
<TEXT>

   
   Yazılarımla ilgili e - posta mesajlarından tanıdığım çok sayıda okurum var. Tanıdığım dediysem adını çok iyi bildiğim, ama yüzünü hiç görmediğim sevgili okurlarım... Her nedense aklımda kalanların çoğu yurtdışında yaşıyor. 
   Kimi her yazıya mutlaka bir kulp takar, haklı - haksız eleştirir. Kimi sık sık yazılarımın tiryakisi olduğunu vurgular, hatta aralarında gizli - açık hayranlık belirtenler de çıkar. Kimi utana - sıkıla yazıdaki maddi bir hataya dikkatimi çeker. Kimi haklı uyarılarda bulunur. Kimi o günkü yazımda ele aldığım konunun uzmanıyla beni derinlemesine bilgilendirir. Kimi yazı konusu olabilecek, ufuk açıcı yeni öneriler getirir... 
   
   Santral 50 pahalı 
   Amerika'dan zaman zaman e - posta gönderen Alp Kocaman, haklı uyarılarda bulunan ve ufuk açıcı öneriler getiren okurlarımdan. Almanya Başbakanı Gerhard Schröder'in de katıldığı Adana'nın Yumurtalık ilçesindeki Sugözü Enerji Santralı'nın açılışıyla ilgili önceki günkü yazım üzerine şu mesajı göndermiş 
   "Asıl haber ve yorum getirmeniz gereken kısım yazınızın son paragrafında gümbürtüye gitmiş. 1210 megawatt gücündeki santralın 1.5 milyar dolara mal olduğunu belirtmişsiniz. Bugünkü dünya standartlarında, Siemens gaz türbünleriyle donanmış böyle bir santralın maliyetinin 1 milyar doları geçmemesi gerekirken, 50 daha pahalıya mal olmuş. Gazeteci olarak aradaki farkı sorgulamanız gerekiyordu. Türkiye'deki rakam kargaşasında ve siyasi kavgalar arasında bu tür detaylar unutuluyor. 
   Ekonomi bilgisi kıt kişiler, 'zaten Alman kredisiyle yapılmış, para bizden çıkmadı ki' diyebiliyorlar. Sahiplerinin bu yatırımı, sattıkları enerjiden çıkartmaları çok normal, ancak santralı 50 daha pahalıya mal edip, o parayı da tüketiciden çıkartıyorlarsa birilerinin cebine haksız kazanç giriyor demektir." 
   
   Yap - işlet yöntemi 
   Kocaman'ın uyarısı üzerine, onun deyimiyle yazının "gümbürtüye gitmiş" bölümüyle ilgili bir çalışma yaptık. Uzmanlara göre Sugözü gerçekten de 50 pahalı. Eğer TEAŞ, kendisi benzeri bir santral kursa, 1 milyar dolara mal edebilirmiş. Ancak bir özel şirketin kredi bulması, finansmanın 4 yıllık faizi, arsanın alınması, limanın yapılması derken maliyetin 30 - 40 artması normalmiş. 10 - 15 komisyonun nerelere gittiği de hepimizin malumu 
   
   Elektriğin fiyatı 
   Ne var ki Sugözü'nde yap - işlet - devret değil de, yap - işlet yöntemi uygulandığı için, Türk tüketicisini sadece santralden satın alınacak elektriğin fiyatı ilgilendiriyor. Sözleşmeye göre TEAŞ Sugözü'nden 4.4 sent kwh'ya elektrik alıyor. Enron'un doğalgaz santralından satın alınan 9 sent kwh'lık fiyatın yarısı. Mesut Yılmaz'ın Başbakan Yardımcılığı döneminde imzalanmış bu santrallara satın alma garantisi verildiği için, TEAŞ ihtiyaç olmasa da üretilen elektriğin 85'inin bedelini ödemek zorunda. En kritik nokta da bu. 
   
   Alman firmanın sevinci 
   Bu arada santralın 75 hissesine sahip Alman Steag firmasının web sitesinde www.steag.de hayli ilginç bilgilerle karşılaştık. Örneğin 22 Kasım 2003 tarihli basın bülteni. Schröder açılışı önceki gün yaptı, ama santralın işletmeye açıldığı gün olan 22 Kasım, şirketin tarihinde bir dönüm noktası olarak niteleniyor. Steag'ın CEO'su Dr. Jochen Melchior, "Bu, Steag için kuvantum sıçramadır. Sugözü'nün işletmeye açılmasıyla birlikte, artık 2004'e güvenle baktığımızı söyleyebilirim," diyor. Bakınız üstteki kupür 
   Çevrecilerin yoğun protestolarına hedef olan, hakkında pek çok davanın açıldığı, İskenderun Körfezi'ndeki Sugözü Enerji Santralı'nın sanki bu kadar kolaylıkla açılması beklenmiyormuş gibi... Ya da belki 2000, 2001 ve 2002 cirosu 1.1 - 1.2 milyar euro aralığında olan Steag'ın, Sugözü sayesinde 2004 cirosunda meydana gelecek çarpıcı artışın kutlaması Steag, Mesut Yılmaz'a teşekkür borçlu. Zira 1.5 milyar dolarlık yatırımın, Steag'ın tarihindeki en büyük yatırım olduğunu da yine şirketin web sitesinden öğreniyoruz. Steag'dan aldığımız bir diğer önemli bilgi ise 65 yıllık şirketin, Sugözü'nden önce Almanya dışında sadece Kolombiya'da Termopaipa Elektrik Santralı'nı yapmış olduğu. 
   
      
   
</TEXT>
</DOC>
