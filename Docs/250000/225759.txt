<DOC>
<DOCNO> 225759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sondun16.html </URL>
<DATE> 2004/03/26/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Prodi ve Verheugen Rumlara güvence vermiş 
</HEADLINE>
<TEXT>

     AB Komisyonu Başkanı Romano Prodi ve genişlemeden sorumlu Üyesi Günter Verheugen'in, AB'nin, Kıbrıs anlaşması çerçevesinde Türkiye'nin talep ettiği "kalıcı derogansyonlar"ı AB hukukundan istisnalar kabul etmesinin düşünülemeyeceği güvencesini verdikleri öne sürüldü. 
     Rum haber ajansı, Brüksel'de diplomatik kaynaklara dayanarak Yunanistan'ın Türkiye'nin talebine ilişkin olarak çok yönlü girişimlerde bulunduğunu, Avrupa Komisyonu ve AB devletleri bakanları ile temaslar yaptığını belirtti. 
     Ajans, aynı kaynakların, AB Komisyonu Başkanı Prodi ve Üyesi Verheugen'in AB'nin AB hukuk ve kurallarından "kalıcı derogasyorlar"ı kabul etmesinin düşünülemeceği güvencesini verdiklerini söylediklerini kaydetti. Ajans, buna karşın "Ancak kaynaklar, Ankara'nın Kıbrıs çözümünün, dava açılması halinde kırılgan olmayacağı yolunda bazı güvenceleri istemesinin anlaşılır olduğuna işaret ederek Yunanistan'ın, Türk taleplerini tatmin etmek için hiç bir çaba gösterilmeyeceğini garanti edemeyeceğini söylediler" ifadesini kullandı. 
     Yunanistan'ın varılacak çözümün AB'nin temel aldığı ilkelere uygun olması konusunda ısrarlı olduğunu kaydeden ajansı, aynı kaynaklara dayanarak da Kıbrıs sorununun çok sert bir aşamadan geçtiğini belirtti. Ajans'a göre, diplomatik kaynaklar, "Kıbrıs sorunu çok sert bir aşamadan geçiyor. Çok büyük engeller ve yoğun tepkiler var ve Yunanistan'ın en iyi sonucu elde etmek için Kıbrıs Cumhuriyeti'nin Rum Kesimi işbirliği ve koordinasyonu ile çok büyük bir çaba gösteriyor" dediler. 

     
</TEXT>
</DOC>
