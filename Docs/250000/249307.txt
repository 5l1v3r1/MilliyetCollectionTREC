<DOC>
<DOCNO> 249307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sontur28.html </URL>
<DATE> 2004/06/19/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Ankara'daki hortum... Arınç, başsağlığı mesajı yayınladı... 
</HEADLINE>
<TEXT>

     TBMM Başkanı Bülent Arınç, Ankara'nın Çubuk ilçesi Sünlü Köyü'nde meydana gelen hortum sonucunda 3 kişinin hayatını kaybetmesi, 14 kişinin de yaralanması nedeniyle başsağlığı mesajı yayınladı. 
     Arınç, mesajında şunları kaydetti 
     ''Çubuk ilçesinin Sünlü Köyü'nde meydana gelen hortum felaketi sonucunda üç vatandaşımızın hayatını yitirmesinden, 14 vatandaşımızın yaralanmasından, çok sayıda evin zarar görmesinden derin acı ve üzüntü duydum. 
     Felaket sırasında hayatını yitiren vatandaşlarımıza Allah'tan rahmet, yakınlarına sabır ve başsağlığı, yaralı vatandaşlarımıza da acil şifalar diliyorum. Hortum felaketinin açtığı yaraların devletimiz tarafından sarılacağı inancıyla, Allah'tan milletimizi ve insanlığı doğal afetlerden korumasını temenni ediyorum.'' 
     
</TEXT>
</DOC>
