<DOC>
<DOCNO> 239221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/guncel/gun20.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



'Bin bilim adamı Kuran'ı araştırsın' 
AKP Ağrı Milletvekili Melik Özmen, Müslümanlarla Hıristiyanlar arasındaki barışı sağlamak amacıyla Kuran'daki sevgi mesajını öne çıkaran bir bilimsel çalışma yapılıp tüm dünyaya duyurulması önerisinde bulundu. Özmen, AKP grubunda, Kuran'ın bin kök kelimesinin, bin bilim adamı tarafından etimolojik olarak araştırmasının yapılmasını öngören Meveddet Sevgi Projesi'ni anlattı. Tarihin Kuran'da yazıldığı gibi gelişmediğini, Müslümanlarla Hıristiyanların tarih boyunca hep savaştıklarını belirten Özmen, projenin 200 bin sayfayı bulacağını da söyledi. 

Dipkarpaz açığında gemi battı 2 kayıp 
M ersin Limanı'ndan önceki akşam KKTC'ye hareket eden Dolphin 2 adlı KKTC bandıralı 900 grostonluk ro - ro gemisi, dün sabah 06.00 sıralarında Dipkarpaz burnuna 10 mil açıkta, fırtına nedeniyle yüklerin kayması sonucu ortadan ikiye bölünerek battı. 7 TIR ve 6 kamyonun yüklü olduğu gemide bulunan 28 yolcu ve mürettebattan 26'sı kurtarılarak, Bozcaada Feribotu'yla limana getirildi. 05.00 sıralarında yardım çağrısında bulunan kuru yük gemisindeki Rahmi Yılmaz ile Fikret Öztekin adlı iki Türk TIR şoförünün ise kayıp olduğu açıklandı. 




</TEXT>
</DOC>
