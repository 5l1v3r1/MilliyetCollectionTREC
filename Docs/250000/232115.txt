<DOC>
<DOCNO> 232115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur31.html </URL>
<DATE> 2004/04/16/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Van'da operasyon... 4 PKK KADEK üyesi yakalandı 
</HEADLINE>
<TEXT>

     Van'ın Başkale İlçesi'nde gerçekleştirilen operasyonda, terör örgütü PKK KADEK üyesi 4 kişinin yakalandığı bildirildi. 
     Alınan bilgiye göre, Jandarma İstihbarat Şubesi ekiplerinin yaptığı çalışmalar neticesinde, terör örgütü PKK KADEK'e eleman kazandırarak kuryelik görevini yapan Aydın Değirmenci ve Mustafa Kemal Ege, ilçenin Aşağı Çaldıran Köyü yakınlarında kullandıkları 30 T 0061 plakalı otomobilde yakalanarak gözaltına alındı. 
     Otomobilde yapılan aramada, terör örgütü PKK KADEK'in İran'da bulunan kamplara götürmek istedikleri Halime Erol ve Rahime Bor'da ayrıca gözaltına alındı. Terör örgütüne yardım ve yataklık yapmak suçundan gözaltına alınan Aydın Değirmenci, Mustafa Kemal Ege, Halime Erol ve Rahime Bor'un Başkale İlçe Jandarma Komutanlığı ekiplerine teslim edildiği bildirildi. 
     
</TEXT>
</DOC>
