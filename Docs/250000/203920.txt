<DOC>
<DOCNO> 203920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun39.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te tutuklu yakınlarından açlık grevi... 
</HEADLINE>
<TEXT>

     Irak'ın kuzeyindeki Kerkük'te, Amerikan askerleri tarafından tutuklanan yakınlarının serbest bırakılması için açlık grevi yapan kişilerden 10'u hastaneye kaldırıldı. 
     Hastane kaynaklarına göre, bugün bayılan 8 kadın ve 2 erkek derhal hastaneye kaldırıldı. 
     Greve katılan 50 yaşındaki Zehra Mahmud, ''Felçli kocam ve 4 oğlum eski rejimi destekledikleri gerekçesiyle 6 ay önce tutuklandı. Onlar serbest bırakılıncaya kadar grevimi sürdürmeye kararlıyım'' dedi. 
     Çoğu kadın yaklaşık 65 kişi Pazar günü, Amerikan askerleri tarafından gözaltına alınan yaklaşık 1500 Kerküklünün serbest bırakılması için Irak İnsan Hakları Enstitüsü önünde açlık grevine başlamıştı. 
     Amerikan güçleri, Saddam Hüseyin yönetiminin nisan ayında devrilmesinden bu yana yaklaşık 6 bin kişiyi tutuklamış bulunuyor. 
     
</TEXT>
</DOC>
