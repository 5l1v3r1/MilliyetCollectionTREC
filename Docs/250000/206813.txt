<DOC>
<DOCNO> 206813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/soneko29.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa dün kazandığını bugün geri verdi... 
</HEADLINE>
<TEXT>

     İMKB Bileşik Endeksi 2. seansta 592.11 puan kayıpla 19,013.84 puandan kapandı. 
     Hisse senetleri 2. seansta ortalama yüzde 3.02 oranında değer kaybetti. 
     İlk seanstaki 90.66 puanlık kayıp dikkate alındığında Borsa endeksi, günün tamamında 682.77 puan geriledi. Hisse senetlerindeki günlük değer kaybı ise yüzde 3.47 oldu. 
     Borsa uzmanları, ikinci seansa satıcılı başlayan Borsa'nın alternatif piyasalara paralel olarak düzeltme hareketini gerçekleştirdiğini kaydetti. 
     Piyasa profesyonelleri, gevşemelerin alım fırsatı olarak görüldüğünü ve endekste kısa vadeli hedefin 20,500 seviyeleri olduğunu bildirdi. 
     Endeks, 2. seansa 36.04 puan düşüşle 19,569.91 puan seviyesinde başladı. İlk yarıyı 19,305.25 puandan geçen endeks, seans içinde en düşük 18,932.86, en yüksek 19,621.41 puanı gördü. 
     1. seanstaki 90.66 puanlık düşüş dikkate alındığında endeks, günlük bazda 682.77 puan ve yüzde 3.47 oranında geriledi. 
     2. seans kapanışında mali endeks 963.39 puan düşüşle 26,291.19 puana, sanayi endeksi 392.61 puan düşüşle 16,448.82 puana, hizmetler endeksi 227.13 puan düşüşle 10,157.46 puana geriledi. 
     Böylece ilk seansa göre mali grup hisseler ortalama yüzde 3.53, sanayi grubu hisseler ortalama yüzde 2.33 ve hizmetler grubu hisseler ortalama yüzde 2.19 değer yitirdi. 
     2. seansta işlem gören toplam 292 hisse senedinden 23'ü değer kazandı, 256'sı değer yitirdi, 13'ünün fiyatında değişiklik olmadı. 
     Seansta, 744 trilyon 575 milyar 243 milyon liralık işlem hacmi kaydedildi. Günlük işlem hacmi ise 1 katrilyon 771 trilyon 986 milyar 914 milyon lira olarak hesaplandı. 
     2. seansta Yapı Kredi Bankası, Garanti Bankası, Doğan Holding, İş Bankası C ve Turkcell, en yoğun işlem gören hisse senetleri olarak belirlendi. 
     
</TEXT>
</DOC>
