<DOC>
<DOCNO> 234294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/siyaset/siy03.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan İkinci referandum çok çirkin olur 
</HEADLINE>
<TEXT>

      ANKARA Milliyet 

   
   Başbakan Recep Tayyip Erdoğan, Rum kesiminin AB'ye üyeliğinin ardından ikinci referandum isteyebileceği tartışmalarına sert yanıt verdi "İkinci referandum çok çirkin olur. Devlet ciddiyetiyle uyumlu olmaz. Referandum müessesesini sulandırır gevşetir. Oyun oynamıyoruz.Biz Türkiye olarak görevimizi yapmış olmanın rahatlığı içindeyiz." 
   CNN Türk'te Taha Akyol'a gündeme ilişkin açıklamalarda bulunan Erdoğan, özetle şunları kaydetti 
   TEHLİKELİ KUTUPLAŞMA KKTC'de tehlikeli kutuplaşma oldu. Türkiye'den KKTC'ye giderek tahrik edenler oldu. Bunlar hoş değil. İsterdik ki Denktaş'ın rolü de farklı olsun. Cumhurbaşkanı olarak her şeyin üstünde olsun. İradeye saygılı olduğunu söyleseydi ağırlığı artardı. Yeşilköy'den çıkınca arkasından atılan sloganları duyunca dertlendim. Bu işin lideri olmuş, başından beri bunu götüren biri bu duruma düşmemeliydi. Üzüldüm. Hükümete yönelik eleştiri yapması da yanlıştı. Saygınlığa leke sürer. Lekelenmesini istemezdik. Bunun için buraya gelmesin dedik. 
   DENKTAŞ'IN İSTİFASI Referandum sonrası ne yapacağı kendi takdiri. Benim öyle bir hakkım yok. Ama böyle bir referandum da taraf olması Denktaş'ı yaralar. Bir de koalisyon ortağı oğlunu yanına alıp miting yapıyor. Bunlar hoş değil. 
   AMBARGO Her şey eskisinden daha iyi olacak. ABD, AB bu barışcı tutumu savunanları savunmak zorunda. Şu anda kendimi huzurlu hissediyorum. ABD ve AB'de olumlu mesajlar geliyor. 
   SERDAR DENKTAŞ'A DA ELEŞTİRİ Tam yetkiyle geldii İsviçre'de "evet" şimdi "hayır" diyor. Bu olmaz. 
   
   
   
   
</TEXT>
</DOC>
