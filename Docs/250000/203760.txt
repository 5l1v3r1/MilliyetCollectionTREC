<DOC>
<DOCNO> 203760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo28.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aurelio tatile üzgün gitti 
</HEADLINE>
<TEXT>

     Fenerbahçe'nin Brezilyalı futbolcusu Marco Aurelio, devre arası tatili için ülkesine üzgün gitti. 
     İstanbul'dan ayrılmadan önce kulübün internetteki sitesine bir açıklama yapan Aurelio, Malatyaspor karşısında alınan beraberlik nedeniyle üzgün olduğunu ifade etti. 
     Ligin ikinci yarısında liderle olan puan farkını kapatacaklarına inandığını belirten Aurelio, şunları kaydetti 
     ''Ne kadar iyi oynarsanız oynayın, şans sizden yana değilse kazanamıyorsunuz. İlk yarı oldukça iyiydik. Baskılı oynayan taraf bizdik. Ne varki, ikinci yarıda bunu sürdüremedik. Ve golü yedik. Bundan sonra işi hiçbir zaman şansa bırakmamamız lazım. İkinci yarıya iyi hazırlanıp aradaki puan farkını kapayacağımıza inanıyorum.'' 
     
</TEXT>
</DOC>
