<DOC>
<DOCNO> 220233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun01.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de isyancılar, yeniden ordu kurulmasını istiyor... 
</HEADLINE>
<TEXT>

     Haiti'de, isyancılar ordunun yeniden kurulmasını istediklerini açıkladılar. 
     İsyancıların lideri Guy Philippe, ordunun yeniden kurulmasını talep eden dilekçe için imza topladığını açıkladı. Philippe, bu amaçla gelecek hafta mahkemeye başvuracağını belirtti. 
     Haiti'deki isyanın ardından bu ülkeye gelen Amerikan komutasını yöneten General James T. Hill ise bu ülkenin bir orduya ihtiyacı olmadığını açıkladı. 
     Görevinden ayrılan ve sürgünde bulunan Haiti Devlet Başkanı Jean-Bertrand Aristide, 1994'de iktidara geldiğinde orduyu feshetmişti. 
     Bu arada, dün yaklaşık 3 bin kişi, başkent Port-Au-Prınce'deki Amerikan ve Fransız elçilikleri önünde Aristide yanlısı bir gösteri düzenledi. 
     
</TEXT>
</DOC>
