<DOC>
<DOCNO> 212543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sondun10.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşınızda Hollywood'un ünlü "sakar"ları... 
</HEADLINE>
<TEXT>

     Hollywood'un dünyaca ünlü bazı yıldızlarının film çekimlerinde başından bela hiç eksik olmuyor. Dikkatsizlik ya da talihsizliğe kurban giden Tom Cruise, Halle Berry, Russel Crowe, Jackie Chan, Nicole Kidman gibi ünlüler setlerde sık sık kaza geçiriyor. 
     Internetteki ''eonline'' sitesinin haberine göre, Oscar ödüllü 37 yaşındaki güzel aktris Halle Berry, film kazalarının adeta ''müdavimi''. İlk olarak James Bond filminin setinde gözünden yaralanan Berry'nin yakasını kazalar, sonraki filmlerinde de bırakmadı. Penelope Cruz ile başrolünü paylaştığı ''Gothika'' filmininçekimlerinde bir dövüş sahnesinde kolu kırılan Berry, çekimlere 6 hafta sonra kaldığı yerden devam etti. 
     
     MÜDAVİM HALLE BERRY 
     Berry, son olarak geçtiğimiz günlerde ''Catwoman'' filminin setinde sert bir cismin başına çarpması sonucu sendeleyerek bayıldı. Hastaneye kaldırılan Berry'nin travma geçirdiği anlaşılırken, birkaç gün tedavisi süren güzel oyuncu taburcu edildi. 
     
     GLADYATÖR'E AKROBASİ YARAMIYOR 
     ''Gladyatör'' filminin ünlü yıldızı Russel Crowe ise sık sık çıkanomzundan muzdarip. 
     Oscarlı aktris Jodie Foster'ın yönettiği ''Flora Plum'' adlı filmdeki sirk cambazı rolü için vücut geliştiren ve çeşitli ''akrobasi'' denemeleri yapan aktör, bu çalışmaları sırasında omuzunu incitti. Bu yüzden Crowe'un yerine başka bir oyuncu bulunarak projeye devam edildi. 
     Russell Crowe, kronik rahatsızlığına rağmen bir boksörün hayatınıkonu alan ''Cinderella Man'' filminde ringe çıkınca sağlık sorunu nüksetti. Omzu çıkan oyuncunun yeni bir operasyon geçireceği ve filminçekimlerine Nisan'da başlanacağı bildirildi. Ron Howard'ın yönettiği filmin Aralık 2004'te gösterime girmesi planlanıyor. 
     
     NICOLE KIDMAN DANS EDERSE 
     Avustralyalı aktris Nicole Kidman ise diğer oyuncuların aksine aksiyon sahnelerinin değil dans sahnesinin kurbanı oldu. 
     ''The Moulin Rouge'' adlı müzikalin dans sahnelerinde kendisi rol almak isteyen Kidman, bu hevesini pahalıya ödedi. Ayağını burkan sanatçının bütün bacağı şişince doktorlar, sanatçının bir süre filmlerine ara vermesini uygun gördü. 
     
     TOM CRUISE ÖLÜMDEN DÖNDÜ 
     Kidman'ın 11 yıllık evlilikten sonra yolunu ayırdığı eski eşi Tom Cruise ise, son filminin çekimleri sırasında meydana gelen teknik bir arıza yüzünden ölümden döndü. 
     ''The Last Samurai-Son Samuray'' filminin çekimlerinde dublör kullanmayan Cruise'un az daha kafası uçuyordu. Mekanik atın arıza yapması ve planlandığı gibi yere düşmemesi yüzünden bir anda samuraylardan birinin kılıcıyla burun buruna gelen aktör, bir anlık refleksle kafasını çevirdi. Cruise, bu refleksi sayesinde canını kurtardı. 
     Cruise, rolü için 8 ay eğitim görmüş ve 10 kilo almak zorunda kalmıştı. 
     
     SETTE ÖLENLER 
     Hollywood filmlerinin Kung-Fu komedi yıldızı Jackie Chan, rol aldığı filmin tehlikeli bir sahnesinin çekiminde yaralandı. İple sallanırken yüksekten düşerek yüzükoyun yere kapaklanan Hong Kong'lu aktör bu kazayı şans eseri burnu bile kanamadan kurtuldu. 
     Kung-Fu efsanesi Bruce Lee'nin oğlu Brandon Lee, ''The Crow'' filminin çekimi sırasında arkadaşlarıyla şaka yaparken ''oyuncak'' sandığı tabancanın kurbanı oldu. Tabancadan çıkan kurşunun belkemiğinesaplanması sonucu Lee genç yaşta hayata veda etti. 
     Ünlü aktris Sandra Bullock ise, bir filmin çekimleri sırasında uçakla kaybolmuş, ecel terleri döken oyuncu yapılan arama çalışmalarının ardından kurtarılmıştı. 
     
</TEXT>
</DOC>
