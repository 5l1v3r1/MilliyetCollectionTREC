<DOC>
<DOCNO> 237903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur01.html </URL>
<DATE> 2004/05/06/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İki tanker kaptanı "demirleme yeri" nedeniyle tartıştı 1 yaralı 
</HEADLINE>
<TEXT>

     Yenikapı sahilinde, demirleme yeri nedeniyle tartışan iki tanker kaptanından biri, diğerini silahla yaraladı. 
     AA muhabirinin aldığı bilgiye göre, ''Osman Kartal'' adlı tankerin kaptanı Murat Kartal ile ''Oğuzhan 2''nin kaptanı Orhan Kurşun arasında, demirleme yeri nedeniyle tartışma çıktı. 
     İddiaya göre, tartışma sırasında silahını çeken Orhan Kurşun, Murat Kartal'ın üzerine ateş açtı. 
     Kolundan ve bacağından kurşunla yaralanan Kartal, SSK İstanbul Eğitim ve Araştırma Hastanesi'ne kaldırıldı. 
     Kartal'ın sağlık durumunun iyi olduğu öğrenilirken, olayın ardından kaçan Kurşun'un yakalanmasına çalışıldığı bildirildi. 
     
</TEXT>
</DOC>
