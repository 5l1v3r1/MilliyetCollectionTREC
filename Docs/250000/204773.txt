<DOC>
<DOCNO> 204773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sondun12.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB yetkilisi 'Türkiye için AB'de yer var ama İsrail için yok' 
</HEADLINE>
<TEXT>

     AB'nin dış ilişkilerden sorumlu üyesi Chris Patten, AB'nin genişleme sınırlarına yaklaştığını, blokta Türkiye için yer olduğunu düşündüğünü, ancak İsrail'in kabul edileceğini sanmadığını belirtti. 
     BBC radyoyla mülakat yapan Patten, birliğin sınırlarına yaklaşmasına rağmen, NATO üyesi, Müslüman ülke Türkiye'nin blokta yer bulacağını ümit ettiğini söyledi. 
     25 ya da 30 üyeli AB'de işlerin yürümesinin zor olduğunu hatırlatan Patten, Türkiye'nin birliğe katılacağı konusunda büyük ümidi olduğunu belirtti ve Türkiye'nin gelecek birkaç ay içinde üyelik görüşmeleriyle ilgili olarak üzerine düşen görevi yapmasını beklediklerini ifade etti. 
     Patten, Türkiye'nin AB'ye alınmasının ''Kıbrıs'la ilgili alınacak olumlu bir karara'' bağlı olduğunu da kaydetti. 
     AB yetkilisi, İsrail'in bir gün birliğe alınmasınınsa mümkün görülmediğini belirtti. 
     
</TEXT>
</DOC>
