<DOC>
<DOCNO> 231813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur51.html </URL>
<DATE> 2004/04/15/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Yurtta asayiş... Antalya'nın kumluca ilçesinde korsan CD operasyonu. 
</HEADLINE>
<TEXT>

     
     Bolu'da cinayet 
     Bolu'da bir tavuk çiftliği sahibinin, tartıştığı 4 kişinin üzerine ateş açması sonucu 1 kişi öldü, 1 kişi yaralandı. 
     Alınan bilgiye göre, Salıbeyler Köyü'nde tavuk çiftliği bulunan S.Ö, alacak meselesi nedeniyle Taner Mat 23 ve 2 arkadaşıyla tartışmaya başladı. Tartışmanın kavgaya dönüşmesi üzerine S.Ö, av tüfeğiyle Taner Mat ve arkadaşlarına ateş etti. 
     Açılan ateş sonucu Taner Mat 23 hayatını kaybetti. Bu sırada olay yerinden geçen Mehmet Öksüz adlı kişi ise yaralandı. 
     Jandarma ekipleri, S.Ö'yü gözaltına aldı. 
     
     Kumluca'da korsan CD operasyonu 
     Antalya'nın Kumluca ilçesine bağlı Mavikent Beldesi'nde, piyasaya korsan CD süren kişi yakalandı. 
     Yenice Mahallesi'nde piyasaya korsan CD sürüldüğünün öğrenilmesi üzerine, Antalya İl Jandarma, Kumluca İlçe Jandarma, Mavikent Jandarma Karakol Komutanlığı ve Organize Suçlarla Mücadele Şube Müdürlüğü ekipleri, ortaklaşa operasyon gerçekleştirdi. 
     Operasyonda, piyasaya kaçak olarak çoğaltılmış 842 adet film ve müzik CD'si süren R.K. 37 , gözaltına alındı. 
     
     Zorlu senet İmzalatma iddiası... 
     İzmir'in Karşıyaka ilçesinde, ayakkabı mağazası sahibine zorla senet imzalattığı iddia edilen 3 kişi tutuklandı. 
     Karşıyaka Cumhuriyet Başsavcılığı'na başvuran ayakkabı mağazası sahibi Feridun Nişli, Alsancak semtinde turizm firması sahibi olan Metin Urgun 34 , kardeşi Erkan Urgun 27 ve Cemal Vargün'ün 29 kendisine 2'şer milyar liralık 5 senet imzalattığını bildirdi. 
     Savcılığın talimatı üzerine Karşıyaka İlçe Emniyet Müdürlüğü Asayiş Büro Amirliği ekipleri, Urgun kardeşler ile Vargün'ü gözaltına aldı. Sorgulanan zanlılar, Nişli'ye senet imzalattıklarını itiraf etti. 
     İşlemlerinin ardından Karşıyaka Adliyesi'ne sevk edilen 3 zanlı tutuklanarak, Buca Cezaevi'ne konuldu. 
     
     Zonguldak'ta otomobil hırsızlığı... 
     Zonguldak'ta otomobil hırsızlığı yaptığı gerekçesiyle gözaltına alınan kişi, çıkarıldığı mahkemece tutuklandı. 
     Asayiş Şubesi ekiplerince sürdürülen çalışmalar sonucunda, çeşitli tarihlerde merkez, Gökçebey ilçesi, Kilimli, Çatalağzı ve Filyos beldesi ile Bolu'da 9 ayrı kişiye ait otomobili çaldığı iddiasıyla gözaltına alınan O.D, çıkarıldığı mahkemece tutuklanarak Beycuma Özel Tip Kapalı Ceza ve Tutukevi'ne konuldu. 
     Otomobiller sahiplerine teslim edildi. 
     
     Lüleburgaz'da hırsızlık... 
     Kırklareli'nin Lüleburgaz ilçesinde, aynı gece 5 evden çok sayıda ziynet eşyası çalındı. 
     Büyükkarıştıran Beldesi'nde İlyas K, Ahmet Ö, Talat M, Cengiz S. ve Kadir B'nin evlerinden 5 bilezik, 1 künye, 2 çift küpe, 1 altın nazarlık, 25 milyon lira nakit, 2 takım elbise ve 1 adet VCD, kimliği belirlenemeyen kişilerce çalındı. 
     Hırsızların yakalanmasına çalışılıyor. 
     
</TEXT>
</DOC>
