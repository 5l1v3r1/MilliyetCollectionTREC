<DOC>
<DOCNO> 214993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sonspo02.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen 95 - Wroclaw 92 
</HEADLINE>
<TEXT>

     Salon Abdi İpekçi . 
     Hakemler Petr Sudek xx Slovakya , Gennaro Colucci xx İtalya , Luciano Tola xx İtalya . 
     Efes Pilsen Ender xxx 14, Langdon xx 16, Granger xxxx 28, Ermal xx 12, Nikolic xx 6, Kaya xx 13, Kerem xx 2, Alper x, Prkacin xx 4 . 
     Idea Slask Wroclaw Greer xxxx 30, Tein xx 10, Wojcik xx 16, Ignierski xx 9, Randle x 3, Vasiljevic x, Tomczyk xxx 21, Zielinski x 1, Hyzy x 2, Kosciuk x . 
     1. Periyot 23-26 . 
     Devre 40-47 Idea Slask Wroclaw lehine . 
     3. Periyot 66-67 . 
     Beş Faulle Çıkanlar 24.40 Wojcik, 39.49 Greer Idea Slask Wroclaw 
     Basketbol Erkekler Avrupa Ligi C Grubu'nda Efes Pilsen, Polonya'nın Idea Slask Wroclaw takımını 95-92 yendi. 
     Maçın ilk dakikalarında bütün oyuncularıyla sayı üreten Efes Pilsen'e, rakibi Greer ve Tein'in basketleriyle karşılık verirken, 6. dakika 15-15 eşitlikle geçildi. Konuk ekip, bu dakikadan itibaren hücumda zorlanan ve 2 dakika sayı atamayan Efes Pilsen karşısında ilk periyotta 11 sayı kaydeden Greer'in etkili oyunuyla 8. dakikada 21-15'lik üstünlük yakaladı. Çabuk toparlanan lacivert-beyazlılar, Kaya ile 9. dakikada 21-21 eşitliği yakalamasına rağmen ilk periyodu 26-23 geride kapattı. 
     İkinci periyoda alan savunmasıyla başlayan Efes Pilsen karşısında bu kez Ignierski ile etkili olan Polonya temsilcisi, 15. dakikada farkı 11 sayıya kadar 39-28 çıkardı. Lacivert-beyazlılar, Langdon'ın sayılarıyla dengeyi kurmaya çalıştıysa da ilk yarı konuk ekibin 47-40 üstünlüğü ile sona erdi. 
     3. çeyreğe hızlı başlayan Efes Pilsen, Granger ile etkili olarak oyuna ağırlığını koydu. 22. dakikada 47-47 eşitliği sağlayan Efes Pilsen, 27. dakikada da rakibina 9 sayı farklı üstünlük 62- kurdu. Ancak bu periyodun son bölümünde hücumda sıkıntılar yaşayan lacivert-beyazlılar, Greer'i durdurmakta güçlük çekince Idea Slask Wroclaw 3. periyodu da 67-66 önde geçmesini bildi. 
     Maçın son bölümünde büyük çekişme yaşandı. Efes Pilsen 36. dakikada 82-81 ile maçta tekrar öne geçerken, 39. dakikada 91-83 ile farkı 8 sayıya çıkardı. Oyundan kopmayan konuk ekip, bitime 24 saniye kala skoru 92-90'a getirerek farkı 2 sayıya indirdi. 
     Son saniyelerde kazanılan taktik faulleri sayıya çeviren Efes Pilsen, karşılaşmayı 95-92 kazanarak, grup liderliğini garantiledi. 
     Bu arada, karşılaşmanın 21. dakikasında Kerem Tunçeri, ayak bileğinden sakatlanarak oyundan çıktı. 
     
</TEXT>
</DOC>
