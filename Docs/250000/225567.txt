<DOC>
<DOCNO> 225567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo25.html </URL>
<DATE> 2004/03/25/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kartal'da Ronaldo ve Kaan Dobra G.Antep maçında yok.... 
</HEADLINE>
<TEXT>

     Ligde 27 Mart Cumartesi günü Gaziantepspor ile karşılaşacak Beşiktaş'ta, Ronaldo ve Kaan Dobra forma giyemeyecek. 
     Bu futbolcuların Gaziantepspor karşısında oynayamayacaklarını bildiren kulüp doktoru Ayhan Optur, Elazığspor maçında sakatlanan Ronaldo'nun oynayacak seviyeye gelmediğini belirterek, ''Ronaldo için oynar raporunu henüz vermedik. Kaan Dobra da forma giymeyecek. Bu oyuncular dışında sakatımız yok'' dedi. 
     Belinde hafif ağrıları bulunan kaleci Ramazan'ın bugün MR'ının çekildiğini kaydeden Optur, ''Ramazan'da ciddi bir sıkıntı yok. Ancak üst solunum yollarında da enfeksiyon olduğu için bir-iki gün dinlendireceğiz'' diye konuştu. 
     Beşiktaş, Gaziantespor maçı hazırlıklarını bu akşam basına kapalı gerçekleştireceği antrenmanla sürdürecek, gece de kampa girecek. 
     
</TEXT>
</DOC>
