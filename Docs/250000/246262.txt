<DOC>
<DOCNO> 246262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonspo07.html </URL>
<DATE> 2004/06/08/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Del Piero Fransa'dan rövanşı alacağız... 
</HEADLINE>
<TEXT>

     2000 Avrupa Şampiyonası Finali’nde Fransa’ya şanssız bir şekilde mağlup olan İtalya’nın golcüsü Del Piero, Portekiz öncesi iddialı konuştu Fransa’dan 2000 yılının rövanşını alacağız... 
     Hollanda ve Belçika’nın ortaklaşa düzenlediği 2000 Avrupa Futbol Şampiyonası Finali’nde Fransa’yla karşılaşan İtalya, uzatmalarda yediği golle Fransa’ya mağlup olmuş ve kupayı rakibine kaptırmıştı. Ancak Gök Mavililer, bu kez işi sıkı tutuyor. 
     Yapılan hazırlık maçlarında olumlu sonuçlar alıyor. Ancak, Portekiz 2004 öncesi yapılan çalışmalarda oldukça hırslı oldukları gözlenen Trappatoni’nin öğrencileri arasında birinin durumu oldukça farklı Alessandro Del Piero... 
     
     Fransa haketmemişti... 

     2000 yılındaki finalde oldukça müsait iki pozisyondan yararlanamayan ve hatta İtalyan basını tarafından maçın sonunda kiliseye gidip, günah çıkardığı iddia edilen Del Piero yaptığı açıklamalarla gündeme oturdu. 
     Fransa’nın geçen turnuvada haketmediği bir zafer kazandığını söyleyen 30 yaşındaki süperstar, "Rövanş zamanı geldi diyebilirim. Takım arkadaşlarımla birlikte Fransa’yla tekrar karşılaşacağımız günü bekliyoruz. Hangi takımın daha iyi olduğunu Avrupa görecek" dedi. 

     
</TEXT>
</DOC>
