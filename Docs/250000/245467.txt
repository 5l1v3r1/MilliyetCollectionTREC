<DOC>
<DOCNO> 245467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/guncel/gun09.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Necla Berkan toprağa verildi 
</HEADLINE>
<TEXT>


İSTANBUL Milliyet 

İstanbul'da önceki gün vefat eden Basın Şeref Kartı sahibi gazeteci Necla Berkan 73 , dün sevenleri tarafından son yolculuğuna uğurlandı. Türkiye Gazeteciler Cemiyeti üyesi Berkan'ın cenaze töreni, dün Basınköy Camii'nde yapıldı. Cenaze törenine çok sayıda gazeteci ve Berkan ailesinin yakınları katıldı. Berkan'ın cenazesi, kılınan öğle namazının ardından Zincirlikuyu Mezarlığı'nda toprağa verildi. Osmaniye'de 1931'de doğan Berkan, İstanbul Üniversitesi Gazetecilik Enstitüsü'nü bitirdikten sonra 1952'de Milliyet gazetesinde mesleğe başladı. Berkan, daha sonra Vatan, Yeni Gazete, İstanbul Ekspres, Cumhuriyet, Yeni İstanbul, Öncü, Hareket, Son Saat ve Dünya gazetelerinde muhabir ve istihbarat şefi olarak çalıştı. Radikal Gazetesi Genel Yayın Yönetmeni İsmet Berkan'ın annesi olan Necla Berkan, çeşitli kuruluşlarda basın danışmanlığı da yaptı. 


</TEXT>
</DOC>
