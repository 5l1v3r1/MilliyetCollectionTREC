<DOC>
<DOCNO> 231680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/soneko43.html </URL>
<DATE> 2004/04/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günün sonuna doğru toparlandı, artış yüzde 0.05 
</HEADLINE>
<TEXT>

     İMKB Bileşik Endeksi 2. seansta 19.42 puan düşüşle 18,687.54 puandan kapandı. 
     Hisse senetleri 2. seansta ortalama yüzde 0.10 oranında değer yitirdi. 
     Birinci seansta 28.74 puanlık artış kaydeden endeks, ikinci seansa yoğun satışlarla başladı. Endeks bir ara 18 bin 328 puana doğru geriledi. Bu noktalardan gelen alımlarla toparlanma eğilimine giren endeks günün tamamında 9.32 puanlık artış kaydetti. Hisse senetlerinin günlük değer artışı yüzde 0.05 oldu. 
     Endeks, 2. seansa 82.33 puan düşüşle 18,624.63 puan seviyesinde başladı. İlk yarıyı 18,383.26 puandan geçen endeks, seans içinde en düşük 18,328.04, en yüksek 18,792.16 puanı gördü. 
     2. seans kapanışında, mali endeks 20.86 puan artışla 24,762.69 puana çıkarken, sanayi endeksi 47.18 puan düşüşle 17,305.04 puana ve hizmetler endeksi 79.17 puan düşüşle 10,461.70 puana geriledi. 
     Böylece ilk seansa göre mali grup hisseler ortalama yüzde 0.08 oranında değer kazanırken, sanayi grubu hisseler ortalama yüzde 0.27 oranında ve hizmet grubu hisseler ortalama yüzde 0.75 değer yitirdi. 
     2. seansta işlem gören toplam 306 hisse senedinden 43'ü değer kazandı, 205'i değer kaybetti, 58'inin fiyatında değişiklik olmadı. 
     Seansta, 441 trilyon 913 milyar 296 milyon liralık işlem hacmi kaydedildi. Günlük işlem hacmi ise 770 trilyon 23 milyar 373 milyon lira olarak hesaplandı. 
     2. seansta Yapı ve Kredi Bankası, Doğan Holding, Sabancı Holding, İş Bankası C ve Koç Holding en yoğun işlem gören hisse senetleri olarak belirlendi. 
     
</TEXT>
</DOC>
