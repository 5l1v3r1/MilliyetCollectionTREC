<DOC>
<DOCNO> 210903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sontur12.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Org. Tolon'un açıklamaları sohbet idi... 
</HEADLINE>
<TEXT>

     Genelkurmay Başkanlığı, Ege Ordu Komutanı Orgeneral Hurşit Tolon'un bir sohbet toplantısındaki ifadelerinin ''Kıbrıs'ta adil ve kalıcı bir çözüm isteyenleri itham ettiği'' şeklinde yorumlanmasının doğru olmadığını bildirdi. 
     Genelkurmay Başkanlığı Genel Sekreterliği'nden yapılan yazılı açıklamada, Ege Ordu Komutanı Orgeneral Hurşit Tolon'un İzmir'in Karaburun ilçesi Eğlenhoca Köyü'nde dile getirdiği hususlarla ilgili olarak bir süredir yazılı ve görsel basında yer alan haber ve yorumların çoğunun, yapılan konuşma metninden alıntıları içerdiği ve konuşmanın bütününde ifade edilen hususları tam olarak yansıtmadığının görüldüğü belirtildi. 
     Orgeneral Tolon tarafından ifade edilen hususların Türk Silahlı Kuvvetleri'nin tüm birlik ve kurumlarında uygulanan ve millete hizmetin bir başka örneği olan ''Toplumsal Gelişime Destek'' çalışmaları kapsamında Eğlenhoca Köyü'nde köylülerle yaptığı sohbet sırasında dile getirildiği kaydedilen açıklamada, şöyle denildi 
     ''Tamamen millete hizmet amaçlı bir faaliyetin icrası sırasında çevrede bulunanlarla yapılan bir sohbette yer alan söylemlerin kamuoyuna açıklama yapmak veya gündem oluşturmak amacına yönelik olmadığı açıktır. 
     Ülke savunmasında sorumluluk üstlenmiş bir Ordu Komutanı'nın, söz konusu sohbet toplantısındaki ifadelerinin, Kıbrıs'ta adil ve kalıcı bir çözüm isteyenleri itham ettiği şekilde yorumlanması doğru değildir. Bu bağlamda, Orgeneral Hurşit Tolon'un sözlerinin bütününü dikkate almadan demokrasiye saygısızlık olarak nitelendirilmesinin ifadeyi kullanan kişinin görevi ve kişiliğiyle bağdaşmayan haksız bir davranış olduğu kıymetlendirilmektedir. Türk Silahlı Kuvvetleri'nin tüm bireyleri demokrasiye yürekten saygılı ve muhabbetle bağlıdır.'' 
     
     NE DEMİŞTİ 

     Orgeneral Tolon, İzmir’in Karaburun ilçesine bağlı Eğlenhoca köyünde vatandaşlara hitaben yaptığı konuşmada şunları söylemişti 
     Bazı kimseler, ne var yani verelim şu Kıbrıs’ı kurtulalım’ diyor. 1974 öncesinde köylerinde mezalimi, zulmü yaşayan kadınımız, kızımız, canını veren evladımız, bebelerimizi ne çabuk unuttuk biz... 
     Şimdi birileri çıkıyor ne var yani verelim şu Kıbrıs’ı kurtulalım’ diyor. Bu memleket hep güzel insan yetiştirirdi. Son zamanlarda hain de yetiştirmeye başladı. Haini de var... Yok diyemeyiz ki... Haini yoksa verelim de kurtulalım’ diyen kim ö 
     
</TEXT>
</DOC>
