<DOC>
<DOCNO> 229041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur03.html </URL>
<DATE> 2004/04/06/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Devrilen mum yangın çıkardı... Yurttan kısa kısa... 
</HEADLINE>
<TEXT>

     Konak'ta, Yenişehir semti 1226 sokaktaki evde, saat 01.30 sıralarında yangın çıktı. İtfaiye ekipleri, yangına müdahale ederek söndürdü. Yangında herhangi bir can kaybı ve yaralanma olmadığı öğrenildi. 
     Yapılan incelemelerde yangının, yakılan mumun devrilmesiyle çıktığı belirlendi. 
     ELİ BIÇAKLI GASPÇILAR YAKALANDI 
     Karşıyaka'da bıçak zoruyla 1 kişinin parasını gasp eden 2 kişi, yakalandı. 
     Karşıyaka Tren İstasyonu Havuzlu Park yanında Mehmet Birecik'in 49 yolunu kesen 2 kişi, bıçak zoruyla parasını alıp kaçtı. 
     Olayın duyulmasından sonra güvenlik güçleri çevrede operasyon başlattı. Güvenlik güçleri, 2 kişinin peşine düştüler. Yapılan kovalamaca sonucu İbrahim K. 18 ile Abdullah B. 15 yakalandı. 
     Gaspçılar, parası alınan ve kağıt toplaycılığı yapan Mehmet Birecik'le yüzleştirdi. Birecik, zanlıları teşhis etti. 
     HIRSIZ, KAÇARKEN YAKALANDI 
     Karşıyaka İlçesi'nde park halindeki otomobilden hırsızlık yapan 1 kişi, kaçarken yakalandı. 
     Güvenlik güçleri, 1819 sokakta, park halindeki 35 TN 669 plakalı otomobilden hırsızlık yapan kişinin peşine düştü. 
     Hırsız, güvenlik güçlerinin kovalamacası sonucu çaldığı mallarla yakalandı. Eski sabıkalılardan olduğu belirlenen Tuncay Akın Ö. 18 gözaltına alındı. 
     
</TEXT>
</DOC>
