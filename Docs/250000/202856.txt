<DOC>
<DOCNO> 202856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/siyaset/siy20.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Erdoğan'dan kaynak    Başbakan Erdoğan, Karaman Organize Sanayi Bölgesi'ne doğalgaz sağlayacak tesisin açılışında ilk kaynağı yaptı. Erdoğan, artık esnafın enerji sıkıntısı yaşamayacağını söyledi. 
   
   Özbekistan'a CHP'liler de gidiyor    Başbakan Erdoğan'ın bugün başlayacak olan Özbekistan gezisine CHP'nin ilk kez temsilci göndermesi, kulislerde, "Erdoğan'ın gezisi iktidarla muhalefeti birleştirdi" yorumlarına yol açtı. Erdoğan'ın heyetinde CHP'den Van Milletvekili Mehmet Kartal, İstanbul Milletvekili Mehmet Ali Canpolat, Uşak Milletvekili Osman Coşkunoğlu da yer alacak. n ANKARA Milliyet 
   
   Ferah Tiyatrosu'nda bir prenses    Darülbedayi'den ayrılıp Ferah Tiyatrosu'nu kurarken aralarına bir de Osmanlı hanedanına mensup hanım sultan katılıyor. Mevhibe Celalettin. Cemile Sultan, Padişah Abdülmecit'in sevgili kızı ve Abdülhamid'in kız kardeşi. Tabii diğer padişahlar Sultan Reşat ile Sultah Vahdettin'in de kız kardeşleri. 
   Cemile Sultan, Damat Mahmut Celalettin Paşa ile evleniyor, kızlarının adı Mevhibe'dir. Yıldız Mahkemesi'nde Sultan Aziz'in öldürüldüğü iddiası ile Mithat Paşa ile Mahmut Celalettin Paşa önce idama mahkum oluyor sonra Abdülhamid bunu müebbet hapse çeviriyor, ver elini Taif Orada bu iki devlet adamı öldürülüyor, boğularak. 
   Cemile Sultan dul kalıyor, Abdülhamid ile yıllarca görüşmüyor. 
   Hanedanın yurtdışına gönderilmesinden sonra mali sıkıntılar içinde hayatını kazanmak zorunda kalan Mevhibe Celalettin Almanca, İngilizce, Fransızca biliyor. Telefon santrallığı yaptığı gibi Ferah Tiyatrosu'nda da oynuyor. O dönem bu işi yapmak cesaret işi 
   
   Okulda sorgulamaya soruşturma izni yok    Ankara Valiliği'nin izniyle yapılan 1 Mayıs mitingine katılan Ankara Dikmen Lisesi 9. sınıf öğrencileri Ç.Ç. ve M.B. ile Ayrancı Meslek Ticaret Lisesi 10. sınıf öğrencisi D.P'nin okullarına 9 Mayıs'ta, kendilerini polis olarak tanıtan iki kişi geldi. Dikmen Lisesi Müdür Yardımcısı Abdullah Işık'ın odasında Ç. ve B.'yi sorgulayan iki kişi, daha sonra Ayrancı Meslek Ticaret Lisesi'nde Müdür Yardımcısı Abdullah Kesim'in gösterdiği odada P.'yi sorguladı. Öğrencilerin ailelerinin suç duyurusu üzerine soruşturma açan Ankara Başsavcılığı Çankaya Kaymakamlığı'ndan, polisler hakkında soruşturma izni istedi. Kaymakamlık, suç işlenmediğini vurgulayarak izin vermedi. Savcılık, çocukları MİT mensuplarının da sorguladığını saptadı. Savcılık Başbakanlık'tan, MİT mensuplarının soruşturulması için izin istedi. Ancak Başbakanlık da olayda herhangi bir suç vasfı olmadığını kaydederek izin vermedi. Böylece soruşturma her yönüyle kapanmış oldu. 
   
   340 belde belediyesini kaldıran yasa tamam    TBMM İçişleri Komisyonu'nda, AKP Denizli Milletvekili Ümmet Kandoğan'ın, nüfusu 2 binin altına düşen belde belediyelerinin kaldırılmasına ilişkin yasa teklifi kabul edildi. Tüzel kişiliği kaldırılan belediyeler sınırı diğer belediyeye yakınsa birleştirilecek, diğerleri de aynı adla köye dönüştürülecek. Beldede yaşayanlar, 28 Mart 2004'teki yerel seçimlerde, bağlandıkları belediye için oy kullanacak. 
   Denizli'nin AKP'li milletvekili Ümmet Kandoğan ile CHP'li milletvekili Mehmet Neşşar TBMM'de teklile ilgili tartıştı. Aralarında şu diyalog geçti 
   Neşşar AKP seçimlerde kendisinden başka bir belediye başkanına tahammül edemiyor. 
   Kandoğan Biz zaten bu beldelerden 300'ünü alırız. 
   Neşşar Denizli'de kırsal kesimdeki belediye başkanlarının yarısına transfer teklifi yapıldı. Apar topar seçim öncesinde yasa çıkarıyorsunuz. AKP'nin belediye başkanlıklarını paylaşmaya tahammülü yok. 
   
   
   
</TEXT>
</DOC>
