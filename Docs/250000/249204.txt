<DOC>
<DOCNO> 249204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/yasam/yas01.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Neşter'in avukatı 2 yılda zengin oldu 
</HEADLINE>
<TEXT>


2001'de 466 milyon k r beyan eden 'Neşter 2' davası sanıklarından Avukat Cenk Güryel, 2 yılda servet edinmiş 

TÜRKER KARAPINAR Ankara 

Yargıda rüşvet operasyonuna ilişkin Neşter - 2 davası sanıklarından Cenk Güryel'in, avukatlık mesleğine başladığı 2001'den bu yana trilyonluk malvarlığına sahip olduğu ortaya çıktı. 
DGM Savcısı Ömer Süha Aldan'ın hazırladığı iddianameye göre, avukatlığa 26 Eylül 2001'de başlayan Güryel'in ilk vergi yoklamasında, işyerinin 100 metrekare olduğu ve bir işçi çalıştırdığı, mobilyaların evden getirildiği, adına kayıtlı herhangi gayrımenkul bulunmadığı tespit edildi. Bu yıl içinde sadece bir iş alan Güryel, 466 milyon 410 bin lira k r beyan etti. 
Güryel, 1 Nisan 2003'te işyerini Atatürk Bulvarı'na taşıdı. Güryel'in 370 metrekarelik yeni işyerinin aylık kirası 2 milyar lira oldu ve 11 kişiyi çalıştırmaya başladı. Muhasebe kayıtlarında da, Yıldız'da çatı aralı 150 milyar lira değerinde bir daireye, bankada 160 milyar lira mevduata, üzerine tescilli 2004 Peugeot 307, 2001 Mercedes ML 430 marka cip, Mercedes E 200 marka otomobillere ve kardeşinin Grand Cherokee 3.1 TD, Range Rover 4.6 HSE, Volvo S80 T - 6 marka üç araca sahip olduğu ortaya çıktı. 
İddianamede, sanığın 2001'den bu yana elde ettiği k rın 20 milyar liranın altında olduğu, bu rakamın 11 kişinin yıllık maaşlarını dahi karşılayamayacağı belirtilerek, "Sanığın olağan geliriyle mütenasip yaşamadığı açıktır. Zira kredi kartlarının harcamaları dahi 100 milyar lira civarındadır" denildi. 

Fezlekede 5 yargıç var 
Operasyonda isimleri geçen yüksek yargıçlar hakkındaki soruşturmayı yürüten muhakkik Yargıtay 10. Ceza Dairesi Başkanı Şener Güngör'ün, hazırladığı fezlekeyi pazartesi günü Yargıtay 1. Başkanlık Kurulu'na vereceği öğrenildi. Fezlekede 5 yargıcın isminin geçmesi bekleniyor. 

Babadan ilginç telefon itirafı 

Neşter - 2 iddianamesinde adı geçen Cenk Güryel'in babası, eski HSYK Başkan Vekili ve Yargıtay 3. Ceza Dairesi üyesi Ergül Güryel de, bazı davalarla ilgili bazı h kim ve savcılara telefon ettiğini kabul etti. Baba Ergül Güryel, Gözcü gazetesinin bu konudaki sorularını şöyle yanıtladı "Üç h kime telefon edip karar verirken siyasi etki altında kalmamalarını, delillere göre karar vermelerini söyledim. Bunu Yargıtay'daki soruşturmada da söyledim. Bu davalar reddedilmiştir. H kime bu şekilde telefon etmek baskı altına almak demek mi Bu kadar linç kampanyası olamaz." 


</TEXT>
</DOC>
