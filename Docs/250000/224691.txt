<DOC>
<DOCNO> 224691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yasam/yas04.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarda gizemli bir genetik hastalık 
</HEADLINE>
<TEXT>

      AYŞEGÜL AYDOĞAN Harvard Tıp Fakültesi - BOSTON 
   
   'TÜBERO skleroz' Tuberous Sclerosis , adı sık duyulmayan ender görülen hastalıklardan. 6 bin doğumda bir görülen hastalık, gelişme bozukluğu, sara nöbetleri, ciltte beyaz lekelerin oluşması gibi belirtilerle tıbbın en son üzerinde çalıştığı genetik hastalıklardan biri. Hücrelerin anormal büyümesi, 'dev hücreler' haline gelmesi olarak özetleniyor. 
   
   2 gen sorumlu 
   HASTALIKLA ilgili özel bir program oluşturulan ve araştırmalar yapılan Children's Hospital'da 'Multidisipliner Tübero Skleroz Programı'nın direktörü Türk doktor Mustafa Şahin, hastalığın ortaya çıkmasında 2 genin sorumlu tutulduğunu, bunlardan birinde mutasyon varsa tübero sklerozun ortaya çıktığını anlattı. 
   
   2 haftada sonuç 
   HASTALIĞA tanı konması için sadece kalp ve deriye değil diğer organlara da bakmanın şart olduğunu belirten Dr. Şahin, şu bilgileri verdi "Genetik kan testiyle 2 haftada sonuç alınıyor. Ayrıca anne karnındayken MR'la kalpte ya da beyinde tübör oluşuyor mu buna bakılabiliyor. Kötü sonuçlarına rağmen bazı hastalarda okuma ve yazma sorunu yaşanmıyor." 
   
   
</TEXT>
</DOC>
