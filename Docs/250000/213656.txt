<DOC>
<DOCNO> 213656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/spor/spo03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İmzalar atılmadı 
</HEADLINE>
<TEXT>

   Galatasaray'da Ümit Karan ve Berkant'a tanınan imza süresi dün doldu. Artık söz Fatih Terim'de. Tecrübeli hocanın, iki yıldızı Bursa maçının kadrosuna alıp almayacağı merakla bekleniyor 
      ERHAN TELLİ 

   
   Çağrıya yanıt yok 
   SARI - Kırmızılı takımın iki yıldız oyuncusu Ümit Karan ve Berkant, Fatih Terim'in kendilerine sözleşme yenilemeleri için tanıdığı süreyi aştı. Akşama kadar mukavele yenilemesi için beklenen Ümit ve Berkant dün de masaya oturmayı tercih etmedi. Bu gelişme sonrası gözler Terim'e çevrilirken, iki futbolcunun, Bursa maç kadrosuna alınıp alınmayacağı merak konusu oldu. 
   
   'Sözleşme sürüyor' 
   İKİNCİ Başkan Ali Dürüst, Ümit Karan ve Berkant'ın imza atmadığını doğrularken, bundan sonraki kararı teknik heyetin vereceğini dile getirdi. Dürüst, "Sezon sonuna kadar bizimle sözleşmeleri var. Bundan sonra takımda şans bulup bulmamaları teknik açıdan hocamızın takdirine kalmıştır" dedi. Terim, iki futbolcu konusundaki net tavrını bugün belli edecek. 
   
   Aslan'da 4 eksik    CİM - Bom yarın Olimpiyat Stadı'nda oynayacağı Bursaspor maçının hazırlıklarını yaptığı tek idmanla sürdürdü. Yaklaşık 1.5 saat süren çalışmada Fatih Terim, taktiksel organizasyonlara ağırlık verdi. Tedavi olmak için ülkesine giden Batista, sakatlıkları süren Bratu, Hasan Şaş ve kırmızı kart cezalısı olan kaleci Mondragon yarınki maçta forma giyemeyecek. 
   
   Mutlaka gelsin    Divan çağrısı 
   GALATASARAY Başkanı Özhan Canaydın, kongre öncesindeki ilk ciddi sınavını önümüzdeki hafta yapılacak olan Divan Kurulu Toplantısı'nda verecek. Camianın önde gelen isimlerinin ve yönetime muhalif olan üyelerin, Canaydın'a mesaj göndererek, "Mutlaka toplantıya katılsın" dediği öğrenildi. Toplantıda uzun bir süredir tartışılan tüm konuların gündeme geleceği vurgulandı. 
   
   Liste kabarık 
   DİVAN Kurulu Üyeleri'nin ilk etapta tesis konusunu açacağı belirtildi. Kapılarına adeta kilit vurulan Ali Sami Yen Stadı, Kalamış Tesisleri ve Galatasaray Adası için Başkan ve yönetiminden hesap sorulacağı iddia edildi. Önümüzdeki hafta çarşamba günü yapılacak olan toplantıda yönetimi terletecek bir başka konu ise futbol takımının başarısızlıkları olacak. 
   
   'Formayı vermem'    GALATASARAY'IN yeni transferi Necati, Sarı - Kırmızılı takımın değişilmez isimlerinden olmak istediğini açıkladı. Lotto ile 2006 yılına kadar sponsorluk sözleşmesi imzalayan golcü futbolcu, "Önce ikinciliği, daha sonra da şampiyonluğu yakalamak istiyoruz. Formayı alırsam geri vermem. Kendime güveniyorum" dedi. 
   
   Mehmet İstanbul'da    SARI-Kırmızılı yönetim, Richard Kingston'un transferinden sonra dördüncü kaleci olan Mehmet Bölükbaşı'nı son dakikada İstanbulspor'a kiraladı. Bu arada geleceğin yıldızları arasında gösterilen genç İlker ise sezon sonuna kadar Galatasaray'ın pilot takımı olan Beylerbeyi'ne gönderildi. 
   
   
</TEXT>
</DOC>
