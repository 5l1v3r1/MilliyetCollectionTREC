<DOC>
<DOCNO> 236490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo06.html </URL>
<DATE> 2004/05/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Beşiktaş, sezonun ikinci yarısında 15 maçta toplam 26 puan yitirdi... 
</HEADLINE>
<TEXT>

     Birinci Süper Futbol Ligi'nde 2003-2004 sezonu Beşiktaş'a gönül verenler için kolay kolay unutulamayacak bir düş kırıklığı içinde sürüyor. 
     Ligin son şampiyonu siyah-beyazlılar, sezonun ikinci yarısına da en yakın takipçisi Fenerbahçe'nin 8 puan önünde yenilgisiz lider girince, taraftarları üstüste gelecek 2. şampiyonluğu erken kutlamanın hesaplarını yapmaya başlamıştı. Ancak tarihe geçen ''Samsunspor faciası'' ile başlayan ikinci yarıda Beşiktaş'ın inanılmaz puan kayıpları, siyah-beyazlı taraftarları adeta kahretti. 
     İlk yarıyı yenilgisiz kapatan Beşiktaş, ikinci yarıda yaptığı 15 maçta tam 6 kez sahadan yenik ayrılıp, 4 kez de eşitliği bozamayınca, yalnızca 5 kez 3 puan alıp, toplam 26 puan yitirdi. 
     Ligin ikinci yarısında toplam 23 gol atıp, kalesinde 27 gol gören Beşiktaş, lider Fenerbahçe'nin 1 maç eksiğiyle 8, 2. sıradaki Trabzonspor'un ise yine 1 maç eksiğiyle 6 puan gerisinde 3. sırada kaldı. 
     
     KAHREDEN TABLO 
     Beşiktaş tarihine kara harflerle geçen 2003-2004 sezonunun 2. yarısında siyah-beyazlı takımın yaptığı maçlarda aldığı sonuçlar şöyle 
     Beşiktaş-Samsunspor 0-4 Hükmen . 
     Bursaspor-Beşiktaş 0-1. 
     Ankaragücü-Beşiktaş 1-1. 
     Beşiktaş-Denizlispor 3-1. 
     Malatyaspor-Beşiktaş 0-0. 
     Beşiktaş-İstanbulspor 1-2 İzmit'te oynandı . 
     Trabzonspor-Beşiktaş 3-0. 
     Beşiktaş-Elazığspor 5-3. 
     Diyarbakırspor-Beşiktaş 3-1. 
     Beşiktaş-Gaziantepspor 4-1. 
     Galatasaray-Beşiktaş 1-2. 
     Beşiktaş-Gençlerbirliği 2-2. 
     Konyaspor-Beşiktaş 2-2. 
     Beşiktaş-Fenerbahçe 1-3. 
     Adanaspor-Beşiktaş 1-0. 
     
</TEXT>
</DOC>
