<DOC>
<DOCNO> 200744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/magazin/mag01.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Esprileri artık boşa gitmeyecek 
</HEADLINE>
<TEXT>

   Sesinin yanı sıra yaptığı esprilerle de magazin dünyasının sevilen ismi olan Metin Şentürk, 'stand - up' yapacak 
      MAGAZİN SERVİSİ 
   
   Müzik dünyasının görme engelli yıldızı Metin Şentürk, sonunda 'boşa giden' esprilerini değerlendirmeye karar verdi. 
   Esprileriyle her çıktığı programa neşe katan Şentürk, metinlerini Birol Güven'in yazacağı 'Metin Şentürk Stand-up Show'la, 2004'ün ocak ayından itibaren önce gece kulüplerinde, ardından da tiyatro salonlarında boy gösterecek. Şentürk'e stand - up şovunda, 'Ayrılsak da Beraberiz' adlı dizide 'Feridun Bitir'i oynayan Necmi Yapıcı eşlik edecek. Yapıcı, şovda, dizide canlandırdığı 'Feridun Bitir' tiplemesiyle yer alacak. 
   
   Hayatını anlatacak 
   Görme engelli bir şarkıcı ve onu dolandırmaya çalışan sahtek r menajerin öyküsünün anlatılacağı gösteride Şentürk, kendi hayat hik yesini ve insanların görme engellilere bakışını da espriyle karışık sahneye taşıyacak. 
   Şentürk, ud resitali de vereceği gösterisinde, siyasete atılmasından kadınlarla ilişkisine kadar her şeyi, açık açık ortaya koyacak ve engelli, mutlu ve başarılı olmanın formüllerini açıklayacak. Şentürk, şovunu izleyenleri, şarkıcının gözlerinin görüp - görmediği konusunda kararsız bırakacak. 
   
</TEXT>
</DOC>
