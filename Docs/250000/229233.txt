<DOC>
<DOCNO> 229233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun21.html </URL>
<DATE> 2004/04/07/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Başlangıcından bugüne Irak Savaşı'nda kim kaç asker kaybetti 
</HEADLINE>
<TEXT>

     Irak'ta son üç gün içinde 20 Amerikan askerinin daha öldürülmesiyle Irak savaşı ve işgalinde öldürülen koalisyon askerlerinin sayısı 720'yi geçti. 
     Şii lideri Mukteda Sadr'a bağlı milislerle pazardan bu yana devam eden çatışmalarda en az 150 de Iraklı öldü. 
     Irak savaşının 20 Mart 2003'de başlamasından bu yana koalisyon güçlerinin verdiği kayıpların dökümü şöyle 
     
     AMERİKALILAR 

     Toplam 620 kayıp verdi. Askerlerin 428'i çatışmalarda, 192'si çatışma dışındaki olaylarda can verdi. 
     20 Mart 2003 ile savaşın bittiğinin resmen açıklandığı 1 Mayıs 2003 arasında 138 asker öldürüldü. 1 Mayıs'tan bu yana, 313'ü çatışmada olmak üzere 482 kayıp verildi. 
     
     İNGİLİZLER 

     Bir yılda 59 kayıp verdi. 1 Mayıs 2003'e kadar, 9'u çatışmalarda, diğerleri kazalarda olmak üzere 33 kayıp verildi. 1 Mayıs'tan sonra ise 12 asker saldırılarda, 14'ü çatışma dışı şartlar altında can verdi. 
     
     İTALYANLAR 

     12 Kasım 2003'de Nasıriye'de 17 asker kaybettiler. 
     
     İSPANYOLLAR 

     Savaş başından beri 11 kayıp verdiler. 
     
     BULGARLAR 

     27 Aralık 2003'de Kerbela'da düzenlenen saldırıda 5 kayıp verdiler. 
     Irak'ta diğer koalisyon kayıpları da şöyle 5 Salvadorlu, 2 Taylandlı, 2 Polonyalı, 3 Ukraynalı, 1 Estonyalı, 1 Danimarkalı. 

     
</TEXT>
</DOC>
