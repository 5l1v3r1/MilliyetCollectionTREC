<DOC>
<DOCNO> 239940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun27.html </URL>
<DATE> 2004/05/14/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Adam asılan stadyumda 30 bin kişilik konser 
</HEADLINE>
<TEXT>

     Afganistan'ın başkenti Kabil'deki büyük stadyumda dün 30 bin kişinin izlediği büyük bir konser verildi. 
     Eski Taliban rejiminin ''ibreti alem'' için idam cezalarını infaz ettiği stadyumda, Afganistan'ın ünlü şarkıcısı Ferhat Derya dinleyicilerine seslendi. 90'lı yılların başında Avrupa'ya sürgüne giden şarkıcı, ülkesine döndüğünden bu yana ilk kez sahneye çıktı. 
     10 yıl aradan sonra büyük bir kalabalığın ilk kez izlediği 4,5 saatlik konserde olay çıkmadı. 
     Konsere iki çocuğuyla gelen 45 yaşındaki Şemsullah, AFP muhabirine duygularını anlatırken, ''İnanamıyorum. İki yıl önce ben yine burada, bu statta hırsızlıkla suçlanan birinin elinin kesilişini izlemiştim. Şimdiyse gençler çocuklar herkes eğleniyor, coşuyor...'' dedi. 
     Kabil Üniversitesi'nde okuyan İmal Ahmet de, ''Kurşuna dizilerek idam edilen birinin ölümünü seyretmemiz için bizi buraya zorla getirmişlerdi... Şimdi aynı yerde müthiş bir konser veriliyor. Harika...'' diye konuştu. 
     
</TEXT>
</DOC>
