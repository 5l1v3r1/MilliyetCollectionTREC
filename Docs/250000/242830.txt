<DOC>
<DOCNO> 242830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/magazin/axmag01.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Babası yazdı, oğlu yönetecek 
</HEADLINE>
<TEXT>


İLKNUR GÜLMEZ 

TV8'de "Derya Gibi" adlı bir programa başlayan Derya Baykal, ilk yayınına şubat ayında boşandığı Ferhan Şensoy'u konuk etti. Sabahlara kadar çalıştığı için gündüz canlı yayınlara katılmadığını söyleyen Ferhan Şensoy, "Bu saatler benim için sabahın körüdür. Derya'nın ilk programı olduğu için ona el vermeye geldim" dedi. Şensoy, önümüzdeki ay senaryosunu kendi yazdığı, yönetmenliğini ise oğlu Mert'in yapacağı "Pardon" filmine başlayacaklarını söyledi. Şensoy, "Mert'e güvenim tam. Uzun süre Sinan Çetin'in yanında çalıştı. İngiltere'de sinema eğitimi aldı. Filmde Rasim Öztekin, Bülent Kayabaş, Zeki Alasya, Şahnaz Çakıralp, Levent Ünsal gibi isimler olacak. Küçük rolleri de benim yetiştirdiğim oyuncular oynayacak" diye konuştu. 


</TEXT>
</DOC>
