<DOC>
<DOCNO> 228828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/siyaset/siy06.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB nihayet akıllandı 
</HEADLINE>
<TEXT>

   Türkiye'nin yıllardır süren baskıları sonucu PKK'nın devamı olan KADEK ve KONGRA-GEL, Avrupa Birliği'nin 'terörist örgütler' listesine alındı 
   GÜVEN ÖZALP Brüksel 

   
   Avrupa Birliği AB , PKK'nın devamı konumundaki örgütleri de terör listesine dahil etti. Milliyet'in 3 Nisan'da duyurduğu gelişme, AB'nin resmi gazetesinde yayımlanarak yürürlüğe girdi. Türkiye'nin uzun süredir listeye alınması için AB üzerinde baskı uyguladığı KADEK ve KONGRA-GEL de, bundan sonra AB tarafından terörist örgütler olarak algılanacak. 
   Terörle mücadele konusunda özellikle Madrid saldırıları sonrası daha duyarlı bir yaklaşım içine giren AB'nin büyük üyelerinin ısrarlı tutumları, bu yönde adım atılmasında büyük rol oynadı. DHKP - C, PKK ve İBDA - C'nin yanı sıra bu iki örgütün de listeye eklenmesiyle, AB terör listesinde yer alan ve Türkiye'de faaliyet gösteren terör örgütü sayısı 5'e yükseldi. AB terör listesinde, bu iki örgütün PKK'nın devamı olduğuna da vurgu yaptı. 
   
   
   
</TEXT>
</DOC>
