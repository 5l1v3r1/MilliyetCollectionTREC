<DOC>
<DOCNO> 218552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo16.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği ve Gaziantepspor'un başarısına Çin basınından övgü 
</HEADLINE>
<TEXT>

     Gençlerbirliği ve Gaziantepspor'un UEFA Kupası'nda aldığı galibiyetler Çin basınında övgüyle karşılandı. 
     Çin gazetelerinin spor sayfalarında konuyla ilgili haberlerde ''İtalya'da şok'' başlığı kullanıldı. 
     Çin Merkezi Televizyonu CCTV ve Pekin Televizyonu BTV'nin spor programlarında İtalyan takımlarını yenen iki takımın Türkiye Ligi'nde şampiyon adayları arasında olmadığına işaret edildi. 
     Ülke içinde dışında İngilizce yayınlanan China Daily gazetesinin spor sayfasının manşet haberinde ''İtalyan kulüpleri için kötü gece'' başlığına yer verildi. Haber fotoğrafında da Gençlerbirliği forveti Mustafa Özkan'ın Parmalı Matteo Ferrari ile yaptığı hava topu mücadelesi yer aldı. 
     
</TEXT>
</DOC>
