<DOC>
<DOCNO> 247454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/ekonomi/eko10.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
SEC'ten Halliburton'a rekabet davası 
</HEADLINE>
<TEXT>



ABD Sermaye Piyasası Kurulu SEC , adı son yıllarda yaptığı işlerden çok adı skandallarla anılan Halliburton firmasına bir dava daha açtı. Nijerya'da milyarlarca dolar büyüklüğünde inşaat projelerini kazanmak için girdiği kontratlarda rüşvet verdiği gerekçesiyle açılan davada şirket hakkında, kazandığı kontratlardaki soru işaretleri üzerinde duruldu. SEC, Halliburton şirketinin raporlarını incelerken uluslararası rekabet kurallarını ihlal edip etmediğini araştıracak. 

Doğalgaz ihalesi aldı 
Halliburton'dan yapılan açıklamada ise SEC tarafından istenen belgelerin komisyona sunulduğu ve incelemeye yardımcı olunduğu bildirildi. Dava, Halliburton'un bir yan kuruluşu olan Kellogg, Brown Root ile Fransız, İtalyan ve Japon grupların ortaklaşa verdiği teklifin Nijerya'nın en büyük doğalgaz hattı ihalesini kazanması sonrasında açılmıştı. 


</TEXT>
</DOC>
