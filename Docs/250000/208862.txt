<DOC>
<DOCNO> 208862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sonspo24.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'dan 21 yaş altı statüsünde tarihi değişiklik 
</HEADLINE>
<TEXT>

     FİFA'nın yılbaşından itibaren yürürlüğe koyduğu statü değişikliği ile 21 yaş altındaki futbolcular, bir defaya mahsus milli takım değiştirebilecekler. 
     Statü değişikliğinde en önemli ölçüt, milli takım değiştirmek isteyen futbolcunun herhangi bir kategoride resmi bir uluslararası maçta oynadığında çifte vatandaşlık sahibi olması. 
     FİFA'nın ayrıca, 21 yaşın üzerinde olan futbolcuların da bu uygulamadan yararlanabilmeleri için ölçütleri yerine getirmeleri şartıyla 2004 yılında uygulanacak bir geçiş dönemi başlattığı bildirildi. 
     
     TAKIM DEĞİŞTİREBİLMENİN ÖLÇÜTLERİ 
     FİFA'nın belirlediği yeni oluşumun şartları arasında, resmi bir müsabakada milli takımlardan birinde yer alan 21 yaş altındaki bir futbolcu, ölçütlerinin uyması koşuluyla oynamaya hak kazandığı federasyonu değiştirme talebinde bulunabilir hükmü yer alıyor. 
     Futbolcu, talebini gönderdiğinde oynama hakkı olduğu federasyonun A milli takımında oynamamış olması gerekiyor. 
     Futbolcu, herhangi bir kategorinin resmi bir uluslararası maçta ilk oynadığında, çifte vatandaşlığa veya ikiden fazla vatandaşlık hakkı sahibi olmalı. Ancak, bu hüküm daha önceden bir federasyonu temsil ettikten sonra vatandaşlığa kabul edilen futbolculara uygulanmıyor. 
     Ölçütleri yerine getiren herhangi bir futbolcu, oynamaya hak kazandığı federasyonu değiştirmek için yalnızca bir kere talepte bulunabilir. Eğer bir futbolcu daha önceden bir FIFA şampiyonasının ön elemesi, kıtalararası şampiyona veya Olimpiyat turnuvalarındaki bir maçta oynamışsa, bu müsabakalar esnasında kendisinin federasyon değiştirmesine izin verilmez. 
     Herhangi bir futbolcu kendisini tescil etmek isteyen federasyon aracılığıyla FIFA'ya bir talep göndermelidir. FIFA Futbolcu Statüsü Komitesi bu konularda yargıya varmaktan sorumludur. 
     
     21 YAŞ ÜSTÜ İÇİN DE UYGULAMA DÜŞÜNÜLÜYOR 
     Ayrıca, 21 yaşın üzerinde olan futbolcuların ilgili kriterleri yerine getirmek şartıyla, yukarıdaki hükümden yararlanmasına izin vermek için, FIFA yalnızca 2004 yılında uygulanacak bir geçiş dönemini de başlatmıştır. 
     
     FİFA BAŞVURULARI KABUL ETTİ 
     Tunus'ta düzenlenecek 24. Afrika Uluslar Kupası öncesi FİFA'ya müracaat eden ve milli takım değiştirmek isteyen futbolcuların bu talepleri görüşülerek değerlendirilirken, genç takım düzeyinde Fransa'yı temsil eden Frederic Oumar Kanoute Mali , Mohamed Lamine Sissoko Mali ve Lamine Sakho Senegal , Anther Yahia Cezayir , Abdenasser Ouadah Cezayir , Samir Beloufa Cezayir ve Adel Chedly'nin Tunus yeni bir milli takımda oynama talepleri kabul edildi. 
     
</TEXT>
</DOC>
