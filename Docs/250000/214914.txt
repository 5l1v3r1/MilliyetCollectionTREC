<DOC>
<DOCNO> 214914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/yasam/yas01.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurbanlarınızı acı çektirmeden kesin' 
</HEADLINE>
<TEXT>

   Gittiği camide, kurbanların acı çekmemesini isteyen Brigitte Bardot, hayvanların anesteziyle kesilebileceğini öğrenince de çok sevindi 
      
   Fransız film yıldızı ve hayvan hakları savunucusu Brigitte Bardot, Paris'teki bir camiyi ziyaret ederek, Müslüman topluma, kesilen kurbanların acı çektirilmeden öldürülmeleri çağrısında bulundu. 
   Bardot'nun gittiği caminin imamı Delil Ebubekir, kurbanların bir çeşit anestezi işleminden geçirilmelerinin, hayvanların geleneksel usullerle öldürülebilmesine olanak verdiği sürece mümkün olabileceğini belirtti. Öneriyi memnuniyetle karşılayan Bardot, "Harika. Bana hayatımın en büyük hediyesini veriyorsunuz" dedi. 
   Ancak Ebubekir, konunun öncelikle kendisinin başında bulunduğu Fransız Konseyi Müslümanlar Dairesi'nde görüşülmesi gerektiğini kaydetti. Söz konusu konsey, Fransa'daki belli başlı Müslüman örgütlerini temsil eden bir şemsiye grup niteliğinde. 
   Müslümanların kurban kesmesini bir kitabında eleştiren Bardot, ırkçı şiddeti körüklediği gerekçesiyle 2000'de Fransız mahkemesince suçlu bulunmuştu. 
   
   
</TEXT>
</DOC>
