<DOC>
<DOCNO> 201905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/guncel/gun02.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kars Milli Eğitim Müdürü Burhan Baltacı suçladı 
</HEADLINE>
<TEXT>
   Öğretmen sandalyede oturmayı bilmiyor... 
   8 ay önce hizmete açılan Kars Öğretmenevi'ndeki 150 sandalyeden 100'ünün kırılması Baltacı'yı çileden çıkardı 
      MUKADDER YARDIMCIEL Kars DHA 
   
   Kars Öğretmenevi'ndeki 150 sandalyeden 100'ünün 8 ay içinde hurdaya ayrılması, "sandalyede nasıl oturmalı" tartışması başlattı. 
   Sekiz ay önce Başbakan Recep Tayyip Erdoğan tarafından açılışı yapılan öğretmenevinde, sandalyelerin çok kısa sürede kırılmasını eleştiren Milli Eğitim Müdürü Burhan Baltacı, "Sandalyeler, yanlış oturma biçimi yüzünden kırıldı. O oturuşlara hiçbir sandalye dayanmaz" dedi. Baltacı, "Bir kişi otururken, diğer kişinin sandalyeyi arkadan oturan kişi için ayarlaması gerek" diyerek öğretmenlere sandalyede oturma taktiği de verdi. 
   Baltacı'nın açıklamasını talihsizlik olarak nitelendiren öğretmenler de, "Topluma yön veren öğretmen, sandalyede oturmasını çok iyi bilir. Sandalyeler çürük ise, suçu bize değil, bunları alanlara sormak gerekir" diye Baltacı'ya olan tepkilerini dile getirdiler. 
   
   
   
</TEXT>
</DOC>
