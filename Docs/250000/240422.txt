<DOC>
<DOCNO> 240422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/spo15.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Altına hücum 
19. Uluslararası Gençler Ahmet Cömert Boks Turnuvası'nda dün 15 sporcumuz finale yükseldi. Erkeklerde 48 kiloda Mustafa Doğan, 54'te Ali Bogurcu, 60'ta Önder Şipal, 69'da Savaş Kaya, 81'de Caner Sayak, 57'de Gökhan Doluay, 64'te Gökhan Üstüner, 75'te Erhan Şentürk ve Ömer Aydoğan finale yükseldi. Bayanlarda 50 kiloda Hasibe Özer, 54'te Seda Duygu Aygün, 60'ta Gülsüm Tatar, 63'te Yeliz Yeşil, 70'te Nurcan Çarkçı ve 80'de Selma Yağcı da aynı başarıyı gösterdi. 

Judoda boş geçtik 
AVRUPA Büyükler Judo Şampiyonası'nın ikinci gününde tatamiye çıkan dört sporcumuz da başarılı olamadı. Erkekler 73 kiloda Sezer Huysuz ve 81'de Irakli Uznadze, rakiplerine yenilerek, şampiyonaya erken veda ettiler. Bayanlarda ise 57'de Derya Bulut ile 63'te Hatun Muhçu da elenmekten kurtulamadılar. Romanya'nın başkenti Bükreş'teki şampiyonanın son gününde bugün bayanlar ve erkeklerde üçer sporcumuz madalya mücadelesi verecek. 

Rekor çıkmadı 
İSTANBUL'DA başlayan Türkiye Kulüplerarası Atletizm Birinci Ligi 1. Kademe Yarışmaları'nın ilk gününde rekor çıkmazken, erkeklerde 105 puanla ENKA, bayanlarda da 96 İzmir Büyükşehir liderliği elde ettiler. Toplam 18 takımın katıldığı yarışlarda, erkeklerde ikinciliği 97 puanla Fenerbahçe, üçüncülüğü 87 puanla Beşiktaş elde etti. Bayanlarda ise 95 puan toplayan ENKA ikinci sırayı alırken, 91 puanlı Fenerbahçe üçüncü oldu. 

Derya 7. oldu 
AVRUPA Yüzme Şampiyonası'nda 200 metre sırtüstü finalinde Derya Büyükuncu, 2.02.12'lik derecesiyle yedincilikte kaldı. İspanya'daki şampiyonada Büyükuncu, Rus Alesin'i geride bıraktı. Altın madalya 1.57.58 ile Avusturyalı Marcus Rogan'ın oldu. Seçmelerde bayanlar 50 metre sırtüstünde Derya Erke 31.12 ile 19., Nazlı Uzman 32.21'le 23., 200 metre kelebekte Gülşah Gönenç, 2.17.89 ile 20., 50 metre serbestte Gizem Papila 27.21'le 31., Zehra Balkan da 27.54 saniyeyle 33. sırada yer aldı. 

2010 Dünya Kupası Güney Afrika'da 
FIFA, 2010'daki 19. Dünya Kupası finallerinin Güney Afrika'da yapılacağını açıkladı. Ev sahipliği oylamasında Fas ve Mısır'ı elemeyi başaran Güney Afrika Cumhuriyeti, Dünya Kupası'nın ilk kez Afrika kıtasında yapılmasını sağlayacak. 

Efes galip 85-71 
ERKEKLER Basketbol Ligi Play - off yarı finalinde yer alan Efes Pilsen ile Beşiktaş arasında yapılan hazırlık maçını Lacivert - Beyazlılar 85-71 kazandı. Efes Pilsen Kulübü'nün Tesisleri'nde yapılan karşılaşmanın ilk yarısı Kartal'ın 43-40 üstünlüğüyle sonuçlanmıştı. 

47 yaşında davet aldı 
ÇEK asıllı Amerikalı ünlü bayan tenisçi Martina Navratilova, 47 yaşında bile Rolland Garros'a davet edildi. 25 Mayıs'ta Paris'te başlayacak olan tenis turnuvasına tek bayanlarda oynaması için çağrılan Navratilova, 1994 yılında profesyonel tenis hayatını noktaladığını, bu yüzden daveti kabul edemeyeceğini belirtti. 

Atatürk Koşusu Sarayburnu'nda 
ATLETİZMDE Geleneksel 24. Atatürk Yol Koşusu bugün İstanbul'da yapılacak. Atatürk'ün Kurtuluş Savaşı'nı başlatmak üzere Samsun'a hareket ettiği yer olan Sarayburnu'ndaki koşu, saat 10.00'da başlayacak. 

Gençler dokuz doğurdu 
GENÇ Milli Bayan Voleybol Takımı, İsviçre'yi 3-1 yenerek, Avrupa Bahar Kupası Turnuvası'nda 9. oldu. Çek Cumhuriyeti'nin Brno kentindeki turnuvada millilerimiz ilk seti 25-18 kaybetmesine rağmen daha sonra açıldılar ve 25-18, 25-18, 25-14'lük skorlarla maçı kazandılar. 

Ender Arslan'a büyük fırsat 
BASKETBOLDA Efes Pilsen'in genç ismi Ender Arslan, NBA draftına katılacak oyuncular listesinde yer aldı. Resmi listede 56 NCAA ve lise oyuncusunun yanı sıra 38 de uluslararası genç basketbolcu bulunuyor. Efes Pilsen'in 1983 doğumlu oyun kurucusu Ender Arslan da, bu 38 oyuncu arasında yer alıyor. 

Lejyonerlerin maçları 

Blackburn - Birmingham 1 - 1 
Tugay 90 dk. oynadı 
Schalke - Kaiserslautern 4 - 1 
Schalke'de Hamit 90 dk. oynadı 
Halil 90 dk. oynadı, bir gol attı 
W.Bremen - B.Leverkusen 2 - 6 
Ümit ve Yıldıray oynamadı 
Tianjin TEDA - Chongqing Lifan 0 - 0 
Ahmet Dursun ilk maçında 60 dk. oynadı 

Lejyonerlerin programı 

16 00 Empoli - Inter 
Emre ve Okan 
18 30 Real Sociedad - Malaga 
Nihat Kahveci 
20 30 Barcelona - R. Santander 
Rüştü Reçber 

Özdilek ile yollar ayrıldı 
MALATYASPOR, farklı Fenerbahçe galibiyetine rağmen genç teknik adam Mehmet Özdilek ile yollarını ayırdı. Kulüpten yapılan resmi açıklamada, yeni sezon için yapılan değerlendirme toplantısında ortak noktada buluşulamadığı ve ayrılık kararının alındığı bildirildi. 

Sakarya'da karnaval günü 
İKİNCİ Lig A Kategorisi'nde mutlu sona ulaşan Sakaryaspor'da Süper Lig coşkusu bugün sokaklara taşacak. Yeşil - Siyahlı takım, Ankaraspor ile oynayacağı şampiyonluk maçı sonrası üstü açık bir otobüs ile Bulvar'a giderek, Gar Meydanı'nda taraftarla bütünleşecek. Süper Lig sevinci havai fişek gösterileri ile süslenecek. 

2. Lig'de dün 
Dardanel - Karşıyaka 0 - 1 
T.Telekom - Y.Yozgat 1 - 2 
3. Lig'de dün 
Tarım Kredi - Ofspor 1 - 0 
2. Lig'de bugün 
A Kategorisi 
17.00 Antalya - Adana DS 
17.00 Mersin İY - İzmir 
17.00 Göztepe - Kocaeli 
17.00 Sakarya - Ankaraspor 
B Kategorisi A GRUBU 
15.30 Güngören Bld. - M.K.Paşa 
15.30 Muğla - Eskişehir 
15.30 Nazilli Bld. - Çorlu 
15.30 Yıl.Bosna - Uşak 
15.30 Küçükköy - Karagümrük 
15.30 Şekerspor - Aydın 
15.30 Buca - Marmaris Bld. 
15.30 İnegöl - B.Merinos 
B GRUBU 
15.30 Çankırı Bld. - Darıca GB 
15.30 Eyüp - Zonguldak 
15.30 Kartal - Ankara DS 
15.30 Amasya - Y.Kırşehir 
15.30 K.Karabük - Yalova 
15.30 Sarıyer - Maltepe 
15.30 A.Üsküdar - Gümüşhane 
15.30 Bulancak - Ordu 
C GRUBU 
15.30 Aksaray - M. Mezitli 
15.30 Ş.Urfa Bld. - Hatay 
15.30 K.Maraş - Iğdır 
15.30 Erzincan - Adıyaman 
15.30 Osmaniye - Tarsus İY 
15.30 G.Antep Bld. - Mardin 
15.30 B.Petrol - Şanlıurfa 
15.30 Cizre - Siirt 


</TEXT>
</DOC>
