<DOC>
<DOCNO> 219640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/magazin/mag03.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hababam Sınıfı' askere gidiyor 
</HEADLINE>
<TEXT>

   Yapımcı Ferdi Eğilmez ve senaryo yazarı Kemal Kenan Ergen, hazırlıklara başladı 
      BİRSEN ALTUNTAŞ 
   
   Merhaba Hababam Sınıfı filminin kısa sürede 1.5 milyon seyirciye ulaşması üzerine yapımcı Ferdi Eğilmez, yeni film için kolları sıvadı. Eğilmez, bu kez 'Hababam Sınıfı Askerde' filmini çekeceklerini söyledi. Kemal Kenan Ergen'in, senaryoyu yazmaya başladığını belirten Eğilmez, "Senaryo 15 Mayıs'ta bitecek. Merhaba Hababam Sınıfı ekibinin büyük kısmı, yine oynayacak. Kadroya yeni birkaç oyuncu daha ekleyeceğiz" diye konuştu. 
   
   Çok daha komik olacak 
   Eğilmez, bu kez kendi yöneteceği filmde, Hülya Avşar ve Ata Demirer'in de rol almasını istediğini belirtti. Senaryo biter bitmez çekimlere başlayacaklarını anlatan Eğilmez, "Bu kez çok daha komik bir film yapmayı planlıyoruz" dedi. 
   
   
</TEXT>
</DOC>
