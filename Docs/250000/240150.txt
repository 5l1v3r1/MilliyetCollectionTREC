<DOC>
<DOCNO> 240150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/ekonomi/eko02.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savunma ihaleleri iptal 
</HEADLINE>
<TEXT>


27 katrilyonluk modern tank, insansız hava araçları ve taarruz taktik keşif helikopteri ihalelerinden vazgeçildi 

BARKIN ŞIK Ankara 

Savunma Sanayi İcra Komitesi SSİK toplantısında, Türk Silahlı Kuvvetleri'nin TSK en büyük projelerinden tank üretim, taktik taarruz heliktopteri ve insansız hava aracı projeleri iptal edildi. SSİK üyeleri dün Erdoğan başkanlığında, Milli Savunma Bakanı Vecdi Gönül ve Genelkurmay Başkanı Orgeneral Hilmi Özkök'ün de katılımıyla 4 saat süren bir toplantı yaptı. Toplam bedeli 20.5 milyar dolara ulaşan ihalelerin astronomik maliyetli bulunması nedeniyle iptal edildiği toplantıda, söz konusu projeler için milli imk nların azami kullanımı ile yurtiçi üretimi ve özgün tasarımı esas alan yeni tedarik modellerinin oluşturulması kararlaştırıldı. 
Bu çalışmalarda yerli - yabancı ortak girişimlerinde, yurtiçi firmaların daha etkin olabilmelerini sağlayacak imk nların hazırlanması da benimsendi. Söz konusu faaliyetleri yürütmekle ise Savunma Sanayi Müsteşarlığı SSM görevlendirildi. 

Özkök basın açıklamasına katılmadı 
Kararların duyurulması için hazırlanan kürsü ise sahipsiz kaldı. YÖK Yasa Tasarısı'ndan rahatsız olan Özkök, ortak basın açıklamasına katılmadı. Bunun üzerine Erdoğan ve Gönül de basın açıklaması yapmayarak SSM'nin ön kapısından ayrıldı. Özkök de binanın yan kapısından çıktı. Erdoğan'ın okuması için hazırlanan metin, "yazılı açıklama olarak" gazetecilere dağıtıldı. 
Geçmiş hükümetler döneminde yapılan SSİK toplantılarından sonra Genelkurmay Başkanı ve Savunma Bakanı Başbakan'ın yanında durarak kararları kamuoyuna duyuruyordu. 


</TEXT>
</DOC>
