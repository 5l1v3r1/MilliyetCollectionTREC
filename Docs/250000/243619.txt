<DOC>
<DOCNO> 243619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo27.html </URL>
<DATE> 2004/05/28/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Erhan Albayrak resmen Konyaspor'da... 
</HEADLINE>
<TEXT>

     Konyaspor, orta saha oyuncusu Erhan Albayrak ile 2 yıllık sözleşme imzaladı. 
     Konyaspor Kulübü'nde düzenlenen imza töreninde konuşan Başkan Mehmet Köseoğlu, Erhan ile geçen günlerde ön anlaşma yapıldığını anımsatarak, ''Erhan, Konya'da bugün gelebildi. Erhan ile 2 yıllık sözleşme yapacağız. Bu futbolcumuzun, Konyaspor'a güzel günler yaşatacağından eminiz'' dedi. 
     Erhan Albayrak ise Konyaspor'a gelmekten dolayı çok memnun olduğunu belirterek, ''Konyaspor'u daha iyi yerlere getirmek için elimden gelen her şeyi yapacağım. Konyaspor'da güzel günler bizleri bekliyor'' diye konuştu. 
     Albayrak, imza töreninin ardından Konyaspor forması giydi. 
     İmza töreninde, Konyaspor Kulübü Başkan Yardımcısı ve Futbol Şube Sorumlusu İbrahim Kaplan ve Yönetim Kurulu Üyesi Mehmet Soylu da bulundu. 
     
</TEXT>
</DOC>
