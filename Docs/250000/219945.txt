<DOC>
<DOCNO> 219945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/yasam/yas06.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanan evden 5 cinayet çıktı 
</HEADLINE>
<TEXT>

   Dumanı tüten bir evden 5 ceset çıktı. Zehirlendiği sanılan 5 kişinin öldürüldüğü anlaşıldı 
      DİNÇER ŞEREF, MUTLU BOZDAĞ İstanbul 
   
   Küçükçekmece'de, Kanarya Mahallesi Şahin Caddesi Kaşıkçı Sokak'taki Celal Yıldırım'a ait dört katlı evde dün sabaha karşı saat 03.00 sıralarında patlama oldu. 
   Daireden dumanlar yükseldiğini gören mahalle sakinleri, durumu polis ve itfaiyeye bildirdi. İtfaiye ekipleri daireye girdiklerinde, Celal 65 , eşi Gülşen 52 , gelini Fadime 33 , torunları Sevcan 12 ve Gökçen Yıldırım'ın 10 cesetleriyle karşılaştı. İnceleme sonucu, salonda yangın çıktığı, odalarda yatan aile fertlerinin de gaz ve dumandan zehirlenmiş olabileceği belirtildi. Ancak bazılarının boğazında ip izleri bulunan cesetlerin, Adli Tıp ön raporuna göre ip veya benzeri bir cisimle boğularak öldürüldükleri kesinlik kazandı. 
   
   Tek zanlı baba 
   Akşam 21.00 sıralarında, Fadime Yıldırım'ın eşi Selahattin Yıldırım'ın 36 eve geldiği, aileyle tartıştıktan sonra otomobiliyle ayrıldığı öğrenildi. Polis, Selahattin Yıldırım'ı Selimpaşa'da yol kenarında farları yanık halde duran otomobilinin şoför mahallinde, ellerinde birer bıçak olduğu halde kendinden geçmiş durumda bulundu. 
   
   
</TEXT>
</DOC>
