<DOC>
<DOCNO> 234437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sonspo04.html </URL>
<DATE> 2004/04/24/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Beşiktaş'ta 5, Fener'de 3 futbolcu sarı kart cezası sınırında... 
</HEADLINE>
<TEXT>

     Beşiktaş ile Fenerbahçe arasında yarın yapılacak sezonun son derbi maçı öncesi Beşiktaş'ta 5, Fenerbahçe'de ise 3 futbolcu sarı kart cezası sınırında bulunuyor. 
     Ligde şampiyonluk yarışı kadar, Avrupa Şampiyonlar Ligi'ne katılabilme açısından da son derece büyük önem taşıyan derbi öncesi siyah-beyazlı takımda Adrian Ilie, Sergen Yalçın, Kaan Dobra, Ümit Aydın ve Carlos Antonio Zago, sarı kart cezası sınırında yer alıyor. 
     Bu futbolcular derbide de sarı kart görmeleri halinde gelecek haftaki Adanaspor maçında forma giyemeyecek. 
     Fenerbahçe'de ise tam 20 maçtır 3 sarı kartla oynayan Pierre van Hooijdonk'un yanı sıra, Serhat Akın ve Mehmet Yozgatlı sarı kart cezası sınırında yer alıyor. 
     Sarı-lacivertli 3 futbolcu derbide kart görürse, gelecek hafta Kadıköy'deki Ankaragücü maçında sahaya çıkamayacak. 
     
</TEXT>
</DOC>
