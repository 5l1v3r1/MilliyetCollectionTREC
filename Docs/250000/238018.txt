<DOC>
<DOCNO> 238018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/spor/spo08.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporda şiddete son 
</HEADLINE>
<TEXT>


Cumhurbaşkanı Sezer daha önce veto ettiği yasayı onayladı, olay çıkaranlara başta hapis olmak üzere ağır para cezaları kesinleşti 


Ağır yaptırımlar 
CUMHURBAŞKANI Ahmet Necdet Sezer, daha önce geri gönderdiği, Spor Müsabakalarında Şiddet ve Düzensizliğin Önlenmesine İlişkin Yasa Tasarısı'nı dün onayladı. Yasaya göre, futbol müsabaka ve çalışmalarında kulüpler ve kişilerce disiplin ve sportmenliğe aykırı davranılması durumunda ağır yaptırımlar getirilirken başta hapis olmak üzere olay çıkaranlara 500 milyar liraya kadar ağır para cezası verilebilecek. 

Anarşiye darbe 
AYNI suça iki kez ceza verilmesine karşı çıkan Cumhurbaşkanı Sezer'in veto ettiği yasa tasarısını onaylamasının ardından gelecek sezondan itibaren başta futbol olmak üzere tüm spor dallarında yaşanan anarşinin engellemesi için federasyonlar, genel müdürlük ve emniyet teşkilatı gerekli önlemleri alacak. Söz konusu yasa önümüzdeki hafta resmi gazetede yayınlandıktan sonra yürürlüğe girecek ve ilgili tüm kuruluşlar kendi bünyelerinde gerekli değişikleri yapacak. 


</TEXT>
</DOC>
