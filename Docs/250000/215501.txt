<DOC>
<DOCNO> 215501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo06.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'siz Inter kayıp, bu Roma bize göre 
</HEADLINE>
<TEXT>

     İtalya Serie A'da zirve yarışından iyice kopan Inter, San Siro'da konuk ettiği Udinese'ye 2-1 yenilerek iyice dibe vurdu. Milli yıldızlarımız Emre ve Okan'ın forma giymediği maçta Pinzi ve Fava'nın sayılarıyla 2-0 yenik duruma düşen mavi-siyahlılar, Julio Cruz'un 71. dakikadaki golüyle umutlandı ancak başka gol bulamadı. 
     Emre sakatlığı nedeniyle Mavi-Siyahlılar’ın kadrosunda yer almazken, 18’de bulunan Okan ise forma şansı bulamadı. 
     
     ROMA 2 PUAN BIRAKTI 
     Geçen hafta Juventus’u 4-0’la hezimete uğratan Sarı-Kırmızılılar, sonuncu sıradaki Ancona deplasmanında 2 puan bıraktı. Gaziantep’in UEFA Kupası’ndaki rakibi, dünkü futboluyla temsilcimize umut verdi. 
     İtalya Ligi’nde geçen hafta Juventus’u 4-0 mağlup ederek son yılların en flaş sonucu elde eden Roma dün Ancona ile 0-0 berabere kalarak, herkesi şaşırttı. 
     Sarı-Kırmızılılar, bu sezon galibiyeti bulunmayan ve son sıradaki rakibi önünde bir türlü arzuladığı gole ulaşamayınca zirve yarışında ummadığı bir kayıpla karşılaştı. Lecce deplasmanından 1-1’lik beraberlikle dönen lider Milan ile aradaki puan farkını 3’e indirme fırsatını tepen Capello’nun öğrencileri, izleyenlere, Gaziantep bu takımı neden eleyemesin ö dedirtti. 
     
     Lazio alıştı bir kere 
     İtalya Kupası'nda Milan'ı farklı skorla safdışı eden Lazio ligde de çıkışını sürdürüyor. Başkent ekibi Serie A'da Empoli'yi 3-0'lık skor-la geçmeyi bildi. 
     Olimpiyat Stadı'ndaki mücadeleyi Mavi-Beyazlılar Fernando Couto, Zauri ve Jaamp Stam'ın golleriyle kazandı. Öte yandan, Serie A'daki diğer maçta Perugia da, Chievo'ya evinde 2-0 mağlup olarak kötü gidişini sürdürdü. Konuk takımın gollerini Barzagli ve Cossato attı. 
     
     Diğer sonuçlar 
     Bologna-Modena 1-1, Brescia-Sampdoria 1-1, Siena-Parma 1-2. 
     
</TEXT>
</DOC>
