<DOC>
<DOCNO> 223024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/yazar/pulur.html </URL>
<DATE> 2004/03/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vergide uyarı olur mu 
</HEADLINE>
<TEXT>

   
   GELİR Vergisi beyannamelerinizi doldurup, vergi dairesine gittiniz, memur beyannamenize baktı, sizi uyardı 
   "Beyan ettiğiniz gelir, günün ekonomik şartları ve geçim standartlarına uygun değil. Gelirinizi çok düşük göstermişsiniz, düzeltin " 
   Olur mu 
   Ya da, muhasebeciniz sizin verdiğiniz bilgilere göre beyanname doldururken sizi uyarsa, dese ki 
   "Bu beyan edeceğimiz gelir, makul, mantıklı ve gerçekçi değil " 
   Olur mu 
   Kimine göre "olur", kimine göre olmaz. 
   
   MESELA "Olmaz " diyenler 
   "Vergi mükellefinin beyanını beğenmeyip, matrahın artırılması için baskı yapılamaz. Devlet beyannameyi alır, eksik beyan varsa inceler bulur... 
   Devletin vergi terörü estirmesi, verginin meşruiyetini aşındırır, orta dönemde doğan zarar daha büyük olur. Maliye'nin salarım vergiyi, vatandaş bal gibi öder, tipi efe yaklaşımı az sayıda olup, az miktarda vergi ödeyen vatandaşları da küstürür." Ercan Kumcu Hürriyet 15 Mart 2004 
   
   BİR de bunu savunanlar var, başta Maliye Bakanı Kemal Unakıtan, o da şöyle diyor 
   "Doktor sanki ayda bir hasta bakmış, avukat ayda sadece bir davaya girmiş, kuyumcuların yüzde 35'i sıfır gelir beyan etmiş..." 
   Maliye Bakanı İstanbul'dan örnekler vermiş berberlerin yüzde 65'i hiç gelir beyan etmemiş, kahvelerin de yüzde 71'i, aylık ortalama gelirlerini 87 milyon lira olarak beyan eden lokantacıların yüzde 53 hiç gelir elde etmemiş, gıda maddesi satanlar da öyle, yüzde 32'si hiç kazanmamış, kazanç beyan edenlerin aylık ortalaması 104 milyon lira... 
   Bu ortalama gelirler şu demek yani lokantalar ayda 87 milyon lira, gıda maddesi satanların, bakkalların aylık geliri de 104 milyon lira... 
   Bilardo salonu işletenlerin geliri daha berbat, yüzde 79'u hiç para kazanmadık, diyor. 
   
   İŞTE iki tarafın söyledikleri bunlar, Maliye Bakanı böyle beyanname verenleri biz uyarırız, doğru dürüst beyanname verin deriz, diyor. 
   Karşı çıkanlar da "Buna vergi terörü estirmek" diyor. 
   Siz ne diyorsunuz 
   
   BİZİM duygularımız Maliye Bakanı'nın dediğine yatıyor ama, o muhterem de, bazen öyle laflar ediyor ki 
   Konumuz dışı olsa da "Bizim partiye oy verene para muslukları açılır " lafı bir Maliye Bakanı'na yakışıyor mu Her ne kadar "Yanlış anlaşıldım " dese de... 
   Böyle diyoruz ama, sonra da böyle dedik diye pişman oluyoruz ne demek, Maliye Bakanı'na yakışır mı diye sormak, sanki bir yakışmayan bu var da 
   
      
   
</TEXT>
</DOC>
