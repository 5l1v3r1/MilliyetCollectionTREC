<DOC>
<DOCNO> 212080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/siyaset/siy11.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis stresten copluyormuş 
</HEADLINE>
<TEXT>

   Bakan Aksu, öğrencilerin dövülmesi için, "Polisler için stres azaltıcı bazı tedbirler alınmaktadır. Kötü muameleyle stres arasında ciddi bir ilişki vardır" dedi 
      SALİHA ÇOLAK Ankara 

   
   İçişleri Bakanı Abdülkadir Aksu, YÖK'ü protesto eden öğrencileri döven polislerin bu tür davranışlarda bulunmasını "ağır stres altında" çalışmalarına bağladı. CHP Mersin Milletvekili Şefik Zengin, polislerin, öğrencilere aşırı şiddet uygulamasının kabul edilebilir olmadığını belirterek, polisin ruh sağlığının yerinde olup olmadığını sordu. Bakan Aksu da soru önergesine verdiği yanıtta, Ankara'da 6 Kasım, İzmir'de de 7 Kasım 2003'te yapılan gösterilerde meydana gelen olaylarla ilgili soruşturma açıldığını hatırlatarak şunları kaydetti 
   "Ağır stres altında yürütülen tüm mesleklerde olduğu gibi, kimi zaman polisler arasında da kabul edilmesi mümkün olmayan davranışlar bulunmaktadır. Polisler için stres azaltıcı bazı tedbirler alınması için yayımlanan genelge uygulanmaktadır. Kötü muameleyle stres arasında ciddi bir ilişki vardır." 
   Aksu, strese karşı projelerde, "Öncelik, yüksek stres altında çalışan özel harek t, yakın koruma ve Çevik Kuvvet'e verilmekte" dedi. 
   
   
   
</TEXT>
</DOC>
