<DOC>
<DOCNO> 224909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur11.html </URL>
<DATE> 2004/03/23/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kopan ayağı 13 saatte dikildi 
</HEADLINE>
<TEXT>

     Tekirdağ'da balıkçının, kopan ayağı 13 saat süren ameliyatla dikildi. 
     Tekirdağ açıklarında teknede balık avlamaya çalışan Recep Tonay'ın 18 , ayağına dolaşan ağ, ayağın bilekten kopmasına neden oldu. Hastaneye kaldırılan Tonay'ın ayağı ameliyatla yerine dikildi. 
     Doktorlar, kopan ayağın buz içine konularak getirilmesinin şansı artırdığını, 13 saat süren ameliyatın başarılı geçtiğini belirttiler. 
     Ameliyatta, plastik cerrahi, üroloji ve genel cerrahi uzmanlarının hazır bulundukları ve dikilen ayağa işlerlik kazandırıldığı kaydedildi. Hastanın 3 ay içinde yere basabileceği, bir yıl içinde de rahatça yürüyebileceği bildirildi. 
     Ayak bileği kopan Recep Tonay AA muhabirine, yeniden yürüyebileceği için kendisini şanslı kabul ettiğini belirterek, ''Bana bunu sağlayan herkese teşekkür ediyorum'' dedi. 
     
</TEXT>
</DOC>
