<DOC>
<DOCNO> 236131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun19.html </URL>
<DATE> 2004/04/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Rau AB'nin genişlemesi lütuf değil, gereklilik 
</HEADLINE>
<TEXT>

     Almanya Cumhurbaşkanı Johannes Rau, AB'nin yarın 10 ülkenin katılımıyla genişlemesinin, Batı Avrupa'nın lütfu değil, Avrupa'yı hayati bir konumda tutabilmek için tarihsel bir gereklilik olduğunu söyledi. 
     Polonya'nın başkenti Varşova'da parlamentoda konuşan Rau, Almanya'nın, katılım için bu ülkeye maddi yardım yapmaktan mutluluk duyduğunu belirtti. 
     Rau, ''Yeni ülkelerin katılımı aslında Batı Avrupa'nın lütfu değildir. Bunun nedeni, kıtanın bütünleştiği iyi bir geleceğe bağlı olan ortak çıkarımızdır'' dedi. 
     AB'nin yeni ve eski üyelerini birbirine bağlayan ekonomik imkanların açık şekilde anlatılması gerektiğini söyleyen Rau, şüphecilerin AB'ye katıldıktan sonra çok iyi gelişme gösteren İrlanda, Portekiz, İspanya ve Yunanistan gibi ülkelere bakması gerektiğini kaydetti. 
     Polonya, Macaristan, Çek Cumhuriyeti, Slovakya, Litvanya, Slovenya, Letonya, Estonya, Kıbrıs Rum Kesimi ve Malta'nın yarın AB'ye katılımıyla, birlikteki üye ülke sayısı 25'e çıkacak. 
     
</TEXT>
</DOC>
