<DOC>
<DOCNO> 249106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur44.html </URL>
<DATE> 2004/06/18/ </DATE>
<TIME> 20.22 </TIME>
<AUTHOR>  </AUTHOR>
<HEADLINE>
Şırnak'ta PKK'yı protesto yürüşü yapıldı 
</HEADLINE>
<TEXT>

     Şırnak'ın Güçlükonak ilçesi ile Fındık beldesinde vatandaşlar, terör örgütü PKK KONGRA-GEL'i telin yürüyüşü düzenlediler. 
     Güçlükonak Kaymakamlık binası önünde toplanan kalabalık vatandaş topluluğu, terör örgütü PKK KONGRA-GEL aleyhine çeşitli sloganlar attı. 
     İlçe Kaymakamı Vural Karagül, terör örgütüne en güzel cevabı halkın verdiğini belirterek, ''Terör örgütü haince emellerine bu milleti alet edemez, edememiştir. 20 yıl önce de, 20 yıl sonra da millet kanlı terör örgütünü kınamak için buradadır'' dedi. 
     Terörün kendilerine yaşattığı acıyı unutmadıklarını dile getiren vatandaşlar, daha sonra Cumhuriyet Meydanı'na kadar yürüdükten sonra sessizce dağıldı. 
     Fındık beldesinde de Merkez İlköğretim Okulu önündeki alanda toplanan vatandaşlar, terör örgütü PKK KONGRA-GEL aleyhine çeşitli slogan attıktan sonra dağıldı. 
     
</TEXT>
</DOC>
