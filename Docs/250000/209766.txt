<DOC>
<DOCNO> 209766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/ekonomi/eko10.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmalat'a 25 bin yatırımcıdan dava 
</HEADLINE>
<TEXT>

   
   Parmalat Grubu'ndaki skandal nedeniyle zarar gören tasarruf sahiplerinden Milano Mahkemesi'ne ulaşan şikayet dilekçelerinin sayısı 25 bine ulaştı. Bu gelişmelerden en çok şikayet edenler arasında özel bir web sayfası aracılığıyla mağdur yatırımcıların şikayetlerini toplayan mahkeme ve mali polis başı çekiyor. Yetkililer rekor düzeydeki şikayet dilekçelerini nasıl tasnif edeceğini ve değerlendirmenin nasıl yapılacağını kara kara düşünüyor. 
   Mağdurlar haklarını ararken Milano Mahkemesi ise geçtiğimiz günlerde Parmalat Grubu'nun patronu Calisto Tanzi'nin tutukluluk halinin ev hapsine dönüştürülmesine ilişkin geçtiğimiz günlerde yapılan son başvuruya da olumsuz yanıt verdi. Mahkemenin, yaklaşık 10 sayfalık bir gerekçeli kararla, Tanzi'nin isteğini reddederek, sanığın tutukluluk halinin cezaevinde devam etmesini uygun gördüğü bildirildi. Tanzi'nin avukatlarından Fabio Belloni ise mahkemenin söz konusu kararını temyize götüreceklerini söylemekle yetindi. 
   
   
</TEXT>
</DOC>
