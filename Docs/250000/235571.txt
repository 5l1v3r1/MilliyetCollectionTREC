<DOC>
<DOCNO> 235571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/soneko28.html </URL>
<DATE> 2004/04/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Medya Grubu'nun toplam borç tutarı 899.8 milyon dolar 
</HEADLINE>
<TEXT>

     Medya Grubu ile Tasarruf Mevduatı Sigorta Fonu TMSF arasında yapılan protokolde, borç tutarının toplam 899.8 milyon dolar olduğu bildirildi. 
     Medya Grubu şirketleri Sabah Yayıncılık, Sabah Pazarlama ve Medya Holding'den Borsa'ya gönderilen açıklamada, 18 Kasım 2003'de yapılan protokol kapsamında borç tutarının 10 milyon 268 bin 128 doları gayri nakdi, 889 milyon 608 bin 517 doları nakit karşılığı olmak üzere toplam 899 milyon 876 bin 645 dolar ve faiz oranının libor artı 0.5 olduğu belirtildi. 
     Açıklamada, 31 Aralık 2003 tarihine kadar Medya Grubu'nun TMSF'ye yaptığı ödeme tutarının 45 milyon 994 bin 943 dolar olduğu bildirildi. 
     Protokol süresinin 15 yıl ve Fon'un bu protokole riayet edilmesini kontrol etmek üzere mali denetimi yapmaya yaptırmaya ve denetçi atamaya yetkili olduğu vurgulanan açıklamada, şöyle denildi 
     ''Şirketimiz bu borcun tamamı için müteselsilen borçludur. Protokol hükümlerinin yürürlüğe girmesi için grubumuz tarafından gerekli işlemler ikmal ve ifa edilmektedir. TMSF tarafından grubumuz aleyhine açılmış alacak takiplerine ilişkin itirazlarımızdan vazgeçilmiştir.'' 
     
</TEXT>
</DOC>
