<DOC>
<DOCNO> 210327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/yazar/pulur.html </URL>
<DATE> 2004/01/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hocadan "geçer" not aldık ama... 
</HEADLINE>
<TEXT>

   
   ORD. Prof. Sulhi Dönmezer Hoca'dan "geçer" not aldık eleştirimizin üslubunu beğenmiş, seviyeli bulmuş, sağ olsun 
   Ama eleştirimizin esasına katılmıyor, yani "geçer" not vermiyor. 
   Neydi bizim eleştirimiz 
   Yeni Ceza Kanunu tasarısında, genç kızların ırzına geçenler, kızlarla evlendikleri takdirde cezadan kurtuluyorlar... 
   Yani, mütecaviz, nikah kıyınca cezadan kurtuluyor. 
   Ya tecavüz edilen, ırzına geçilen kız, bir ömür boyu bu adamla nasıl hayat arkadaşlığı edecek 
   Bizim itirazımız buydu, "Toplum vicdanı bunu kabul etmez " demiştik. 
   Sulhi Hoca "Sen ne diyorsun " dedi 
   "Yürürlükteki kanunun 434. maddesi de tasarıdaki bu hükmü tekrarlamaktadır. Bu hüküm, 70 yıldır Türkiye'de uygulanmaktadır, kimse de itiraz etmemiştir." 
   Aldık mı yazımızın payını 
   "Toplum vicdanı" diye genel bir deyim kullanırsan böyle açıkta kalırsın. 
   
   SAYIN Dönmezer, bu hükümle ilgili eleştirileri şöyle tespit etmiş 
   "Bu hüküm nedeniyle kendisi ile evlenmesine olanak tanınmayan kızların ırzlarına geçilerek şerirler kendileriyle evlenmelerini sağlamaktadırlar. Kızının namusunu kurtarmak isteyen aile bu kişiyle evlenme yapılmasına razı olmak mecburiyetinde kalmaktadırlar. Dolayısıyla bu hüküm ırza geçme suçlarının sayısını artırmaktadır. 
   Irzına geçilen kızlar, ana babalarının baskısı sonucu bu tür şerirlerle evlenmek zorunluluğunda kalmaktadırlar. 
   Böylece en ağır suçları işleyen şerirler kanunun pençesinden kurtulmakta ve köyün veya kentin güzel kızları ile evlenebilmektedirler." 
   
   PEKİ, bu eleştirilere rağmen, bu hükmün tasarıya konmasındaki toplumsal yararlar nedir 
   Sayın Dönmezer, bunları da şöyle sıralıyor 
   "Irza geçme şuçuna muhatap olan kişi kadın veya erkek, uğradığı fizik ve ruhsal moral tramva dışında, içinde yaşadığı toplum bakımından da çok kötü tepkilere uğramaktadır. Yalnız kırsal bölgelerde değil, ilçelerde ve büyük şehirlerin etrafını saran varoşlarda bu tepkiler sürdürülmekte, ırzına geçilen kadın ailesi ve toplum dışına atılmakta ve ayıplı bir kimse telakki edilmektedir. Bu kişilerden birçoğu fuhuş tacirlerinin ellerine düşmekte, hayatlarını genelevlerde geçirmektedirler. Bu tespit acıklıdır ancak toplumsal gerçek böyledir. 
   Toplumun geniş kesimleri ırzına geçilen kızın fail ile evlenmesi ve böylece başından bir nikah geçmesi halinde temizlendiğini kabul etmekte ve artık onun evlenmiş bir kadın sayılması gerektiği görüşündedir. Evlenemeyen kadın ise ailesi dışına atılmakta ve fuhuş tacirlerinin eline düşmektedir. 
   Böylece evlenen kadın ayrıca nafaka almak, doğuracağı çocuğa bir baba bulmak olanağına da kavuşmaktadır. Dolayısıyla hüküm, Ceza Hukuku tekniğinin kabul ettiği bir etkin pişmanlık niteliğindedir." 
   
   "SULHİ Hoca" bunları söyledikten sonra "Bak sana bir şey anlatayım " dedi... 
   Geçen gün bir hakim anlattı, bir kızın ırzına geçilmiş, mütecaviz yakalanmış, tutuklanmış. Hakim akşam dışarı çıkarken, bakmış, ırzına geçilen kız kapıda bekliyor 
   "Hayrola kızım, ne bekliyorsun " 
   "Ne yapayım hakim bey, anam, babam artık beni eve koymazlar, beni alacak adamı da siz içeri attınız, ben şimdi ne yapayım, kime sığınayım " 
   Hayatın gerçekleri o kadar acı ki 
   
      
   
</TEXT>
</DOC>
