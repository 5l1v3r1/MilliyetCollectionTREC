<DOC>
<DOCNO> 230478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/dunya/dun02.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'yı da rehin aldılar 
</HEADLINE>
<TEXT>

   
   Irak'ta "adam kaçırma" eylemlerini etkili bir taktik olarak kullanmaya başlayan direnişçiler, daha önce "Japonya askerlerini üç gün içinde ülkeden çekmezse canlı canlı yakarak öldüreceklerini" söyledikleri 3 Japon rehineyi yakında bırakacaklarını açıkladı. Şu anda üç farklı direniş örgütünün elinde üçü Japon, ikisi Arap ve biri Amerikalı en az altı rehine olduğu sanılıyor. Birkaç gün önce boğazlarına bıçak dayanmış görüntüleri dünya televizyonlarında yayımlanan üç rehinenin serbest bırakılacağının açıklanması Japonya'da coşkuyla karşılandı. Ancak bu eylemden etkilenen Japon kamuoyu, Irak'a yüzlerce asker daha göndermeye hazırlanan hükümeti bu karardan vazgeçirmek için kampanyalar yürütüyor. 
   
   
   
</TEXT>
</DOC>
