<DOC>
<DOCNO> 220138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/ekonomi/eko03.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin başına İşçi Partili İngiliz aday 
</HEADLINE>
<TEXT>

   IMF başkanlığından ayrılan Köhler'in koltuğunun adayları arasında İşçi Partili Gordon Brown'ın adı ön plana çıktı 
      EKONOMİ SERVİSİ 
   
   IMF Başkanı Hörst Köhler'in mayıs ayında yapılacak Almanya Cumhurbaşkanlığı seçimlerinde aday olabilmek için IMF'deki başkanlık görevinden istifa etmesinin ardından yerine gelecek isimler arasında İngiltere Maliye Bakanı Gordon Brown'ın adı ön plana çıktı. Spekülasyonlar üzerine İngiliz Hazine Bakanlığı'ndan yapılan açıklamada Brown'ın IMF'deki rolü ile ilgili bir yorum yapmak için henüz çok erken olduğu belirtildi. 
   2000'de de bu iş için aday olan 53 yaşındaki Brown'ın başkanlığının, IMF personeli tarafından da hoş karşılanacağı belirtiliyor. Brown'ın Başkan olması halinde özellikle dünyadaki yoksulluğu ortadan kaldırma konuları üzerinde yoğunlaşacağı tahmin ediliyor. 
   
   Dört aday 
   IMF Başkanlığı görevi için ismi geçen adaylar arasında Avrupa Yeniden Yapılandırma Bankası'nın başında bulunan Fransız Jean Lemierre, İspanya Ekonomi Bakanı Rodrigo Rato, İtalya'dan da yatırım bankası Goldman Sachs'ın başındaki Mario Draghi, Uluslararası Tahkim Bankası'nın başındaki Andrew Crockett bulunuyor. Yeni başkan pazartesi günü Avrupa Ekonomi Bakanları'nın yapacağı toplantı sonrasında açıklanacak. Bu açıklamaya kadar IMF'ye Başkan Yardımcısı Anne Krueger'in başkanlık yapacağı bildirildi. 
   
   Köhler'in başarısı Türkiye    Financial Times ve New York Times, haberlerinde Köhler'in yaptığı olumlu işler arasında Brezilya ve Türkiye'deki ekonomik programları gösterdi. Ayrıca eski başkanın en fakir ülkelere yapılan yardımları artırmasını da övdü. Olumsuz icraatlarda ise Arjantin gösterildi. İngiliz BBC haber sitesinde ise Köhler döneminde kuruluşun dogmatik ve saydam politikaları nedeniyle güvenilir olduğu ve özellikle de Türkiye ve Brezilya'ya verdiği krediler sonrasında ülkeleri ekonomide kendine getirdiğine değinildi. 
   
   
</TEXT>
</DOC>
