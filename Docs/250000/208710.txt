<DOC>
<DOCNO> 208710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/spor/spo02.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü rastlantı 
</HEADLINE>
<TEXT>

   Fenerbahçe kafilesi İstanbul'a dönmek için gittiği havaalanında Beşiktaş taraftarıyla karşılaştı. Futbolcular Siyah-Beyazlılar ile atıştı 
      
   Tezahürata tepki 
   ANTALYA'DAKİ kamp çalışmalarını tamamlayıp, dün İstanbul'a dönen Fenerbahçe kafilesi, Antalya Havaalanı'nda Beşiktaşlı taraftarlarla atıştı. İstanbul'dan gelecek olan Beşiktaş kafilesini karşılamak için buluşan Siyah - Beyazlılar, Fenerbahçeli futbolcuları görünce tezahüratlara başladı. 
   
   Hedef adam Fatih 
   BEŞİKTAŞLI taraftarlar, Fatih Akyel'e ağır tepkiler gösterince futbolcular otobüsten karşılık verdi. Fatih Akyel, ayağa kalkıp, el-kol hareketleriyle Siyah-Beyazlılar'a isyan etti. Emniyet güçlerinin araya girmesiyle futbolcular güvenli bir şekilde içeri alındı ve uçağa bildirildi. 
   
   Rüştü de olmadı    FENERBAHÇELİLER'İN umutla beklediği kaleci Rüştü'ye, Barcelona Teknik Direktörü Rijkaard taş koydu. Hollandalı teknik adam, tecrübeli file bekçisiyle konuştuğunu ve sezon sonuna kadar takımda kalacağını açıkladı. Ancak Marca Gazetesi, ikilinin konuşması sırasında tercüman Atilla Rişvanoğlu'nun bulunmadığını belirtip, görüşmeyi sorguladı. 
   
   Alex'ten rest    Sözleşme yapmadı mı 
   CRUZEİRO ile anlaşan Alex de Souza'nın, bu kulüple de arasının bozuk olduğu ileri sürüldü. Amerika Kupası nedeniyle Temmuz ayına kadar transfer edilen Alex'in, takımından yüklü bir alacağının olduğu bildirildi. Yıldız oyuncunun, bu parasını istediğinde, yöneticilerin kendisini oyaladığı, bu nedenle sözleşme imzalamadığı iddia edildi. 
   
   Temmuzda serbest 
   CRUZEİRO'NUN, Rivaldo transferine yüklü bir para harcaması nedeniyle Alex'e alacağını ödeyemediği de ifade edildi. Alex'in, bu durumu öğrendikten sonra, "Sizinle sözleşme imzalamam, ama Amerika Kupası'nda oynarım. Temmuz ayında da bonservisimi alırım" dediği ve bu önerinin Cruzeiro kulübü tarafından kabul edildiği vurgulandı. 
   
   
</TEXT>
</DOC>
