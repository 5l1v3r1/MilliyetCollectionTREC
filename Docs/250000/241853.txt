<DOC>
<DOCNO> 241853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/siyaset/axsiy01.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM'ler ve ölüm cezası tarih oldu 
</HEADLINE>
<TEXT>


Cumhurbaşkanı Sezer, Anayasa değişikliğine ilişkin kanunları onayladı. AB ile uyumlu yasaya göre, TSK da denetime açıldı 

ANKARA Milliyet 


Cumhurbaşkanı Ahmet Necdet Sezer, AB'ye uyum çerçevesinde hazırlanan Anayasa değişikliğine ilişkin kanunları onayladı. Buna göre, Devlet Güvenlik Mahkemeleri kaldırılırken, ölüm cezası da Anayasa'dan tamamen çıkarılmış oldu. 
Cumhurbaşkanlığı Basın Merkezi'nden dün yapılan yazılı açıklamaya göre, Sezer, 5170 sayılı "Türkiye Cumhuriyeti Anayasasının Bazı Maddelerinin Değiştirilmesi Hakkında Kanun"u onaylayarak, yayımlanmak üzere Başbakanlık'a gönderdi. Sezer'in onayladığı 5170 sayılı Kanun ile Anayasa'nın 10 maddesinde yapılan değişiklikler şöyle 
Ölüm cezası Anayasa'dan tamamen çıkarıldı.Genelkurmay Başkanlığı'nın YÖK'te temsilci bulundurmasına son verildi.DGM'lerin kuruluşuna ilişkin 143. madde yürürlükten kaldırıldı.Sayıştay'la ilgili 160. maddede de değişiklik yapılarak, Türk Silahlı Kuvetleri TSK , Sayıştay denetimine açıldı.10. maddede yapılan değişiklikle, kadın ve erkeğin eşit haklara sahip olduğuna ilişkin maddeye "Devlet, kadınların ve erkeklerin eşitliğinin yaşama geçmesini sağlamakla yükümlüdür" fıkrası eklendi.Yasaya uygun şekilde basın işletmesi olarak kurulan basımevi ve eklentileriyle basın araçları, suç aleti olduğu gerekçesiyle zapt ve müsadere edilemeyecek veya işletilmekten alıkonulamayacak.Yasalarla farklı hükümler içermesi nedeniyle çıkabilecek uyuşmazlıklarda uluslararası antlaşma hükümleri esas alınacak. 
Bu arada, DGM'lerin yerine kurulacak mahkemelerin yeni isminin "Bölge Ağır Ceza Mahkemesi" olacağı belirtildi. 


</TEXT>
</DOC>
