<DOC>
<DOCNO> 244821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur26.html </URL>
<DATE> 2004/06/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irak'ta rehin alınan şoförün ailesi endişeli... 
</HEADLINE>
<TEXT>

     Kuzey Irak'ta 2 gün önce rehin alınan TIR sürücüsü Bülent Yanık'ın 36 eşi Süreyya Yanık, ''Zor durumdayız, devlet büyüklerimizin yakın ilgisini bekliyoruz'' dedi. 
     Hatay'ın Reyhanlı İlçesi Sıçanlı Köyü'nde yaşayan baba Hüseyin Yanık ile anne Döne Yanık, çocukları Bülent Yanık ile 2 gün önce telefonla görüştüklerini, daha sonra ise bir haber alamadıklarını söylediler. Baba ve anne Yanık, televizyonda çocuklarının Irak'ta esir alındığını duyduklarında şoke olduklarını söylediler. Baba Yanık, ''Oğlumun hayatından endişeliyiz'' dedi. 
     Bülent Yanık'ın eşi Süreyya Yanık da 4 çocuğu bulunduğunu, eşinin 8 ay önce çalışmak için Kuveyt'e gittiğini ve Irak'a mal taşıdığını belirterek, ''Devlet büyüklerimizin yakın ilgisini bekliyoruz. Eşimle son görüşmelerimizde, ABD askerlerine yiyecek taşıdığını söylüyordu. Zor durumdayız. Yardım bekliyoruz.'' Ailesi, Bülent Yanık ile Mısır uyruklu bir sürücüyü rehin alan kişilerin, ''Irak'taki ABD varlığının kınanması halinde esirlerin serbest bırakılacağını'' söylediğini ifade ederek, bu durumun, endişelerini daha da artırdığını söylediler. 
     
</TEXT>
</DOC>
