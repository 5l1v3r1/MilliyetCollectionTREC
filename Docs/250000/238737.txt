<DOC>
<DOCNO> 238737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/yas12.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil Kart delik kalbe 'yaramadı' 
</HEADLINE>
<TEXT>


MEHMET OKUR Mersin DHA 

Silifke Işıklı köyünde oturan Barut ailesinin dört çocuğunun en küçüğü Şerife, Yeşil Kartlı olmasına rağmen delik kalbini tedavi ettiremiyor. Ailesi, iki yıl önce rahatsızlanan ilköğretim birinci sınıf öğrencisi Şerife'nin 7 tedavisi için Silifke Sosyal Yardımlaşma ve Dayanışma Vakfı'na başvurarak Yeşil Kart aldı. Silifke Devlet Hastanesi'ne götürülen Şerife'nin kalbinin delik olduğu belirlendi. Ameliyat gereken Şerife, Ankara Numune Hastanesi'ne sevk edildi. Ancak yol giderlerini kaymakamlığın karşıladığı kız tedavi olamadan döndü. Anne Elife Barut, "Ankara'ya birkaç kez gittik, ancak hastane röntgen veya MR çektirmek için özel kurumlara gönderiyor. İstenen para da bizde yok" dedi. Sevkli her hastanın tedavi edilmesi gerektiğini bildiren kaymakamlık yetkilileriyse, konuyu araştır-dıklarını söyledi. 


</TEXT>
</DOC>
