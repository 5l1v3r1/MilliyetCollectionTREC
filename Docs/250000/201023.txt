<DOC>
<DOCNO> 201023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/siyaset/siy03.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Varoş oyları kavgası 
</HEADLINE>
<TEXT>

      ANKARA Milliyet 

   
   'AKP'nin yasa önerisi kapkaççı zihniyeti'    CHP lideri Deniz Baykal, yerel seçimlerde varoş oylarını almak amacıyla hazırlandığı belirtilen büyükşehir belediyelerinin sınırlarının genişletilmesine ilişkin yasa önerisini "kapkaç yasası" olarak nitelendirdi. 
   Baykal, grup toplantısında, TBMM İçişleri Komisyonu'nda önceki gün kabul edilen düzenlenmeyi eleştirdi. AKP'nin yasa önerisinin "kapkaççı, dediğim dedikçi, fırsatçı, üzerine yatmacı, antidemokratik, vurguncu bir zihniyetin yansıması" olduğunu ifade eden Baykal, şöyle konuştu 
   "Seçim takvimi işlerken, maç başlamışken bu bir geceyarısı baskınıdır. Adaylar istifa etmek üzereyken, seçim çevresini yeniden belirleme anlayışının, şehirlerin sağlıklı yapıya ulaşmasıyla ilgisi var mı Bu üslup hukuka ve Anayasa'ya uygun değil. İktidar başı biraz sıkışacak olsa kimbilir neler yapar " Öneride seçim çevrelerinin sınırlarının siyasi hesaplarla alelacele belirlendiğini kaydeden Baykal, önerinin yasalaşması ve Cumhurbaşkanı Ahmet Necdet Sezer'in veto etmesi durumunda Meclis'te yeniden görüşülmesinin şubat ayını bulacağını kaydetti. Baykal, "Koca iktidarı parmağında kim oynatıyor, anlamak mümkün değil" dedi. Baykal, Sezer'in "bu tertibe alet olmayacağına inandığını" söyledi. 
   
   'Merhametiniz varsa yasaya destek çıkın'    Başbakan Recep Tayyip Erdoğan, "büyükşehir belediyelerinin sınırlarını genişleterek varoşların oylarına göz diktiklerini" iddia eden CHP'lilere "Eğer Türkiye'ye zerre kadar merhametiniz, zerre kadar kent bilinciniz varsa, bu çirkin şehirleşmeden bıktıysanız, bu yasaya destek vermelisiniz" diye seslendi. Erdoğan, grup toplantısında, belde belediyelerin büyükşehir belediyelerinin imkanlarını kullandığını, ancak imar planları konusunda kendi başlarına hareket ettiklerini vurguladı. Erdoğan şunları söyledi "Buradan ne çıkarıyorlar Güya AKP, şehir varoşlarını içeri almak suretiyle oy sağlayacak. Eee, sen sağla. Bunu bir siyasi parti olarak nasıl düşünebilirsiniz 
   Erdoğan, sınırları değişecek olanlar arasında CHP'nin yanı sıra ANAP'lı ve diğer belediyelerin de bulunduğunu anımsatarak, "Eğer bunu desteklemezlerse yarın yine milletle baş başa olacaklardır. İnanıyorum ki millet 28 Mart'ta gereken cevabı verir" dedi. 
   
   AKP ve CHP peşinde    DSP Genel Başkanı Bülent Ecevit'in siyaseti bırakma kararından sonra adı genel başkan adayları arasında geçen Eskişehir Büyükşehir Belediye Başkanı Yılmaz Büyükerşen, Meclis'teki iki partinin gözdesi oldu. AKP ve CHP'nin ilde ayrı ayrı yaptırdığı anketlerden büyük farkla Büyükerşen çıkınca, iki parti de Ecevit'in gözde ismine teklif götürdü. DSP'de adaylık konusunu kapatan Büyükerşen, Eskişehir Odunpazarı Belediye Başkanı CHP'li İsmail Haşim Ateş'in de büyükşehir belediye başkanlığına aday olmak istemesi üzerine bu sorunun çözümünün netleşmesi için beklemeye geçti. Büyükerşen'in CHP'yle teması, "CHP, İzmir Belediye Başkanı Ahmet Piriştina'dan sonra DSP'ye ikinci transfer manevrasını yapmak üzere" şeklinde yorumlandı. 
   
   Erbakan tartışması    Başbakan Recep Tayyip Erdoğan başkanlığında önceki akşam toplanan AKP MYK'da evrakta sahtecilik nedeniyle cezaevine girecek olan SP Genel Başkanı Necmettin Erbakan'ın durumu da tartışıldı. MYK üyeleri Erdoğan'a, "Ne olacak bu Hoca'nın hali " diye sordu. Genel Merkez'de basına kapalı yapılan toplantıda cezaevine girmemek için rapor alan Erbakan üzerinde de duruldu. Bazı MYK üyelerinin Erbakan için nelerin yapılabileceğini gündeme getirmesi üzerine Erdoğan, "Bu konuda talepler var. Bir bakın ne isteniyor. Lehte ve aleyhte konuşmayın" dedi. Erdoğan'ın kişiye özel yasa çıkarılmasına karşı olduğu öğrenilirken, Erbakan'ın durumunu incelemek için çalışma yapılması kararlaştırıldı. 
   
   
   
</TEXT>
</DOC>
