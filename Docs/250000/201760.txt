<DOC>
<DOCNO> 201760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/spor/aspo.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEKİLİR GİBİ DEĞİL 
</HEADLINE>
<TEXT>

   Şampiyonlar Ligi'ne şanssız bir şekilde veda eden Beşiktaş ve Galatasaray'a İspanyol, Gençlerbirliği ile Gaziantepspor'a ise İtalyan devleri çıktı. Karşılaşmalar 26 Şubat - 3 Mart tarihlerinde oynanacak 
      
   Nyon'da çekildi 
   UEFA Kupası'nda üçüncü tur kura çekimi İsviçre'nin Nyon kentinde yapıldı. Ülkemizi temsil eden dört takımımıza da birbirinden zorlu rakipler çıktı. Beşiktaş, İspanyol Valencia, Galatasaray yine İspanyol Villarreal, Gaziantep İtalya'dan Roma, Gençlerbirliği de Parma ile eşleşti. İlk tur maçları 26 Şubat, rövanşlar ise 3 Mart 2004 tarihinde yapılacak. Bu arada Gaziantepspor'un iki maçı da çarşamba günü oynamak için Roma ile anlaşma zemini aradığı belirtildi. 
   
   EŞLEŞMELER 
   Brondby Dan. - Barcelona İsp. 
   Benfica Por. - Rosenborg Nor. 
   Marsilya Fra. - Dnipro Ukr. 
   Celtic İsk. - Teblice Çek Cum. 
   Perugia İta. - PSV Hol. 
   Groclin Pol. - Bordeaux Fra. 
   C.Brugge Bel. - Debrecen Mac. 
   Sochaux Fra. - Inter İta. 
   Liverpool İng. - L. Sofya Bul. 
   S.Moskova Rus. - R.Mallorca İsp. 
   Auxerre Fra. - Panathinaikos Yun. 
   Valerenga Nor. - N.United İng. 
   
   Lucescu kararlı    BEŞİKTAŞ Teknik Direktörü Lucescu, Avrupa'da söz sahibi olmaları için Valencia'yı elemeleri gerektiğini kaydetti. Rumen hoca, Şampiyonlar Ligi'nde yapılan hatalardan ders çıkarmaları halinde başarılı olabileceklerini söyledi, "Biz dürüst ve emin adımlarla yolumuza devam ediyoruz. Basamakları yavaş yavaş çıkıyoruz. Herkes hücum futbolu oynamamızı istiyor ve eleştiriyor. Chelsea maçında bunu denedik, hemen iki gol yedik" ifadelerini kullandı. 
   
   Terim temkinli    GALATASARAY Teknik Direktörü Fatih Terim, kuradan ciddi bir rakip çıktığını belirtti. Villarreal'in her geçen gün form grafiğini yükselttiğine dikkat çeken Terim, "Her yıl kupalarda yarı finaller, finaller oynayan ve kazanan bir ülkenin, İspanya'nın takımı ile eşleştik. Ben olaya bu gözle bakıyorum. Şu an güven verdiğimiz söylenemez. Devre arasını iyi kullanıp takviyeli veya takviyesiz iyi oynamaya başlamalıyız" dedi. 
   
   Korkusuz Yanal    GENÇLERBİRLİĞİ Teknik Direktörü Ersun Yanal, her takımı yenecek güçte olduklarını söyledi. Yanal, "Parma'nın fazla yıldız futbolcusu yok. Ancak İtalyan sistemi ve ekolü içinde yer alan bir ekip. Buraya kadar güçlü takımları eleyerek gelmiş. Biz de güçlü ekipleri eledik. Aldığımız sonuçlar tesadüf değil. Avrupa'da yıldız olacak futbolculara sahibim. Büyük düşünmeden, büyük başarılara imza atılmaz" diye konuştu. 
   
   Sağlam yıkıldı    GAZİANTEPSPOR Teknik Direktörü Nurullah Sağlam en zor kurayı çektiklerini söyledi. Ellerinden geleni yapacaklarını kaydeden Sağlam, "Roma'yı çok fazla tanımıyorum. Kasetlerini izleyip, ezberlemeye çalışacağız. Bu tür maçlarda az hata yapan turu geçer. Biz de az hata yapan taraf olmak amacındayız" dedi. Başkan Celal Doğan ise, "Ben Roma'yı istiyordum. Çünkü güçlü rakipleri seviyor ve eliyoruz" yorumunu yaptı. 
   
   Aynı senaryo    ROMA yetkilileri Gaziantepspor ile eşleştikten sonra Türkiye'ye gelme konusunda yorum yapmaktan kaçınırken, İtalyan gazeteleri yine çirkin yüzünü gösterdi. Çizme basını, Antep'in Suriye'ye yakın olduğu ve bu nedenle tehlike arz ettiği yolunda haberler verdiler. 
   
   RAKİPLERİMİZİ TANIYALIM...    VALENCIA 
   Kupa avcısı 
   KIRMIZI- Siyah - Sarılı takım bu sezon İspanya'da başarılı bir grafik çiziyor. Lider Real Madrid'in iki puan gerisinde 2. sırada yer alan Valencia 15 maçta 9 galibiyet 4 beraberlik 2 de mağlubiyet aldı. UEFA Kupasında AIK Solna ve Maccabi Hayfa takımlarını eleyerek üçüncü tura çıkan İspanyol ekibinin kadrosunda 8 yabancı futbolcu var. İleri ikilide görev yapan Mista ligde attığı 8 gol ile gol krallığında 3. sırada bulunuyor. 
   
   KURULUŞU 1919, RENKLERİ Kırmızı - Siyah - Sarı 
   STADI Mestella 53 bin kişi , BAŞKANI Jaime Orti Ruiz 
   TEKNİK DİREKTÖR Rafael Benitez 
   BAŞARILARI Süper Kupa 1980 , Kupa Galipleri 1980 , UEFA Kupası 1962, 1963 , Lig Şampiyonluğu 1942, 1944, 1947, 1971, 2002 , Kupa Şampiyonluğu 1941, 1949, 1954, 1967, 1979, 1999 
   YILDIZLARI Canizares, Ayala, Aimar, Oliviera, Vicente 
   İDEAL 11 Canizares - Ayala, Carboni, Torres, Navarro - Aimar, Vicente, J.Lopez, Rufete - Mista, Oliviera 
   
   PARMA 
   Gücünden uzak 
   UEFA Kupası'na katılma hakkını geçen sezon ligi 5. sırada tamamlayarak elde eden Parma, en büyük gol silahı Adrian Mutu'yu Chelsea'ye sattıktan sonra Blasi ve Morfeo'yu renklerine kattı. Seri A'da bu yıl 12 maçta 7 galibiyet, 3 beraberlik, 2 mağlubiyet ile 5. sırada yer alan Sarı - Lacivertliler'de Adriano 7 gol ile krallıkta 2. durumda. İlk turda Metalurg'u saf dışı bırakan İtalyan ekibi ikinci turda da Salzburg'u kupanın dışına itti. 
   KURULUŞ TARİHİ 1913 
   RENKLERİ Sarı - Lacivert 
   STADI Enrico Tardini 28 bin kişi 
   BAŞKANI Stefano Tanzi 
   TEKNİK DİREKTÖR Claudio Cesare Prandelli 
   BAŞARILARI 3 İtalya Ligi Kupası, 1 Avrupa Kupa Galipleri Kupası, 2 UEFA Kupası, 1 Süper Kupa 
   YILDIZLARI Nakata, Frey, Adriano 
   İDEAL 11 Frey - Benarrivo, Bonera, Cannavaro, Ferrari - Barone, Nakata, Blasi, Morfeo - Adriano, Gilardino 
   
   VILLARREAL 
   Trabzon'u eledi 
   2000 - 01 sezonunda birinci lige yükselen Villarreal bu sezon Inter Toto'da şampiyon olup, UEFA'ya katılma hakkını elde etti. İspanya Ligi'nde büyük bir başarısı bulunmayan Sarı - Lacivertli ekip kadrosunda Jose Mari, Juan Roman Riquelme ve Sonny Andersson gibi yıldızlarla üst sıraları hedefliyor. Valencia temsilcisinin, ligde 15 maçta 6 galibiyet, 3 beraberlik ve 6 mağlubiyeti var. UEFA Kupası'nda Trabzon ve Torpedo Moskova'yı eleyerek 3. tura çıktı. 
   KURULUŞ 1923 
   RENKLERİ Sarı - Lacivert 
   STADI El Madrigal 23 bin kişi 
   BAŞKAN Fernando Roig Alonso 
   TEKNİK DİREKTÖR Benito Floro 
   BAŞARILARI Yok 
   YILDIZLARI Sonny Anderson, Roman Riquelme 
   İDEAL 11 Reina - Arruabarrena, Belletti, Alvarez, Venta - Galinda, Josico, Riquelme, Senna - Anderson, Jose Mari 
   
   ROMA 
   Ezip, geçiyor 
   SERİ A'DA geçtiğimiz sezonu hayal kırıklıklarıyla geçiren Roma, ligi sekizinci sırada bitirerek UEFA Kupası'na katılma hakkını elde etti. Kadrosundaki Totti, Carew, Chivu ve Dacourt gibi yıldızlarla bu sene başarılı bir performans gösteren İtalyan ekibi, Çizme'de 12 maçta 9 galibiyet, 3 beraberlik ile namağlup lider durumda bulunuyor. Sarı - Kırmızılı ekip UEFA Kupası'nda Vardar ve Hajduk Split takımlarını eleyip üçüncü tura çıktı. 
   KURULUŞ TARİHİ 1927 
   RENKLERİ Sarı - Kırmızı 
   STADI Roma Olimpiyat 82 bin kişi 
   BAŞKAN Francesco Sensi 
   TEKNİK DİREKTÖR Fabio Capello 
   BAŞARILARI 3 İtalya Ligi Şampiyonluğu, 7 İtalya Kupası Şampiyonluğu, 1 UEFA Kupası. 
   YILDIZLARI Totti, Chivu, Samuel 
   İDEAL 11 Pelizzoli - Panucci, Chivu, Samuel, Candela - Mancini, Emerson, Dacourt, Tommasi - Carew, Totti 
   
   Devler buluştu    ŞAMPİYONLAR Ligi'nde 2. tur kuraları da dün İsviçre'nin Nyon kentinde çekildi. 24 - 25 Şubat, 9 - 19 Mart tarihlerinde oynanacak olan maçlarda rakiplerini eleyen takımlar çeyrek finale yükselecekler. İkinci turda Avrupa'nın devleri birbirlerine düşerken, Bayern Münih - Real Madrid, Juventus - Deportivo en zorlu eşleşmeler olarak dikkati çekti. 
   
   Her maç final sanki    Stuttgart Almanya - Chelsea İngiltere 
   Porto Portekiz - Manchester United İngiltere 
   Real Sociedad İspanya - Olympique Lyon Fransa 
   Celta De Vigo İspanya - Arsenal İngiltere 
   Bayern Münih Almanya - Real Madrid İspanya 
   Sparta Prag Çek Cumhuriyeti - Milan İtalya 
   Deportivo La Coruna İspanya - Juventus İtalya 
   Lokomotiv Moskova Rusya - Monaco Fransa 
   
   
</TEXT>
</DOC>
