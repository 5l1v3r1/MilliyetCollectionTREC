<DOC>
<DOCNO> 215611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/siyaset/siy04.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'dan bir 'Ne yaşar ne yaşamaz' hik yesi 
</HEADLINE>
<TEXT>
   Battaniyeleri kim tutuklattı 
   El konulan eşyalarını almak istediler. Depocu polise, polis savcıya, savcı polise havale etti 
   SALİHA ÇOLAK Ankara 

   
   F tipi cezaevlerini 5 aydır Ankara Abdi İpekçi Parkı'nda protesto eden tutuklu ailelerini vazgeçirmek isteyen güvenlik güçleri, uyku tulumları ve battaniyelere el koydu. 
   Tutuklu yakınları 8 Eylül 2003'te Abdi İpekçi Parkı'nda bir haftalık oturma eylemi için valilikten izin istedi. Valiliğin izin vermemesini protesto amacıyla aynı tarihte parkta oturma eylemi yapmak isteyen tutuklu yakınları gözaltına alındı ve ertesi gün serbest bırakıldı. Eylemi sürdüren tutuklu yakınlarına 18 Kasım'da müdahale eden polis, bu kez uyku tulumları, battaniye ve çadırları da aldı. 
   Gözaltına alınanlar daha sonra serbest bırakıldı. Ancak eylemi sürdürme kararlılığındaki eylemcilere, soğuk havada dışarıda kalmalarında yardımcı olacak malzemeleri verilmedi. Aileler, avukatlarıyla malzemelerin peşine düştü. Sonunda malzemelerin belediye deposunda olduğu öğrenildi. Ancak tutuklu yakınları zabıtalardan, "Bunları bize polis getirdi, onlar 'verin' demeden veremeyiz" yanıtı aldı. Polis de malzemeleri geri vermek için tutuklu yakınlarından savcılık emri istedi. Savcılığa giden tutuklu yakınları, dosyayı inceleyen savcıdan, "Bunların toplanması için emir vermemişim ki, geri verdireyim Bir şey yapamam" yanıtını aldı. Böylece uyku tulumları ve battaniyelerin 'tutuklanması'nın sorumlusu bir türlü bulunamadı. 
   
   
   
</TEXT>
</DOC>
