<DOC>
<DOCNO> 227090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yasam/yas07.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Süper silah yaptık 
</HEADLINE>
<TEXT>

   DIŞ HABERLER SERVİSİ 
   
   Rusya, ABD'nin kurmayı planladığı yeni füze savunma kalkanını etkisiz hale getirecek, devrim niteliğinde yeni bir silah geliştirdiğini açıkladı. 
   İtar - Tass Ajansı'na konuşan Rus yetkililer, geçen ay Karadeniz'de düzenlenen tatbikatta denenen yeni silahın, ABD'nin füze kalkanının etkisini sıfıra indireceğini ve çok da pahalı olmadığını belirttiler. Bu silahla ilgili ilk açıklamayı Rusya Devlet Başkanı Vladimir Putin yapmış, Orgeneral Yuri Baluyevski de, "Ordumuz sesten kat kat hızlı hipersonic ve hem atmosferde hem de uzayda manevra yapabilen bir uçan aracı deniyor" diye konuşmuştu. Askeri uzmanlar, bu sır dolu yeni silahın, manevra yeteneği çok yüksek kıtalararası veya hipersonik bir seyir cruise füzesi olabileceğini söyledi. 
   
   
</TEXT>
</DOC>
