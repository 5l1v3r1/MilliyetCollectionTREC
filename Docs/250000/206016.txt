<DOC>
<DOCNO> 206016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko24.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılında 15.3 milyar dolar dış borç ödendi... 
</HEADLINE>
<TEXT>

     Türkiye, geçen yıl 15 milyar 365.87 milyon dolar dış borç ödemesi gerçekleştirdi. 
     Merkez Bankası'nın verilerine göre, 2002 yılında 17 milyar 365.18 milyon dolar dış borç ödemesi gerçekleştiren Türkiye'nin, geçen yıl ödediği dış borç miktarı yüzde 11.5 azalarak 15 milyar 365.87 milyon dolar oldu. 
     Dış borç ödemesinin 11 milyar 498.50 milyon doları Hazine, 329.30 milyon doları Merkez Bankası, 872.03 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. 
     Aynı dönemde IMF'ye 2 milyar 604.45 milyon dolar, Türk Savunma Fonu'na 61.59 milyon dolar ödeme yerine getirildi. 
     
     ARALIK AYI 
     Verilere göre Türkiye, 2003 Aralık ayında toplam 969.79 milyon dolar dış borç ödemesi yaptı. 
     Ödemelerin 704.70 milyon doları Hazine, 56.84 milyon doları Merkez Bankası, 85.19 milyon doları ise genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. Aynı dönemde, IMF'ye 122.71 milyon dolar, Türk Savunma Fonu'na 0.35 milyon dolar ödendi. Türkiye, 2003 yılının Ocak ayında 847,51 milyon dolar, Şubat ayında 1 milyar 948,87 milyon dolar, Mart ayında 1 milyar 57,93 milyon dolar, Nisan ayında 915,06 milyon dolar, Mayıs ayında 1 milyar 133,96 milyon dolar, Haziran ayında 1 milyar 936,25 milyon dolar, Temmuz ayında 1 milyar 851,89 milyon dolar, Ağustos ayında 907,35 milyon dolar ve Eylül ayında 712,08 milyon dolar, Ekim ayında da 1 milyar 498.42 milyon dolar, Kasım ayında 1 milyar 586.76 milyon dolar dış borç ödemesi yapmıştı. 
     2002 yılının tamamında 17 milyar 365,18 milyon dolar dış borç ödemesi gerçekleşirken, bunun 9 milyar 568 milyon dolarını Hazine tek başına yapmıştı. 
     
</TEXT>
</DOC>
