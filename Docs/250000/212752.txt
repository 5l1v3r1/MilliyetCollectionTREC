<DOC>
<DOCNO> 212752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sontur11.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karlı-yağmurlu bayrama devam 
</HEADLINE>
<TEXT>

     Türkiye'nin doğusu ve kuzeyinde etkili olan yağışlar, önümüzdeki 3 günde genişleyerek etkisini sürdürecek. Hava sıcaklığı mevsim normallerinde seyrediyor. 
     Meteoroloji'den alınan bilgiye göre, bugün akşama kadar Batı Kadeniz'in kıyı kesiminde yağmur görülürken, akşam saatlerinden sonra ise Batı Karadeniz'in iç kesimleri karla karışık yağmur alacak. Kar yağışı ise Hakkari çevresinde sürüyor. Diğer bölgelerimizin tamamı parçalı bulutlu ve açık bir gün geçirecek. 
     Hava sıcaklığı batıda artacak, diğer yerlerde önemli bir değişiklik olmayacak. İç kesimler ve Marmara'da yer yer sis görülecek. 
     Önümüzdeki 3 günün hava tahmin raporu ise şöyle 
     
     SALI 

     Trakya, Batı Karadeniz'in iç kesimleri, Ankara çevresi, İç Ege ve Doğu Anadolu'da kar yağışı var. Orta ve Batı Karadeniz'in kıyısı, Marmara, Kıyı Ege ve Güneydoğu Anadolu'da ise sağanak yağmur bekleniyor. Diğer yerler çok bulutlu, sabah saatlerinde sis etkili. 
     
     ÇARŞAMBA 

     Marmara'nın doğusu, Batı ve Orta Karadeniz'in kıyısı, Kıyı Akdeniz ve Güneydoğu Anadolu yağmurlu, İç Ege, İç Anadolu'nun batısı ve güneyi, Batı ve Orta Karadeniz'in iç kesimleri ile Doğu Anadolu'nun güneyi kar yağışlı bir gün geçirecek. Trakya ve Kıyı Ege parçalı bulutlu, diğer yerler çok bulutlu. 
     
     PERŞEMBE 

     Yağmur ve kar doğu bölgelerimize doğru kayıyor. Doğu Karadeniz ve Güneydoğu Anadolu yağmur alırken, Doğu Anadolu'da kar yağışı sürecek. Diğer bölgelerimiz parçalı ve çok bulutlu. Marmara ve İç Anadolu'da sis görülecek. 
     
</TEXT>
</DOC>
