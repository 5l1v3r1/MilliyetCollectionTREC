<DOC>
<DOCNO> 226036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/spor/spo09.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek çare zafer 
</HEADLINE>
<TEXT>

   Bursaspor Teknik Direktörü Biyediç, İstanbulspor'u yenmek için tüm güçlerini kullanacaklarını belirtti 
      
   BURSASPOR, İstanbulspor ile oynayacağı kritik maçın hazırlıklarını tamamladı. Yeşil - Beyazlı takımın hocası Nejat Bideyiç, tek düşüncelerinin üç puan olduğunu açıkladı. Tecrübeli çalıştırıcı, "İki ekibin durumu da gerçekten kritik. Bu maçı alırsak, aramızdaki puan farkı üçe düşecek. Futbolcularım çok istekli. Sahaya kazanmak için çıkacağız. Taraftarlarımızın da desteğiyle mutlu sona ulaşacağımıza inanıyorum" dedi. 
   
   Dinler inançlı    İSTANBULSPOR Menajeri Sinan Dinler, Bursaspor deplasmanının büyük bir çekişmeye sahne olacağını açıkladı. Dinler, "Kalan tüm maçlar bizim için final özelliği taşıyor. Bu yüzden yolumuza kayıpsız devam etmek istiyoruz. Bursa'da da tüm gücümüzü ortaya koyacağız" dedi. Bu arada Sarı - Siyahlılar dün Bursa'ya gitti ve kampa girdi. 
   
   
</TEXT>
</DOC>
