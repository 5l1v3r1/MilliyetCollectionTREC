<DOC>
<DOCNO> 228386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/yazar/guclu.html </URL>
<DATE> 2004/04/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrenci müşteri mi 
</HEADLINE>
<TEXT>

   
   Ankara'da gerçekleşen Türk Alman Eğitim Kongresi'nde ilginç tartışmalar oldu. Bunlardan birisi de okullarda öğrenciye hangi gözle bakılması gerektiği yönündeydi. YÖK eski Başkanvekili ve Kemal Gürüz'ün "has adamı" İsmail Tosun'a göre öğrenciye müşteri gözü ile bakmak gerekiyor. YÖK üyesi Burhan Şenatalar ise bu görüşe şiddetle karşı çıktı. "Eğitim kurumlarını piyasa mantığı ile yönetmek hataların en büyüğü olur" dedi. 
   Tosun gibi ODTÜ öğretim üyesi olan Prof. Dr. Ali Yıldırım'ın görüşleri de bir hayli çarpıcıydı. O da anadolu liseleri, kolejler, fen liseleri, süper liseler gibi tüm farklılıkların ortadan kaldırılarak, liselerin tek tip hale gelmesini savundu. 
   En çarpıcı bilgilerden birsi ise Avustralya'da öğrenim harçlarının, öğrenim sırasında değil de, mezun olup işe girdikten sonra ödenmeye başlanmasıydı. 
   Tarihe yolculuk yapıp, Türk ve dünya üniversiteleri kıyaslandığında ortaya çıkan bir başka tespit bizi şaşırttı desek yalan olur. 
   Batılı ülkelerin hemen hemen tamamında yükseköğretim reformları ve yükseköğretim yasaları, üniversitelerin kendi iç dinamikleri çerçevesinde şekillenirken bizde hep dışarıdan iteleme ile gerçekleşti. 
   1933, 46, 71, 81 reformları ve şimdi yapılmak istenen de, yine akademik çevrelerden çok, farklı çevrelerden gelen istekler doğrultusunda gerçekleşiyor. 
   Üniversite kendini yenileyemediği için dış müdahalelere maruz kalıyor görüşü giderek önem kazanıyor... 
   Üniversiteler kamusal alan mı, yarı kamusal alan mı Yükseköğrenim kamusal bir hizmet mi yoksa yarı kamusal bir hizmet mi Üniversite eğitimi tümüyle paralı mı olsun Yoksa hepten parasız hale mi getirilsin 
   Bu konular da çeşitli konuşmacılar tarafından sık sık dile getirildi. Orta noktada buluşmak imk nsız gibiydi. Üniversite diploması kişiye rant sağlıyor elbette paralı olacak diyenler kadar bu, devletin görevi, paralı olması fakir fukaranın dışlanması anlamına gelir görüşünü savunanlar da vardı. 
   Peki üniversiteler tek tip bir yasa ile yönetilmeye devam mı, etsin yoksa her üniversitenin kendine özgü bir yasası mı olsun Bu konuda da uzlaşma sağlanamadı. Anlaşılan o ki AKP iktidarının YÖK yasasını değiştirmesi, Kıbrıs sorununu çözmesinden çok daha zor olacak. 
   Bakan değişiyor mu 
   Eğitim camiasından kimi görsek, sizin kulağınız deliktir, yeni bakan kim olacak sorusunu yöneltiyor. 
   Seçim sonrası bir kabine revizyonu olacağı aylardır konuşuluyor. Başbakan Erdoğan da zaten bunu dile getirdi. Yorulan arkadaşlarımızın yerine hizmeti daha şevkle yapacak arkadaşlarımızı getireceğiz imasında bulundu. İşte bu yüzden olsa gerek, Ankara kulislerinde senaryo üzerine senaryo üretiliyor. 
   Hükümet değişikliğini birkaç hafta içerisinde bekleyenler de var. Haziranda olur diyenler de. 
   Milli Eğitim Bakanlığı koltuğunun el değiştireceğini söyleyenler bir hayli çoğunlukta. Çoğu da parti içinden. 18 aydır çok vakit kaybettik. Havanda su dövüyoruz. Giderek yıpranıyoruz. İktidarsız iktidar durumuna düşüyoruz diyorlar. 
   Çelik, çok proje üretti, çok çalıştı. Hatta çok çalışmaktan yatağa düştüğü de oldu. Ama başta kendi partisi olmak üzere kamuoyunu ne kadar tatmin etti işte o tartışılır. Bu yüzden olsa gerek, yeni isim arayışları var. 
   Dillendirilen isimler şöyle TBMM Milli Eğitim Komisyonu Başkanı Tayyar Altıkulaç, Milli Eğitim Eski Bakanı Köksal Toptan, Erzurum Milletvekili Ömer Özyılmaz ve hatta yeniden Erkan Mumcu. Bir, iki isim daha var. Onları da günü geldiğinde sizlerle paylaşacağız... 
   
      
   
   
</TEXT>
</DOC>
