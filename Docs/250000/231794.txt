<DOC>
<DOCNO> 231794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur32.html </URL>
<DATE> 2004/04/15/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Ankara'da "Kıbrıs" yürüyüşü... 
</HEADLINE>
<TEXT>

     Ankara'nın Gölbaşı İlçesi'nde Ülkü Ocakları Genel Merkezi tarafından ''Kıbrıs'' yürüyüşü düzenlendi. 
     Gölbaşı girişinde başlayan ve yaklaşık bin kişinin katıldığı yürüyüş, ilçenin çıkışına kadar devam etti. Yürüyüşe katılanlar ''Kıbrıs Türk'tür Türk kalacak'' şeklinde sloganlar attılar. 
     Ülkü Ocakları Genel Başkanı Alişan Satılmış, AA muhabirine yaptığı açıklamada, ''Kıbrıs'ta 24 Nisan'da yapılacak olan evet-hayır kampanyasının oldu bittiye getirilip, Türklerin Kıbrıs'ı masa başında kaybettirilmesine yönelik faaliyetlere milli bir refleks gösteriyoruz'' dedi. 
     Yürüyüşlerinin Anıtkabir'den başladığını ve Mersin'de son bulacağını belirten Satılmış, ''Yürüyüşlerimiz, Kulu-Makas, Şereflikoçhisar, Aksaray, Niğde, Ulukışla, Pozantı, Adana ve Mersin'de devam edecektir'' diye konuştu. 
     Geniş güvenlik önlemleri altında gerçekleştirilen yürüyüş, olaysız sona erdi. 
     
</TEXT>
</DOC>
