<DOC>
<DOCNO> 218816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur31.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıyer'de kendine polis süsü verip gasp yapan 1 kişi yakalandı 
</HEADLINE>
<TEXT>

     Polis gibi davranarak Sarıyer'deki ormanlık alanlarda çiftleri gasp ettiği öne sürülen 1 kişi yakalandı. 
     Sarıyer İlçe Emniyet Müdürlüğü Asayiş Büro Amirliği'nden alınan bilgiye göre, Emirgan Korusu'nda bir çifti gasp etmeye çalışan Özcan Y. 48 , suçüstü yakalanarak gözaltına alındı. 
     Y'nin üzerinde ve gösterdiği yerlerde yapılan aramalarda, sahte polis kimlik kartları, 3 adet kuru sıkı tabanca, 1 adet ruhsatsız tüfek, 9 adet çalıntı oto teybi, 2 adet toplam 700 milyon lira değerinde çek, 1 cep telefonu ve 3 adet telsiz ele geçirildi. 
     Hazırladığı sahte polis kimlikleriyle yaklaşık 20 yıldır ormanlık alandaki çiftlerden para istediği, bunu başaramayınca da kuru sıkı tabancayla korkutarak gasp ettiği öne sürülen Y'nin, son 2 ayda bu yolla 15 milyar lira haksız kazanç sağladığı belirlendi. 
     Y'nin suç ortağı olduğu öne sürülen Turgut U'nun ise arandığı bildirildi. 
     
</TEXT>
</DOC>
