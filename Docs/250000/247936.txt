<DOC>
<DOCNO> 247936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/guncel/axgun01.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eyleme aç gitmeyin ' 
</HEADLINE>
<TEXT>


NATO Karşıtı Özgürlükçü Koordinasyon, eylemciler için rehber hazırladı Karnınızı iyice doyurun. Bol bol su için. Sağlık çantanız yanınızda olsun 

SERHAT OĞUZ İstanbul 

NATO Zirvesi'ni protesto edecek gruplar için hazırlanan rehberde, eylem öncesi beslenmeden ne giyileceğine kadar birçok uyarı yer alıyor. 
NATO Karşıtı Özgürlükçü Koordinasyon'un hazırladığı rehberde, eylem öncesi nelere dikkat edileceği, eylem sırasında nasıl hareket edileceği ve gözaltına alınılması halinde yasal hakların ne şekilde kullanılacağı ayrıntılarıyla anlatılıyor. İnternet üzerinden eyleme katılacak tüm muhaliflere iletilen rehberde şu başlıklar ve uyarılar yer alıyor. 
EYLEMDEN ÖNCE Karnınızı iyice doyurun. Bol bol su için. İyi uyumaya, beslenmeye, dinlenmeye dikkat edin. Sigara, alkol kullanıyorsanız azaltın. NE GİYMELİ Rahat koşabileceğiniz, hava durumuna uygun, kapalı rahat ayakkabılar giyin. Yağmurluk alın. Uzun kollu tişörtler, biber gazı, göz yaşartıcı bomba gibi kimyasal maddelerin etkisini azaltır.NE GETİRMELİ En az 2 litre içme suyu. Enerji ihtiyacını karşılamak için bol bol fındık, fıstık, ceviz. Alkol veya su bazlı güneş kremi. Küçük bir sağlık çantası.NE YAPMAMALI Yağ bazlı kremler sürmeyin, kontak lens kullanmayın. Eylem alanına tek başınıza gitmeyin. Eylemlerden önce ve eylem sırasında alkol almayın. Saçlarınız uzunsa sıkıca toplayın. 

</TEXT>
</DOC>
