<DOC>
<DOCNO> 238977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun03.html </URL>
<DATE> 2004/05/11/ </DATE>
<TIME> 06.50 </TIME>
<AUTHOR>  </AUTHOR>
<HEADLINE>
İsrail'den Gazze'de operasyon 2 ölü, 23 yaralı 
</HEADLINE>
<TEXT>

     İsrail askerlerinin tank ve helikopter ateşi eşliğinde Gazze'de düzenlediği operasyonda 2 Filistinli öldü, 23 Filistinli yaralandı. 
     İsrailli bir askeri kaynak, askerlerin terörist altyapıya yönelik nokta operasyonu için Gazze kentindeki Zeytin mahallesine girdiklerini söyledi. 
     Görgü tanıkları, İsrail askerlerinin sardığı bir evde bulunanlar ve silah sesini duyup gelen Filistinlilerle İsrail askerleri arasında çıkan çatışmada bir Hamas militanının öldüğü, 4'ü militan 10 kişinin de yaralandığını bildirdiler. 
     İlk çatışmadan yaklaşık 1 saat sonra ise helikopterden bir benzin istasyonu yakınlarındaki silahlı bir gruba açılan ateş sonucu 1 kişi öldü, en az 13 kişi yaralandı. 
     İsrail basınında çıkan haberlerde, İsrail askerlerinin, Filistinli militanların Yahudi yerleşim birimlerine yönelik saldırılarda kullandıkları Kassam roketlerinin imal edildiği atölyeleri aradıkları belirtildi. 
     
</TEXT>
</DOC>
