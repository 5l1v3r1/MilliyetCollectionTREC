<DOC>
<DOCNO> 221884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/ekonomi/aeko.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık ticaretten kazançlı 
</HEADLINE>
<TEXT>

   Başbakan Erdoğan'ın 'geçinemiyorum' dediği Başbakanlık görevinden elde ettiği gelir yaklaşık 6.5 milyar lira. Erdoğan'ın ticaretten aylık ortalama kazancı ise 3 milyar 868 milyon lira oldu 
      EKONOMİ SERVİSİ 
   
   Başbakan Recep Tayyip Erdoğan'ın matrah artışı yaptığı şirketlerinden elde ettiği kazancı Başbakanlık gelirinin de altında kaldı. Erdoğan, 'geçinemiyorum' dediği 6 milyar 200 milyon lira milletvekili maaşı ve 220 milyon lira Başbakalık tazminatıyla toplam 6.5 milyar lira gelir elde ediyor. Erdoğan'ın ortak olduğu şirketlerden eline geçen aylık kazancı ise bu şirketlerin beyannameleri üzerinden yapılan hesaplamaya göre 3 milyar 868 milyon lira. Yani Erdoğan'ın ticari kazancı Başbakanlık gelirinin yarısında kalıyor. 
   Başbakan Recep Tayyip Erdoğan'ın yüzde 12 hisse ile ortağı olduğu Emniyet Gıda AŞ, İhsan Gıda Pazarlama Ltd. ve İhsan Gıda Pazarlama AŞ şirketlerinden son dört yılda toplam 238 bin 57 dolar kazandığı belirlendi. Bu üç şirket Maliye'ye 1999 - 2002 yıllarında toplam 2.5 trilyon lira gelir beyan etti. 
   Bu gelir her bir yılın DPT'nin açıkladığı ortalama dolar kuruyla hesaplandığında yaklaşık 2 milyon dolara karşılık geliyor. 
   
   Ticaretten kazancı 
   Her şirkette yüzde 12 hissesi olan Başbakan Recep Tayyip Erdoğan'ın payına düşen gelir de 238 milyon dolar olarak belirlendi. Buna göre Başbakan'ın son dört yılda ortalama aylık brüt geliri 4 bin 960 dolar olarak gerçekleşti. Bu kazançtan Gelir Vergisi düşüldüğünde Başbakan'ın eline geçen net kazanç 2 bin 976 dolar olarak hesaplandı. 
   Başbakan'ın kazancı bugünkü kurla 3 milyar 800 milyon liraya karşılık geliyor. Yapılan hesaplamaya göre Başbakan Recep Tayyip Erdoğan yaptığı görevden elde ettiği gelir ticari kazancının iki katını buluyor. 
   
   Başbakan 2. değil, 7. maddeden yararlandı    Başbakan Tayyip Erdoğan'ın avukatı Fatih Şahin, Emniyet Gıda A.Ş ve İhsan Gıda AŞ'nin kesinleşmiş vergi borcu bulunmadığını ve 4811 sayılı Vergi Barışı Kanunu'ndan yararlanma talebinde bulunmadıklarını açıkladı. Ancak Başbakan'ın ortak olduğu şirketlerin kesinleşmiş bir vergi borcundan dolayı değil, incelemeden kurtulmak için matrah artırımını içeren Vergi Barışı Kanunu'nun 7., 8 ve 9. maddesinden yararlandığı belirlendi. 
   
   Erdoğan'ın ticaretten aylık kazancı 3 milyar 868 milyon lira    Emniyet Goda Sanayi ve Ticaret A.Ş. Yıl Beyan edilen gelir TL Dolar karşılığı Erdoğan'ın payına düşen dolar 1999 74.375.000.000 178.110 21.373 2000 - - - 2001 850.000.000.000 695.057 83.407 2002 1.127.000.000.000 749.335 89.920 Toplam 2.051.375.000.000 1.622.502 194.700 
   
   İhsan Gıda Pazarlama AŞ Yıl Beyan edilen gelir TL Dolar karşılığı Erdoğan'ın payına düşen dolar 1999 19.000.000.000 45.500 5.460 2000 - - - 2001 82.000.000.000 67.053 8.046 2002 204.700.000.000 136.050 16.326 Toplam 305.700.000.000 248.603 29.832 
   
   İhsan Gıda Pazarlama Ltd. Yıl Beyan edilen gelir TL Dolar karşılığı Erdoğan'ın payına düşen dolar 1999 18.200.000.000 43.584 5.230 2000 - - - 2001 - - - 2002 104.000.000.000 69.121 8.295 Toplam 122.200.000.000 112.705 13.525 
   
   Başbakanın geliri dolar 4 yıl toplamı 238.057 Aylık geliri 4.960 Gelir vergisi 1.984 Kalan net gelir 2.976 Bugünkü kurlar 3.868.428.347 TL 
   
   
</TEXT>
</DOC>
