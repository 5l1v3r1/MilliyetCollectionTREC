<DOC>
<DOCNO> 202710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun38.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta askerlerin tuvaletine dayanamayan manken otele yerleşti 
</HEADLINE>
<TEXT>

     İngiliz güçlerine moral vermesi için Irak'a gelen Nell Mcandrew adlı manken, askerlerin kullandığı tuvalet ve duşlara dayanamayınca Kuveyt'e götürüldü. 
     İngiliz haber ajansı Press Association'ın haberine göre, Irak'ın güneyinde görev yapan yaklaşık 11 bin İngiliz askerine moral vermek için düzenlenen eğlence için gelen McAndrew, askerler tarafından kullanılan duşlara ve tuvaletlere daha fazla dayanamayınca Kuveyt'teki lüks bir otele yerleştirildi. 
     Basra'daki İngiliz güçlerinin sözcüsü Alison Simmonds, ''Tuvalet ve duşlarla ilgili sorunlar çıktı. Burada daha fazla kalamayacağına karar verdik ve onu Kuveyt'teki bir otele yerleştirdik'' dedi. 
     Daha önce Playboy dergisine poz veren McAndrew, geçen sene İngiltere'de yayınlanan ve bir grup yarışmacının Avustralya'da bir ormanda doğal hayatın zorluklarına uyum sağlayarak yaşamını devam ettirmeye çalıştığı ''Ben Bir Ünlüyüm ...Beni Buradan Çıkarın'' I'm a Celebrity... Get Me Out of Here adlı yarışmaya katılmıştı. 
     
</TEXT>
</DOC>
