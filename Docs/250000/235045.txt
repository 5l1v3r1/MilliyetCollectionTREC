<DOC>
<DOCNO> 235045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur47.html </URL>
<DATE> 2004/04/26/ </DATE>
<TIME> 23.44 </TIME>
<AUTHOR>  </AUTHOR>
<HEADLINE>
İzmir'de uyuşturucu bağımlısı 3 kişi polis karakolunun camlarını kırdı 
</HEADLINE>
<TEXT>

     İzmir'in Çiğli ilçesinde Güzeltepe Erdal Kılıç Karakolu, ''uyuşturucu bağımlısı'' olduğu bildirilen 3 kişinin saldırısına uğradı. 
     Alınan bilgiye göre, ellerinde satır ve bıçakla karakola gelen 3 kişi, 6-7 ay önce, bir olayda arkadaşlarının ''haksız yere gözaltına alındığını'' iddia ederek, karakolun camlarına kafa ve yumruk atarak kırdı. 
     Karakoldaki polisler, ''olayı daha da büyütmemek için'' 3 genci sakinleştirmek isterken, bölgeye takviye gelen polis ekiplerini fark eden saldırganlar olay yerinden kaçtı. 
     Polis yetkilileri, zanlıların tanındığını, ''uyuşturucu bağımlısı'' kişiler olduklarını belirterek, ''Ortamı germemek için gözaltına almadık. Ancak, yakalayıp adalet önüne çıkartacağız'' diye konuştular. 
     
</TEXT>
</DOC>
