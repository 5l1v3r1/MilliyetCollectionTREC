<DOC>
<DOCNO> 205629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/ekonomi/eko04.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası'nın Almanya'daki fonları dünyada ilk 15 arasında 
</HEADLINE>
<TEXT>



İş Portföy Yönetimi tarafından yönetilen Turkisfund Equities ve Turkisfund Bond, Wall Street Journal tarafından 2004 yılı içinde en iyi getiriye sahip 15 fon arasında gösterildi. 
29 Aralık 2004 tarihi itibariyle yılbaşından bu yana Turkisfund Bonds SICAV'ın dolar bazında getirisi yüzde 30.53, Turkisfund Equities SICAV'ın dolar bazında getirisi ise yüzde 29.17 olarak gerçekleşti. Turkisfund Bond ve Turkisfund Equities 1997 yılında İş Bank GMBH tarafından Lüksemburg'ta kuruldu. Avrupa Birliği direktiflerine uygun olarak kurulan bu fonlar Almanya sınırları içinde İş Bank GMBH tarafından satılıyor. 

Almanya'da satılıyor 
Almanya'da yaşayan Türkler tarafından yoğun ilgi gören bu fonlar "Türkiye'ye yatırım yapmanın en kolay yolu sloganı" ile pazarlanıyor. 
Turkisfund Bonds'ın portföy büyüklüğü 187 milyon dolar, Turkisfund Equities'in ise 76 milyon dolar olarak gerçekleşti. 


</TEXT>
</DOC>
