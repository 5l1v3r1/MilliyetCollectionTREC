<DOC>
<DOCNO> 214017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun06.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribi korkusu... Yüzlerce muhabbet kuşu itlaf edildi 
</HEADLINE>
<TEXT>

     Asya kıtasında şu ana kadar 19 kişinin ölümüne yol açan kuş gribinin yayılmasından endişe eden Filipinler yönetimi, 300'den fazla ithal muhabbet kuşunu itlaf etti. 
     Yetkililer, Avrupa ülkelerinden alınan ve ülkeye Tayland üzerinden getirilen muhabbet kuşlarının yakılarak itlaf edildiklerini söylediler. 
     Filipinler yönetiminin, muhabbet kuşlarının, kuş gribi virüsüne rastlanan Tayland üzerinden ithal edilmesi nedeniyle hastalığın Filipinler'e de sıçramasından endişe ettiği ve kuşların itlaf edilmesine bu nedenle karar verildiği belirtildi. 
     Hollanda'dan alınan ve çarşamba gününden bu yana karantina altında tutulan 3 adet muhabbet kuşunun yakılmadan önce uyutulduğu kaydedildi. 
     Kuşların, aktarma yapılan Tayland'ın başkenti Bangkok'ta uçaktan indirilmedikleri, ancak kargo bölümündeki çalışmalar sırasında virüs kapma olasılığı bulunduğu ifade edildi. 
     
</TEXT>
</DOC>
