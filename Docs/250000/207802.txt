<DOC>
<DOCNO> 207802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/ekonomi/eko09.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluklar Güney Kore'ye de bulaştı 
</HEADLINE>
<TEXT>

   
   ABD'de başlayan ardından Avrupa ve Rusya'ya sarkan şirket yolsuzlukları şimdi de Güney Kore'de. Güney Kore'nin en büyük şirketler topluluğu olan SK Group'un patronu Son Kil - Seung şirketin fonlarını kötüye kullanma, zimmetine geçirme ve vergi yolsuzluğu gerekçeleriyle tutuklandı. Son, firmadan yurtdışı yatırımlar için diğer üst düzey yöneticilerin haberi olmadan 667 milyon doları hesabına geçirmekle suçlanıyor. 
   
   Siyasi boyutu da var 
   Ayrıca kendisi ve altı yönetici de 30 milyon dolarlık vergi usulsüzlüğü ile suçlanıyor. Müfettişler ayrıca Son'un 2002 seçimleri öncesi siyasilere para aktarıp aktarmadığını da araştırıyor. Seul bölgesinden bir hakim, birçok suç şledikleri iddia edilen yöneticilerin ceza almalarının büyük bir olasılık olduğunu iddia etti. Geçtiğimiz cuma Güney Kore Başkan Yardımcısı Roh Moohyun da kampanyalarda illegal fonlar kullandığı iddiasıyla tutuklanmıştı. Hemen ardından da muhalif partinin beş kanun koyucusu tutuklanmıştı. 
   
   
</TEXT>
</DOC>
