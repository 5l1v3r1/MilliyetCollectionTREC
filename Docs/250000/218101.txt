<DOC>
<DOCNO> 218101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/astro/index.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Plan yapmak zor 
</HEADLINE>
<TEXT>

   
   
   Bugün çok hareketli ama bir o kadar dağınık ve huzursuz da olabilir. Hızlı gelişmeler, sürprizler ve bolca haberleşme söz konusu. Bununla birlikte net bir karar vermek için çok rahat bir günde değiliz. Koç'lar hafta sonu yaklaşırken hızlı bir başlangıç yapabilirler. Yakın çevrelerinde hareket ve bolca iletişim var. Boğa'lar para konusunda becerikli olmak zorundalar. Sezgilerini kullanarak yeni kazanç yolları elde edebilirler. Bekledikleri paralarda bazı sorunlar olabilir. İkizler öne çıkabilecekleri bir gündeler. Kendilerini iyi anlatacaklar ama bu tartışmalara girmeye de eğilimliler. Kişisel isteklerini iyi planlamalılar. Yengeç'ler keyifli olmayabilirler. Beklenmedik gecikmeler ya da sıkıntı verici koşullar canlarını sıkabilir. Beklemeyi öğrenmeliler. Aslan'lar yapıcı olabilecekleri bir gündeler. Girişimlerinde beklenenden iyi sonuçlar alabilirler. Dostlardan da destek var. Arkadaşlıklar canlandırıcı olacak. Başak'lar haftanın son çalışma gününde yüklü bir gündeme sahipler. İş ortamında aniden değişen şartlar söz konusu. Dikkat çekebilecekleri bir gündeler. 
   Terazi'ler iyimser olabilecekleri bir gündeler. Aniden gelişen ama hoşlarına gidecek gelişmeler mümkün. Duygusal alanda akıcı ve yeni deneyimlere açıklar. Akrep'ler başkalarının duygularına özen göstermeliler. Yanlış anlaşılabilirler. Borç alacak konularında daha olumlu adımlar söz konusu olabilir. Yay'lar hassaslık gösterebilecekleri bir gündeler. Pek çok konuda tutarlı olmakta zorlanabilirler. Evlilikle ilgili konular gündeme gelebilir. Oğlak'ların yapacak çok işi var ama iş ortamında verimsiz ve dağınık olabilirler. Düşüncelerini somut hale getirmeye özen göstermeliler. Sağlığa da özen göstermek gerekebilir. Kova'lar haftanın son gününde üstlerindeki gerginlikten kurtulabilirler. Yaşam neşesi, yaratıcılık ve yeni girişimler vurgulanıyor. Balık'lar çok huzurlu değiller. Planlarda ani değişiklikler ve eve ait konular onları paniğe sürükleyebilir. Duygusal tepkilere önem vermek gerekiyor. 
   
   
</TEXT>
</DOC>
