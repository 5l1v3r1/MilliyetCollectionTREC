<DOC>
<DOCNO> 240939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/soneko21.html </URL>
<DATE> 2004/05/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Halka açık şirketlerin piyasa değeri 57 milyar dolara indi 
</HEADLINE>
<TEXT>

     İMKB'de son haftalarda yaşanan düşüş, halka açık şirketlerin piyasa değerini yüzde 20'ye yakın azaltarak 57.1 milyar dolara indi. 
     ANKA'nın İstanbul Menkul Kıymetler Borsası'ndan edindiği verilere göre, hisse senetleri Borsa'da işlem gören 288 şirketin toplam piyasa değeri 14 Mayıs itibariyle 57 milyar 80 milyon dolar olarak gerçekleşti. Piyasa değeri, yılbaşına göre yüzde 17.3 oranında azaldı. 2003 yılı sonunda şirketlerin piyasa değeri 69 milyar 3 milyon dolar olmuştu. İMKB Ulusal Pazar'daki 267 şirketin toplam piyasa değeri 56 milyar 702 milyon dolar, İkinci Ulusal Pazar'daki 16 şirketin piyasa değeri 350 milyon dolar oldu. Hisseleri Gözaltı Pazarı'nda işlem gören 5 şirketin piyasa değeri ise 28 milyon dolar düzeyinde kaldı. 
     
     ŞİRKET BAŞINA ORTALAMA DEĞER 198 MİLYON DOLAR 
     Şirket başına ortalama piyasa değeri 198 milyon dolar düzeyinde hesaplandı. Bu tutar, en yüksek düzeyine 401 milyon dolarla 1999 yılında ulaşmıştı. Borsa'daki şirketlerin ortalama piyasa değeri 2000 yılında 220.7 milyon dolar, 2001 yılında 1.8 milyon dolar, 2002 yılında 119.5 milyon dolar, 2003 yılında ise 242.1 milyon dolar olmuştu. 

ANKA 
     
</TEXT>
</DOC>
