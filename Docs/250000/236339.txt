<DOC>
<DOCNO> 236339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/ekonomi/eko10.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telekom'da özelleştirme süreci hızla işliyor' 
</HEADLINE>
<TEXT>



Ulaştırma Bakanı Binali Yıldırım, Türk Telekom'un özelleştirilme sürecinin hızla devam ettiğini söyledi. 
"Avrupa Birliği Yolunda Türk Telekomünikasyon Sektörü" konulu konferansta konuşan Yıldırım, sektördeki serbestleşme için Türk Telekom'un özelleştirilmesinin büyük önem taşıdığını belirten Yıldırım, şöyle konuştu 
"Özelleştirme sürecinin bilgilendirme, iletişim, bilişim bölümünü oluşturan 1. Aşama 22 Nisan'da başlatıldı. 20 Mayıs'a kadar ilgilenen kuruluşlar her türlü bilgiyi alabilecek. Sonra önerilerin değerlendirileceği 2. Etap olacak. Bu 15 Temmuz'a kadar sürecek. Böylelikle 15 Temmuz tarihi itibariyle ilgilenenlerin kafalarındaki her türlü sualin giderildiği gerçek anlamda ilgi duyanların netlik kazandığı bir süreci tamamlamış olacağız. Ondan sonrası artık teklif toplama ve değerlendirme safhası olacak ki bunu artık daha sorunsuz devam edecek bir süreç diye görüyoruz." 

'Bu sefer temkinliyiz' 
Türk Telekom'un özelleştirilmesi yönünde çok deneme yapıldığını, başarısız olunduğunu anlatan Yıldırım, "Biz şu an geçmişte yaşanan olumsuzlukları tekrar etmemek için daha duyarlı, daha temkinli hareket etmek mecburiyetindeyiz ve bunu da yapmak gayreti içindeyiz" dedi. 


</TEXT>
</DOC>
