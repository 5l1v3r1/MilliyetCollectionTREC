<DOC>
<DOCNO> 207313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/soneko43.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta kazandı, ikinci seansta kaybetti... 
</HEADLINE>
<TEXT>

     İMKB Bileşik Endeksi 2. seansta 357.37 puan kayıpla 19,404.91 puandan kapandı. 
     Hisse senetleri 2. seansta ortalama yüzde 1.81 oranında değer kaybetti. 
     İlk seanstaki 379.48 puanlık artış dikkate alındığında Borsa endeksi, günün tamamında 22.11 puan yükseldi. Hisse senetlerindeki günlük değer kazancı ise yüzde 0.11 oldu. 
     Endeks, 2. seansa 11.20 puan artışla 19,773.48 puan seviyesinde başladı. İlk yarıyı 19,466.62 puandan geçen endeks, seans içinde en düşük 19,320.73, en yüksek 19,777.35 puanı gördü. 
     2. seans kapanışında mali endeks 577.74 puan kayıpla 26,888.96 puana, sanayi endeksi 233.65 puan kayıpla 16,838.69 puana, hizmetler endeksi 137.71 puan kayıpla 10,200.04 puana geriledi. 
     Böylece ilk seansa göre mali grup hisseler ortalama yüzde 2.10, sanayi grubu hisseler ortalama yüzde 1.37 ve hizmetler grubu hisseler ortalama yüzde 1.33 değer kaybetti. 
     2. seansta işlem gören toplam 289 hisse senedinden 218'i değer kaybetti, 40'ı değer kazandı, 31'inin fiyatında değişiklik olmadı. 
     Seansta, 661 trilyon 403 milyar 512 milyon liralık işlem hacmi kaydedildi. Günlük işlem hacmi ise 1 katrilyon 213 trilyon 627 milyar 450 milyon lira olarak hesaplandı. 
     2. seansta Yapı Kredi Bankası, Doğan Holding, Garanti Bankası, Vestel ve Koç Holding en yoğun işlem gören hisse senetleri olarak belirlendi. 
     
</TEXT>
</DOC>
