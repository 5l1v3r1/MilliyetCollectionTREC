<DOC>
<DOCNO> 244546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sontur18.html </URL>
<DATE> 2004/06/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hayat kadınları ve aracıları, polise saldırdı... 
</HEADLINE>
<TEXT>

     Bursa'da, fuhuş yaptıkları ve fuhşa aracılık ettikleri iddiasıyla gözaltına almak isteyen polise saldıran 12 kişiden 3'ü tutuklandı. 
     Bursa Emniyet Müdürlüğü'nden yapılan açıklamaya göre, Santral Garaj Mahallesi'ndeki minibüs duraklarında fuhuş pazarlığı yapıldığı ihbarını alan güvenlik güçleri, kendilerini müşteri gibi tanıtarak, 2 kadınla irtibata geçti. 
     Esma K. 36 ve Emine S. 20 ile anlaşan ekipler, bu kişilerce Fatih Mahallesi'ndeki bir eve götürüldüler. 
     Polisler, evde gerçek kimliklerini açıklayıp kadınları gözaltına almak isteyince, kadınlar ve fuhşa aracılık ettiği belirlenen kalabalık bir grubun saldırısına uğradı. 
     Polis memurları L.Ö ve E.K'nin hafif yaralandığı olay, takviye ekiplerin gelmesiyle son bulurken, 12 kişi gözaltına alındı. 
     Sorgulamalarının tamamlanmasının ardından, ''teşekkül oluşturarak fuhuş yapmak ve aracılık'' suçundan adliyeye sevk edilen zanlılardan Emine Salın ile açık kimlikleri verilmeyen Y.K ve B.K tutuklanırken, diğer 9 kişi, tutuksuz yargılanmak üzere serbest bırakıldı. 
     
</TEXT>
</DOC>
