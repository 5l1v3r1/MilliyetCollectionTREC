<DOC>
<DOCNO> 233445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun55.html </URL>
<DATE> 2004/04/21/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
DHKP-C İtalya'da açlık grevine başladı... 
</HEADLINE>
<TEXT>

     İtalyan'da, 1 Nisan tarihinde terör örgütü DHKP-C'nin hücre evine düzenlenen baskında tutuklanan 2'si Türk, 3'ü İtalyan 5 sanığın yargılanmasına cuma günü Perugia kentinde başlanacak. 
     Duruşma öncesinde, yaklaşık 10 DHKP-C üyesi tarafından kentte açlık grevi başlatıldığı bildirildi. 
     Repubblica Cumhuriyet Meydanı'nda izinli olarak yapılan ve bazı İtalyanların da destek verdiği bildirilen eylemle 1 Nisan'da Perugia kentindeki hücre evine düzenlenen baskında tutuklanan terör örgütü DHKP-C üyesi 2 Türkün ve 3 İtalyanın serbest bırakılmasının istendiği belirtildi. 
     Perugia kentinde, jandarmaya bağlı Özel Operasyon Birimi ROS ve İtalya polis istihbarat teşkilatı Genel Tahkikat ve Özel Operasyon Birimi DİGOS tarafından 1 Nisan'da düzenlenen ''Trakya Operasyonu'' ile terör örgütü DHKP-C'nin hücre evi çökertilmiş, gözaltına alınmıştı. 
     Operasyonda, Avni Er ve Zeynep Kılıç'ın yanı sıra aynı evde barındıkları saptanan ve İtalya'daki Antiemperyalist Cephe'nin üyeleri olarak tanımlanan Alessia Monteverdi, Maria Grazia Ardizzone ve Moreno Pasquinelli adlı İtalyan vatandaşları gözaltına alınmıştı. 
     İkisi Türk, üçü İtalyan toplam beş sanığın yargılanmasına, cuma günü Perugia Mankemesi'nde başlanacağı ve mahkeme salonuna sanıklar ve avukatları dışında kimsenin alınmayacağı öğrenildi. 
     
</TEXT>
</DOC>
