<DOC>
<DOCNO> 247105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun43.html </URL>
<DATE> 2004/06/11/ </DATE>
<TIME> 21.46 </TIME>
<AUTHOR>  </AUTHOR>
<HEADLINE>
Reagan için düzenlenen cenaze töreni sona erdi. 
</HEADLINE>
<TEXT>

     ABD'nin 40'ıncı başkanı Ronald Reagan için başkent Washington'da Ulusal Katedral'de düzenlenen veda töreni sona erdi. 
     Başbakan Recep Tayyip Erdoğan'ın da katıldığı tören, dünyanın geçmişteki ve şu andaki birçok liderini de bir araya getirdi. Törene, 25 devlet başkanı veya başbakan, 14 dışişleri bakanı ve 11 eski devlet başkanı, BM Genel Sekreteri ve 167 büyükelçi katıldı. 
     Törende, ABD'nin yaşayan dört eski başkanı, Gerald Ford, Jimmy Carter, George Bush ve Bill Clinton da hazır bulundu. 
     Başkan olmadan önce 8 yıl boyunca Reagan'ın yanında Başkan yardımcılığı yapmış olan, bugünkü Başkan George W. Bush'un babası George Bush da törendeydi. Baba Bush, törendeki konuşmasında, ''onun yanında belki de öğrendiklerimin en önemlisi gülmeceydi. Onun yanında nezaketi, cesareti ve uyumlu olmayı da öğrendim'' dedi. 
     Onun döneminde İngiltere Başbakanı olan Margaret Thatcher, katedraldeki törende, video banttan yayımlanan veda konuşmasında, ''Reagan'ın, Amerikan yurtseverliği kaldıracını kullanarak, dünyayı ayağa kaldırdığını'' söyledi. 
     Reagan'ın cenazesi, ailesinin ve özel davetlilerin katılacakları törenle toprağa verilmek üzere Kaliforniya'ya yola çıkarılacak. 
     
</TEXT>
</DOC>
