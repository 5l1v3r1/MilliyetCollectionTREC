<DOC>
<DOCNO> 221397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/magazin/amag.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'ün en şık ünlüleri 
</HEADLINE>
<TEXT>

   2003 yılının 'en şıkları' belirlendi. David Beckham ve Kate Moss, onlardan ikisi... 
      DIŞ HABERLER SERVİSİ 
   
   Vanity Fair dergisi, geçen senenin en iyi giyinen ünlülerini seçti. 1920'li yıllardan bu yana hazırlanan listede, İngiliz futbolcu David Beckham'dan, ABD'li yönetmen Sofia Copolla'ya kadar magazin dünyasının yakından takip ettiği birçok isim yer alıyor. 
   Vanity Fair'in listesine göre en iyi giyinen kadınlar arasında top model Kate Moss, oyuncu Cate Blanchett ve Estee Lauder'in pazarlamadan sorumlu başkan yardımcısı Aerin Lauder Zinterhofer de bulunuyor. 
   
   Yeni bir isim 
   İlk ona giren erkeklerin başını ise, stili ile Dolce Gabbana'ya esin kaynağı olan futbolcu David Beckham, aktörler George Clooney ve Jude Law çekiyor. 
   Derginin gelecek sayısında yayımlanacak olan 2004 Uluslararası En İyi Giyinenler Listesi'nde, bu sene yeni bir isim göze çarpıyor. Listeye ilk kez giren ABD'li TV sunucusu Oprah Winfrey, kendisine Jackie Onasis'i örnek aldığını belirtti. Winfrey'in en beğendiği tasarımcı ise Oscar gecesinde giydiği gümüş renkli elbisenin yaratıcısı olan Gianfranco Ferre. 
   
   
</TEXT>
</DOC>
