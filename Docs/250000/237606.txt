<DOC>
<DOCNO> 237606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur15.html </URL>
<DATE> 2004/05/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Süper liselerin kontenjanları belirlendi... 
</HEADLINE>
<TEXT>

     Yabancı dil ağırlıklı liselere süper liseler 2004-2005 eğitim-öğretim yılında toplam 64 bin 620 öğrenci alınacak. 
     Milli Eğitim Bakanlığı süper liselerin kontenjanları ve başvuru takvimi ile Anadolu Güzel Sanatlar Liselerinin sınav ve kayıt takvimini belirledi. 
     Süper liselere ön kayıt başvuruları 24-31 Ağustos 2004 tarihleri arasında yapılacak. Ön kayıt kayıt başvurularını il ve ilçe milli eğitim müdürlükleri alacak. 
     Süper liselere başvuru koşulları şöyle 
     - İlköğretim okulundan o yıl veya önceki yıllarda mezun olup Açıköğretim Lisesi de dahil herhangi bir ortaöğretim kurumuna hiç kayıt yaptırmamış olmak, - Diploma notu en az 4.00 ve yukarı olmak. İlköğretimin 4, 5, 6, 7 ve 8. sınıflarına ait ağırlıklı yıl sonu notların aritmetik ortalaması 3.99 ve aşağı olan öğrenciler müracaat edemeyecekler 
     Öğrenimlerini yurtdışında veya KKTC'de tamamlayan ilköğretim okulu mezunu öğrenciler de diploma notlarının 4.00 ve üzerinde olduğunu belgelendirmeleri koşuluyla başvurabilecekler. 
     Öğrenciler başvuru sırasında verilecek forma 5 okul tercihi belirtebilecek. 
     
     KAYIT TAKVİMİ 
     Kesin kayıt hakkı kazanan öğrencilerin listeleri 2 Eylül 2004'de saat 09.00'da ilan edilecek. Kesin kayıtlar 2-4 Eylül 2004 tarihlerinde yapılacak. Boş kontenjanlar 6 Eylül 2004'de ilan edilecek. Boş kontenanlar için 7-8 Eylül'de yeniden ön kayıt alınacak. 9 Eylül'de kesin kayıt hakkı kazanan öğrencilerin isimleri ilan edilecek. Bu öğrenciler 10 Eylül'de kesin kayıt yaptıracak. 
     Belirtilen tarihler dışında öğrenci kayıt-kabulleri yapılmayacak. Açık kontenjan bulunması halinde yeni öğrenci yerleştirilmeyecek. 
     Süper liselere gelecek yıl için 64 bin 620 kontenjan ayrıldı. 
     
     ANADOLU GÜZEL SANATLAR LİSELERİ 
     Yetenek sınavı sonuçlarına göre öğrenci kabul eden Anadolu Güzel Sanatlar Liselerine, bu ders yılı sonundan itibaren 30 Temmuz 2004'e kadar başvurulabilecek. Başvurular doğrudan veya postayla da yapılabilecek. 
     Öğrencilerin yetenek sınavları Ankara Anadolu Güzel Sanatlar Lisesi, İstanbul Avni Akyol Anadolu Güzel Sanatlar Lisesi ve İzmir Işılay Saygın Anadolu Güzel Sanatlar Lisesi'nde 9-11 Ağustos 2004'de gerçekleştirilecek. Bu okullarda sınav sonuçları 13 Ağustos'ta açıklanacak. 
     Diğer Anadolu Güzel Sanatlar Liselerinde 16-18 Ağustos 2004 tarihleri arasında yetenek sınavı yapılacak. Sınav sonuçları 20 Ağustos'ta belli olacak. 
     Anadolu Güzel Sanatlar Lisesilerine keyit kayıtlar 24-26 Ağustos 2004 tarihleri arasında yapılacak. Açık kontenjanlar 26 Ağustos'ta ilan edilecek. Açık kontenjanlara yedek listeden kayıt hakkı kazanan öğrenciler 1-3 Eylül 2004 tarihleri arasında kayıt yaptırabilecek. 
     Belirlenen tarihler dışında öğrenci kayıt-kabulleri yapılmayacak ve açık kontenjan bulunması halinde öğrenci alınmayacak. 
     
</TEXT>
</DOC>
