<DOC>
<DOCNO> 207804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/ekonomi/eko11.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boş binalarda Çevre Vergisi yok 
</HEADLINE>
<TEXT>

   
   Maliye Bakanlığı, boş tutulan binaların, 1 Ocak 2004'ten itibaren Çevre Temizlik Vergisi'ne ÇTV tabi tutulmayacağını açıkladı. Bakanlığın Belediye Gelirleri Kanunu Tebliği'ne göre konutlara ait ÇTV, belediyeler tarafından su tüketim miktarı esas alınmak suretiyle metreküp başına 100 bin lira olarak hesaplanacak. Su faturasında ayrıca gösterilmek suretiyle tahakkuk etmiş sayılacak olan ÇTV için belediyelere ayrıca bildirim verilmeyecek. İşyerlerine ait ÇTV ise binaların grupları itibariyle derecelerine göre tarife tutarları üzerinden bu yılın ocak ayında tahakkuk ettirilecek. Bu verginin ilk taksiti mart, nisan ve mayıs aylarında, ikinci taksiti kasım ayında ödenecek. 
   İşyerlerinde, 1. grup 1. derecede yer alan bir binanın yıllık vergisi 1 milyar 250 milyon lira, 7. grup 5. derecedeki bir binanın yıllık vergisi ise 10 milyon lira olacak. 
   
   
</TEXT>
</DOC>
