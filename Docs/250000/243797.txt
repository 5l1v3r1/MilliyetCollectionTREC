<DOC>
<DOCNO> 243797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/soneko12.html </URL>
<DATE> 2004/05/29/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Coşkun Hurda indirimiyle ilgili kararname, ön tedbirdir... 
</HEADLINE>
<TEXT>

     Sanayi ve Ticaret Bakanı Ali Coşkun, hurda indirimiyle ilgili son kararnamenin bir ön tedbir olduğunu belirterek, ''Endişe edecek bir durum yoktur'' dedi. 
     İş Dünyası Vakfı Araştırma ve Eğitim Merkezi'nin açılışında, hurda indirimine ilişkin alınan son kararla ilgili olarak bir katılımcının sorusu üzerine Coşkun, Türkiye'nin atlattığı ekonomik krizlerin ardından bazı önlemler alınırken piyasaları canlandırma gerekliliğinden hareket ettiklerini söyledi. 
     Coşkun, Türk ekonomisinde itici güç olan sektörlerin inşaat, otomotiv ve tekstil olduğuna işaret ederek, şöyle konuştu 
     ''Biz de Hükümet olarak piyasaları canlandırmak için bazı yenilikler yaptık. 20 yaş üzeri araçların trafik dışına alınmasını teşvik için düzenleme yapmıştık. Fakat bu giderek ithal ağırlıklı otomotiv sektörüne doğru döndü. Son zamanlarda pazarda çıkarılan çeşitli söylentiler vardı. Kriz geliyor, dış ticaret açığımız büyüdü... Bu çerçevede önlem alırken otomotivde de sadece ithal değil yerli araçlar da dahil hurda indirimi miktarı yarıya düşürüldü. Serbest piyasa koşullarında piyasa kendi dengelerini sağlayacaktır. Hurda indirimiyle ilgili son kararname bir ön tedbirdir. Endişe edecek bir durum yoktur. Zaten döviz kurları makro ekonomik dengelerde kendini korumaktadır.'' 
     
</TEXT>
</DOC>
