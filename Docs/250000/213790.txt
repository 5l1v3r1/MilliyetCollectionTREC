<DOC>
<DOCNO> 213790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/ekonomi/eko05.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi canlandı, sermayeler güçlendi 
</HEADLINE>
<TEXT>

   İş hacmi yeniden genişlemeye başlayan şirketler 19.8 milyar dolarla son beş yılın en yüksek sermaye artırımını 2003 yılında gerçekleştirdiler 
   
   Özellikle ihracata bağlı olarak 2002'de başlayan ve 2003'te de süren ekonomik canlanmayla birlikte iş hacmi genişlemeye başlayan şirketler geçen yıl sermayelerini 19.8 milyar dolar artırdı. Bu rakam son beş yılın en yüksek miktarı oldu. 
   Devlet İstatistik Enstitüsü'nün DİE , şirketlerin sermaye artırımlarıyla ilgili istatistiklerinden yapılan hesaplamaya göre 2003 yılında toplam 43 bin 637 şirket sermayesini 29 katrilyon 615.7 trilyon lira 19 milyar 835 milyon dolar artırdı. 
   Sermaye artıran şirket sayısı 2002'ye göre yüzde 3, artırılan sermaye tutarı Lira bazında yüzde 25.8, dolar bazında yüzde 26.8 yükseldi. 
   
   Yeni şirkete düşük sermaye 
   Mevcut şirketlerin sermaye artırımlarındaki yüksek seyre rağmen yeni kurulan şirketlerin nispeten daha düşük bir sermaye ile kurulduğu izleniyor. 2003 yılında yeni kurulan 32 bin 259 şirkete sadece 1 milyar 924 milyon dolarlık sermaye konuldu. 
   2002 yılında ise 30 bin 842 şirket 1 milyar 406 milyon dolarlık sermayeyle kurulmuştu. Yeni şirketlerin en yüksek sermayeyle kurulduğu yıl ise 4 milyar 91 milyon dolarla 2000 yılı olmuştu. 2000 yılında 33 bin 161 ile son yılların en fazla şirketi kurulmuştu. 
   
   2003'te şirketler 19.8 milyar dolarlık sermaye artırdı Yıllar Sermaye artıran şirket sayısı Artırılan sermaye milyar TL Artırılan sermaye Milyon dolar 1999 14.197 4.707 11.204 2000 13.815 8.311 13.326 2001 12.295 12.894 10.523 2002 42.354 23.548 15.638 2003 43.637 29.615 19.835 
   
   
</TEXT>
</DOC>
