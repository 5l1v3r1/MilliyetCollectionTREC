<DOC>
<DOCNO> 203483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/yasam/yas04.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş kremleri kısırlık nedeni 
</HEADLINE>
<TEXT>

   Güneş ve dudak kremlerindeki 'filtre' maddelerinin üremeyi olumsuz etkilediği belirlendi 
      FRANKFURT Milliyet 
   
   Alman 'Der Spiegel' dergisine açıklama yapan Zürih Üniversitesi uzmanları, güneş kremlerinin en önemli içeriklerinden olan ultraviyole ışınları UV önleyici kimyasal filtre maddelerinin, üremeyi ve üreme organlarının gelişimini olumsuz etkilediğini vurguladı. Uzmanlar, bu maddelerin enjekte edildiği denek hayvanlarının dünyaya getirdiği yavruların öldüğünü belirledi. Güneş kremlerindeki filtre maddelerinin anne sütünde bulunduğunun daha önce belirlendiğini anımsatan uzmanlar, bunun cinsel bozukluklara da neden olabileceğine dikkat çekti. Berlin Çevre Dairesi'nden UBA Andreas Gies de, UV filtrelerinin sürekli problem yaratan bir içeriğe sahip olduğunu, bu zararlı maddelerin ayrıca kozmetik ve temizlik maddelerinde de yer aldığını söyledi. 
   
   
   
</TEXT>
</DOC>
