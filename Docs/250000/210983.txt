<DOC>
<DOCNO> 210983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/yasam/yas03.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Küçük' bir tecavüz davası 
</HEADLINE>
<TEXT>

   İki küçük çocuğun tecavüz davası uzayınca, ne sanık ne mağdur ne de tanıklar karne alamadı... 
      YAŞAR ANTER Muğla DHA 
   
   Muğla Ağır Ceza Mahkemesi, karnelerin dağıtıldığı gün, çocukların tecavüz duruşmasına sahne oldu. Muğla Meke köyünde geçen temmuzda, evde tek başına oynayan ilköğretim öğrencisi C.S. 12 , tecavüze uğradı. 
   Kızını perişan halde bulan anne Nefide S., jandarmaya haber verdi. Ölümle tehdit edildiğini söyleyen küçük kız, tecavüz edenin kimliğini gizledi. 
   Kendisine tecavüz edildiği kesinleşen ve üzerinde sperm olan elbiseleri Adli Tıp'a yollanan C.S., daha sonra lise öğrencisi F.K.'nın 14 adını verdi. 
   
   DNA testi yapılacak 
   Önceki gün çıkarıldıkları mahkemede C.S., "Evde oynarken F.K. yanıma geldi. Soyunmamı söyledi. Soyunmayınca bıçağı boğazıma dayayıp tecavüz etti. 'Seni öldürürüm' dediği için, uzun süre kimseye söyleyemedim" derken, F.K. ise iddiaları reddetti ve şunları söyledi "Olay günü akrabalarımlaydım. C.S., bende gönlü olduğunu söyledi. Ben istemeyince bana iftira attılar." F.K.'nin sperm örneklerinin tahlil için Adli Tıp'a sevkine karar verildi. 
   
   
</TEXT>
</DOC>
