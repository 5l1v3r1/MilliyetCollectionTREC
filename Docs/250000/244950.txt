<DOC>
<DOCNO> 244950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun28.html </URL>
<DATE> 2004/06/03/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Kerkük'te 3 genel yazı işleri müdürü öldürüldü 
</HEADLINE>
<TEXT>

     Irak'ın kuzeyindeki Kerkük kentinde 3 haftalık yayın organının yazı işleri müdürlüğünü yapan bir gazetecinin, otomobiline kimliği belirsiz kişiler tarafından el bombası atılması sonucu öldüğü bildirildi. 
     Kerkük polis yetkilisi Şükrü Şakir Hekim, Sahar Sadettin Nuami adlı gazetecinin, Kerkük'ün batısındaki El Kuriye mahallesinde, kimliği belirsiz kişilerin aracına el bombası atması sonucu olay yerinde öldüğünü, aracının ise tamamen tahrip olduğunu belirtti. 
     Kerkük'te yayımlanan El Mizan, El Hayma ve El Hayat El Cedide adlı yayın organlarının yazı işleri müdürlüğünü yapan Nuami, insani yardım çalışmalarında da bulunmuştu. 
     Son zamanlarda kent yetkililerini hedef alan çok sayıdaki saldırının ardından, Belediye Başkanı Tahsin Keha, olağanüstü durum ilan edildiğini ve alarm durumundaki polis güçlerinin artırıldığını açıklamıştı. 
     Kerkük'te, cumartesi günü Irak Türkmen Cephesi'nin üst düzey yetkililerinden Ahmed Necmeddin de uğradığı silahlı saldırıda ölmüştü. 
     
</TEXT>
</DOC>
