<DOC>
<DOCNO> 224848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonsiy12.html </URL>
<DATE> 2004/03/23/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Politikacılara "ses" uyarısı... 
</HEADLINE>
<TEXT>

     Kahramanmaraş Sütçü İmam Üniversitesi KSÜ Tıp Fakültesi Kulak Burun Boğaz Anabilim Dalı Başkanı Yrd. Doç. Dr. Akif Kılıç, siyasilerin seçimlerde dinlenerek konuşması ve ses düzeylerini iyi ayarlaması gerektiğini söyledi. 
     Kılıç, AA muhabirine yaptığı açıklamada, uzun süreli ve yüksek sesle konuşmanın ses tellerini olumsuz yönde etkilediğini kaydetti. Siyasilerin mitinglerde konuşurken ses düzeyini iyi ayarlaması gerektiğini aksi halde ses tellerinin bozulacağını belirten Kılıç, şöyle konuştu 
     ''Siyasilerimiz seçim meydanlarındaki mitinglerde gürültülü ortamlarda seslerini duyurabilmek için ses düzeylerini yükseltiyor ve bu ses tellerinin deforme olmasına neden oluyor. Siyasilerimiz ses düzenini iyi ayarlamalı yoksa seçim sonuna kadar sesleri tamamen kısılabilir. Geçen seçimlerde bunun örneklerine sıkça rastladık.'' 
     
</TEXT>
</DOC>
