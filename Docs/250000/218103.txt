<DOC>
<DOCNO> 218103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/dunya/dun01.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basınına göre Denktaş'ın önerisi 
</HEADLINE>
<TEXT>
   Kıbrıs'ın AB üyeliği iki yıl ertelensin 
   KKTC Cumhurbaşkanı'nın sunduğu belgede, Kıbrıs'ın AB'ye kendisinin de imzasını taşıyan yeni bir anlaşma ile girmesini istediği öne sürüldü 
      LEFKOŞA Milliyet 

   
   KKTC Cumhurbaşkanı Rauf Denktaş'ın, BM Genel Sekreteri'nin Kıbrıs Özel Danışmanı Alvaro De Soto aracılığıyla Rum Yönetimi'ne sunduğu 8 sayfalık belgede yer alan ve Annan Planı'nda değişiklik öngören talepleri, Rum Yönetimi lideri Tasos Papadopulos'u sinirlendirdi. Denktaş'ın taleplerinin New York'ta anlaşmaya varılan müzakere çerçevesi dışında olduğunu söyleyen Papadopulos, Rum basınına göre, belge hakkındaki görüşlerini bildirmesini isteyen De Soto'ya da öfkelendi. 
   Rum Yönetimi, dün yapılan dördüncü görüşmede, talep listesine yazılı yanıt verdi. Rum basını, Denktaş'ın, talepler belgesinde, Kıbrıs'ın resmi Avrupa Birliği AB üyeliğinin iki yıl süreyle geciktirilmesini istediğini yazdı. Rum basınına göre, Denktaş şunları istedi 
   Kıbrıs'ın AB üyeliği askıya alınsın. Ada, Papadopulos tarafından imzalanan protokol temelinde değil, Denktaş'ın da imzalayacağı yeni anlaşma temelinde AB'ye girsin. Onay, 24 AB üyesi tarafından verilsin, üyelik iki yıl sürecek onay prosedüründen sonra gelsin.Rum göçmenlerin Türk idaresi altında geri dönüşü, Annan Planı'nın 65 yaş üzerindekiler için öngördüğü 2 yıl yerine 6 yılda başlasın. Geri dönecek Rumların oranı, yüzde 12 tavan seviyesinde kalsın. Annan Planı dönecek Rum oranını yüzde 21 olarak öngörüyor. Ada'da sürekli ikamet etmekte olan kişiler kalsın.Türk askerleri, Türkiye'nin AB'ye üyeliğinden sonra da Kıbrıs'ta kalsın. Rumların Kuzey'de sahip olacakları mülk yüzde 5'i geçmesin.Çözüm çerçevesinde yapılacak düzenlemeler, garantörlük ve ittifak anlaşmalarını etkilemesin. 
   
   PLANDAN SAPMIYORUZ    Rum Yönetimi lideri Papadopulos'la dün 2.5 saat görüşen KKTC Cumhurbaşkanı Denktaş , iki halk ayrımının kendileri için esas olduğunu söyledi, Türk kurucu devletinden çıkacak senatör ya da h kimlerin, Türk olması gerektiğinin Annan Planı'nda belirtilmesini istedi. "Plandan sapmıyoruz" diyen Denktaş, AB ülkeleri parlamentolarının derogasyonları onaylaması gerektiğini belirtti. 
   
   Talat, Denktaş'tan şik yetçi    KKTC Başbakanı Mehmet Ali Talat, dün düzenlediği basın toplantısında, müzakerelerle ilgili her gün açıklamalarda bulunan KKTC Cumhurbaşkanı Rauf Denktaş'ın Kıbrıs Türk halkında, "umutsuzluğa" yol açtığını iddia etti. Denktaş'ın müzakereleri "kendi görüşleriyle yoğurarak halka aktardığını" söyleyen Talat, "Denktaş'ı dinleyen vatandaş, 'Bizi umutsuzluğa sürüklüyor' diye beni arıyor" dedi. 
   Denktaş'ın tersine müzakerelerin ve sürecin "olumlu" bazı noktalarına da değinen Talat'a göre, AB Komisyonu'nun çağrısıyla 15 Nisan'da toplanacak olan Uluslararası Bağış Konferansı'nda Annan Planı uygulamaya geçtiğinde yer değiştirmek zorunda kalacak Kıbrıslı Türklerin mağduriyetinin giderilmesi için yardım toplanacak. Konferansta, AB, Avrupa Yatırım Bankası, OECD, Dünya Bankası, Avrupa Kalkınma Bankası ve G - 7 ülkeleri ne kadar yardım yapacaklarını açıklayacak. 
   
   
</TEXT>
</DOC>
