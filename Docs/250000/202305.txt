<DOC>
<DOCNO> 202305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sontur09.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Evinin camlarını kıranlara ateş açtı 2 ölü... 
</HEADLINE>
<TEXT>

     Eskişehir'de sarkıntılık iddiasıyla suçlanan kişi, evinin camlarını kırıp küfür eden 4 kişiden ikisini öldürdü, ikisini yaraladı. 
     Seyfettin Turanlı 40 kardeşi Selahattin Turanlı 37 , Mehmet Ataman 23 ve Yılmaz Üstün 28 sarkıntılık iddiasında bulundukları Erol Ö'nün 30 Gündoğdu Mahallesi Keşkülcüler Sokak'taki evine gitti. 
     Ellerinde levye, bıçak ve nacak bulunan 4 kişi, evin camlarını kırıp küfür ederek, Erol Ö'yü dışarı çağırdı. Erol Ö, evinde bulunan otomatik av tüfeğiyle dışarı çıkarak 4 kişiye rast gele ateş etti. 
     Açılan ateş sonucu vücutlarının çeşitle yerlerine isabet eden saçmalarla yaralanan Seyfettin Turanlı, Selahattin Turanlı, Mehmet Ataman ve Yılmaz Üstün, vatandaşların yardımıyla Devlet Hastanesi'ne kaldırıldı. 
     Durumu ağır olan Yılmaz Üstün'ün Devlet Hastanesi'nde, Seyfettin Turanlı'nın da sevk edildiği Osmangazi Üniversitesi Tıp Fakültesi Hastanesi'nde öldüğü belirtildi. 
     Zanlı Erol Ö, olay yerine gelen emniyet güçlerince gözaltına alındı. Olayla ilgili soruşturma sürdürülüyor. 
     
</TEXT>
</DOC>
