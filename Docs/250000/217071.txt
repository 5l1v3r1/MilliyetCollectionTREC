<DOC>
<DOCNO> 217071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/spor/bvol.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Celik bilek Fener 3-2 
</HEADLINE>
<TEXT>

   Sarı - Lacivertli ekip, Voleybol Erkekler Birinci Ligi'nde nefesleri kesen maçta Arçelik'i tie break setinde devirip, üst sıralardaki yerini sağlamlaştırdı. Gökhan, Barış ve Samaras'ın etkili oyunu galibiyeti hazırladı 
      
   Rövanşı aldı 
   VOLEYBOLDA erkekler liginin üst sıralarını yakından ilgilendiren dev mücadelede Fenerbahçe ilk yarıda 3 - 1 yenildiği Arçelik'ten rövanşı aldı. Çekişmenin üst noktaya çıktığı maçta ilk seti Arçelik 25 - 22 kazandı. İkinci ve üçüncü sette Sarı - Lacivertli ekip hücumdaki silahları Gökhan, Barış ve Samaras ile oyuna ağırlığını koyup, 2 - 1 öne geçti. Dördüncü set 25 - 22 Arçelik'in üstünlüğü ile kapanırken, tie break bölümünde rakibinin servisini kıran Fenerbahçe galibiyete uzandı. 
   
   Maçın karnesi 
   RAGIP TEKİN 

   HAKEMLER Suat Carlı, Hikmet Ay 
   FENERBAHÇE Barış 7 , Burak 6 , Milan 6 , Samaras 7 , Gökhan 7 , Uğur 7 , Hasan Libero 7 , Gürsel 5 
   ARÇELİK Ivan 7 , Hakan 7 , Volkan 6 , Orhan 6 , Vladimir 7 , Arslan 7 , Nuri Libero 6 , Hasan 6 , Murat 5 , Kemal 5 
   SETLER 22-25, 25-23, 25-17, 22-25, 15-13 
   
   Turnuva kara teslim    KAR kalınlığının 1 metreyi bulduğu Erzurum'da dün yapılması planlanan Palandöken Kar Voleybolu Turnuvası maçları ikinci kez ertelenmek zorunda kaldı. Geçtiğimiz hafta yapılması düşünülen yarı final ve final maçları tipi nedeniyle yine tehir edildi. Turnuvayı bir türlü yapamadıklarını belirten İl Müdürlüğü yetkilileri, doğa şartlarına yenik düştüklerini söylediler. 
   
   Halkbank dolu dizgin 3-0    Set 39 - 37 bitti 
   VOLEYBOL Erkekler 1. Ligi'nde lider Halkbankası, evinde Rize Fındıklı önünde zorlanmadı ve maçı set vermeden 3 - 0 kazandı. Başkent temsilcisi 25-11, 25-17 ve 25-16'lık setlerle güldü. Günün kritik randevusunda Erdemir, büyük çekişme içinde geçen maçta Ziraat Bankası'nı 3 - 2 mağlup etmeyi başardı. Setler 21-25, 25-20, 39-37, 19-25 ve 15-11 kapandı. SSK ise, Arkas Saint Joseph önünde tutunamadı ve rakibine 3 - 0 25-21, 25-15, 25-15 teslim oldu. 
   
   Kartal güldü 
   İSTANBUL Büyükşehir Belediye'yi ağırlayan Bursa Emniyet salondan 3 - 1 galip ayrıldı. Ev sahibi ekip, setleri 25-23, 18-25, 25-20 ve 25-23 aldı. Beşiktaş, son sıraya demirleyen Balıkesir DSİ deplasmanından mutlu döndü. Siyah - Beyazlılar, 25-20, 31-29 ve 25-20'lik setlerle 3 - 0'lık galibiyeti buldu. Çankaya Belediyesi, Başkent'te Tokat Belediye Plevne karşısında hüsrana uğradı. Konuk takım, 25-15, 25-22 ve 25-27'lik setlerle sonuca gitti. 
   
   
   
</TEXT>
</DOC>
