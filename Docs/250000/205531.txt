<DOC>
<DOCNO> 205531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/spor/spo03.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİ GÖZDE PEPE 
</HEADLINE>
<TEXT>

Galatasaray yabancı transferinde arayışlarını hızlandırdı. Sarı-Kırmızılılar gündemine Portekiz’in Maritimo takımında oynayan 20 yaşındaki savunma oyuncusunu aldı 
     Hedef gençler 
     GALATASARAY transfer çalışmlarını yoğun bir şekilde sürdürürken, yine gözünü genç oyunculara dikti. Sarı - Kırmızılı yöneticilerin, Yugoslav Lalotoviç’den sonra, şimdi de Portekiz’in Maritimo takımında oynayan Brezilyalı Pepe ile gizlice görüştüğü öğrenildi. Teknik Direktör Fatih Terim’in kasetlerini izlediği genç futbolcu için karar aşamasında olduğu iddia edildi. 
     
     Felipe takasta 
     SAĞ kanat için arayışlarını sürdüren Sarı - Kırmızılılar’ın Romanya’ya yöneldiği de belirtildi. Popescu’nun tavsiyesi ile Dinamo Bükreş’in sağ kanat oyuncusu Flavius Stoican için kollar sıvandı. Türkiye’ye geri dönmek istemeyen Felipe’nin de takas ile gönderilme fikrine olumlu bakıldığı dile getirildi. Yönetim, bu futbolcu için gelecek teklifleri beklemeye başladı. 
     
     Pepe kimdir 
     26 Şubat 1983 yılında Brezilya’da doğdu. Asıl adı Kepler Leveran Lima Ferreira olan genç oyuncu ülkesinde ve Portekiz’de Pepe lakabıyla anılıyor. Portekiz’in Maritimo takımında top koşturan Pepe, bu sezon transferin en gözde isimleri arasında yer alıyor. Savunmanın göbeğinde mücadele eden Sambacı’nın hücuma katılıp, gol yollarında da etkili olması artı özellikleri arasında gösteriliyor. 
     
Terim’in gönlünden geçen oldu      Kamp sevinci 
     MİLLİ Takım’ın yoğun programı nedeniyle futbolcularından istediği verimi alamadığını açıklayan Fatih Terim, Ay - Yıldızlılar’ın Dubai kampının ertelenmesiyle rahat bir nefes aldı. Bu gelişme üzerine Sarı-Kırmızılı takımın, 5 Ocak’taki İspanya kampına tam kadro katılması kesinleşti. 
     
     Karma heyecanı 
     HASAN Şaş ve Bülent Korkmaz ile 3 Ocak’ta Dubai’de oynanacak Dünya Karması maçına gidecek olan Terim, iki gün sonra İstanbul’a dönüp, ikinci yarı için hazırlıklara başlayacak. Tüm programını Milli Takım’a göre yapan Galatasaray’ın Milli futbolcuları ise iptal kararını şaşkınlıkla karşıladı. 
     
Hasan’a Arap kancası      DÜNYA Kupası’ndaki performansıyla büyük çıkış yaşayan Hasan Şaş’ı, Birleşik Arap Emirlikleri’nin Al Ain takımının da istediği öğrenildi. Senegal’i çeyrek finale çıkararak bir mucize gerçekleştiren Bruno Metsu’nun çalıştırdığı Arap ekibinin, yüksek bir teklifle Galatasaray’ın kapısını çalacağı iddia edildi. 
     



 SPOR 























</TEXT>
</DOC>
