<DOC>
<DOCNO> 201723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/dunya/dun06.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatemi'den ilginç örnek 
</HEADLINE>
<TEXT>

   İran Cumhurbaşkanı, NTV'ye verdiği demeçte, laikliğin Doğu'ya yaklaştıkça mahiyet değiştirdiğini savundu ve bunu, iki kızı da ABD'de okuyan Erdoğan'ın durumunu çağrıştıran bir örnekle anlattı 
      HABER MERKEZİ 

   
   İran Cumhurbaşkanı Muhammed Hatemi, laikliğin Doğu'ya yaklaştıkça "mahiyet değiştirdiğini" savunurken, iki kızı da ABD'de okuyan Başbakan Erdoğan'ın durumunu çağrıştıran bir örnek verdi. Hatemi, "Müslüman bir ülkenin lideri, dinini daha özgürce yaşayabilmesi için kızını ABD'ye gönderdiğini söylüyor" dedi. 
   Yabancı basına ikinci demecini, Cenevre'de NTV muhabiri Belkıs Kılıçkaya'ya veren Hatemi, İstanbul'daki terör saldırılarını kınadıklarını, Cumhurbaşkanı Sezer'i arayarak başsağlığı dilediğini söyledi. "Terörizm, herkes için, her yerde nefret vericidir ve eğer bazı kişiler İslam adına bu işi yaparsa iki kez suç işlemiş olur" diyen Hatemi, şöyle konuştu 
   
   'İslam adıyla cinayet' 
   "Birincisi masum insanların canına kıyma, ikincisi İslamın adıyla cinayet işleme. İslam adıyla bu cinayeti işleyen kişileri daha fazla mahk m etmemiz gerek. Bunlar İslamın yüzünü çirkinleştiriyor. 
   İslamla terör arasında kesinlikle bağlantı olmadığını belirten Hatemi, "İngiltere veya İspanya'nın Bask bölgesindeki terör olaylarıyla Hıristiyanlık arasında ne kadar bağlantı varsa, Müslüman teröristlerle İslam arasında da o kadar bağlantı var" diye konuştu. Hatemi, şu ifadeleri kullandı "Taliban İslamı ile demokrasi ve özgürlük isteyen İslam arasında fark olması gerekir. Kadın haklarını kısan ve toplumun ilerlemesine sınır koyan İslam, bence yoldan çıkmış bir İslamdır. 
   
   'Zorbalık değil' 
   Birçok gelişmiş ülkede erkek, insanlığın simgesi olarak görülüyor ve kadınlara değer verildiğini göstermek adına kadınların da erkek gibi olması isteniyor. Buna karşılık İslam kadını kadın, erkeği de erkek gibi bir insan olarak önemseyip, her ikisinin de özgürlüğünü koruyor. Bizim bahsettiğimiz İslam bu İslamdır. Eğer devrim sadece kaba kuvveti ve zorbalığı getiriyorsa, bizim devrimimiz bu İslamı istemiyor." 
   Hatemi, "İslam ve demokrasi uyuşur kavramlar mıdır Laikliğin İslamda yeri var mı" sorusuna şu yanıtı verdi 
   "Kesinlikle. Bence İslam demokrasiyle uyumlu olabilir. Demokrasi bir yoldur ve yönetimin halkın oylarına dayanmasıdır. Müslüman olunabilir ve İslami değerlere inanılabilir. Ancak iktidar olanlar halkın istekleri doğrultusunda hareket etmek zorundadır. Laisizm, dinin ve dini değerlerin kamu alanına girmemesi gerektiğini söylüyor. Batı da, laiklik dine karşı olma anlamına gelmiyor. Toplum dinden yana olabilir ve dini değerleri olabilir, aynı zamanda laik de olabilir. Maalesef Batı değerleri Doğu'ya geldiğinde mahiyeti ya da kimliği değişiyor. Yani dine bağlı olmamak, dinle mücadeleye dönüşüyor. Müslüman bir ülkenin lideri, dinini daha özgürce yaşayabilmesi için kızını ABD'ye gönderdiğini söylüyor. Bu durumda laiklik dine karşı olmasa bile, bizim ülkelerimizde böyle anlaşılmıyor. Bence din ve demokrasi birbiriyle uyumludur." 
   
   
   
</TEXT>
</DOC>
