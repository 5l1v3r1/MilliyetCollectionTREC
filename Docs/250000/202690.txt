<DOC>
<DOCNO> 202690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun18.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alec Baldwin, hayvan hakları için Vatikan'dan yardım istedi 
</HEADLINE>
<TEXT>

     Amerikalı ünlü aktör Alec Baldwin'in, hayvanlara karşı uygulanan ''eziyetleri'' kınaması yönünde Papa 2. Jean Paul'e nüfuzunu kullanması için mektup yazdığı bildirildi. 
     Amerikan Hayvan Hakları Koruma Örgütü'nden PETA yapılan açıklamaya göre, PETA adına hareket ettiğini belirten 45 yaşındaki Baldwin yazdığı mektupta, Katolik öğretisinin insanlara, hayvanlara saygılı davranmalarını öğütlediğini hatırlatarak, Papa'ya, hayvanlara karşı endüstriyel yetiştirme çiftliklerinde uygulanan işkenceleri kınaması çağrısında bulundu. 
     Baldwin mektubunda, ''Bu yetiştirme çiftliklerinde, para ve zamandan tasarruf etmek amacıyla daracık alanlarda hayvanlardan mümkün olduğunca çok et, süt ve yumurta elde etmeye çalışılmakta, böylece bu öğreti ihlal edilmektedir'' ifadesini kullandı. 
     
</TEXT>
</DOC>
