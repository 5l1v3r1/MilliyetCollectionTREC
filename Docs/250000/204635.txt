<DOC>
<DOCNO> 204635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo23.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Bayram ve Mustafa'yı da gönderiyor 
</HEADLINE>
<TEXT>

     Trabzonspor Teknik Direktörü Turgay Semercioğlu'nun, 3 oyuncuyu bordo-mavili takımdan gönderilmesi doğrultusunda yönetim kuruluna rapor verdiği öğrenildi. 
     Alınan bilgiye göre, sözleşmesi karşılıklı olarak feshedilen ve bonservisi kendisine verilen Senegal asıllı Fransız oyuncu Oumar'ın yanısıra Bayram ve Mustafa Yalçınkaya'nın gönderilmesi yönünde teknik direktör Turgay Semercioğlu, bordo-mavili kulübün yönetimine rapor verdi. 
     Sezon öncesinde Malatyaspor'dan alınan Beşiktaş'ın eski oyuncusu Bayram'ın sakatlığının çok ciddi olduğu ve ilk yarıda hiç forma giyemeyen futbolcunun bu nedenle gönderileceği öğrenildi. 
     Mustafa Yalçınkaya'nın ise teknik direktör Samet Aybaba döneminde çok forma şansı bulduğu, ancak bunu iyi değerlendirememesi nedeniyle kadroda düşünülmediği bildirildi. 
     Öte yandan Van De Paar'ın ise sakatlığı nedeniyle ilk yarıda yararlı olamadığı ancak bu futbolcunun durumunun belirsiz olduğu da kaydedildi. 
     
</TEXT>
</DOC>
