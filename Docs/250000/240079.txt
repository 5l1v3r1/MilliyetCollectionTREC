<DOC>
<DOCNO> 240079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo50.html </URL>
<DATE> 2004/05/14/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Fenerbahçe finali kötü yaptı 4 - 2 maç sonucu 
</HEADLINE>
<TEXT>

     Birinci Süper Futbol Ligi'nin 2003-04 sezonu şampiyonu Fenerbahçe, son maçında Malatyaspor'a 4-2 yenildi... 
     
     İlk Yarı 

     4. dakikada soldan kullanılan korner atışında Volkan topu kontrol edemedi. Savunmanın uzaklaştırmak istediği meşin yuvarlağı ceza alanı içinde Fazlı kafayla kale alanına gönderdi. İlyas, buradan kafa vuruşuyla topu filelere göndererek, takımını 1-0 öne geçirdi. 
     7. dakikada Van Hooijdonk'un sol çaprazdan kullandığı serbest atışta, kale alanı içinde Tomas kafayı vurdu, top üstten auta gitti. 
     13. dakikada ceza alanı dışından Mithat'ın sert şutunda kaleci Volkan'ı geçen top, önce üst direğe, sonra gol çizgisine çarparak dışarı çıktı. Kaleci Volkan topu kontrol etti. 
     25. dakikada ceza alanı dışından serbest atış kullanan Van Hooijdonk'un vuruşunda, top az farkla yandan auta gitti. 
     33. dakikada Mithat'ın sağdan ortasında, ceza alanı içinde Atilla topa kafayı vurdu. Meşin yuvarlak yandan auta çıktı. 
     35. dakikada Mithat'ın orta sahadan attığı uzun pasta savunmanın arkasında topla buluşan Atilla, kaleciyle karşı karşıya kaldığı pozisyonda, yerden bir vuruşla kaleci Volkan'ın yanından meşin yuvarlağı ağlara gönderdi ve farkı 2'ye çıkardı 0-2. 
     40. dakikada Van Hooijdonk'un yaklaşık 30 metreden kullandığı serbest vuruşta, kaleci Milosevski son anda topu parmaklarıyla üstten kornere çeldi. 
     44. dakikada Serhat'ın soldan kullandığı korner atışında, kale alanında topa iyi yükselen Luciano, kafayla topu filelere gönderdi 1-2. 
     Maçın ilk yarısı, Malatyaspor'un 2-1 üstünlüğüyle sona erdi. 
     
     İkinci Yarı 

     53. dakikada Tuncay'ın ceza alanı dışından sert şutunda top az farkla yandan auta gitti. 
     61. dakikada Tomas'ın soldan ortasında, ceza alanı içinde Nobre kafa vuruşunu yaptı, top yandan auta çıktı. 
     63. dakikada Van Hooijdonk'un ceza yayı önünden sert şutunda, top yandan auta gitti. 
     73. dakikada İlyas'ın ara pasında, ceza alanında kaleciyle karşı karşıya kalan Celaleddin şutunu attı. Meşin yuvarlak ileri çıkan Volkan'dan döndü. 
     74. dakikada Mithat'ın ceza alanı dışından yerden vuruşunda, kaleci Volkan uzanarak son anda topu yandan kornere çeldi. 
     78. dakikada ceza alanı içinde Fazlı, Ali tarafından düşürülünce, hakem Bülent Demirlek penaltı noktasını gösterdi. Atilla topu filelere göndererek kendisinin 2., takımının 3. golünü attı 1-3. 
     90. dakikada orta alandan atılan derinlemesine pasta topu ceza alanı çizgisi üzerinde kontrol eden Malatyasporlu Mehmet Öncan, dönerek iki futbolcudan sıyrıldı, şutunda top filelere gitti 1-4. 
     Maçın son anlarında Serkan Özsoy ceza alanı içinde Nobre'yi düşürünce, hakem penaltı noktasını gösterdi. Atışı kullanan Van Hooijdonk, topu filelere gönderdi skoru 2-4'e getirdi.Bu maçın skoru oldu ve Fenerbahçe,Malatyaspor'a 4-2 yenildi. 
     
     Künye 

     Stat Fenerbahçe Şükrü Saracoğlu Hakemler Bülent Demirlek xx, Neslihan Bayraktar xx, Hakan Yavuz xx Fenerbahçe Volkan x, Selçuk xx, Luciano xx, Tomas xx, Ali xx, Serhat x, Ümit x, Aurelio x Dk. 58 Rebrov x , Tuncay x, Van Hooijdonk x, Nobre xx Malatyaspor Milosevski xx, Serkan Bensol xx, Serkan Özsoy xx, Mert xx, Celaleddin xx, Mkalele xx, İlyas xxx, Mithat xxx Dk. 90 Ümit , Pachola x Dk. 40 İnanç xx , Atilla xxx, Fazlı xx Dk. 84 Mehmet Öncan x 
     Goller Dk. 4 İlyas, Dk. 35 ve 78 penaltıdan Atilla, Dk. 44 Luciano, Dk. 90 Mehmet Öncan, Dk. 90 Van Hooijdonk Penaltıdan 
     Sarı kartlar Dk. 45 Ali Fenerbahçe , Dk. 69 Celaleddin, Dk. 87 Milosevski Malatyaspor 
     
</TEXT>
</DOC>
