<DOC>
<DOCNO> 228390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/yazar/tamer.html </URL>
<DATE> 2004/04/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kara paranız, Milli Piyango ile aklanır 
</HEADLINE>
<TEXT>

   
   Sabah gazeteleri karıştırırken ilk dikkatimi çeken, İstanbul Büyükşehir Belediyesi yeni başkanı Kadir Topbaş'ın şu sözleri oldu "İş yapmak için göreve geldim. Görev süresince kesinlikle açılışlara ve davetlere katılmayacağım." 
   Beyoğlu Belediye Başkanı olduğu dönemde değişik çevrelerden tam not alan Topbaş'ın bu sözlerini ciddiye alıyorum. Radikal'deki haberi kesip odamın duvarına astım. Umarım iş alemi son dönemde pek moda olan "sosyal sorumluluk projeleri" v.s. diye ısrar edip, Topbaş'ı baştan çıkartmaz 
   Ayrıca Tayyip Erdoğan başbakan oldu ama, belediye başkanlığını yarım bırakarak hapse girmek zorunda kaldığı için, kafasının bir yerinde h l İstanbul'la ilgili büyük projeler var. Umarım Topbaş'ın bıraktığı boşluğu doldurup, İstanbul Belediyesi'nin PR faaliyetlerini bizzat yürütmeyi düşünmüyordur. 
   
   Piyango ne işe yarar 
   İlgimi çeken bir diğer haber Zaman'dan Hani Milli Piyango'dan büyük ikramiyeyi kazananlar zaman zaman bir türlü ortaya çıkmazlar ya... Hatta hiç unutmuyorum bir keresinde ikramiyeyi kazanan garibanın biri, ilk gün elinde biletiyle sevinç içinde TV ekranlarında arzı endam etmiş, sonra birdenbire sırra kadem basmıştı. Günler sonra "o bilet başkasına aitmiş" dendi. 
   Çoğumuz gibi ben de bu tür durumlarda "talihlilerin" ya biletlerini çaldırdıkları, ya mali sıkıntıdaki eş - dostun para istemesinden çekindikleri, ya da medyada görülerek değişik çevrelerin hedefi olmaktan çekindikleri için ortaya çıkmadıklarını zannederdim. Meğer çok farklı bir neden daha varmış 
   
   Kara paranız aklanır 
   Zaman'daki habere göre Milli Piyango ve şans oyunlarında kazananlara ulaşıp bileti kuponu satın almak, kara para aklamanın en gözde yöntemlerinden biri. Bu durumda piyango bileti sahibinin başına da talih kuşu 2 kez konmuş oluyor Etik olarak hazmı epey zor olsa da, herhalde bileti karşısındakine hediye etmiyordur. 
   Bu arada kara para aklamanın tam 180 yolu varmış. Bilet kupon satın almanın yanı sıra diğer bazıları şöyle Özelleştirme ihalelerine girmek, plaj hizmeti vermek, birkaç dakikada paravan şirket kurmak, şirketin sermaye artırımına gitmesi, değerli madenler almak, pahalı yat - gemi - araba almak, tarihi eser - sanat eseri almak. Kara para aklamak üzere özelleştirme ihalelerine girilmesi, zaten 90'lı yıllar Türkiyesi'nden tanışık olduğumuz bir pratik 
   
   Oteller cep'e karşı 
   Dünkü gazetelerden bir diğer ilginç habere göre cep telefonunun yaygınlaşması, kablolu telefon kullanımından da gelir sağlayan otellerin aleyhine olmuş. Maliyetinin 10 - 15 katı fiyatla müşterilerine fatura ettikleri bir gelir kaleminden yoksun kalmışlar Pek üzüldüğümü söyleyemeyeceğim. Ayrıca yurt dışında cep telefonuyla konuştuğunda h l anormal yüksek faturalar ödemek zorunda olan biz Türk tüketicileri için, bu durum pek geçerli de değil. Ancak otel müşterisi cep telefonu sahipleri de, Türklerden ibaret değil 
   Siemens Kurumsal Şebekeler Satış Direktörü Stefan Hierlich, "Değişik ülkelerden pek çok otel sahibi, müşterilerinin cep telefonu yerine kablolu telefon kullanması için, bizden daha fonksiyonlu ve insanların ilgisini çekebilecek yeni bir ürün geliştirmemizi istiyor" demiş. Bakalım Siemens'in bu amaçla geliştirdiği mesaj çekebilme özellikli IP tabanlı telefon santrali, otellere kaybettikleri müşterilerini yeniden kazandırabilecek cazibede bir "oyuncak" olabilecek mi 
   
   8'i kadın 8'i erkek 
   Yazımı, bizim Milliyet'te imrenerek okuduğum bir haberle noktalamak istiyorum İspanya'da, El Kaide'nin kanlı terörü sonrasında ani bir atak yaparak iktidara gelen Sosyalist İşçi Partisi'nin PSOE Başkanı Jose Luis Rodriguez Zapatero'nun yeni kabinesinde, kadın ve erkek bakanların sayısı eşitmiş. 8'e 8. Herhangi bir Avrupa ülkesinde daha önce kadın - erkek bakan sayısı eşit oldu mu, hatırlamıyorum. İmrenenlerin sayısı hayli kabarık olmalı, ama onlar "Darısı başımıza" diyordur, ben görünür gelecek için böyle bir temennide bile bulunamıyorum. 
   
      
   
</TEXT>
</DOC>
