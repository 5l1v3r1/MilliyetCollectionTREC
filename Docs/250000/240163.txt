<DOC>
<DOCNO> 240163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/ekonomi/eko15.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre faiz gelirini 2005'te vergilendirmeye başlıyor 
</HEADLINE>
<TEXT>


FRANKFURT Milliyet 

Avrupa'nın banka metropolü İsviçre, AB'nin baskısına dayanamadı. İsviçre, 2005'ten itibaren faiz gelirlerini vergilendirmeyi kabul etti. Avrupa Birliği AB ve İsviçre aylardır süren görüşmeler sonunda faiz gelirlerinin vergilendirilmesi konusunda uzlaşmaya vardı. Faiz gelirlerinden alınan vergi nedeniyle sıcak paranın AB dışına çıkmasını engelleme peşinde olan Birlik'in isteğine direnen İsviçre, banka sırlarının açıklanmaması karşılığında faiz gelirlerini vergilendirmeyi kabul etti. Faiz vergisi karşılığı AB de İsviçre'ye bazı haklar tanıdı. Birlik, İsviçre'yi Schengen Anlaşması'ndan doğan bazı haklardan yararlandıracak ve gümrük duvarını da kaldıracak. 19 Mayıs'ta biraraya gelecek olan AB ile İsviçre, varılan uzlaşmanın altına imza atacak. 


</TEXT>
</DOC>
