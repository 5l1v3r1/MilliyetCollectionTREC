<DOC>
<DOCNO> 214596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur51.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da zinciri olmayan araçların trafiğe çıkması yasaklandı 
</HEADLINE>
<TEXT>

     İstanbul'da kötü hava koşullarına karşı, yarın sabahtan itibaren araçlarda zincir bulunup bulunmadığı kontrol edilerek, bulundurmayanlar hakkında cezai işlem uygulanacak. 
     İstanbul Valiliği Afet Yönetim Merkezi'nden yapılan yazılı açıklamada, olumsuz hava şartlarına karşı Valilikçe alınacak tedbirlerin dün kamuoyuna duyurulduğu hatırlatıldı. 
     Bu tedbirler kapsamında, sürücülerin kış mevsimi şartlarında zincir bulundurmalarının yasal bir zorunluluk olduğuna işaret edilen açıklamada, şöyle denildi 
     ''12 Şubat Perşembe günü sabahtan itibaren, yoğunluklu olarak polis ve jandarma bölgesinde trafik ekiplerimizce araçlarda zincir bulunup bulunmadığı kontrol edilecek, bagajlarında zincir bulundurmayan sürücüler hakkında cezai işlem uygulanarak, trafikten men edilmeleri sağlanacaktır. Ayrıca kar yağışından itibaren zincir takılmayan araçların trafikte seyrine izin verilmeyecektir.'' 
     
</TEXT>
</DOC>
