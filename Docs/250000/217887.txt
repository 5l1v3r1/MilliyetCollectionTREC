<DOC>
<DOCNO> 217887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/spor/spo04.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon paraya sıkıştı 
</HEADLINE>
<TEXT>

   Bordo-Mavili kulüp, geçen ay yaptığı ödemelerin ardından, transfer taksitleri için kaynak sıkıntısı çekmeye başladı. Başkan bu nedenle, İstanbul'a gitti 
   
   "Alacağımız var" 
   YÖNETİM Kurulu, futbolculara geçen ay 1 trilyon 600 milyar dağıttıktan sonra paraya sıkıştı. Bordo - Mavili yöneticiler, şubat ve mart ayı içinde ödeme bekleyen diğer futbolcularının transfer taksitleri için kaynak arayışına girdi. Mali Sayman Yüksel Şimşek, naklen yayın kuruluşundan, ocak ayı başından mayıs ayı sonuna kadar 1 trilyon 650 milyar lira alacakları olduğunu hatırlattı, "Şu anda ocak ayı çekine bile razıyız" dedi. 
   
   Oyuncular istiyor 
   BORDO - Mavili kulübün Başkanı Atay Aktuğ da yönetimden, parasal projelerin hızlandırılmasını istediği bildirildi. Başkan Aktuğ'un, yayıncı TV kuruluşundan çeklerin ödeme koşullarını görüşmek üzeri önceki akşam İstanbul'a gittiği ifade edildi. Bu arada Trabzonsporlu futbolculardan başta yabancılar Augustine, D'Haene ve Yattara olmak üzere tüm oyuncuların Yönetim Kurulu'ndan acil olarak para talebinde bulunduğu öğrenildi. 
   
      Doğan uyardı    TEKNİK Direktör Ziya Doğan, futbolcularını, Samsun'u hafife almamaları konusunda uyardı. Doğan ayrıca, 3'er sarı kartı bulunan Fatih, Hasan Üçüncü, Hüseyin ve Tolga'yı da,Beşiktaş karşılaşmasını hatırlatarak uyardı. Tecrübeli hoca, "Samsunspor çok değişti. İçeride her takıma baskı kuruyorlar. Tempoyu yükseltip hataya zorluyorlar. Çok tecrübeli oyuncuları da var. Topu rakipten çok daha iyi kullanmalıyız" dedi. 
   
   Maxim'in mesajı    BEYAZ Rus Milli Takımı'nda oynadığı 2 maçta 5 gol atan Maxim, Trabzonspor'da forma beklediğini söyledi. Tecrübeli oyuncu şöyle konuştu "Benimle ilgili bir karar verilmişse ve nedenini anlayabiliyorsam sorun yapmam. Maçlarda istenileni yaptığımı düşünüyorum. Yedek kalmak da sorun değil, sezon sonu kalıp gitmek de. Antrenörümle konuşup, niye oynamıyorum, demedim. Sabırlıyım ve şu anda işimi yapıyorum." 
   
   
</TEXT>
</DOC>
