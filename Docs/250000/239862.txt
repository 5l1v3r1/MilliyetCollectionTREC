<DOC>
<DOCNO> 239862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/guncel/gun90.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tarkan, ne diyorsun 

Nazan Öncel, genel kanı, güzel bir albüm yapmış. Çıkış parçasının içine de, biraz Tarkan serpiştirmiş. Güzel güzel dans ediyor, buzdolabından yeni çıkmış çıkmış kolonya ferahlığı serpiyor yüzlere. Her şey güzel, her şey tamam da, yahu Takan ne diyor orda Defalarca dinledik, anlamaya çalıştık. Her seferinde başka bir şey çıktı. Sonuçlar aşağıda. Bizden bu kadar, anlayan beri gelsin .. 
1 2 şarkı verdi diye nasıl da oynattı bizi klipinde ya, buralar dar gelir artık sana Tarkan. Karşılıksız selam alınan bir ülkeye kaçmalı... 
2 Beceremiyorum diyorum, ısrarla rap söyletmeye çalışıyorlar. Kendi şarkımda da becerememiştim zaten, sonuç rezaletti. Hem Azra'yı da kaptırttılar Musti'ye. Bakayım kovacak kimse kalmış mı 
3 Serdar, Serdaaar... Biraz orijinal ol be güzelim. Karma'ya karşı Çakra yapmışın. İstersen tokuşturalım, iyi olan kazansın .. 
4 Ümit Davala ile düet mi Hah hah, çok hoşsunuz valla. Ne, albüm İngilizce mi olacak Dur dur, bi dakka, şşşt bi dakka, alo, alo .. 
5 Hello Eminem Are you giving private lesson at home Hello Afrika tell me how you're doin 

Beşiktaş faciaları Top5 

1 03-04 sezonu'nun ilk yarısını en yakın rakibin 8 puan önünde kapayıp, ikinci yarı 7 yenilgi alarak şampiyonlar Ligi'ne bile katılamamak... 
2 98-99 sezonunda Kupa Galipleri Kupası ikinci turunda 1-0'lık ilk maçın rövanşında Valerenga karşısında ilk yarıyı 3-0 önde kapatıp, ikinci yarı 3 gol yemek, berabere kalarak elenmek... 
3 74-75 sezonunda evinde 2-0 mağlup ettiği Steagul Rosu takımı karşısında rövanş maçını 86. dakikaya kadar 0-0 götürmek, son 4 dakikada 3 gol yiyerek elenmek... 
4 00-01 sezonunda Şampiyonlar Ligi'nde deplasmanda oynadığı toplam 3 grup maçında 15 gol yemek... 
5 Pascal Nouma'yı satmak... 

Yer mi 

1 Hapisteki eski DEP'lileri ziyarete gelen Alman Parlamenterler ve Abdullah Öcalan'ı bayram-seyran demeden ziyaret eden Avrupalı İnsan Hakları örgütleri Irak'taki esirleri ve Saddam Hüseyin'i de ziyaret edecekler mi 
2 Sınır Tanımayan Gazeteciler Örgütü Oscar töreninde ve kitaplarında Bush yönetimine sıkı muhalefet eden Michael Moore'un yeni filmini dağıtmayan ve baskı uygulayan ABD'lilerin resimlerini de Paris metrolarında yerlere çizdirecek mi 
3 Yıllardır imajımızı rezil eden Gece Yarısı Ekspresi'nin yönetmeni Alan Parker, işkencenin en rezil örneklerinin verildiği Irak'la ilgili bir film çekmeyi düşünmekte mi 

Genelde yakın çevrem çok geveze olduğumdan yakınır... 
Charlie Chaplin 

Gayri Tabii Kutlama 
"Anneler gününüzü inanılmaz kutluyorum" 

</TEXT>
</DOC>
