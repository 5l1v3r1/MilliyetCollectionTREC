<DOC>
<DOCNO> 230016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur23.html </URL>
<DATE> 2004/04/09/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Başkentin içme suyu temiz çıktı... 
</HEADLINE>
<TEXT>

     ASKİ laboratuvarlarında yapılan kimyasal ve bakteriyolojik su analizlerinde, başkentin içme suyu temiz ve sağlıklı çıktı. 
     ASKİ Genel Müdürlüğü'nde yapılan yazılı açıklamada, Ankara içme suyu şebekesinin çeşitli noktalarından alınan su numunelerinin, ASKİ Genel Müdürlüğü ve Ankara İl Sağlık Müdürlüğü'nce ortaklaşa yürütülen çalışma kapsamında incelendiği bildirildi. 
     605 sabit odak nokta ile İvedik, Bayındır ve Pursaklar arıtma tesisleri çıkışından alınan su numunelerinde yapılan 275 kimyasal, 597 bakteriyolojik kontrol sonucunda, Ankara'nın içme suyunun sağlıklı olduğu belirlendi. 
     Açıklamada, ASKİ Genel Müdürlüğü Arıtma Tesisleri Daire Başkanlığı'na bağlı Su Kalite Kontrol Şube Müdürlüğü laboratuvarlarında yapılan analizlerin Türk Standartları, Avrupa Birliği Standartları EEC ve Dünya Sağlık Örgütü WHO standartlarına uygun olduğu ifade edildi. 

     
</TEXT>
</DOC>
