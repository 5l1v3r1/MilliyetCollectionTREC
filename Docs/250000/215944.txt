<DOC>
<DOCNO> 215944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sondun10.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en sevimli hayvanı Akdeniz Foku 
</HEADLINE>
<TEXT>

     Dünya Yaban Hayatını Koruma Fonu'nun World Wildlife Fund düzenlediği dünyanın en sevimli hayvanları yarışmasının Avrupa oylamasında, Akdeniz foku birinci oldu. 
     Akdeniz foku, Avrupa kıtası için yapılan oylamada, oyların yüzde 47'sini topladı. Akdeniz fokunu yüzde 43 ile vaşak, yüzde 9'luk oy oranıyla denizatı izledi. 
     Soyu tükenme tehlikesiyle karşı karşıya bulunan Akdeniz fokunun korunması için Türkiye'de de büyük çaba harcanıyor. 
     Akdeniz fokları Türkiye'de, Gökçeada, Bozcaada, Baba Burnu, Foça, Karaburun, Mordoğan, Çeşme, Alaçatı, Kuşadası, Bodrum, Gökova, Datça, Bozburun, Göcek ve Fethiye çevrelerinde yaşıyor. 
     Bu kesimlerdeki fok barınakları uluslararası kuruluşlar tarafından tescil edilerek, pilot bölge ilan edildi. 
     
     ''BİR AKDENİZ FOKU EVLAT EDİNİN'' 
     Yok olma tehlikesiyle karşı karşıya olan Akdeniz foku türünün devamını sağlamak için kamuoyu desteği sağlamak amacıyla Türkiye'de başlatılan ''Bir Akdeniz Foku Evlat Edinin'' kampanyası büyük ilgi görüyor. 
     
     ASYA OYLAMASI 
     Avrupa hayvanları için oylamanın sonuçlanmasından sonra, Asya'nın en sevimli hayvanı için oy verme süresi başladı. 
     Asya'nın en güzel hayvanı olmak için dev panda, kaplan ve şahin-gagalı deniz kaplumbağası yarışıyor. 
     Kaplanlar Hindistan, Çin ve Rusya'da deniz kaplumbağaları okyanuslarda dev pandalar ise sadece Çin'in güneybatısında yaşıyor. 
     
</TEXT>
</DOC>
