<DOC>
<DOCNO> 222996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/spor/spo09.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavuz'dan gönderme 
</HEADLINE>
<TEXT>

      
   Tatlı'yı uyardı 
   SÜPER Lig hakemleri aylık semineri dün İzmir'de yapılırken, MHK Başkanı Bülent Yavuz ilginç tespitlerde bulundu. Yavuz, hakemlikte eğitimin bitmeyeceğini belirterek, "Serdar Tatlı kaç yıllık hakem, bu hafta koridorda konuşmamayı öğrendi" dedi. Başkan böylece, Beşiktaş - Elazığ maçının devre arasında, Güvenç Kurtar'a "İkinci golünüz ofsayttı" diyen Tatlı'ya göndermede bulundu. Yavuz, Cem Papila'yı da, Fenerbahçe-Bursa maçında Kemal'e gösterdiği kart nedeniyle kutladı. 
   
   Cooper'ı geçtiler 
   BÜLENT Yavuz, hakemleri gençleştirerek, yabancı dil bilenleri seçtiklerini de hatırlattı. MHK Başkanı, "Bize düşen artık UEFA'yı beklemek. Aslında uluslararası maçı yönetmek daha kolay. Basının etkisi yok, 'Aman bizi yakarlar' baskısı yok" diye konuştu. Yavuz, cooper testinde başarı sağlayan hakemleri faul kararlarında standartı yakalamaları konusunda uyarırken, salonda yer alan bazı hakemlerin esnemesine kızdı. 
   
   
</TEXT>
</DOC>
