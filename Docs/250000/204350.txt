<DOC>
<DOCNO> 204350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sondun08.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta Türk Büyükelçiliği'ne roketatar mermisi .. 
</HEADLINE>
<TEXT>

     Saldırılarla sarsılan Bağdat'ta, Türk büyükelçiliğine bir roketatar mermisi isabet etti. İsabet eden merminin Büyükelçilik duvarında 30 santimlik bir delik açtığı belirtildi. 
     Türk Büyükelçilği'nin roketatar saldırısının hedefi olup olmadığı ise kesinleşmedi. 
     Irak polisi ise Veziriye semtindeki Türk büyükelçiliğine 200 metre mesafede bulunan bir patlayıcı maddenin imha edildiğini açıkladı. AFP muhabiri, bölgenin kontrol altına alındığını belirtti. 
     Bu arada, Bağdat'taki İran büyükelçiliği binasının önündeki beton bloklardan birine bir füzenin isabet ettiği, Almanya büyükelçiliğinin birkaç metre yakınında bulunan bir eve de havan topu mermisinin düştüğü kaydedildi. 
     
</TEXT>
</DOC>
