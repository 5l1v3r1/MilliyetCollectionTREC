<DOC>
<DOCNO> 200356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sondun15.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Başbakanı Kurey İsrail'le ateşkes istiyoruz 
</HEADLINE>
<TEXT>

     Filistin Başbakanı Ahmet Kurey, İsrail'le ateşkes istediklerini bildirdi. 
     Kahire'de bugün Mısır Devlet Başkanı Hüsnü Mübarek'le görüştükten sonra gazetecilerle konuşan Kurey, ''Filistin özerk yönetimi olarak, Filistin halkına ve Filistin topraklarına yönelik her türlü saldırının durdurulması karşılığında İsrail hükümetiyle ateşkes yapmak istiyoruz. Tekyanlı ya da karşılıksız ateşkes olmaz'' dedi. 
     Kurey, Kahire'de devam etmekte olan diyaloğun da ileri adım olmasını diledi. 
     Filistin Başbakanı, bu akşam sona ermesi beklenen Filistinliler arasındaki diyalogun son bölümüne katılacak. Filistinli grupların, İsrail'i hedef alan intihar saldırılarının durdurulması konusunda anlaşmaları bekleniyor. 
     
</TEXT>
</DOC>
