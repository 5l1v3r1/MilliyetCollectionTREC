<DOC>
<DOCNO> 235102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/siyaset/siy06.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Denktaş'a saygım sonsuz' 
</HEADLINE>
<TEXT>


ANKARA Milliyet 


Referandum sonrasında hükümetin KKTC'deki muhatabının kim olacağı tartışmaları sürerken, Başbakan Recep Tayyip Erdoğan, "KKTC Cumhurbaşkanı Rauf Denktaş'a duyduğum sevgim ve saygım devam edecek. KKTC ile el ele yürüyeceğiz, bunun başka çıkışı yok" dedi. Erdoğan, AB Genel İşler Konseyi'nin Kıbrıs'taki ambargonun kaldırılması yönündeki kararlı tavrını hatırlatması üzerine şöyle konuştu "Bundan sonraki süreçte, AB, ABD ve BM'nin, bu sürece yönelik üzerlerine düşeni yapacaklarına inanıyorum." 
Erdoğan, "Denktaş'la ilişkiler eskiye nazaran daha mı farklı olacak " sorusunu da, "Aramızda kavga, gürültü yok" diyerek, şöyle yanıtladı "Sayın Denktaş'ın yorumu, yaklaşımı o türdü, bizimki bu türdü. Bunların hepsinde 'hayır vardır' diyorum. Bu anlayıştan bakıyorum. Benim saygım, sevgim yine aynen devam edecektir." 



</TEXT>
</DOC>
