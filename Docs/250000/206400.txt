<DOC>
<DOCNO> 206400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sonspo15.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ, Ali Eren'den vazgeçti 
</HEADLINE>
<TEXT>

     Elazığspor Kulübü Başkanı Baki Aydın, Çaykur Rizespor'dan transfer etmeyi düşündükleri Ali Eren'den vazgeçtiklerini söyledi. 
     Aydın, Ali Eren ile yaptıkları görüşmede para konusunda anlaşamadıklarını ifade ederek, futbolcu ve kulübün kendilerinden toplam 400 milyar lira istediğini bildirdi. 
     Elazığspor'un bir dönem için bu kadar büyük para veremeyeceğini kaydeden Aydın, şöyle dedi 
     ''Ali Eren ile yaptığımız görüşmede para konusunda anlaşamadık. Futbolcu ve kulübü bizden 400 milyar lira istedi. Bu oyuncuyu teknik direktörümüz Güvenç Kurtar çok istiyordu. Ancak olmadı, Ali Eren'den vazgeçtik. Kulübün ekonomik durumu belli. Takımın Belek kampı sürüyor. Bazı yabancı futbolcular bu kampa katılacak ve onları deneyeceğiz. İyi bir kamp dönemi geçiriyoruz. Takım ikinci yarıda çok daha iyi olacak.'' Elazığsporlu taraftarların, ikinci yarıda çok mutlu olacağını kaydeden Aydın, tüm spor kamuoyunun ve taraftarın kendilerine güvenmelerini istediklerini sözlerine ekledi. 
     
</TEXT>
</DOC>
