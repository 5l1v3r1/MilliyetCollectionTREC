<DOC>
<DOCNO> 229341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonsiy17.html </URL>
<DATE> 2004/04/07/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Adana'da belediye meclis üyelerine saldırı... 
</HEADLINE>
<TEXT>

     Adana'nın merkez Yüreğir İlçesinde Belediyesi Meclis üyesi 2 kişi, meclis toplantısı çıkışında henüz kimliği belirlenemeyen 3 kişi tarafından dövüldü. 
     Emniyet Müdürlüğü yetkililerinden alınan bilgiye göre, Yüreğir Belediye Toplantı Salonu'nda gerçekleştirilen yeni dönem ilk meclis toplantısının ardından AK Partili meclis üyeleri Sami Durmuş ve Celal Turan, arkadaşlarıyla otopark alanında sohbet ederken yanlarına gelen henüz kimliği belirlenemeyen 3 kişinin saldırısına uğradı. 
     Olayın ardından onar günlük sağlık raporu alarak polis merkezine giden meclis üyelerinden Celal Turan, ''Arkadaşlarla konuştuğumuz sırasada 3 genç gelerek Ağabey birşeyler söyleyebilir miyiz dedi. Ben de gelmelerini söyledim. Hiçbir şey söylemeden saldırmaya başladılar. Sonra da kaçtılar'' dedi. 
     Sami Durmuş da şahısları tanımadıklarını ifade ederek, ''Neden böyle bir şey yaptıklarına anlam veremedik. Bizim kimseyle ne şimdi ne de daha önce bir problemimiz oldu'' diye konuştu. 
     
</TEXT>
</DOC>
