<DOC>
<DOCNO> 214666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/yasam/ayas.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl sapıklık 
</HEADLINE>
<TEXT>

   Buldan'da bir köydeki ilköğretim okulunun tek öğretmeni Ali Haşhaşlı, üç küçük kız öğrencisine defalarca zorla oral seks yaptırdığı iddiasıyla tutuklandı 
      RAMAZAN ÇETİN, OZAN DURUSOY Denizli DHA 
   
   Denizli, Buldan'a bağlı Karaköy, öğretmen Ali Haşhaşlı'nın 26 , üç küçük kız öğrencisine oral seks yaptırdığı iddiasıyla karıştı. 
   Korkunç olay, Karaköy İlköğretim Okulu 2. sınıfı kız öğrencilerinden Ü.M.'nin 7 , önceki gün babası S.D.'ye okuldan nefret ettiğini ve gitmek istemediğini söylemesiyle ortaya çıktı. Baba S.D., küçük kızının okuldan neden bu kadar nefret ettiğini sordu. Utancından babasına başından geçen korkunç olayı anlatamayan küçük Ü.M., her şeyi bir k ğıda yazarak annesine verdi. K ğıdı okuyunca dehşete düşen baba S.D., kızının başına gelenleri başka öğrencilerin de yaşayıp yaşamadığını öğrenmek için, diğer aileler ve çocuklarıyla görüştü. 
   Görüşmeler sonucu, 5. sınıf öğrencisi A.B. 11 ve 4. sınıf öğrencisi D.A.'nın 10 da, dört aydır öğretmenleri Haşhaşlı'nın tacizine uğradıkları, ancak bunu korkudan kimseye anlatamadıkları ortaya çıktı. 
   
   'En az 20 kez yapmış' 
   Bunun üzerine babalar S.D., S.B. ve H.A., öğretim yılı başında İstanbul'dan Denizli'ye tayin olan üç yıllık öğretmen Haşhaşlı'nın kızlarını taciz ettiği iddiasıyla derhal Jandarma Komutanlığı'na başvurdu. "Kızlarımızı odasına çağırıp oral seks yaptırmış. Bu nasıl öğretmen, nasıl insan " diyerek isyan eden aileler, Haşhaşlı'nın korkunç olayı defalarca tekrarladığını, konuşmamaları için küçük kızları tehdit ettiğini ileri sürdüler. Küçük A.B.'nin anneannesi E.B. de, "Köyümüze öğretmen geldi diye sevinirken, çocuklarımızın başına bu geldi. Torunum öğretmenin kendisine en az 20 kez bunu yaptığını söyledi" diye isyan etti. Lojmanda anne ve babasıyla yaşayan ve ailenin tek çocuğu olan öğretmen Haşhaşlı ise jandarmada susma hakkını kullandı. Ardından Buldan Adliyesi'ne sevk edilen Haşhaşlı, burada da tüm iddiaları reddetti. 
   
   Öğrenciler bunalımda 
   Tutuklanan Haşhaşlı, Sarayköy Cezaevi'ne gönderildi. Buldan Kaymakamı Bilal Çelik de, öğretmen Haşhaşlı hakkında idari ve adli soruşturma başlatıldığını kaydederek, "Bunu yapan bir öğretmen olamaz. Duyduğumda şoke oldum. Tacize uğrayan öğrencilere psikolojik tedavi uygulayacağız" dedi. Çelik, halkın tepkisi ve tek öğretmenin tutuklanması nedeniyle eğitime bir gün ara verildiğini, üç rehber öğretmenin bugün öğrencilerle birebir görüşeceğini söyledi. Haşhaşlı'nın görevden uzaklaştırıldığını belirten Denizli Valisi Gazi Şimşek de "Toplumda infial yaratabilecek bir olay. Köyde gerekli önlemleri aldık" diye konuştu. Karaköy İlköğretim Okulu'nda, Haşhaşlı'nın tayiniyle bu yıl eğitime başlandı. Birleştirilmiş sınıfta 25 öğrenci öğrenim görüyor. 
   
   
</TEXT>
</DOC>
