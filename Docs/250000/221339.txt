<DOC>
<DOCNO> 221339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur26.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı yaşadığı 2 oğlunu sokakta bıçakladı... 
</HEADLINE>
<TEXT>

     Afyon'da ayrı yaşadığı çocuklarıyla sokakta karşılaşan işsiz baba, ikisini de bıçaklayarak yaraladı. 
     Yakalanarak adliyeye sevk edilen baba Seydi Çamcı, ifadesinde, 4 aydır ayrı yaşadığı 2 oğluyla karşılaşınca 6 yaşındaki küçük oğlu Süleyman Çamcı'yı sevmek istediğini, ancak büyük oğlu Muhammet Çamcı'nın buna izin vermemesi üzerine kendisini kontrol edemediğini ve ikisini de bıçakladığını söyledi. 
     Bıçaklanan çocukların amcası Ramazan Çamcı ise ağabeyinin 4 aydır eşinden ayrı olduğunu ve çocuklarını görmesine izin verilmediğini söyledi. Çamcı, ''Biz barışmak için yengemin evine çok gittik ve barışmaya ikna edemedik. Ağabeyim de bunun üzerine bunalıma girdi'' dedi. 
     Çocukları ağabeyinin elinden kendisinin kurtardığını belirten amca Çamcı, annesinin de dolayı duyunca kalp krizi geçirdiğini kaydetti. 
     Bıçaklanan Muhammet Çamcı 13 Afyon Devlet Hastanesi'nde tedavi altına alınırken, Süleyman Çamcı 6 da ayakta tedavi edildi. 
     
</TEXT>
</DOC>
