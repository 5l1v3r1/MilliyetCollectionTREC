<DOC>
<DOCNO> 209872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sondun25.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli haham, porno sitelere giren Museviler için dua yazdı 
</HEADLINE>
<TEXT>

     İsrailli bir haham, internette gezinirken porno sitelerine giren Musevilere, günahlarını affettirmeleri için okunmak üzere bir dua yazdı. 
     Haham Şlomo Eliahu'nun duası şöyle 
     ''Tanrım sana yalvarırım, bilgisayarımı, çalışmamı engelleyen virüslerden ve şer fotoğraflardan temizlememe yardım et. Böylece kendimi günahlardan arındırabileyim.'' İsrail'de yayınlanan Yedioht Ahronot gazetesinin haberine göre, Eliahu, internet seks sitelerinin çekiciliği yüzünden aile ilişkilerinin tehlikeye girdiğini belirterek, bu konuda yardım isteyen çok sayıda şikayet aldığını, duayı bunun üzerine yazdığını söyledi. 
     Haham, inancı kuvvetli Musevilere, internete girerken duayı ezbere okumalarını ve hatta duayı, bilgisayarı açtıklarında hemen ekranda görünecek şekilde programlamalarını önerdiğini söyledi. 
     Eliahu, böylece inananların bilerek ya da bilmeyerek bir porno sitesinde girdiklerinde maneviyat kazanacaklarını belirtti. 
     
</TEXT>
</DOC>
