<DOC>
<DOCNO> 211745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo05.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
San Antonio Spurs Hidayet'siz kazandı... 
</HEADLINE>
<TEXT>

     ABD Profesyonel Basketbol Ligi'nde NBA 14. hafta mücadelesine, bu sabaha karşı yapılan 5 maçla devam edildi. 
     Ortabatı Grubu üçüncüsü San Antonio Spurs, sakatlığı süren Hidayet Türkoğlu'nun forma giyemediği karşılaşmada, Atlantik Grubu üçüncüsü New York Knicks'i deplasmanda 77-67 yenerek, 47. maçında 30. galibiyetini aldı. 
     San Antonio Spurs'da, Tim Duncan 30 sayı, 19 ribaunt ve 5 asistlik oyunuyla maçın yıldızı olurken, Hidayet Türkoğlu'nun yerine ilk 5'te sahaya çıkan Arjantinli forvet Emanuel Ginobili, 14 sayı, 7 ribaunt ve 6 asistlik oyunuyla galibiyete katkıda bulundu. 
     Knicks'de ise Stephon Marbury'nun 19 sayı, 5 ribaunt ve 8 asist, Kurt Thomas'ın da 11 sayı, 12 ribaunt ve 1 asistlik performansları galibiyet için yeterli olmadı. 
     Atlantik Grubu lideri New Jersey Nets ise grupta 5. sırada bulunan Philadelphia 76'ers'ı deplasmanda 94-76 yenerek, 43. maçında 23. galibiyetini aldı. Nets'de Richard Jefferson, 30 sayı, 4 ribaunt ve 5 asistlik performansıyla galibiyette büyük rol oynadı. 
     Jefferson'ı 13 sayı, 4 ribaunt ve 5 asistle Jason Kidd ile 13 sayı, 3 ribaunt ve 5 asistle Kenyon Martin izledi. 
     Evsahibi ekipte ise Willie Green 20 sayı, 2 ribaunt ve 1 asistle, Eric Snow da 13 sayı, 1 ribaunt ve 5 asistle oynadı fakat yenilgiyi engelleyemedi. 
     Lige, yarın sabaha karşı yapılacak 12 maçla devam edilecek. 
     NBA'de, günün maçlarında alınan sonuçlar şöyle 
     Philadelphia 76'ers-New Jersey Nets 76-94. 
     Atlanta Hawks-Phoenix Suns 85-89. 
     New York Knicks-San Antonio Spurs 67-77. 
     Seattle Supersonics-Dallas Mavericks 116-118. 
     Los Angeles Clippers- Chicago Bulls 102-92. 
     
</TEXT>
</DOC>
