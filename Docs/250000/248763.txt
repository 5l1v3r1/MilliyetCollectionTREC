<DOC>
<DOCNO> 248763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonspo11.html </URL>
<DATE> 2004/06/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fatih Tekke Lig başlayana kadar hiçbir konuda konuşmayacağım 
</HEADLINE>
<TEXT>

     Kenan Gürbüz Bildiriyor 

Trabzonspor Kaptanı Fatih Tekke, ''Lig başlayana kadar hiçbir konuda konuşmayacağım'' dedi. 
     Bolu'nun Gerede ilçesinde sezon başı hazırlıklarını sürdüren Trabzonspor'da, bu sabah yapılan antrenmanından ardından basın mensuplarının soru yağmuruna tutulan takım kaptanı Fatih Tekke, tüm soruları yanıtsız bıraktı. 
     Kampın 3. gününde, sabah teste tabi tutulan futbolcular daha sonra kros ve kondisyon ağırlıklı çalışma yaptılar. 
     Belinden rahatsız olan Hasan ve Gökdeniz, güçlendirme çalışması yaparken boğazında iltihaplanma olan Hasan Sönmez ile İbrahim Ege ve Fatih Tekke'nin hafif bir çalışma yaptığı gözlendi. 
     
     KAMPTAN NOTLAR 
     Bu arada PAF takımından Yiğit Gazi Kılıç da kampa katıldı. Kent dışından gelen birçok Trabzonspor taraftarı, futbolcuları kampta yalnız bırakmadı. 
     Antrenör Ziya Doğan'ın neşeli olması ve sık sık sporcularla şakalaşması dikkati çekti. 
     Bordo-mavili takımın hazırlıkları, bu akşam saat 18.00'de yapılacak antrenmanla sürecek. 
     
</TEXT>
</DOC>
