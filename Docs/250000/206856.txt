<DOC>
<DOCNO> 206856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sontur08.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Balat'ta apartmanda çıkan yangında bir kişi boğularak öldü 
</HEADLINE>
<TEXT>

     Fatih'te bir apartmanda çıkan yangın sonucunda, 1 kişi dumandan zehirlenerek öldü. 
     Balat Hızırçavuş Caddesi Kalpakçı Çeşme Sokak'taki Sıla Apartmanı'nda, Mehmet Sevük'ün 40 oturduğu dairede sabah saatlerinde yangın çıktı. 
     Olay yerine gelerek yangını söndüren itfaiye ekiplerince dairede yapılan araştırmada, yalnız yaşayan taksi şoförü Sevük'ün cesedi bulundu. 
     Daha sonra gerçekleştirilen incelemede, Mehmet Sevük'ün, dumandan zehirlenerek hayatını kaybettiği belirlendi. 
     Beyoğlu Sıraselviler Caddesi Billurcu Sokak'taki 7 katlı binanın 2. katında da, henüz belirlenemeyen bir nedenle yangın çıktı. 
     Beyoğlu itfaiye ekiplerince kısa sürede söndürülen yangın, maddi hasara yol açtı. 
     Bu arada, olay yeri yakınlarında oturan sanatçılar Bülent Kayabaş ile Rutkay Aziz, itfaiyenin söndürme çalışmalarını izlediler. 
     
     ZEYTİNBURNU'NDA KADIN CESEDİ 
     Öte yandan, Zeytinburnu Kozlu Mezarlığı yakınlarında, ayakkabıları olmayan 25 yaşlarındaki bir kadına ait ceset bulundu. 
     Üzerinden kimliğini belirlemeye yarayacak bir belge çıkmayan cesette, kesici ve delici alet yarasına rastlanmadı. 
     Ceset, olay yerindeki incelemelerin ardından Adli Tıp Kurumu'na kaldırıldı. 
     
</TEXT>
</DOC>
