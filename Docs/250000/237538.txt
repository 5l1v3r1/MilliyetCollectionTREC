<DOC>
<DOCNO> 237538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy16.html </URL>
<DATE> 2004/05/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Erdoğan Meslek liselerinin maliyeti yüksekse, getirisi de yüksektir 
</HEADLINE>
<TEXT>

     Başbakan Recep Tayyip Erdoğan, ''Meslek liselerinin eğitim noktasında maliyeti yüksekse, getirisi de o kadar yüksektir'' dedi. 
     Başbakan Erdoğan, TBMM Başkanı Bülent Arınç, Devlet Bakanı ve Başbakan Yardımcısı Abdüllatif Şener, IMF 1. Başkan Yardımcısı Anne Krueger, Dünya Bankası Başkan Yardımcısı Donald Johnston, DPT Müsteşarı Ahmet Tıktık TOBB Başkanı Rifat Hisarcıklıoğlu ile birlikte yemek yedi. 
     Başbakan Erdoğan, yemek sırasında gazetecilerin IMF ile önümüzdeki dönemdeki ilişkilere yönelik sorusu üzerine, ''Yani burada artık normal bir ortaklık mı olacak, yoksa böyle ihtiyati bir stand by mı olacak, alışık olduğumuz bir stand-by mı olacak Bunların hangisi olacak noktasında 3 tane alternatifimiz var önümüzde'' dedi. 
     ''İhtiyati stand-by'a daha mı yatkınsınız'' şeklindeki soruyu da Erdoğan, ''Arkadaşlarla bunu aramızda değerlendireceğiz. Ama ya normal bir yolu şey yaparız, ya o ihtiyati... Şu anda verilmiş bir kararımız yok'' şeklinde yanıtladı. 
     Cumhurbaşkanı Sezer'in ''meslek liseleri ile ilgili olarak, bunun pahalı bir eğitim olduğu ve amacına yönelik olarak kullanılmasının daha doğru olacağı'' yönündeki sözlerinin hatırlatılması üzerine de Başbakan Erdoğan, ''Benim inancım şu burada bir defa meslek liselerinin bugüne kadar yani alışılmış olan eğitim noktasında maliyeti yüksekse, getirisi de ona göre yüksektir'' dedi. 
     
</TEXT>
</DOC>
