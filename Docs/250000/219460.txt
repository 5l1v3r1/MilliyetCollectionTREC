<DOC>
<DOCNO> 219460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun27.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de "sarsıcı" iç çamaşırı reklamına yasak .. 
</HEADLINE>
<TEXT>

     İngiltere'de ''sarsıcı'' bulunan iç çamaşırı reklamı yasaklandı. 
     Reklam Denetim Kurumu ASA , üzerinde sadece iç çamaşırı bulunan genç bir kadını uzandığı yerde eli külotunun içine olduğu halde gösteren fotoğrafı ''sarsıcı'' buldu. Ünlü topmodel Elle Macpherson olduğu belirtilen, ancak yüzü görünmeyen fotoğraf, anahtar deliğinden bakılıyor hissi uyandırıyor. 
     ASA yetkilileri, ''sarsıcı'' buldukları fotoğrafın, bazı kimselerin duygularını rencide edebileceğine hükmettiler. 
     Yetkililer, aldıkları bir şikayet mektubunda, nitekim kadının mastürbasyon yaptığı izlenimini uyandırdığının belirtildiğini anlattılar. 
     Reklamı hazırlatan firma ise resmin ''kadınsı, lüks ve stilize'' olduğu görüşünü savundu. 
     Bir moda dergisi de, fotoğrafı ''rahatsız edici çağrışımlar uyandırmayan güzel bir resim'' olarak değerlendirdi. Ancak ASA yetkilileri, fotoğrafın yayınlanmasını yasakladı. 
     
</TEXT>
</DOC>
