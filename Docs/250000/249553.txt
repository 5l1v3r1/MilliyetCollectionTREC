<DOC>
<DOCNO> 249553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/spor/spo01.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosque'nin dört ası 
</HEADLINE>
<TEXT>



Transfer zirvesi 
İSTANBUL'A önceki gün gelen ve dinlenmeye çekilen İspanyol teknik adam Del Bosque, dün Başkan Yıldırım Demirören, Futbol Şube Sorumlusu Kıvanç Oktay ve Dış İlişkiler Sorumlusu Erdil Arpacı ile bir araya geldi. Yaklaşık iki saat süren toplantıda Del Bosque yönetime istediği yabancı futbolcuların listesini verdi. 

İnönü'yü gezdi 
ÜNLÜ teknik adamın, prensip anlaşmasına varılan Celta Vigo'nun Fransız yıldızı Luccin'in yanı sıra, yine aynı takımda forma giyen Yugoslav Miloseviç, Norveçli santrafor Carew, Valencia'nın yıldızı Baraja'yı takımda görmek istediğini bildirdiği öğrenildi. Bosque Ümraniye'deki toplantı sonrası İnönü Stadı'nı gezdi. 

Cordoba döndü 

Bosque ile randevu 
SİYAH - Beyazlılar'ın Kolombiyalı kalecisi Oscar Cordoba dün tatil için gittiği ülkesinden İstanbul'a geldi. Tecrübeli eldivenin bugün Del Bosque ile bir araya gelerek, kendisine ayrılmayı düşünmediğini, teklifler almasına rağmen Beşiktaş'ta mutlu olduğunu ileteceği bildirildi. 

'Kafamdan sildim' 
CORDOBA'NIN, yöneticilerle yaptığı görüşmede "Bosque ile aynı dili konuşmam bana büyak avantaj sağlayacak. Geçen sezonu kafamdan sildim. Kesinlikle ayrılmak istemiyorum" dediği öğrenildi. Cordoba'nın bir yılı opsiyonlu olmak üzere iki yıl daha sözleşmesi bulunuyor. 

İlk heyecan 
BEŞİKTAŞ, yılın ilk idmanını bugün yapacak, Teknik direktör Del Bosque yönetiminde yeni sezon için düğmeye basacak. Önce toplu halde sağlık kontrolünden geçecek olan Siyah - Beyazlılar, ardından Ümraniye Tesisleri'nde saat 18.00'de sezonun ilk çalışmasını yapacak. Renklere bağlanan on yeni isim de antrenmanda yer alacak. 





</TEXT>
</DOC>
