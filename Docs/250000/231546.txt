<DOC>
<DOCNO> 231546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/yasam/yas02.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Firaristan Milli Takımı 
</HEADLINE>
<TEXT>

   25 yıl aradan sonra ilk kez maç yapmak için İtalya'ya giden Afganistan milli futbol takımının 9 futbolcusu firar etti... 
      DIŞ HABERLER SERVİSİ 
   
   Avrupa'da 25 yıl aradan sonra ilk kez maç yapmak için İtalya'ya giden Afgan milli takımından dokuz futbolcu "firar" etti. 
   İtalya'nın Verona takımıyla salı akşamı yapılacak maç öncesinde, dokuz futbolcu pazartesi gecesi kaldıkları otele dönmedi. Milli takım sözcüsü Abdullah Amiriam AFP'ye yaptığı açıklamada "İltica peşinde olup olmadıklarını ya da diskoda sabahlayıp sabahlamadıklarını bilmiyoruz. Umarım bugün dün geri dönerler" dedi. 
   
   Dostluk maçı yapılacaktı 
   İtalyan ANSA haber ajansı, pasaportu olmayan 25 yaşındaki bir futbolcunun Almanya'ya giderken İsviçre sınırında polis tarafından durdurulduğunu bildirdi. İltica etmek istediğini söyleyen futbolcunun İtalyan polisine teslim edildiği kaydedildi. Bentegodi stadında salı akşamı yapılan dostluk maçının bütün geliri Kabil'deki bir hastane inşaatına ayrıldı. 
   
   
</TEXT>
</DOC>
