<DOC>
<DOCNO> 238656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sontur19.html </URL>
<DATE> 2004/05/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Yurtta Asayiş...Tem otoyolundaki cinayetin zanlıları yakalandı 
</HEADLINE>
<TEXT>

     Ankara'nın Çamlıdere İlçesi'nde, yaklaşık 3 ay önce öldürülen Murat Besler'in katil zanlıları yakalandı. 
     Alınan bilgiye göre, bir ihbarı değerlendiren Çamlıdere Jandarma Komutanlığı ekipleri, İstanbul-Ankara Tem otoyolunun Doğanlar mevkiinde yaklaşık 3 ay önce ölü bulunan Murat Besler'in katil zanlıları Ayhan Sivri Demir 44 ile Murat Durmaz'ı 41 , Konya Devlet Yolu üzerindeki bir benzin istasyonunda yakaladı. 
     Demir ve Durmaz gözaltına alındı. 
     
     EDİRNE'DE GAZETENİN YAZI İŞLERİ MÜDÜRÜ DÖVÜLDÜ 
     Edirne'nin Keşan İlçesi'nde, tartıştığı kişilerce dövülen Halkın Sesi Gazetesi'nin Yazı İşleri Müdürü Celal Çakır 41 ağır yaralandı. 
     Alınan bilgiye göre, Kardeşler Çorba Salonu'nda giden Çakır, yan masadaki müşterilerle küfürlü konuştukları gerekçesiyle tartışmaya başladı. Tartışmanın büyümesi üzerine Çakır, kalabalık bir grup tarafından dövüldü. 
     Kavgada ağır yaralanan Çakır, Trakya Üniversitesi Tıp Fakültesi Hastanesi'ne kaldırıldı. 
     Olaydan sonra kaçan saldırganların yakalanmasına çalışılıyor. 
     
     İZMİR'DE GASPÇI OPERASYONU... 
     İzmir'in Buca İlçesi'nde, kapkaç ve gasp suçlarından aranan zanlı, bir kişinin cep telefonunu gasp etmek isterken suçüstü yakalandı. 
     Alınan bilgiye göre, Ozan Y. 20 , parkta karşılaştığı Abdullah Yediel'e, acil telefon açması gerektiğini söyleyerek cep telefonunu istedi. Görüşme yaptıktan sonra cep telefonunu isteyen Yediel'i tehdit eden Ozan Y, gaz tabancasıyla havaya ateş etti. 
     Bu sırada çevrede devriye görevi yapan Buca İlçe Emniyet Müdürlüğü ekipleri, silah sesi üzerine parka giderek, kaçmaya çalışan Ozan Y'yi yakaladı. 
     Gözaltına alınan Ozan Y'nin daha önce de kapkaç ve gasp suçlarından arandığı belirlendi. 
     
</TEXT>
</DOC>
