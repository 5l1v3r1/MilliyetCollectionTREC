<DOC>
<DOCNO> 236230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonsiy28.html </URL>
<DATE> 2004/04/30/ </DATE>
<TIME> 20.48 </TIME>
<AUTHOR>  </AUTHOR>
<HEADLINE>
Akyıldız "Sendikaları engelleyen bazı yasal düzenlemeler değişmeli" 
</HEADLINE>
<TEXT>

     Türkiye Kamu-Sen Genel Başkanı Bircan Akyıldız, sendikaların önünde büyük engeller oluşturan yasal bazı düzenlemelerin, çağın şartlarına uygun hale getirilmesi gerektiğini bildirdi. 
     1 Mayıs İşçi Bayramı nedeniyle bir mesaj yayınlayan Akyıldız, Türkiye'de çalışan ve üreten kesimlerin büyük sıkıntılar çektiğini, bu anlamda 1 Mayıs'ın daha büyük anlam kazandığını belirtti. Akyıldız şunları kaydetti 
     ''Emekçilerin haklarının korunması ve kazanılması amacına yönelik olarak gerek kamu çalışanlarının, gerekse işçilerin örgütlendiği sendikaların önünde büyük engeller oluşturan yasal bazı düzenlemelerin, çağımızın şartlarına uygun hale getirilmesi gerekmektedir. 
     Her ekonomik başarının temelinde çalışanların alın terlerinin ve emeklerinin yattığının unutulduğu şu günlerde, 1 Mayıs'ın sadece meydanlarda toplanarak geleneksel etkinliklerle kutlanmasının yeterli olmayacağı, dünyada ve bölgemizde hızla değişen siyasal konjonktürün ortaya çıkardığı yeni dengelerin tesisinde lokomotif vazifesi gören işçi ve emekçi kesiminin bu önemli günlerinin, yapılacak yeni yasal düzenlemelerle tatil ilan edilmesinin, toplumsal barış açısından da çok önemli olduğu bir gerçektir. 
     Türkiye Kamu-sen olarak çalışanların hak mücadelesinin önündeki bütün engellerin kaldırılarak 1 Mayıs'ın resmi bayram ve tatil ilan edilmesi yönünde yapılacak her türlü iyi niyetli girişime destek vermeye hazır olduklarını da belirterek, tüm çalışanların bayramını kutladı. 
     
</TEXT>
</DOC>
