<DOC>
<DOCNO> 234768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/spor/bbas.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın çocuklar 83-80 
</HEADLINE>
<TEXT>


Basketbol Ligi Play - Off birinci turunda Başkent temsilcisi, Fenerbahçe engelini üç sayı farkla aşarak seride durumu 2 - 2'ye taşımayı başardı 


Teslim olmadı 
TÜRK Telekom, Fenerbahçe'yi 83 - 80 mağlup ederek Play - Off birinci tur serisinde skoru eşitledi 2 - 2. İlk iki periyotta Stanescu'nun basketleriyle etkili olan Başkent ekibi devreyi 36 - 33 önde kapadı. 3. periyotta Türk Telekom Mack, Fenerbahçe ise Erkan ile sayı buldu ve periyot 56 - 56 berabere bitti. Karşılaşmanın son bölümünde Jones'in sayıları ile 60 - 59 öne geçen konuk ekip, Şemsettin ve Stanescu'yu durduramadı 83-80. 

Maçın karnesi 
HAKEMLER Engin Kennerman, İsmail Aydın, Berk Torun 
TÜRK TELEKOM Stanescu 9 35, Mack 8 18, Bekir 6 7, Şemsettin 6 5, Umut 7 8 - Mutlu 5 5, Can 5 5 
FENERBAHÇE Dickel 6 9, Erkan 6 8, Erdal 5 6, Rasim 6 8, Umut Tınay 5 6 - Harvey 3 2, Jones 8 26, Umut Yenice 7 15 1. PERİYOT 15 - 14 T.Telekom , 2. PERİYOT 36 - 33 T.Telekom , 3. PERİYOT 56 - 56, MAÇ SKORU 83 - 80 T.Telekom 
5 FAUL Harvey 23.26 

'Camianın zaferi' 

Fenerbahçe'de bayram 
TÜRKİYE Bayanlar Basketbol Ligi'nde Play - Off Final Serisi'nde Erdemirspor'a üstünlük sağlayarak 2003 - 2004 sezonunu mutlu sonla tamamlayan Fenerbahçe'de, şampiyonluk sevinci yaşanıyor. Fenerbahçe Bayan Basketbol Şube Sorumlusu yönetici Işık Eyigüngör, mutlu sona ulaşmalarındaki en önemli faktörün Başkan Aziz Yıldırım ve tüm camia olduğunu dile getirdi. 

'Hedefimiz Avrupa' 
ANTRENÖR Zafer Kalaycıoğlu şampiyonluğa ulaşmanın gurur verici olduğunu dile getirdi. Kalaycıoğlu, "Bundan sonraki hedefimiz Avrupa Kupası'nı kazanmak. Bize destek verenlere tarihi bir başarı borcumuz var. Planlarımızı buna göre yapacağız" diye konuştu. Bu arada Sarı - Lacivertli oyuncular ve teknik heyet şampiyonluk coşkusunu dün bir restoranda eğlenerek yaşadılar. 

Tekel - İTÜ son virajda 

ERKEKLER Basketbol Ligi Play - Off ilk turunda Tekelspor ile Aras İTÜ bugün son kez kozlarını paylaşacak. 2 - 2'lik eşitliğin sürdüğü seride iki takım Haldun Alagaş Salonu'nda saat 19.00'da karşı karşıya gelecek. Bu maçı kazanan taraf, ikinci turda Efes Pilsen'e rakip olacak. Müsabaka TRT 3'ten naklen yayınlanacak. 


</TEXT>
</DOC>
