<DOC>
<DOCNO> 247692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun02.html </URL>
<DATE> 2004/06/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Hindistan'a ait nükleer sırların satılmaya çalışıldığı iddaia edildi... 
</HEADLINE>
<TEXT>

     Hindistan'ın nükleer sırlarını satmaya çalıştığı gerekçesiyle Birleşik Arap Emirlikleri'nde yakalanan Hintli bir işadamı, ülkesine iade edildi. 
     Bombay polisinden Satyapal Singh, Dubai'de yaşayan 35 yaşındaki Ahtar Hüseyin Ahmed'in, bu kentteki yabancı bir diplomatik temsilciliğe bilgi satmaya çalıştığı iddiasıyla yakalandığını, hafta sonunda Hindistan'da gözaltına alınarak sorgulanmaya başlandığını söyledi. 
     Polisin, Ahmed'in erkek kardeşlerinden birinin nükleer alanda çalışan bir bilim adamı olduğu bilgisini incelediğini anlatan Singh, Dubai'den de bilgi istediklerini kaydetti. 
     Ahmed'in Dubai polisine bazı nükleer sırları satmaya çalıştığını itiraf ettiği, bu işi tek başına yaptığını söylediği belirtildi. 
     
</TEXT>
</DOC>
