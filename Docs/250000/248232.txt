<DOC>
<DOCNO> 248232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur60.html </URL>
<DATE> 2004/06/15/ </DATE>
<TIME> 23.09 </TIME>
<AUTHOR>  </AUTHOR>
<HEADLINE>
İKÖ toplantısında seçimin ikinci turunun yapılmamasına karar verildi 
</HEADLINE>
<TEXT>

     İslam Konferansı Örgütü'nün İKÖ yeni genel sekreterinin seçimi sürecinde Türkiye'nin adayının ilk turda en çok oyu almasıyla, diğer iki aday çekildi ve ikinci tur oylamanın yapılmamasına karar verildi. 
     AA'nın diplomatik kaynaklardan edindiği bilgiye göre, Türkiye'nin adayı Ekmeleddin İhsanoğlu'nun ilk tur oylamada, diğer adayların 12'şer oyuna karşılık 32 oy aldı. Oylama öncesinde taraflar arasında varılan ''en çok oyu alan aday lehine diğer iki adayın çekilmesi'' mutabakatı çerçevesinde, Malezya ve Bangladeş adayları yarıştan çekildi. Böylelikle yapılması öngörülen ikinci tur oylamaya gerek kalmadığı konusunda görüş birliğine varıldı. 
     Oylamanın ardından Asya, Afrika ve Arap grupları, diğer aday ülkeler olan Bangladeş ve Malezya kısa birer konuşma yaparak, Türkiye'nin genel sekreterliğini tanıdıklarını belirttiler. 
     Türkiye'nin oyunu kısa bir süre sonra Dışişleri Bakanlığı Müsteşarlığı'na atanması beklenen Büyükelçi Ali Tuygan kullandı. 
     
</TEXT>
</DOC>
