<DOC>
<DOCNO> 215324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sontur02.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat'ta yolcu otobüsü devrildi 2 ölü, 25 yaralı 
</HEADLINE>
<TEXT>

     Tokat'ın Erbaa İlçesi'nde, bir yolcu otobüsünün devrilmesi sonucu 2 kişi hayatını kaybetti. Kazada 25 kişi yaralandı. 
     Alınan bilgiye göre, ilçeye 13 kilometre uzaklıktaki Karanlıkdere mevkiinde Erzurum'dan İstanbul'a gitmekte olan Osman Uğurlu yönetimindeki 34 UGZ 25 plakalı yolcu otobüsünün, yoğun kar yağışı ve buzlanma nedeniyle devrilmesi sonucu yolculardan Medine Çelik 72 ile kimliği tespit edilemeyen bir kişi öldü. 
     Kazada, sürücü Uğurlu ile yolculardan Yahya Akbulut, Zeynep Öztürk, Esra Konyalı, Ümran Konyalı, Şeref Korkusuz, Gülsüm Özçelik, Merden Genç, Alaattin Sarısülük, Zekir Doğan, İlyas Karasu, Cemil Çağlar, Kadir Bakıcı, Vezir Laçin, Sinan Işıkveren, Süleyman Kale, Erkan Baş, Murat Çelik, Meryem Giriş, Ayşe Bayır ve Ethem Baki ile kimliği henüz tespit edilemeyen 4 kişi yaralandı. 
     Erbaa Devlet Hastanesi'ne kaldırılan yaralılardan asker olduğu belirlenen ve durumunun ağır olduğu bildirilen Ethem Baki, Merzifon Askeri Hastanesi'ne sevk edildi. 
     Devrilen otobüsten, kimliği belirlenemeyen kişinin cesedinin çıkarılması için çalışmalar sürüyor. 
     
</TEXT>
</DOC>
