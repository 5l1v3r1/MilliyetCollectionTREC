<DOC>
<DOCNO> 209717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sontur10.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden kar ve yağmur geliyor 
</HEADLINE>
<TEXT>

     Güneşli günlerin ardından kış yeniden yüzünü gösteriyor, yurdumuz yarından itibaren yeni bir yağışlı havanın etkisine giriyor. Tüm Türkiye kışa teslim olurken, hava sıcaklığı Perşembe’den itibaren hissedilir derecede düşecek. 
     Meteoroloji’den alınan bilgiye göre, Türkiye, yarın Balkanlar üzerinden gelen yağışlı havanın etkisine girecek. Yağışlarla birlikte, hava sıcaklıkları da 22 Ocak Perşembe günü kuzeybatı bölgelerden başlayarak tüm yurtta hissedilir derecede 8-10 azalacak. 
     Devlet Meteoroloji İşleri Genel Müdürlüğü'nden yapılan yazılı açıklamaya göre, Balkanlar üzerinden gelen gelecek yağışlı hava, yarın Türkiye'yi etkisi altına alacak. 
     Genellikle yağmur ve sağanak şeklinde görülecek yağışlar, hava sıcaklığında beklenen azalmayla, yurdun kuzeybatı kesimlerinde kara dönüşecek. 
     Mevsim normalleri civarında seyreden hava sıcaklığı, perşembe günü kuzeybatı bölgelerden başlayarak zamanla tüm yurtta hissedilir derecede 8-10 azalacak. 
     Güney ve batı bölgelerde görülecek etkili sağanak yağış ve lodos fırtınası ile perşembe günü yurdun kuzeybatı kesimlerinde poyraz fırtınasıyla birlikte beklenen kar yağışlarının oluşturacağı olumsuz şartlara karşı ilgililerin ve vatandaşların tedbirli olmaları istendi. 
     Önümüzdeki 3 günün hava raporu ise şöyle 
     
     Salı 

     Yurdumuz yeni bir yağış sisteminin etkisi altına giriyor, yağmur Batıdan giriş yapıyor. Marmara ve Ege yağmur var, diğer bölgelerimiz parçalı bulutlu. İç kesimlerde sis etkili olacak. 
     
     Çarşamba 

     Yağmur Doğu’ya doğru etki alanını genişletiyor, kar Trakya’dan giriş yapıyor. Marmara, Ege, Batı ve Orta Karadeniz, İç Anadolu, Akdeniz ve Güneydoğu Anadolu’nun tamamı yağmurlu. Yağmur özellikle Ege’nin güneyi ve Antalya çevresinde şiddetli, sel ve su baskınlarına dikkat Trakya ve Malatya çevresinde kar bekleniyor. Diğer bölgelerimiz parçalı bulutlu. 
     
     Perşembe 

     Türkiye’nin tamamı kar ve yağmura teslim oluyor. Trakya, Marmara’nın tamamı, Bolu ve Ankara çevresi, İç Ege ve Eskişehir’de kar yağışı görülürken, Doğu Anadolu’nun doğusu dışında diğer bütün bölgelerimiz yağmur alacak. Yağışlar tüm yurtta etkili 
     
</TEXT>
</DOC>
