<DOC>
<DOCNO> 210297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/yasam/ayas.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens kılıcı krizini Kirkor Usta çözdü 
</HEADLINE>
<TEXT>

   Türkiye ve Romanya arasında 'krize' neden olan Prens Stefan'ın kılıcı sorunu nihayet çözüldü. Kirkor Usta, 3 milyar liraya kılıcın bir kopyasını yapıyor 
      Şükran Pakkan 
   
   Romanya'nın ısrarla istediği Prens Büyük Stefan'ın Topkapı Sarayı'ndaki 500 yıllık kılıcının kopyası yapılıyor. Kültür ve Turizm Bakanlığı'nın talebi üzerine, 3 milyar lira sembolik ücret karşılığı çalışmaya başlayan usta Kirkor Büyüktaşçıyan'ın yapacağı kılıç, Romanya'ya teslim edilecek. 
   "Aziz" ilan edilen Moldova Prensi Büyük Stefan'ın kılıcı, Romanya'yla gerçekleşen her resmi ziyaretin gündemine giriyor. Stefan'ın kılıcı 1500'lü yıllarda Yavuz Sultan Selim'e hediye ettiği sanılıyor. Ancak Rumenler, Süleyman Demirel'in cumhurbaşkanlığı döneminden bu yana kılıcı geri istiyor. Türkiye tüm taleplere rağmen geri vermeyince, kılıcın bir kopyasının hediye edilmesi gündeme geldi. Ancak Kültür ve Turizm Bakanlığı, bir kılıç ustasının kopya için 50 milyar lira istemesi üzerine, projeyi rafa kaldırdı. 
   
   Sezer'den de istedi 
   Kılıç, Romanya Cumhurbaşkanı Ion Iliescu'nun son Ankara ziyaretinde yine gündeme geldi. Iliescu, Cumhurbaşkanı Ahmet Necdet Sezer'den kılıcın kopyasını isteyince, Sezer de durumu Kültür ve Turizm Bakanlığı'na iletti. Bakanlık, aylarca kılıcın kopyasını aslına uygun yapabilecek birini aradı ve aranan usta Beyazıt'ın arka sokaklarında dar bir dükk nda bulundu. 
   Usta Kirkor Büyüktaşçıyan, 3 milyar lira gibi sembolik bir ücret karşılığı yapacağı kılıcı iki ülke arasındaki diyoloğun düzeltmesi açısından milli bir görev sayıyor. Kirkor Usta, kılıcı şubat ayında bakanlığa teslim edilecek. 
   
   Ustalığı aileden    Kirkor Büyüktaşçıyan'ın dedelerinin amcaları, Osmanlı Sarayı'nda takı işlemeciliği yapmış. Stefan'ın kılıcının sağda kabzasını kendi işleyen Büyüktaşçıyan, demir kısmını da bir başka ustaya yaptırıyor. 
   
   
   
</TEXT>
</DOC>
