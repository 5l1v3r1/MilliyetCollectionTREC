<DOC>
<DOCNO> 200487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/siyaset/asiy.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın konuğu Türkiye Odalar ve Borsalar Birliği Başkanı Rıfat Hisarcıklıoğlu 
</HEADLINE>
<TEXT>

   Devlet hem oyuncu hem kural koyuyor       SOHBET ODASI 

   Derya SAZAK 

   
   TOBB, kuruluşundan yarım asır sonra bir yapılanmaya gidiyor. Nasıl bir model öngörülüyor 53 yıl sonra yeni bir yasa çıkartmaya çalışıyoruz. Türkiye'yi 2053'lere taşıyacak yeni bir yapılanma olacak. Hedefimiz öncelikle çağa ayak uydurmak. AB sürecinde etkili olmak istiyoruz. Sanayi ve ticaret odalarını hem meslek örgütü, hem de bir sivil toplum kuruluşu olarak yeni bir vizyona kavuşturmak gerekiyor. 
   
   İhracatta 40 milyar dolara ulaşıldı, ekonomik krizin yaraları sarılıyor mu 'Reel sektör' açısından 2003 toparlanma yılı oldu mu 
   Krizin yaralarını sarıyoruz. Ama sorunlar bitmedi. 1990'lı yıllarda ekonomide dışa açılma sürecine paralel olarak devleti yeniden yapılandıramadık. Eski sistem devam etti. Doğu Bloku ülkeleri liberal düzene ayak uydurdular. Yeltsin döneminde Ruslar Türkiye'yi model almak için danışman istiyorlardı. Onlar dışa açılırken biz içe kapandık. PKK ile savaş, deprem, ekonomik kriz derken geriye gittik. 
   
   Etik yozlaşmaya ne diyorsunuz, 1990'larda iktidarları yutan yolsuzluk bataklığı olmadı mı 
   Bu yozlaşma sahayı düzenleyemediğimiz için oldu. Olayı Türk futbolundaki altyapı devrimine benzetiyorum. Ne zaman ki, toprak sahadan çim sahaya geçtik, arkasından başarı geldi. 2000'lerde h l devletin ekonomideki rolünü tartışıyoruz. Yeni dünya düzeninde devlet, kuralları koyan ve denetleyendir. Biz bunu yapamadık. Devlet hem hakem, hem oyuncu hem de kuralı koyan. Maçı böyle oynamaya devam ediyoruz. 1923'ün, 1930'un yasalarıyla bu ülkeyi idare etmeniz mümkün değil. H l 70 yıl önceki ceza yasaları geçerli. 
   Özel sektörle büyüyoruz 
   
   Sistem nerede tıkanıyor, her gün yeni düzenleme yapmaktan reform yorgunu düştük. 
   2000 - 2001 krizi sistemin tıkandığının en açık delili oldu. Bu şerden bir hayır doğmalıydı. 2002 - 2003'ü biz toparlanma süreci olarak görüyoruz. Şu anda yaralar sarılıyor ama yapısal değişim ve dönüşümleri 2003'te tamamlamış olmalıydık. 
   
   Neler yapılamadı 
   Büyüme hızı yüzde 5.4 olmuş. Cumhuriyet tarihinde ilk defa büyüme Türk özel sektörü sayesinde olmuştur. Devlet yatırımlarını kısmış, yüksek vergiler koymuş, buna rağmen özel sektör yatırımlarıyla büyümüş Türkiye. 
   
   Devlet yapılanmalı 
   
   2004'te ne olacak 
   Seneye 'take off' yapacaksak, uçağı kaldıracaksak mutlaka devleti yeniden yapılandırmalıyız. Kamuda giderler azaltılmalı. Devlet sadece altyapıyı hazırlamalı. Oysa 2004 bütçesine baktığımız zaman yatırımı kısıyoruz. Bu durumda nasıl istihdam yaratacaksınız Bunun faturasını gelecekte ödersiniz. 
   
   Bütçede yatırımdan kesilen miktar nedir 
   8 katrilyon gözüken yatırımlar 6.5 katrilyon olarak gerçekleşiyor. Devlet altyapıya yapacağı yatırımlardan 1.5 katrilyon kesmiş oldu. Kendi giderlerini kısamadığı, açıklarını kapatamadığı için geleceğe yapacağımız yatırımları kıstı, vergilere yüklendi. Türkiye'deki yüzde 40'ı aşan vergi yükü OECD ortalamasının üstünde. 
   Toplam ulusal gelir 180'den 220 milyar dolara geldi. Kişi başına düşen gelir 2600'den 3100 dolara çıkmış. Bunlar güzel göstergeler. 
   
   Toplum bunu yaşamında niye hissetmiyor İş dünyası da ekonomiyi bıçak sırtında görüyor. The Economist, 2004 tahmininde eksi büyüme ve enflasyonda yüzde 40'lardan söz ediyor. Oysa hükümet, yüzde 12 hedefini tek haneye indirmeye çalışacak Bu farklı tahminler neden 
   2003'teki göstergelerin en başta da büyümenin sürdürülebilir olması lazım. Aslında Türkiye IMF'ye model olabilecek bir şeyi ilk defa gerçekleştirdi. Enflasyon yüzde 33'ten yüzde 20'lere düşerken özel sektörün devreye girmesiyle büyümeyi sağladı. 5 yıl sonra iki yıldır üst üste büyüyeceğiz. Ekonomist'in 2004 kehaneti terör bağlantılı gözüküyor. Böyle bir olumsuzluğu asla dilemiyoruz. 
   Türkiye açısından OECD raporlarına da geçen en kötü hadise yabancı yatırımcı sermaye 330 milyon dolarda kaldı. Türk sermayesinin yurtdışına yapmış olduğu yatırım 270 milyon dolar olmuş. 
   
   Halk umutlu 
   
   AKP'nin tek başına iktidarı dış piyasalarda iyimser bir rüzg r estirmemiş miydi 
   Halkın arasında bir umut var. Bu umut nereden kaynaklanıyor derseniz, Türkiye'nin ekonomik kalkınması hep tek parti iktidarlarında olmuş, Menderes, Demirel, Özal... Halk AKP döneminde bu umudu satın alıyor. 
   
   Enflasyon muhasebesine geçilecekti. 
   2 yıldır söylüyoruz, geçilecek inşallah. Vergiyi düzgün alsan bir işletme 3 - 4 sene ayakta kalabiliyor. Bu sefer ne yapıyorsun, dolaylı vergilere yükleniyorsun.. 
   
   İyimserlik çıpası AB takvimine bağlandı. Yıl sonunda müzakere takvimi alınamazsa ekonomideki bugünkü dengeler korunabilir mi 
   2004 sonunda AB'den müzakere takvimi almalıyız. 12 Aralık'ta Brüksel'de AB zirvesi var, oradan Türkiye'ye güçlü bir sinyal çıkabilir. Başbakan'a ve Dışişleri Bakanı'na bunu söyledik. 
   
   AB kulislerinde hiç öyle bir hava yok, İstanbul'daki terör saldırıları tersine bir dalga bile yarattı. Siz bir sürpriz mi bekliyorsunuz 
   Türkiye'nin müzakerelere başlayacağı sinyali İtalya'nın dönem başkanlığında alınırsa, gelecek yılı sıkıntısız geçirebiliriz. Ben takvim konusunda iyimserim. 
   
      28 Mart 'Merkez'i belirler...    
   AKP, İstanbul'daki saldırılar ertesi terörün adını koymakta geç kalmadı mı 
   Son olayda Türkiye'den başka kaybeden yok. Türkiye tam rahatlamaya başlarken korkum, 1990'lı 1970'li 1960'lı yıllarda olduğu gibi tekrar içimize kapanabilir miyiz 
   
   AB hedefi, terör nedeniyle kesintiye uğrarsa bir düş kırıklığı yaratabilir. 
   Yaratabilir, onun için hazırlıklı olmalıyız. B planımız olmalı. Türkiye için kurulan tezg ha, tuzağa düşmemeliyiz. Kendi içimize kapanmamalıyız. 
   
   Tuzağa düşmemenin bir yolu da teröre bugünden doğru teşhis koymak değil mi Bir zamanlar 'Bana milliyetçiler cinayet işliyor dedirtemezsiniz' türü bir inatçılık 'İslamcı terör' konusunda yineleniyor. 
   Başbakan, 'dini terör' diye söyledi. Önemli olan bundan sonrasına dönük önlemleri almak. Strateji üretmek. 11 Eylül sonrası Türkiye'nin gelmiş olduğu konum, soğuk savaş dönemindeki Batı Almanya ve Norveç'in konumu. Geçmişte Batı, sıcak gelişmelerin Almanya ve Norveç üzerinden olacağını düşünerek bütün stratejisini bu ülkelere yönlendirmişti. Türkiye bulunduğu coğrafyada şimdi böyle bir merkez ülke rolü oynama şansına sahip. 52 İslam ülkesinin içinde tek demokratik ve laik ülkeyiz. Medeniyetler kavşağındayız. Gücümüzün farkında olmalıyız. 
   
   Partilere eşit mesafedeyiz 
   
   28 Mart'ta yerel seçimler var, AKP tek başına ilktidar olmanın avantajını kullanıp 'muhafazak r demokrat' kimliğiyle merkeze oturabilecek mi 
   Yerel seçim sonuçları, AKP'nin merkezdeki konumunu gösterecek. Merkez sağda yeni yapılanmaya ihtiyaç olacak mı, ANAP ve DYP ne yapacak 28 Mart seçimleri Türkiye'de merkez sağın şeklini aşağı yukarı belli edecek. Anadolu'da şu anda gördüğüm AKP'ye destek devam ediyor. 
   
   Başkan sizi siyasette görecek miyiz AKP'ye de yakın duruyorsunuz. 
   TOBB bütün partilere eşit mesafadedir. Biz sivil toplum örgütüyüz, ekonomi siyaseti yapıyoruz. 
   
   
</TEXT>
</DOC>
