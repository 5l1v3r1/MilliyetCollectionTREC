<DOC>
<DOCNO> 211173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/yasam/yas01.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sol'un ışığı h l parlıyor 
</HEADLINE>
<TEXT>

   'Vizontele Tuuba'da anlatılan 78 kuşağı diye anılan 'bizlerin hik yesi...' Bugün toplumsal hayatımızda o solcuların etkisi h l bütün yoğunluğuyla sürüyor 
      KAYNAMA NOKTASI AHMET SALİH 
   
   Evimin bir köşesinde birkaç aydır Karl Marx, Friedrich Engels ve Josef Stalin'in birer fotoğrafı, bir de "Yaşasın Dünya İşçi Sınıfının Devrimci Dayanışması" yazılı bir afiş duruyor. 
   Bunları eylül sonunda birkaç gazeteci arkadaşımla beraber gittiğim "Vizontele Tuuba" filminin setinden aldım. Çekimler bitmek üzereydi, artık Yılmaz'ın ve ekibinin onlara ihtiyacı kalmamıştı. Sol grafik sanatının 70'li yıllarda üretilmiş birçok örneğinin reprodüksiyonları sette yığılıydı. "İstediğinizi alın" dedi Yılmaz, "bizim işimiz bitti bunlarla". Ben, Can, Nebil, Cengiz daldık yığının içine. 
   Havaalanlarındaki halimizi hatırlıyorum da Aldığımız resimler, afişler Anadolu estetiğine uygun olarak çerçevelenmişti. O yüzden öylece taşımak gerekiyordu. Benim afişin yarısı elimdeki çuvalın dışında kalmıştı. Afişi görenlerin tepkileri havaalanlarına göre değişiyordu. Van'da sevgiyle, aktarma yaptığımız Ankara'da yadırgayarak, İstanbul'da ise liberal gülümsemelerle bakıyorlardı taşıdığımız şeylere yolcular, memurlar. 
   
   Galaya niçin gitmedim 
   Yılmaz Erdoğan'ın yeni filmi "Vizontele Tuuba" gösterime girdi. Neredeyse iki yıldır, daha proje, sonra da senaryo aşamasındayken parça parça da olsa filme ilişkin epey bilgi edinmiştim. Sonra sette de bayağı nüfuz ettik öyküye. O yüzden galaya gitmedim. Çok farklı bir coğrafyada geçse de, çoğu "anlatılan bizim hik yemizdi" ve ben bu hik yeye, bu kahramanlara öyle bir seyirci kitlesinin içinde gülmek, ağlamak istemiyordum. Filmi gerçek seyircisiyle, sivil bir salonda seyredecektim. 
   "Vizontele Tuuba", Yılmaz'ın siyasete en fazla girdiği film. Ama aslında sol söylem şu ya da bu miktarda onun hik yelerinde her zaman bulundu. Hatta Yılmaz biraz da bu sayede Yılmaz oldu. "Bir Demet Tiyatro"da Fadıl'ın patronu, müteahhit politikacı Cumhur'dan paralarını bir türlü kurtaramayan "spartakist" işçileri hatırlayın. Yılmaz'ın özgünlüğü, onu farklı kılan, o ne kadar bundan mesafe almak isterse istesin, sol ile kurduğu ilişkidir. 
   Aslında sol böyle bir şey. Gençliklerinde sol siyasetin, sol hareketin içinde olmuş ama sonradan terk etmiş, hatta geçmişlerini unutmak ve unutturmak isteyen çoğu kişi h l bu geçmişlerinden güç almakta, beslenmektedir. 
   Yakında Ezel Akay'ın "Firuze"si gösterime girecek, büyük olasılıkla o film de özgün, farklı bir şey olmuştur. Akay da sol 78 kuşağından geliyor ve aynı zamanda sıkı bir reklam filmi yönetmeni. 
   
   Solcular her yerde 
   Aslında bugün Türkiye toplumsal hayatında zaman zaman burun kıvırılan o 68 ve 78 kuşaklarının etkisi yoğun olarak sürüyor. 
   Medyada mesela. Bizimki gibi diğer bütün büyük gazetelerin genel yayın yönetmenleri eski ya da h l solcu. 
   Yazarlarının çoğu ne kadar sağa kaymış olurlarsa olsunlar h l sol terminolojiden hatta metodolojiden yararlanıyorlar. 
   Hayatı boyunca devrimci hareketin kıyısından geçmemiş birçok genç gazeteci sırf bu özgünlük kendisine de bulaşır umuduyla sıkı solcu oluverdi. 
   TÜSİAD gibi patron örgütleri araştırmalarını, raporlarını solculara, 'eski solculara' hazırlatıyor. 
   Başarılı reklamcıların çoğu solcu. 12 Eylül sonrasında cezaevinden çıkan ya bir reklam ajansına giriyor ya da bir reklam ajansı kuruyordu. Bazıları kendilerini emekliye ayırdıktan sonra yeniden eyleme geçtiler. 
   Türkiye'deki özel televizyonların çoğu eski solcular tarafından kuruldu. 
   Popstar'ın yapımcısı Fatih Aksoy bile dayanamadı, geçenlerde eskiden hızlı bir devrimci olduğunu deklare etti. 
   Yapılanlar biraz bizim "Vizontele Tuuba"nın setindeki sol ikon yığınına dalışımızı hatırlatsa da, sol h l toplumsal hayatımızda etkisini sürdürüyor yani. 
   
   
   
   
</TEXT>
</DOC>
