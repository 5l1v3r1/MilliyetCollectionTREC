<DOC>
<DOCNO> 205371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/soneko06.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell Olağanüstü Genel Kurul toplantısı iptal edildi... 
</HEADLINE>
<TEXT>

     Turkcell İletişim Hizmetleri A.Ş.'nin dün yapılması gereken Olağanüstü Genel Kurul Toplantısı gündem maddelerine geçilmeden iptal edildi. 
     Turkcell'den Borsa'ya gönderilen yazıda, gündem maddelerine geçilmeden evvel Çukurova Holding A.Ş., Sonera Holding B.V, Çukurova Investment N.V. ve Yapı Kredi Bankası A.Ş. temsilcileri tarafından verilen önergede, Türk Ticaret Kanunu'nun 355. maddesinde belirtilen zorunlu ve ivedi sebeplerin mevcut olmadığı kaydedildi. 
     Önergede, temsilcisi bulundukları toplantıda hazır bulunan şirket sermayesinin çoğunluğunu oluşturan ortaklar olarak gündem maddelerine geçilmeden toplantının yapılmayarak iptal edilmesi talep edildi. 
     Şirket denetçisi İbrahim Alpay Demirtaş ile diğer şirket denetçisi Hamit Sedat Eratalar'ın talebe itirazı olmadığını bildirmesiyle toplantının yapılmayarak iptal edildiği bildirildi. 
     
</TEXT>
</DOC>
