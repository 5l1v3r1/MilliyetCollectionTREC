<DOC>
<DOCNO> 229810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yasam/ayas.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aile karar aldı, biz gidip vurduk' 
</HEADLINE>
<TEXT>

   Sokakta vurulan, ölmeyince hastanede başına kurşun sıkılan Güldünya'nın katil zanlısı iki kardeşi ele geçti 
      Elvan Ezber 
   
   Küçükçekmece'de 1.5 ay önce evlilik dışı çocuk doğurduğu gerekçesiyle önce bacaklarından kurşunlanan, ardından tedavi gördüğü hastanede vurularak öldürülen Güldünya Tören'in katil zanlısı iki kardeş Bağcılar'da yakalandı. 
   Tören'in 22 , 25 Şubat 2004'de Küçükçekmece'de yol ortasında bacağından vurulması, ardından tedavi amacıyla yatırıldığı Bakırköy Dr. Sadi Konuk Eğitim ve Araştırma Hastanesi'nde başından kurşunlanarak öldürülmesine ilişkin çalışmaları sürdüren Asayiş Şube Müdürlüğü Cinayet Büro Amirliği ekipleri, F. 17 ve İrfan Tören'i 20 , Bağcılar'da saklandıkları evde dün sabaha karşı gözaltına aldı. Asayiş Şube Müdürlüğü'ne getirilen kardeşlerden F., yaşı küçük olduğu için Bakırköy İlçe Emniyet Müdürlüğü Çocuk Büro Amirliği'ne gönderildi. 
   
   'Görev F.'nin' 
   İrfan Tören'in ilk ifadesinde, ablası Güldünya'yı yaşı küçük kardeşi F.'nin öldürdüğünü iddia ettiği ve şunları söylediği belirtildi 
   "Bitlis'te aile meclisi toplandı. Güldünya'yı İstanbul'da F'nin öldürülmesine karar verildi. Beni korumam için yanında gönderdiler. Olay günü ablamın kaldığı eve gittim. 'Seni Bursa'ya akrabalarımıza götüreceğiz' deyip dışarı çıkardım. F. ateş etti. Güldünya yere yığıldı. Akşam ölmediğini öğrenince yattığı hastaneye gittik. F. içeri girerek tekrar Güldünya'yı vurdu. Cinayetten sonra bek r evinden hiç çıkmadık." 
   Zanlılarla ele geçirilen bir tabanca da balistik incelemeye alındı. Polis, olaya ilişkin Güldünya'nın yanında refakatçi olarak kalan ve cinayete azmettirdiği öne sürülen amca Mehmet Tören'i de yakalamaya çalışıyor. 
   
   
</TEXT>
</DOC>
