<DOC>
<DOCNO> 210250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/ekonomi/eko07.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF uyardı Mali uyumda kaliteye dikkat edilecek 
</HEADLINE>
<TEXT>

   ANKARA Milliyet 
   
   IMF ve Hazine, 7. gözden geçirme görüşmelerinin ardından eşzamanlı olarak yazılı açıklamalarda bulundu. IMF Türkiye Temsilcisi Odd Per Breek de "Bundan sonra mali uyumun sürdürülebilirliği ve kalitesine dikkat edilecek" dedi. Hazine ve IMF açıklamaların karşılaştırmalı yorumu şöyle 
   Hazine Asgari ücret ve emekli maaşı artışları 2004 kamu maliyesine getireceği yükü karşılamak amacıyla bütçe harcamalarında yapılacak kesintide anlaşıldı. 
   IMF Hükümetin, emekli maaşları ile asgari ücretteki artışların bütçeye vereceği yükü telafi etmek için, kamudaki harcamaları yüzde 10 kesmeye karar verdi. 
   Hazine Yüzde 6.5'i faiz dışı fazla hedefine ulaşılmasını sağlamak amacıyla gelir projeksiyonlarında ortaya çıkabilecek sapmalar ve bunları telafi edecek önlemler konusundaki çalışmalar devam etmektedir. 
   IMF Hükümet yüzde 6.5 faiz dışı fazla hedefi gerçekleştirmeye yönelik gerekli tüm adımları atacağını bildirdi. Emekli maaşı ile asgari ücret artışı ile vergi gelirlerinin beklenin altında kalmasını telafi edecek gerekli önlemler değerlendirildi. IMF, "gerekli" diye ifade edilen adımlarda hükümete "taahhüdü başar, istediğin yöntemi uygula" mesajı verdi. 
   IMF Mali uyumun sürdürülebilirliği ve kalitesine dikkat edilecek. Faiz ve personel maaşları hariç bütçe ödeneklerinden yüzde 10'luk kesinti yapılması IMF şartlarına uyumda kaliteyi ve sürdürülebilirliği riske edebilir. 2004 bütçesi uygulanmaya başladıktan bir ay sonra ek bütçe çıkarılması da ekonomik programın itibari kredisini olumsuz etkilemiştir. 
   Bu arada Devlet Bakanı Ali Babacan, bu yıl IMF ile gerçekleştirilecek 5 adet gözden geçirmeden bazılarının birleştirilebileceğini söyledi. 
   
   
</TEXT>
</DOC>
