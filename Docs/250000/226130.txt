<DOC>
<DOCNO> 226130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonsiy05.html </URL>
<DATE> 2004/03/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sahte kayıt yapan 2 muhtar gözaltına alındı 
</HEADLINE>
<TEXT>

     İzmir'in Ödemiş İlçesi Kışla Köyü ve Kurtgazi Mahallesi'nin muhtarları, kendilerine oy vermesi için bazı kişilere belge düzenledikleri iddiasıyla gözaltına alındı. 
     AA muhabirinin aldığı bilgiye göre, Kışla Köyü'nün muhtar adayı Necati Yılmaz, İlçe Jandarma Komutanlığı'na başvurarak, görevde bulunan muhtar Mehmet K'nın, başka yerde oturan kişileri, kendisine oy vermeleri için köyde ikamet ediyor gibi gösterdiğini ileri sürdü. 
     İncelemede, başka yerde oturan kişilere kayıt düzenlendiği belirlenirken, Mehmet K. jandarma tarafından gözaltına alındı. 
     Birgi Beldesi Kurtgazi Köyü'nde de bir ihbarı değerlendiren İlçe Jandarma Komutanlığı ekipleri, muhtar Nihat B'nin, kendisine oy vermeleri için başka yerde oturan 2 kişiyi, mahallede ikamet ediyor gibi gösterdiği iddiasıyla gözaltına aldı. 
     Soruşturmanın sürdürüldüğü bildirildi. 
     
</TEXT>
</DOC>
