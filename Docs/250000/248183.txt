<DOC>
<DOCNO> 248183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur11.html </URL>
<DATE> 2004/06/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Dişçi ücretlerine aybaşında zam geliyor 
</HEADLINE>
<TEXT>

     Diş tedavi ücretleri 1 Temmuz'dan sonra yaklaşık yüzde 7 oranında artacak. Diş hekimi muayenesi, Ankara ve İstanbul'da 27 milyon 406 bin, Adana ve Mersin'de 24 milyon 160 bin, Konya ve Kayseri'de ise 22 milyon 921 bin lira olacak. 
     AA muhabirinin Türk Diş Hekimleri Birliği'nden aldığı bilgiye göre, yeni tedavi ücretleri 1 Temmuz 2004'den itibaren yüzde 7 oranında artacak. 
     Bu artıştan sonra Ankara, İstanbul ve İzmir'in yer aldığı birinci grupta diş hekimi muayenesi 27 milyon 406 bin, Adana, Mersin ve Eskişehir'in içinde bulunduğu ikinci grupta 24 milyon 160 bin, Konya, Kayseri, Trabzon ve Bursa'nın yer aldığı üçüncü grupta 22 milyon 921 bin liraya çıkacak. 
     Diş röntgen filmi birinci grupta 19 milyon 576 bin, ikinci grupta 17 milyon 257 bin ve üçüncü grupta 16 milyon 372 bin liraya çıkarken, bir yüzlü amalgam dolgu Ankara'da 49 milyon 593 bin, Adana'da 43 milyon 719 bin, Konya'da ise 41 milyon 477 bin liraya yükselecek. 
     Kanal tedavisi, İstanbul, İzmir ve Ankara'nın içinde bulunduğu birinci grupta 56 milyon 118 bin, Mersin ve Eskişehir'in bulunduğu ikinci grupta 49 milyon 471 bin, Kayseri ve Bursa'nın içinde yer aldığı üçüncü grupta ise 46 milyon 934 bin lira olacak. 
     Birinci grupta 783 milyon 48 bin liraya çıkacak alt-üst çene diş ağartma, ikinci grupta 690 milyon 300 bin, üçüncü grupta ise 654 milyon 900 bin liraya yükselecek. 
     Diş çekimi Ankara, İstanbul ve İzmir'de 49 milyon 593 bin, Adana, Mersin, Denizli ve Gaziantep'te 43 milyon 719 bin, Edirne, Bolu, Aydın, Konya ve Bursa'da ise 41 milyon 477 bin liradan yapılacak. 
     Birinci grupta tam protez akrilik-tek çene 614 milyon 692 bin, ikinci grupta 541 milyon 885 bin ve üçüncü grupta ise 514 milyon 885 bin lira olacak. 
     
</TEXT>
</DOC>
