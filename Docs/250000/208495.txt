<DOC>
<DOCNO> 208495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/spor/spo05.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'ya tepki 
</HEADLINE>
<TEXT>

   Antalya'da düzenlenen "Teknik Direktörler Toplantısı"nda gözler Rumen hocayı aradı. Daum, oturuma gelmeyen meslekdaşını ima ederek, "Mazeret yok, özür yok. Yanlış bir davranış" dedi 
      HALİL ÖZER 

   
   Üç kişi gelmedi 
   FUTBOL Federasyonu tarafından Antalya'da düzenlenen "Teknik Direktörler Toplantısı" dün başladı. Milli Takım Teknik Direktörü Şenol Güneş'in buluşmadan bir gün önce söylediği "Toplantıya gelmeyen ayıp eder" sözleri, katılımı doruk noktaya tırmandırdı. Yılmaz Vural mazeret bildirerek, Lucescu ve Erdoğan Arıca ise mazerat dahi bildirmeden toplantıya katılmadı. 
   
   'Niye gelmediler ' 
   FENERBAHÇE Teknik Direktörü Daum, Lucescu'yu ima ederek sert açıklamalar yaptı. Alman çalıştırıcı, "Madem Türk futbolu için buradayız, gelmeyen arkadaşlar nerede Mazeretleri yok, özürleri yok. Bunu nasıl yaparlar. Çok yanlış bir davranış" dedi. Şenol Güneş de iki hocaya ateş püskürerek, "Burada olmaları gerekirdi. Her iki teknik adama da yakıştıramadım" yorumunu yaptı. 
   
   Terim'den mesaj 
   FATİH Terim, toplantıda yarım saat kalırken, karşılıklı saygının önemine dikkat çekti. Terim, "Teknik direktörlerin birbirlerinin yaptığı işe saygı göstermesi lazım. Bu sayede mesleğimizi yüceltiriz" diye konuştu. Bu arada bir sonraki buluşmada altyapının ele alınmasını isteyen Daum'un, içerideki konuşmaların basına sızdırılmamasını şart koştuğu öğrenildi. 
   
   
</TEXT>
</DOC>
