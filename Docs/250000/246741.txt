<DOC>
<DOCNO> 246741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/yasam/yas07.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Müdürü'nün evini soyup arabasını çaldılar 
</HEADLINE>
<TEXT>


ELVAN EZBER İstanbul 

Atatürk Havalimanı Emniyet Şube Müdürü Ercan Çakmak'ın evinden değerli eşyalarını aldıktan sonra kapıdaki otomobiliyle kaçtıkları öne sürülen 5 kişi gözaltına alındı. Alınan bilgiye göre, Çakmak'ın Bakırköy'deki evine 2 gün giren hırsızlar, bir miktar ziynet eşyasını aldılar. Daha sonra Çakmak'ın park halinde bulunan Peugeot 406 marka otomobilini de çalan hırsızlar uzaklaştılar. Yapılan araştırma sonucu Çakmak'ın otomobili yaklaşık 10 saat sonra terkedilmiş olarak yol kenarında bulundu. Yapılan parmak izi incelemesi sonucu hırsızların kimlikleri belirlendi. Bunun üzerine düzenlenen operasyon sonucu Özgür Kılıç ve 4 arkadaşı zanlı olarak gözaltına alındı. Zanlıların ifadelerinde altınları bir kuyumcuya sattıklarını söyledikleri öne sürüldü. Polis, kuyumcunun da ifadesine başvurdu. Zanlıların başka bir suça karışıp karışmadıklarının araştırıldığı öğrenildi. 


</TEXT>
</DOC>
