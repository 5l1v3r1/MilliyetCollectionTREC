<DOC>
<DOCNO> 230023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur30.html </URL>
<DATE> 2004/04/09/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Freni tutmayan tır, 7 aracı ezdi 
</HEADLINE>
<TEXT>

     Antalya'da freni tutmayan TIR, 7 aracı ezerek durabildi. Kazada 1 kişi öldü, 1 kişi hafif yaralandı. 
     TIR'da yüklü olan, asfalt yapımında kullanılan yanıcı maddenin patlama riski nedeniyle, çevrede geniş önlemler alındı. Antalya-Burdur Karayolu girişinde, Ferro-Krom kavşağında meydana gelen kazada, Antalya yönüne gelmekte olan Osman Öngün yönetimindeki 07 CLK 22 plakalı yanıcı madde yüklü TIR, freninin tutmaması sonucu, yol kenarında bulunan araçlara çarptı. Araçları ezerek sürüklenen TIR, daha sonra devrildi. 
     Kazada TIR'ın ön tarafına sıkışan araç sürücüsü Osman Öngün olay yerinde hayatını kaybederken, TIR'ın çarptığı araçlardan birinin camından fırlayan Özen Ünal, hafif yaralandı. 
     Kaza sonucu karayolu trafiğe kapatılırken, TIR'dan boşaltılan, asfalt yapımında kullanılan yanıcı maddenin patlama riski nedeniyle çevrede geniş önlemler alındı. 
     TIR'ın, asfalt yapımında kullanılan yanıcı maddeyi Denizli'den getirdiği bildirildi. 

     
</TEXT>
</DOC>
