<DOC>
<DOCNO> 238110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko21.html </URL>
<DATE> 2004/05/07/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Enflasyon... Beklenti anketinden yüzde 11.5 çıktı 
</HEADLINE>
<TEXT>

     Merkez Bankası Beklenti Anketi'ne göre, 2004 yıl sonu uygun ortalama enflasyon beklentisi, Mayıs ayının ilk anketinde Tüketici Fiyat Endeksi TÜFE bazında yüzde 11.5'e çıktı. 
     Nisan ayının ikinci anketinde yüzde 11.4 olan ortalama enflasyon beklentisi, Mayıs ayının ilk anketinde yüzde 11.5'e yükseldi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Mayıs ayı ilk anket sonuçları açıklandı. 
     Buna göre, Nisan ayının ikinci anketinde yüzde 8.0-14.5 aralığında seyreden yıl sonu TÜFE öngörüsü, Mayıs ayının ilk anketinde yüzde 7.9-15.0 aralığında gerçekleşti. 
     Nisan ayının ikinci anketinde yüzde 1.1 olan cari ayın TÜFE'ye göre uygun ortalama enflasyon beklentisi, Mayıs ayının ilk anketinde yüzde 0.9'a indi. 
     Nisan ayının ikinci anketinde yüzde 0.5- 2.0 aralığında gerçekleşen cari ayın TÜFE beklentisi Mayıs ayının ilk anketinde yüzde 0.0-2.0 aralığında gerçekleşti. 
     
     2 AY SONRASI İÇİN TÜFE BEKLENTİSİ 
     Mayıs ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde - 1.0- 1.7, uygun ortalamada yüzde 0.4 düzeyinde oluştu. 
     Nisan ayının ikinci anketinde de TÜFE beklenti aralığı yüzde - 1.0-1.6, uygun ortalama beklentisi yine yüzde 0.4 olarak belirlenmişti. 
     Gelecek 12 aylık dönemin TÜFE beklentisi aralığı Mayıs ayının ilk anketinde yüzde 6.8-15.0 aralığında gerçekleşirken, uygun ortalama beklentisi Nisan ayının son anketinde olduğu üzere yüzde 10.5 olarak saptandı Nisan ayının ikinci anketinde gelecek 12 aylık dönemin TÜFE beklentisi yüzde 7.5-15.0 aralığında olmuştu. 
     
     FAİZ ORANLARI 
     Öte yandan Mayıs ayının ilk anketinde, Mart ayının son anketine göre cari ayın uygun ortalama bileşik faiz oranı beklentisinde artış yaşandı. 
     Buna göre Mayıs ayının ilk anket sonuçlarına uygun ortalama faiz oranı yüzde 22.6'dan yüzde 23.4'e çıktı. Nisan ayının ikinci anketinde yüzde 19-26 aralığında seyretmesi öngörülen cari ayın bileşik faiz beklentisi ise Mayıs ayının ilk anketinde yüzde 21.0-25.5 olarak belirlendi. 
     Yıl sonu bileşik faiz oranı beklentisi Nisan ayının ikinci anketinde olduğu üzere yüzde 11-24 aralığında olurken, yıl sonu ortalama bileşik faiz beklentisi yüzde 18.3'den yüzde 18.8'e çıktı. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Mayıs ayı ilk anketinde cari ay sonu kur beklentisi aralığı 1,375,000-1,525,000 lira olurken, uygun ortalama 1,449,400 lira oldu. 
     Nisan ayının ikinci anket sonuçlarında cari ay sonu kur beklentisi aralığı 1,300,000-1,543,000 olurken, uygun ortalama ise 1,364,500 bin lira olarak saptanmıştı. 
     Bu arada katılımcıların, Mayıs ayının ilk anketinde yıl sonu dolar kuru beklentisi 1,285,000-1,700,000 lira olurken, uygun ortalama 1,556,400 lira olarak belirlendi. 
     Nisan ayının ikinci anketinde, yıl sonu dolar kuru beklentisi 1,285,000-1,700,000 lira aralığında, uygun ortalama ise 1,497,000 lira olmuştu. 
     
     BÜYÜME BEKLENTİSİ 
     Katılımcılar ayrıca Mayıs ayının ilk anketinde, yıl sonu GSMH'sının yüzde 3- 7 aralığında, uygun ortalamanın da yüzde 5.0 olacağını öngördüler. 
     Nisan ayının ikinci anketinde de, yıl sonu GSMH yüzde 3- 7 aralığında, uygun ortalama ise 4.9 olarak belirlenmişti. 
     Mayıs ayının ilk anketinde, yıl sonu cari işlemler dengesinin 13 milyar 600 milyon dolar ile 4 milyar dolar açık arasında seyredeceği öngörüldü. 
     Nisan ayının ikinci anketinde cari işlemler dengesinin 13 milyar ile 3 milyar dolar arasında açık vereceği öngörülmüştü Bu arada anketteki verilerin dağılımının çok düzensiz olması nedeniyle, yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
