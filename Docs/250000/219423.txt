<DOC>
<DOCNO> 219423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yazar/gureli.html </URL>
<DATE> 2004/03/03/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
MİLLİYET YAZARLARI SEÇİM TURUNDA 
</HEADLINE>
<TEXT>
   Oylar muhalefete... 
   Trabzonlular, SP ve CHP'nin adaylarına oy vereceklerini söylüyor. CHP'liler, Refah Partisi kökenli oyların, AKP ve SP arasında bölünmesini umut ediyor 
   
   Kahramanmaraş Caddesi Trabzon'un hareketli caddesi. Sabahın sekiz buçuğu. Ziraat Bankası'nın önü kalabalık mı kalabalık. Köylüler, Dünya Bankası'nın dönüm başına verdiği 16 milyon lira destek fonu parasını almak için bekleşiyorlar. Kimi boynu bükük umutsuz, kimi başı dik öfkeli, bu paranın azlığından yakınıyor. "Bize Dünya Bankası'nın dönüm başına 100 dolar vereceği söylendiydi, şimdi elimize 16 milyon geçiyor" diyenler de var, "Bunu hiç vermesin" diyenler de... Konuşmak istemeyen de, oy kullanmayacağını söyleyen küskünler de var. 
   Banka önündeki kalabalıktan çıkan sonuç Yerel seçim sanki genel seçim olarak algılanıyor. Yani yerel seçimlerin tabiatına uygun biçimde "aday"ın değerlendirileceği sanılırken, tam tersine "parti" öne çıkıyor. 
   Çoğunluk, "muhalefet" partilerinden birine oy vereceğini söylüyor. Muhalefet deyince hemen CHP aklınıza gelmesin onun yanında Saadet Partisi'nin de adı geçiyor. CHP'nin umudu Refah Partisi kökenli oyların AKP ile SP arasında bölünmesi ile aradan sıyrılmakta. 
   
   Üç sorun öne çıkıyor 
   Aynı caddede, bir börekçi dükk nının önündeki ufak tezg hında çorap satan 78 yaşındaki Süleyman Sev ise, belediye başkanlığını önemsiyor ve mahalle aralarındaki sokakları düzelteceğini vaat eden adaya oy vereceğini söylüyor. Ama henüz bu "ara sokak sorunu"na ilişkin bir vaat, her gün gazete okuyan Süleyman Sev'e ulaşmamış. 
   Faroz semtindeki balıkçı barınağında balıkçılarla sohbet ediyoruz. Karadeniz Balıkçı Kooperatifleri Birliği ve Trabzon Merkez Kooperatifi Başkanı Ahmet Mutlu, pek mutlu görünmüyor. Sohbette, üç ana sorun öne çıkıyor "Belediye çöpleri getirip sahile döküyor. Kokudan geçilmiyor. Her seçimde çöp sorununu halledeceğiz deyip oy aldılar ama halletmediler. Gerçi yine umudumuz yok ama bu defa da bir başkasını deneyeceğiz." 
   "Sular diyarında susuzluk çekiyoruz" diyen Davut Turhan "Şimdiye kadar hükümet para vermediği için su işini halledemediklerini söylüyordu belediyeler. Şimdi hükümet de onlarda, su yine pahalı ve pis. Dereden alınan suyu arıtmadan ilaçlayıp şehre pompalıyorlar." 
   "Çöplerin de karıştığı pis derelerin denize akması balık neslini tüketiyor. 15 yıl önce 30-35 çeşit balık çıkarken, şimdi sadece 6-7 çeşit balık var. Eskiden 100 kilo balığın çıktığı ağa şimdi ancak 3-4 kilo balık geliyor." 
   Balıkçı barınağından çıkan sonuç Yerel seçimde parti değil, aday önemli. 
   
      
   
   
</TEXT>
</DOC>
