<DOC>
<DOCNO> 240355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonyas02.html </URL>
<DATE> 2004/05/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Milyon dolarlık "babalar günü" hediyesi... 
</HEADLINE>
<TEXT>

     Ünlü aktör Michael Douglas, Los Angeles'ta babası Kirk Douglas'ın kendi ismine kurduğu tiyatroya 1 milyon dolar bağışta bulundu. 
     Internetteki ''entertainment'' sitesinin haberine göre, ''hayırlı evlat'' Michael Douglas, yaklaşan Babalar Günü'nde Kirk Douglas'a milyon dolarlık bir armağan sunacak. 
     Babasının isminin verileceği tiyatro binasına 1 milyon dolarlık bağışta bulunan Douglas, ''Babam için kurduğu bu tiyatro çok önemli. Çünkü, o aktörlük kariyerine tiyatroda başladı. Ona böyle bir armağan sunmaktan çok mutluyum'' açıklamasında bulundu. 
     Toplam 320 koltuğu bulunan Los Angeles'taki Kirk Douglas Tiyatrosu, Ekim ayında perdelerini açacak. 
     58 yaşındaki Michael Douglas ile 86 yaşındaki Kirk Douglas, geçen yıl çevrilen ''It Runs in the Family'' adlı filmde ilk kez biraraya gelerek baba-oğulu canlandırmıştı. Douglas ailesinden üç kuşağı buluşturan filmde Kirk Douglas'ın eski eşi ve Michael Douglas'ın annesi Diana Douglas ile Michael Douglas'ın oğlu Cameron da rol almıştı. 
     
</TEXT>
</DOC>
