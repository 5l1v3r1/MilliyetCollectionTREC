<DOC>
<DOCNO> 202746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/soneko24.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Emeklilik'den ideal emeklilik planları 
</HEADLINE>
<TEXT>

     Doğan Emeklilik, İdeal Emeklilik markası altında pazarladığı ürünlerini yeni reklam kampanyası ile tanıtıyor. 
     Bireysel emeklilik pazarına iddialı giren Doğan Emeklilik, ürünlerinin tanıtımı için hazırladığı reklam kampanyasında 7'den 70'e herkesin aşina olduğu Hababam Sınıfı'nın müziğini kullandı. Kampanya, ilk etapta iki televizyon filmi ile başladı. 
     Melih Kibar bestesi olan Hababam Sınıfı'nın müziği, kampanya içerisinde farklı duyguların aynı anda ifade edilmesine imkan tanıyor. Müziğin yavaş versiyonunun karamsar ve hüzünlü çağrışımı, hızlı versiyonunun ise neşeli ve eğlenceli çağrışımı, kampanyadaki emeklilik ve ideal emeklilik karşılaştırmasını pekiştiriyor. 
     Doğan Emeklilik Genel Müdürü Sinan Erengül yaptığı açıklamada, emekliliğin herşeyden elini eteğini çekmiş, pasif ve rutin bir hayat olarak düşünüldüğünü, reklam kampanyasında bu düşünceyi tersyüz ettiklerini kaydetti. 
     
</TEXT>
</DOC>
