<DOC>
<DOCNO> 208420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sontur21.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı İncirlik Üssü'nü BM kararına dayandırıyoruz... 
</HEADLINE>
<TEXT>

     Adalet Bakanı Cemil Çiçek, Irak'taki ABD askerlerinin rotasyonunda İncirlik Üssü'nün kullanımı konusunda TBMM kararına ihtiyaç olmadığını söyledi. 
     Çiçek, TBMM'de gazetecilerin Irak'taki ABD askerlerinin rotasyonunda İncirlik Üssü'nün kullanılmasıyla ilgili sorulara yanıt verdi. Konuyu 1483 sayılı BM kararına dayandırdıklarını belirten Çiçek, ''Bu karar çerçevesinde alınmış bir Bakanlar Kurulu karardır. Bunun gereğinin, ilke ve usullerinin tespiti de Genelkurmay Başkanlığımıza bırakılmıştır. Anayasa'nın 92. maddesi ve BM'nin 1483 sayılı kararı ve Bakanlar Kurulu kararıdır tartışılan konunu özü...''dedi. 
     İncirlik dışında başka bir üssün kullanımının sözkonusu olmadığına işaret eden Çiçek, ''Bakanlar Kurulu kararının 1 Mart tezkeresinden ne farkı var '' sorusuna, ''Çok fark var. O gün, 1483 sayılı karar yoktu. O TBMM'nin yurt dışına asker göndermesi, yabancı ülke askerlerinin başka ülkelere Türkiye üzerinden geçmesiydi. O zaman BM kararı yoktu'' karşılığını verdi. 
     Çiçek, Anayasa'nın 92. maddesi uyarınca bu konuda bir TBMM kararına ihtiyaç olmadığını söyledi. 
     
</TEXT>
</DOC>
