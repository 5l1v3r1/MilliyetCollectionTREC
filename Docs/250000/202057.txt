<DOC>
<DOCNO> 202057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur03.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın ve Kayseri'de yoğun sis... 
</HEADLINE>
<TEXT>

     Aydın'da yoğun sis bazı bölgelerde ulaşımı olumsuz etkiliyor. 
     Bölge Trafik Şube Müdürlüğü yetkililerinden alınan bilgiye göre, Aydın-Muğla karayolunun bazı bölgelerinde görüş mesafesinin 30 metrenin altına düştüğü, bu güzergahta seyreden otomobil sürücülerinin dikkatli olması gerektiği bildirildi. 
     Yetkililer, yoğun sisin Aydın-İzmir otoban yolunun bazı bölgelerinde de etkili olduğunu kaydettiler. 
     
     KAYSERİ'DE UÇAK SEFERLERİ AKSIYOR 

     Kayseri'de sabah saatlerinde etkili olan sis, ulaşımı olumsuz etkiledi. 
     Sis nedeniyle THY'nin uçak seferleri gecikmeli olarak yapılabildi. Kayseri Havaalanı'nda sisten dolayı görüş mesafesinin azalması nedeniyle İstanbul'dan 07.45'te havalanması gereken uçak, seferini yaklaşık 1,5 saat gecikmeli yapabildi. 09.45'te yapılması gereken Kayseri-İstanbul seferi de sis nedeniyle 1 saat gecikmeli olarak yapılabildi. 
     Sis nedeniyle karayollarında da görüş mesafesi azaldı. Bazı bölgelerde 100 metreye düşen görüş mesafesi nedeniyle trafik ekipleri, Kayseri-Ankara ve Kayseri Malatya karayolları girişlerinde sürücüleri dikkatli olmaları ve sis lambalarını yakmaları konusunda uyardılar. 
     
</TEXT>
</DOC>
