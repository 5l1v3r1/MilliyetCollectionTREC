<DOC>
<DOCNO> 208533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sondun01.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta polis karakoluna intihar saldırısı 2 ölü 
</HEADLINE>
<TEXT>

     Irak'ın orta kesimlerindeki Bakuba kentinde düzenlenen bombalı saldırıda en az 2 kişinin öldüğü bildirildi. 
     Polis ve sağlık görevlileri, patlayıcı yüklü bir aracın, kentteki bir polis karakolu önünde infilak ettiğini ve çevrede bulunan en az 2 sivilin öldüğünü, 14 polis memurunun da yaralandığını söylediler. 
     Bölgedeki bir polis memuru, patlama öncesinde, polis karakoluna doğru ilerleyen beyaz bir araba gördüğünü ve eylemin, patlayıcı yüklü bu araçla düzenlenen bir intihar saldırısı olduğuna inandığını belirtti. 
     Polis memuru, eylemi düzenleyen saldırganın da öldüğünü belirtti. 
     Sağlık görevlileri, en az 2 kişinin öldüğünü doğruladılar ve 10'dan fazla yaralının tedavi amacıyla hastaneye getirildiğini kaydettiler. 
     Bağdat'ın 65 kilometre kuzeyindeki Bakuba kentinde koalisyon kuvvetleri sık sık saldırılara hedef oluyor. 
     Bakuba ile yakınlarındaki Han Bani Saad'da Kasım ayında düzenlenen iki saldırıda en az 16 kişi ölmüştü. 
     
</TEXT>
</DOC>
