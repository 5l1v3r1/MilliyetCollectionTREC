<DOC>
<DOCNO> 228276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo28.html </URL>
<DATE> 2004/04/03/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
FIBA Bayanlar Avrupa Kupası... Fenerbahçe 61 - Mav Coop Szolnoki 74 
</HEADLINE>
<TEXT>

     Salon Abdi İpekçi. 
     Hakemler Julian Chantal xx Fransa , Fedor Dimitrev xx Belarus . 
     Fenerbahçe Nilay x 6, Coollen Miller xx 12, Müjde x 6, Donaphine xx 19, Periç x 5, Serap xx 6, Esra x, Nalan x 3, Ceyda x 2, Melike x 2. 
     MAV Coop Szolnoki Delmis xxx 17, Hibbert xx 8, Farmer xx 11, Csakany xx 7, Papp xx 13, Bjelica xxx 11, Englert xx 3, Perovic xx 4, Szelesy x. 
     1. Periyot 18-24. 
     Devre 33-37 MAV Coop Szolnoki lehine . 
     3. Periyot 43-57. 
     5 Faulle Çıkan 39.44 Coollen Miller Fenerbahçe . 
     Basketbol FIBA Bayanlar Avrupa Kupası ''Dörtlü Finali''nde Fenerbahçe, Macaristan'ın MAV Coop Szolnoki takımına 74-61 yenilerek, final oynama hakkını yitirdi. 
     Maçın ilk dakikalarında büyük çekişme yaşanırken, 5. dakika 9-8 konuk ekibin üstünlüğü ile geçildi. Hücumlarda pota altında etkisiz kalan Fenerbahçe, savunmada da rakibine boş pozisyonlar verdi. Dış atışlarda Farmer'in sayılarıyla etkili olan MAV Coop Szolnoki, 1. periyodu 24-18 önde tamamladı. 
     İkinci periyoda Papp'ın basketiyle başlayan Macar temsilcisi, 11. dakikada farkı 8 sayıya 26-18 çıkardı. Sarı-lacivertliler, bu dakikadan sonra baskılı savunma yaparak potasında 2 dakika sayı görmedi ve 13. dakikada farkı 2 sayıya kadar düşürdü 26-24 . 
     Sarı-lacivertliler, farkı azalttığı bölümlerdeki hücum şanslarını iyi değerlendiremeyince öne geçme şansını bir türlü kullanamadı ve devre Macar ekibin 37-33'lük üstünlüğüyle sona erdi. 
     İkinci yarının başlarında hücumlarda etkisiz kalan Fenerbahçe, Delmis ve Papp'ı durdurmakta zorlandı. Bu bölümde 20-10'luk seri yakalayan konuk ekip 3. periyodu da 57-43 önde geçti. 
     Son periyodun ilk 4 dakikasında Fenerbahçe sadece 1 sayı bulurken, Macar takımı Bjelica'nın basketiyle 34. dakikada 64-44 ile farkı 20 sayıya çıkardı. Son dakikalarda Fenerbahçe'nin çabaları farkı kapamak için yeterli olmadı ve MAV Coop Szolnoki maçı 74-61 kazanarak finale yükseldi. Fenerbahçe ise yarın üçüncülük maçı oynayacak. 
     
     SERAP SAKATLANDI 
     Karşılaşmanın 26. dakikasında Fenerbahçe'de Ceyda ile çarpışan ve boynundan sakatlanan Serap Yücesir, maçı bırakmak zorunda kaldı. 
     Sedye ile sahadan alınan bu oyuncunun hastaneye kaldırıldığı bildirildi. 
     
</TEXT>
</DOC>
