<DOC>
<DOCNO> 213270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun26.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremer, Irak'a gönderilecek seçim ekibiyle tam işbirliği yapacak 
</HEADLINE>
<TEXT>

     ABD'nin Irak'taki sivil yöneticisi Paul Bremer, Birleşmiş Milletler'in BM göndereceği seçim ekibiyle tam işbirliği yapacaklarını söyledi. 
     BM Genel Sekreteri Kofi Annan, yeni Irak hükümetinin belirlenmesi için Mayıs sonuna kadar doğrudan seçimlerin yapılıp yapılamayacağını araştırmak amacıyla Irak'a bir heyet göndereceğini bildirmişti. 
     ABD ise 15 Kasım'da açıkladığı planda, Irak'ta yönetimi 30 Haziran'da bölgelerden seçilecek temsilcilerin oluşturacağı bir hükümete bırakacağını açıklamıştı. 
     Bremer, gazetecilere yaptığı açıklamada, koalisyonun BM'nin istediği her şekilde işbirliği yapacağını belirterek, ABD'nin seçim planında değişiklik olmadığını, ancak Amerikan yönetiminin Şiilerin taleplerine cevap verebilmek için 15 Kasım planını iyileştirmeyi düşündüğünü söyledi. 
     BM ekibinin yakında geleceğini belirten Bremer, ekipten iki soruyu yanıtlamasının istendiğini, bunlardan birinin ''Mayıs sonuna kadar seçim yapılması mümkün mü'', diğerininse ''Eğer bu soruya yanıt olumsuz ise 15 Kasım anlaşmasında, Mayıs sonuna kadar geçici bir millet meclisi seçmek için değişiklik yapılıp yapılamayacağı'' olduğunu bildirdi. 
     
</TEXT>
</DOC>
