<DOC>
<DOCNO> 242178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur03.html </URL>
<DATE> 2004/05/23/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
Tehditle para isteyen 2 kardeşi öldürdü 
</HEADLINE>
<TEXT>

     İzmir'in Konak ilçesinde bir market sahibi, kendisini tehdit ederek para istediklerini iddia ettiği 2 kardeşi silahla öldürdü. 
     Metin Alkan 35 ile kardeşi Çetin Alkan 28 , Gürçeşme Caddesi Cami Durağı yanında bulunan Eyüp N'nin 48 çalıştırdığı Nallıca Kuruyemiş Market'e alışveriş amacıyla geldiler. Kardeşler, Eyüp N'yi silahla tehdit ederek para istediler. 
     Eyüp N, çekmecede bulunan silahını alarak Metin Alkan'ı göğsünden vurdu. Metin Alkan olay yerinde ölürken, Eyüp N'nin boğazından vurarak ağır şekilde yaraladığı Çetin Alkan ise kaldırıldığı Yenişehir SSK Hastanesi'nde hayatını kaybetti. 
     Ölen kardeşlerin yakınlarının, marketin bulunduğu yere gelerek tepki göstermesi üzerine güvenlik güçleri olay yerinde önlem aldı. 
     Olayla ilgili soruşturmalar sonucunda, Metin Alkan'ın cinayet ve bina kundaklamaktan sabıkası bulunduğu bilgisine ulaşıldı. 
     Market sahibi Eyüp N. gözaltına alınırken, olayla ilgili soruşturmanın sürdürüldüğü bildirildi. 
     
</TEXT>
</DOC>
