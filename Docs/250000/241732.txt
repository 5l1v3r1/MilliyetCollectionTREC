<DOC>
<DOCNO> 241732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo16.html </URL>
<DATE> 2004/05/21/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
İlk maç, ilk zafer 
</HEADLINE>
<TEXT>

     Türkiye, Avustralya ile tarihindeki ilk maçtan 3-1 galip ayrıldı. 
     Sydney kentindeki Aussie Stadı'nda yapılan ve Japon hakem Toru Kamikawa'nın yönettiği maçta Türkiye, Rüştü, Tolga, Bülent, Deniz Dk. 85 İbrahim Üzülmez , Ümit Özat, Okan Dk. 85 Ali Tandoğan , Serkan Dk. 58 Ali Güneş , Emre Dk. 90 Murat Hacıoğlu , Hasan Şaş, Tuncay Dk. 58 Serhat , Hakan Şükür kadrosuyla maçı tamamladı. 
     Avustralya ise Schwarzer Dk. 83 Kalaç , Laybutt, Vidmer, Emerton, Skoko Dk. 67 Tiatto Dk. 79 Elrich , Colosimo, Lazaridis, Grella, Chipperfield, Bresciano, Zdriliç Dk. 67 Sterjovski oluşan kadrolarıyla sahada mücadele etti. 
     Karşılaşmada golleri Türkiye adına 42. dakikada Ümit Özat, 69. ve 75. dakikalarda Hakan Şükür atarken, evsahibi Avustralya'nın tek golünü ise 49. dakikada penaltıdan Bresciano kaydetti. 
     Oldukça sert geçen maçta A Milli Takım'dan Bülent, Emre Belözoğlu, kaleci Rüştü, Serhat, Tolga ve Ali Güneş, Avustralya'dan da Emerton ve Grella sarı kart gördü. 

     
</TEXT>
</DOC>
