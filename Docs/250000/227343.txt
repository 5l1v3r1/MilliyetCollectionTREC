<DOC>
<DOCNO> 227343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sontur15.html </URL>
<DATE> 2004/03/31/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Tüpsüz dalış yaşamına mal oldu... 
</HEADLINE>
<TEXT>

     Antalya'nın Kemer İlçesi'ne bağlı Üç Adalar mevkiinde zıpkınla avlanmak için tüpsüz dalış yapan Rıza Küçükkaya 28 , boğuldu. 
     AA muhabirinin aldığı bilgiye göre, Rıza Küçükkaya ve İbrahim Sayın, zıpkınla balık avlamak amacıyla Üç Adalar mevkiinde tüpsüz dalış yaptılar. 
     Yaklaşık bir dakika sonra su yüzeyine çıkan İbrahim Sayın, 5-6 dakika beklemesine rağmen Rıza Küçükkaya'yı göremeyince tekrar dalış yaptı ve üzerinde dalış yapmak için ağırlıklar bulunan Küçükkaya'yı, yaklaşık 30 metre derinlikte buldu. 
     Sahil Güvenlik ve Kemer Jandarma Komutanlığı ekipleri tarafından denizden çıkarılan Küçükkaya'nın, yapılan otopsi sonucunda dalgıç deyimi ile ''sığ su bayılması'' nedeniyle öldüğü belirlendi. 
     
</TEXT>
</DOC>
