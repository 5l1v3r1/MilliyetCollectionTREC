<DOC>
<DOCNO> 244772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo15.html </URL>
<DATE> 2004/06/02/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Özerhun Kazanabileceğimiz maçı son saniyede kaybettik... 
</HEADLINE>
<TEXT>

     Efes Pilsen Genel Menajeri Engin Özerhun, Ülkerspor karşısında kazanabilecekleri maçı son saniyede kaybettiklerini söyledi. 
     Maçın skorunun da bunu gösterdiğini dile getiren Özerhun, ''Son dakikada atılan basket sayı olsa, maçı biz kazanacaktık. Ancak, Ülkerspor ile Efes Pilsen denk takımlar olduğu için bu tür sonuçlar sürpriz değil'' dedi. 
     Engin Özerhun, Ülkerspor ile zor ve uzun bir final serisi oynadıklarını vurgulayarak, kaybettikleri bu maçı unuttuklarını ve artık 3. maça baktıklarını dile getirdi. 
     Cuma günü oynayacakları karşılaşmanın iki takım için daha fazla önem taşıdığına değinen genel menajer Özerhun, ''Ülkerspor ivme kazanmak isteyecek, biz ise avantajımızı kaybetmemeyi düşünüyoruz. Hazırlıklara hemen başladık. Maça tam kadro çıkacağız ve kazanmak için oynayacağız'' diyerek sözlerini tamamladı. 

     
</TEXT>
</DOC>
