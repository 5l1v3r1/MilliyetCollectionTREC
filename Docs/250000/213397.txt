<DOC>
<DOCNO> 213397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/dunya/dun01.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sistani'ye suikast girişimi 
</HEADLINE>
<TEXT>

      DIŞ HABERLER SERVİSİ 

   
   Irak'ın en güçlü Şii lideri Büyük Ayetullah Ali Sistani'nin 73 , dün uğradığı silahlı saldırıdan yara almadan kurtulduğu bildirildi. 
   Sistani'nin güvenlik bürosundan bir yetkili, olayın dün sabah yerel saatle 10.00'da başkent Bağdat'ın 160 kilometre güneyindeki Necef kentinde meydana geldiğini söyledi. Yetkili, "Ayetullah Sistani halkı selamlarken silahlı adamlar ateş açtı, ancak o yaralanmadı" demekle yetindi. Sistani'nin bürosuna yakın bir kaynak da, Fransız Basın ajansı'na AFP , saldırganın korumalar tarafından yakalandığını bildirdi. Bölge halkı ise, Ayetullah Sistani'nin bürosundan evine giderken aracının büyük bir kalabalık tarafından durdurulduğunu, dini liderin topluluğu selamladığı sırada aracının kurşun yağmuruna tutulduğunu söylediler. Suikast girişiminde Sistani, yara almadan kurtulurken, saldırıda yaralanan olup olmadığı konusunda bilgi verilmedi. Irak'taki Geçici Yönetim Konseyi'nin GYK Şii üyesi Muvaffak El Rubeyi de olayla igili olarak, "Seyyid Sistani ile yeni görüştüm, sağlığı yerinde" dedi. ABD'nin işgaline karşı muhalefetiyle bilinen Sistani, doğrudan seçimlere gidilmesini istiyor. 
   
   
   
   
</TEXT>
</DOC>
