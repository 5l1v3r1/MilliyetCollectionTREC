<DOC>
<DOCNO> 205257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/guncel/gun02.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakit'in 'Karases'i tahrik etti 
</HEADLINE>
<TEXT>
   6.7 YETMEDİ Mİ 
   Mustafa Kaplan, 25 bin kişinin öldüğü depremin Yahudilerle işbirliğine girişen İran yöneticilerine mesaj olduğunu yazdı 
      İSTANBUL Milliyet 
   
   Vakit gazetesindeki köşesinde daha önce bombalı saldırıları düzenleyen teröristleri "şehit" olarak nitelendiren, İslam için masumların da öldürülebileceğini savunan Mustafa Kaplan, dünkü yazısında İran'daki depremin Yahudilerle işbirliğine girişen İran yöneticilerine mesaj olduğunu öne sürdü. 
   7.4 büyüklüğündeki Marmara depremi sonrası yapılan bir türban eyleminde açılan "7.4 yetmedi mi " yazılı pankartı anımsatan Kaplan, "Dini demokrasi" başlıklı yazısında Yahudilerle aynı paralelde düşünenlerin akıbetini "hiç iyi görmediği"ni yazdı. Yazıyı "İslam devrimi adı hürmetine İran'a 'nostaljik muhabbet' besleyenleri kızdırma pahasına" kaleme aldığını belirten Kaplan, İran Cumhurbaşkanı Hatemi'nin "Toplumda güç kazanmak için demokrasi haricinde hiçbir yol izlenmemeli" sözlerini ağır biçimde eleştirerek şöyle yazdı 
   "İnsanın kanı donuyor. İslam adına yapılan devrim, bu noktaya mı gelecekti Yahudilere göbek attırmak için bundan daha güzel mesaj verilemezdi herhalde... Sarığı ve cübbesiyle Yahudi'ye yardımcı olmak, 'Demokrasi dışında hiçbir yol izlenmemeli' cümlesiyle acaba örtüşmüyor mu .. 
   Daha devrimin başında Humeyni'nin Fransa'dan İran'a getirilmiş olmasını düşünüyorum daha 30 sene bile olmadan devletin başına getirilen kişinin buz gibi 'inkar' kokan sözlerine bakıyorum Şaul Mofaz'ın İsrail Savunma Bakanı İran'a karşı düşmanca duygular beslemediğini söylemesine inanmak içimden geliyor. Ey mollalar, ayetullahlar Bu Hatemi'nin sözleri ne demektir, anlamıyor musunuz Allah bizim imanımızı muhafaza etsin, amin. Müslüman ülkelerin başına çöreklenip de Yahudi ile aynı paralele düşenlerin akıbetlerini iyi görmüyorum." 
   Kaplan, yazısını şu notla bitirdi "Bu yazı son zelzeleden önce kaleme alınmıştır. Olacağı buydu. Ölen ehl - i imana Allah'tan rahmet diliyorum." 
   
   
   
</TEXT>
</DOC>
