<DOC>
<DOCNO> 203824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/guncel/gun90.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Merhaba biz Internet'ten geldik ..    Cumartesi günü Emre Aköz çok okundu. Nedenini az sonra açıklayacağız, fakat önce Internet nedir 
   A Akıl sır erdirilemeyen, uçsuz bucaksız veri deposu... 
   B Tüm sitelerin içinde yer aldığı, dev bir holdingin adı... 
   C Bir bilgisayarın "düşünerek" yarattığı manyak ortam... 2001 A Space Odyssey'deki "HAL" gibi. 
   D Herkesin birbirine aynı fıkra, resim vs.yi göndermesine yarayan e-posta sistemi... 
   E Emre Aköz için çalışan ve ilginç yazıları toplayıp Emre Aköz'e gönderen bir organizma... 
   Ya da hepsi. Yoksa Emre Bey, cumartesi günü, köşesinin tamamına bizim "Türk televizyonlarında unutulmayan anlar"ının tam 5 bölümünü birden "Aaa, Internet'ten gelene bak. Kurtardık bu günü " diye koymazdı... 
   Internet'ten böyle bir şey gelmez Sayın Aköz. Çünkü size tüm köşenizi boydan boya kaplatacak "Internet" diye bir varlık yok. Sadece, başkalarının yaptığı güzel ve de özel şeyleri copy-paste kes-yapıştır yaparak birbirine kaynak göstermeden gönderen, başkalarının kanını emerek yaşayan "forwardçılar ordusu" var... 
   "Forward" denilen bu sistem sayesinde hiçbir şey üretmeden, başkalarının gözünde prim yapabilen bir tür var. İşte "Internet'ten gelen" böyle bir şey... 
   Denizden babanız çıkarsa yiyebilirsiniz ama Internet'ten her çıkan yenmez... 
   Copy-paste yaparken kullandığınız klavyenin "F" ya da "Q" olması fark etmez. Mouse çalışsın yeter. 3-5 tıkta iş tamamdır... 
   Internet'ten bir yılda bu köşede yayımlanmış "çarşaf gibi" iki şey gelme olasılığı, tavlada üst üste 6-6 atma olasılığından az mıdır çok mudur Daha önce de "Merak Kediyi Öldürdü" sorularımız "gelmişti" Emre Bey'e... 
   Hiç burca, fala vs. bakmadık. Yeni yılda kafadan agresif olmaya karar verdik. Çünkü artık sıkıldık bu beleşçi zihniyetten ve bile bile "Internet'ten geldi " ayağına yatanlardan. Evet, bu sene dostlarımız gülmeye, eğlenmeye devam ederken etimizden sütümüzden yararlanmaya çalışanları biraz üzeceğiz. Hepsine yetişemeyebiliriz. Nasıl olsa sizler varsınız, açığımızı kapatırsınız. Internet'ten gönderin yeter, "gelir" bize... 
   
   Türk televizyonlarında unutulmayan anlar... 9. bölüm    Not Henüz kimseye Internet'ten "gelemeden", taze taze ..    CNBC-e''deki bir kadın haber spikerinin elinde kocaman, yuvarlak bir ayna ile makyajını tazelerken tabak gibi yakalanması, ertesi gün ekranın dörde bölünerek bütün CNBC-e spikerlerinin ellerinde ayna ile olayın makarasını yapması... 
   Süleyman Demirel''in bir konuşma sonrası kürsüden adamın üzerine düşmesi... 
   Engin Ardıç''ın seçim yasakları nedeniyle Star''da 3 gün boyunca ağzı bantlı şekilde yorum yapması... 
   Ciguli''yle aynı sahneyi paylaşmak istemediğini söylemesi üzerine Ajda Pekkan''ın A Takımı''ndaki seyirciler tarafından eleştirilmesi, yuhalanması ve ağır eleştirilere maruz kalması... 
   Reha Muhtar''ın Van Damme''ı "Ülkenin en büyük anchormani" sıfatıyla Show Haber''e konuk edip, "merhaba, hoş geldiniz" faslından hemen sonra, elinde belgeler ve notlarla adamın fi tarihinde yapmış olduğu bir filminde yanlışlıkla hastanelik ettiği figüranın haklarını araması... 
   Şebnem Dönmez''in "Sabah Şekerleri" programında gelen bir fakstaki adrese "Caddebostan" yerine "Caddeboktan" deyip gülme krizine girmesi... 
   Özel Yalan Rüzgarı Atv''de yayınlandığı dönemde kadın oyuncunun erkek oyuncuyu telefonla ararken çevirdiği numarayı bir sürü izleyicinin not alması, ardından da numaranın Türkiye''deki karşılığını İstanbul''da bir ev arayarak delirtmeleri, "ev sahibi" kadının Atv''yi araması ve şikayetçi olması... Not içerden bilgi 
   
   Başım belada Nerden baksan tutarsızlık, nerden baksan ahmakça .. 
   Saddam 
   
   Tepe Açısı 
   "Benim sinirimin tepesini bozma .." 
</TEXT>
</DOC>
