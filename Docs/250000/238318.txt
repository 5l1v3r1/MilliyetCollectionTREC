<DOC>
<DOCNO> 238318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/yasam/yas06.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasputin 'servet'i vatanına döndü 
</HEADLINE>
<TEXT>


Tarihi çapkının 'ülke ülke dolaşan' 30 santimlik cinsel organı, 88 yıl sonra vatanında... 

DIŞ HABERLER SERVİSİ 

Rusya'da Çarlık dönemi sonlarında k hinliği, çarlık üzerindeki olağanüstü etkisi ve sayısız kadınla ilişkisiyle ünlü papaz Grigori Yefimoviç Rasputin'e ait 30 santimetre boyundaki cinsel organ, ölümünden 88 yıl sonra ülkesine geri döndü. 
'Deli Papaz' lakaplı Rasputin'in ölümünden hemen sonra, müridi olan sevgilisi tarafından kesildiği iddia edilen cinsel organı, Moskova'daki Erotizm Müzesi'nde sergilenecek. Son Çar II. Nikola ve eşi Çariçe Aleksandra'nın hemofili hastası oğulları Prens Aleksi'yi iyileştirdiğini iddia ederek saraya girmeyi başaran Rasputin, karizması ve kadınlara düşkünlüğüyle tanınıyordu. 

'Yüzde 99, onun' 
Hipnotizma yeteneği olduğu öne sürülen papaz Rasputin, Çar üzerinde giderek artan etkisi nedeniyle ülke siyasetini yönlendirdiği gerekçesiyle, Çariçe'nin bir akrabası tarafından önce zehirlenmiş, sonra vurulmuş, yine de ölmediği görülünce en Neva Nehri'nin dondurucu sularına atılmıştı. 
Rasputin'in içi formaldehit dolu bir kavanozda saklanan cinsel organı, ölümü sonrası Fransa'ya götürülmüş, daha sonra papazın ABD'de yaşayan aslan terbiyecisi kızının eline geçmişti. 1970'lerin başında kızı tarafından satılan Rasputin'in cinsel organı, 2000'de iki Fransız antikacı tarafından 8 bin dolara yaklaşık 11 milyar 750 milyon TL satın alınmıştı. Moskova'daki müzenin müdürü Igor Knyazkin, "Organın Rasputin'e ait olduğundan yüzde 99 eminiz" dedi. 


</TEXT>
</DOC>
