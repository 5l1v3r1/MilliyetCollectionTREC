<DOC>
<DOCNO> 232660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/siyaset/siy07.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömer Dinçer gidici mi 
</HEADLINE>
<TEXT>

      
   Cumhuriyet ve laiklik aleyhine ifadeler içeren makalesi ile tartışılan isim Başbakanlık Müsteşarı Ömer Dinçer'in koltuğu sallanıyor mu Müsteşar olduğu günden bu yana hiç bir MGK toplantısına giremeyen, Cumhurbaşkanı ve askerlerin "mesafeli" olduğu Dinçer'in müsteşarlık koltuğunu başka bir isme bırakabileceği konuşuluyor. 
   Dinçer'in yerine gelecek isimler konusunda sürpriz isimle kulislerde uçuşuyor. Bu isimlerin başında Başbakan Erdoğan'ın belediye başkanlığı döneminden yakından tanıdığı Aksaray Valisi Hüseyin Avni Coş geliyor. Erdoğan'ın belediye başkanlığı dönemindeki bazı soruşturmalardan aklanmasını sağladığı öne sürülen iki müfettişten birisi olan Coş, hükümetin kararnamesiyle önce Bingöl Valisi ardından Aksaray Valisi olmuştu. Coş, geçen hafta içinde de iki kez Ankara'ya gelerek Başbakanlık'ta görüşmeler yapmış. 
   
   
   
   
</TEXT>
</DOC>
