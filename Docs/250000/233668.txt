<DOC>
<DOCNO> 233668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/guncel/gun03.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim kooperatifleri geliyor 
</HEADLINE>
<TEXT>

   Gazi Üniversitesi Rektörü Ayhan, üniversitelere, burs verme ve akademik sorunları aşabilmeleri amacıyla eğitim kooperatifi kurmalarını önerdi 
   
   Dernek ve Vakıfların Kamu Kurum ve Kuruluşları ile İlişkilerine Dair Kanun'daki değişiklik nedeniyle bünyelerindeki vakıflarla yollarını ayırmaya hazırlanan üniversiteler, sıkıntıları 'eğitim kooperatifi' kurarak aşacak. Böylece üniversiteler öğrencilere burs, öğretim üyelerine kredi sağlamanın yanı sıra özel öğretim kurumları ve ders-haneler açarak işletmelerini üstlenebilecek. 
   Kanundaki değişiklik üniversite vakıflarının öğrencilere burs vermesini engellerken, sosyal etkinlikler ve öğretim üyelerine yapılan yardımlar da bağışların kesilmesiyle yüksek-öğretim kurumlarını sıkıntıya sokmuştu. Yeni kanunda, dernek ve vakıfların kamu kurum ve kuruluşlarının ismini alamayacağı, kamu kurum ve kuruluşlarının hizmet binaları veya müştemilatı içinde faaliyet gösteremeyecekleri de öngörülüyordu. 
   Gazi Üniversitesi de sıkıntıları kooperatif yöntemiyle aşma kararı aldı. Rektör Rıza Ayhan, oluşturulacak kooperatife üniversitenin ortak olacağını bu sayede öğrenci ve öğretim üyelerinin akademik gelişimine katkı sağlanabileceğini ifade etti. Diğer rektörlere aynı formülü öneren Ayhan, kooperatifin faaliyetlerini özetle şöyle sıraladı 
   Okul öncesi, ilk, orta, yüksek, lisansüstü eğitim - öğretim kurumu açmak.Özel kurslar düzenlemek, özel öğrenci yurdu ve misafirhaneleri kurmak. Bu kurumların işletmesini üstlenmek, kiraya vermek.Her tür okulun giriş sınavına hazırlık için dershane ve kurslar açmak.Kantin, lokal, sosyal tesis, otopark, spor ve gençlik merkezleri ve benzeri tesisler inşa etmek, kiralamak ya da kiraya vermek. 
   
</TEXT>
</DOC>
