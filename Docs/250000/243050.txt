<DOC>
<DOCNO> 243050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur17.html </URL>
<DATE> 2004/05/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Avukatın zor duruşması... 
</HEADLINE>
<TEXT>

     Sivas'ta, aralarında husumet bulanan amcasının iki oğlu tarafından annesinin öldürülmesi davasına müşteki sıfatıyla katılan avukat Metin Yıldız, duruşmada, olayın mağduru olan babasının da avukatlığını yaptı. 
     Sivas 1. Ağır Ceza Mahkemesi'ndeki duruşmaya, tutuklu sanıklar Mehmet 20 ve kardeşi Nurullah Yıldız 19 ile tutuksuz olarak yargılanan yengeleri Nermin Yıldız katıldı. 
     Maktul Zeynep Yıldız'ın oğlu avukat Metin Yıldız ise müşteki sıfatıyla hazır bulunduğu duruşmada, tutuksuz yargılanan babası mağdur sanık Osman Yıldız'ın 57 da savunmasını üstlendi. 
     Söz alan tutuksuz sanık Osman Yıldız, babalarından kalma arazi meselesi nedeniyle kardeşi Ahmet Yıldız ve onun ailesiyle bazı sorunlar yaşadıklarını belirterek, olay günü tartıştığı sanık yeğenlerinin kendisi ve ailesinin üzerine tabancayla ateş açtığını iddia etti. 
     Saldırıda eşini kaybettiğini ifade eden Osman Yıldız, olayda kullanılan tabancayı ise diğer sanık Nermin Yıldız'ın getirdiğini öne sürdü. 
     Sanıklardan Mehmet Yıldız ise amcası Osman Yıldız'ın olay günü kendilerine küfür ettiğini iddia ederek, çıkan tartışmada, yengesini kardeşi Nurullah Yıldız'ın vurduğunu söyledi. 
     Nurullah Yıldız da yengesini tabancayla öldürdüğünü itiraf etti. 
     
     AVUKATIN ZOR SAVUNMASI 

     Annesi öldürülen avukat Metin Yıldız ise sanıkların olayı çarpıttığını belirterek, bazı tanıklarının olduğunu, onların dinlenmesini istedi. 
     Babasının olayda mağdur olduğunu belirten Yıldız'ın, savunmasını yaparken gözlerinin dolduğu görüldü. 
     Sanıklar Mehmet ve Nurullah Yıldız'ın tutukluluk halinin devamına karar veren mahkeme heyeti, evraktaki eksikliklerin tamamlanması için duruşmayı erteledi. 
     
</TEXT>
</DOC>
