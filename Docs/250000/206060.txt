<DOC>
<DOCNO> 206060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo24.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolculardan özürlülere moral... 
</HEADLINE>
<TEXT>

     Fenerhahçeli futbolcular Tuncay Şanlı ve Mahmut Hanefi, Arifiye, Yetişkin Bedensel Özürlüler Rehabilitasyon ve Bakım Merkezi'ni ziyaret ederek, burada barınanlara moral verdiler. 
     İzinlerini memleketleri Adapazarı'nda geçiren Şanlı ve Hanefi, Arifiye Beldesi'ndeki merkezi ziyaretleri sırasında oldukça duygulu anlar yaşadılar. 
     Şeref Çelik 42 adındaki özürlünün kendisiyle bilgisayar aracılığıyla konuşmasından etkilenen Şanlı, Çelik'in sorularına yine bilgisayarla yanıt verdi. 
     Şanlı, ziyaret sırasında yaptığı açıklamada, merkeze maddi yardım amacıyla gelmediğini belirterek, ''Buraya, merkezde kalanlara moral desteğinde bulunmak için geldim. Yardım ve destek her zaman olur, buna her zaman açığım. Ancak, bu tür yerlerde moral desteği çok daha önemli'' dedi. 
     Hanefi de, bugün sağlıklı olan herkesin bir özürlü adayı olduğunu belirterek, ''Yarın bizler de burada olabiliriz. Sağduyulu olup, bu tür yerlerden maddi ve manevi desteğimizi esirgememeliyiz'' diye konuştu. 
     
</TEXT>
</DOC>
