<DOC>
<DOCNO> 225952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sontur46.html </URL>
<DATE> 2004/03/26/ </DATE>
<TIME> 18.58 </TIME>
<AUTHOR>  </AUTHOR>
<HEADLINE>
Antalya'da teröristlerle çatışma... 1 asker yaralandı. 
</HEADLINE>
<TEXT>

     Hatay'ın Erzin İlçesi'nde, önceki akşam trafo merkezini bombalayarak 3 TEDAŞ görevlisinin yaralanmasına neden olan terör örgütü mensuplarına yönelik düzenlenen operasyonda çıkan çatışmada 1 askerin yaralandığı bildirildi. 
     Hatay Emniyet Müdürü Cafer Şahin, yazılı açıklamasında, 24 Mart'ta 2004 tarihinde Erzin'in Kurudere mevkiindeki trafo merkezini bombalayan ve daha sonra bina içinde hazırladıkları bubi tuzağıyla TEDAŞ Erzin İşletme Şefi Osman Temur, Dörtyol İşletme Şefi Yusuf Sökmen ve şoför Zeki Kalli'nin yaralanmasına neden olan teröristlere yönelik operasyonlar düzenlendiğini belirtti. 
     Askeri birlikler tarafından sürdürülen operasyonlarda, Üçgöz Yaylası kırsalında karşılaşılan bir grup terör örgütü mensubuyla silahlı çatışma çıktığını belirten Şahin, açıklamasında şunları kaydetti 
     ''Çatışma sırasında Kasım Çoban isimli asker, baldırından hafif şekilde yaralandı. Dörtyol Devlet Hastanesi'ne kaldırılan askerimizin sağlık durumu iyi. Operasyonlar sürüyor.'' 
     
</TEXT>
</DOC>
