<DOC>
<DOCNO> 228281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sontur01.html </URL>
<DATE> 2004/04/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
"Dur" ihtarına uymayınca... 
</HEADLINE>
<TEXT>

     Fatih'te polisin şüphe üzerine takibe aldığı 3 kişiden 1'i yaralı yakalandı. 
     Edinilen bilgiye göre, Asayiş Şube Müdürlüğü ekiplerinin şüphe üzerine takibe aldığı ve çalıntı olduğu bildirilen BMW marka bir otomobildeki 3 kişi, polisin ''dur'' ihtarına uymayarak araçla kaçmaya çalıştı. 
     Polisin takip ettiği otomobil, Çapa Selim Sabit Sokak üzerinde kontrolden çıkarak duvara çarptı. 
     Bu sırada otomobilden inerek kaçmaya çalışan ve ardından da polisle çatışmaya giren 3 kişiden Ahmet Ş, göğsünden yaralı yakalandı. Diğer 2 kişi ise olay yerinden kaçtı. 
     İstanbul Tıp Fakültesi Hastanesi'nde tedaviye alınan Ahmet Ş'nin sağlık durumunun ciddiyetini koruduğu bildirildi. 
     Olaya karışan kişilerin, çeşitli kapkaç suçlarından sabıkaları bulunduğu belirtildi. 
     
</TEXT>
</DOC>
