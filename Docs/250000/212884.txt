<DOC>
<DOCNO> 212884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sondun17.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 2 yeni kuş gribi ortaya çıktı 
</HEADLINE>
<TEXT>

     Tayland'da kuş gribinden 4 kişinin öldüğü doğrulandı. 
     Sağlık Bakanlığı'nın hastalıklarla kontrol merkezi müdürü Charal Trinvuthipong, 7 yaşındaki bir çocuğunun kısa süre önce kuş gribinden öldüğünü ve son ölümle ülkede bu virüs yüzünden ölenlerin sayısının 4'e yükseldiğini doğruladı. 
     Taylandlı yetkililer, daha önce 6 yaşındaki 2 çocukla 58 yaşındaki bir kadının kuş gribinden öldüğünü açıklamıştı. Ancak ülkede kuş gribine yakalandığı sanılan 18 kişiden 11'i hayatını kaybetti. Bu kişilerin ölüm nedenlerinin kuş gribi olup olmadığı henüz kesinleşmedi. 
     Bu arada, Çin'de Şanci ve Gansu eyaletlerinde de kuş gribine rastlandığı bildirildi. 
     Çin ulusal televizyonu CCTV'de Tarım Bakanlığı'na dayanılarak verilen haberde, Guangdong'da bir şüpheli H5N1 vakasının doğrulandığı da kaydedildi. 
     Böylece Çin'de kuş gribinden etkilenen bölgelerin sayısı 12'ye yükseldi. Ülkede ayrıca 4 yerde H5N1 virüsüne rastlandığı da doğrulandı. 
     
</TEXT>
</DOC>
