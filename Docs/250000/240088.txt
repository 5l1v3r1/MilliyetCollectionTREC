<DOC>
<DOCNO> 240088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur09.html </URL>
<DATE> 2004/05/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Beyoğlu'nda İstiklal Caddesi gibi ikinci bir "yaya bölgesi" oluşturulacak 
</HEADLINE>
<TEXT>

     Beyoğlu'nda Talimhane bölgesi yayalaştırılarak, İstiklal Caddesi gibi ikinci bir turizm ve kültür merkezi oluşturulacak. 
     Beyoğlu Belediyesi'nden yapılan yazılı açıklamaya göre, belediyenin İstanbul Büyükşehir Belediyesi ile işbirliği içinde gerçekleştireceği proje kapsamında, Taksim Gezi Parkı, BEDAŞ ve Taksim Meydanı arasında kalan Talimhane, dolmuş ve otobüs durakları kaldırılarak yayalaştırılacak ve turistik hale getirilecek. 
     Haziran ayı sonundaki NATO Zirvesi öncesinde tamamlanması planlanan proje, yarın İstanbul Büyükşehir Belediye Başkanı Kadir Topbaş ve Beyoğlu Belediye Başkanı Ahmet Misbah Demircan'ın katılacağı ortak basın toplantısıyla duyurulacak. 
     Öte yandan, İstiklal Caddesi'ndeki elektrik direkleri de kaldırılacak. Cadde, bundan sonra ''katenar sistemiyle'' aydınlatılacak. 
     Binalar arasına gergi telleri çekilerek yapılacak bu sistemle, cadde daha fazla aydınlatılacak. 
     
</TEXT>
</DOC>
