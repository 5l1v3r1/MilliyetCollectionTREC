<DOC>
<DOCNO> 239955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun43.html </URL>
<DATE> 2004/05/14/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
AB, İsrail'in Gazze'de ev yıkımlarını durdurmasını istedi 
</HEADLINE>
<TEXT>

     AB Dönem Başkanı İrlanda'nın Dışişleri Bakanı Brian Cowen, İsrail'den Gazze Şeridi'ndeki Refah'ta bulunan Filistinlilere ait evlerin yıkımını durdurmasını istedi. 
     Cowen, yaptığı açıklamada, 4 Mayıs'ta toplanan, AB, ABD, Rusya ve BM'den oluşan Dörtler'in, İsrail'den ''Filistin halkının onuruna saygı göstermesi ve yaşam standardını artırmasını için önlemler almasını'' istediğini hatırlattı. 
     Cowen'in açıklamasında, ''Dörtler, İsrail'in Filistinlilere ait bina ve mülklere zarar vermekten kaçınması gerektiğini vurgulamıştır'' ifadesi yer aldı. 
     İsrail radyosu, 9 kilometre uzunluğundaki tampon bölgeyi genişletmek için, ordunun ''düzinelerce ya da yüzlerce'' evi yıkmayı tasarladığını duyurmuş, İsrail buldozerleri, Refah mülteci kampındaki evleri yıkmaya başlamıştı. 
     Görgü tanıklarına göre, bugün bölgedeki 20 kadar ev yıkıldı. 
     
</TEXT>
</DOC>
