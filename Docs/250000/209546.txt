<DOC>
<DOCNO> 209546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/siyaset/siy04.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi diyalog için Milliyet'i seçtiler 
</HEADLINE>
<TEXT>

   Batı'yla İslam Dünyası arasında diyalog geliştirmek amacıyla kurulan 100 Lider Meclisi'ne Türkiye'den Milliyet yazarı Hasan Cemal davet edildi 
      
   ünya Ekonomik Forumu bünyesinde bu yıl Batı'yla İslam Dünyası arasında diyalog ve anlayışı geliştirmek amacıyla bir meclis kuruldu. Yılda iki kez toplanacak olan meclisin resmi adı, 100 Lider Meclisi olarak kabul edildi. Bütün dünyadan siyaset, din, iş dünyası, medya ve akademi dünyasından yirmişer kişinin üye seçildiği meclise Türkiye'den gazeteci olarak sadece Milliyet yazarı Hasan Cemal davet edildi. Dışişleri Bakanı Abdullah Gül de 100 Lider Meclisi'nin üyeleri arasında bulunuyor. 
   
   İslam ve Batı arasında köprü 
   100 Lider Meclisi, Batı ve İslam Dünyası kültürünü, söylem, hareket ve deneyim boyutlarında birleştirmeyi, iki kültürün birbiri hakkındaki anlayışını geliştirmeyi, kültürlerarası diyaloğu artırmayı hedefleyen projelere destek vermeyi amaçlıyor. 
   Meclisin prensipleri, eylem odaklı hareket etmek, projeler için net zaman sınırları belirlemek, toplumun hükümet, özel sektör, medya, sivil toplum, din ve akademi dünyası gibi farklı kesimleri arasında işbirliğini güçlendirmek, ortaklık ruhuna hizmet etmek olarak belirlenmiş. Meclis, İslam ve Batı kültürleri arasında köprüler kurma çalışması çerçevesinde, iş dünyasının pragmatizmini ve dinamizmini örnek alarak, somut kazanımlar elde etmeye çalışacak. 
   
   Bu sorulara yanıt aranacak 
   Meclisin, kültürlerarası diyaloğun önündeki engelleri tanımlamak için öncelikle yanıt bulmaya çalışacağı soruların bazıları şunlar 
   Batı ile İslam Dünyası arasında ortaklık ve farklılık noktaları neler İki kültürün, küreselleşme ve sekülerleşme konularındaki tavırları neler Diyaloğun önündeki engeller neler Hangi önyargılar ve toplumsal bilince yerleşen imajlar, kültürleri birbirinden uzaklaştırıyor İslam Dünyası ve Batı'yı birbirinden uzaklaştıran en önemli yanlış anlamalar neler Bunlar nasıl düzeltilebilir Dil ve kültürde karşımıza çıkan engeller neler İki kültürün birbiri hakkında doğruları öğrenmesini nasıl sağlarız Köprüleri nasıl kurarız 
   
   100 Lider Meclisi'nde kimler var    Üç yıllık bir süre zarfı içinde çalışmalarını tamamlayacak olan 100 Lider Meclisi'nin başkanlığı görevini, İngiltere'den eski Canterbury Başpiskoposu Lord Carey ve Suudi Arabistan'daki Kral Faysal İslami Çalışmalar ve Araştırmalar Merkezi'nden Prens Türki El Faysal El Suud üstlenirken, mecliste yer alan isimlerden bazıları şunlar CNN'den Christiane Amanpour, New York Times'tan köşe yazarı Thomas Friedman, Almanya Dışişleri Bakanı Joschka Fischer, Yunanistan Dışişleri Bakanı Yorgo Papandreu, İtalya Dışişleri Bakanı Franco Frattini, İspanya Dışişleri Bakanı Ana Palacio, Norveç Dışişleri Bakanı Jen Petersen, Ürdün Dışişleri Bakanı Mervan Muaşer, İslam Konferansı Örgütü Genel Sekreteri Abdülvahid Belkeziz, Uluslararası Af Örgütü Genel Sekreteri Irene Khan. 
   
</TEXT>
</DOC>
