<DOC>
<DOCNO> 215745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko46.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK'nın bankacılık sektörü raporu 
</HEADLINE>
<TEXT>

     Bankacılık Düzenleme ve Denetleme Kurumu BDDK , bankacılık sektörünün aktif büyüklüğünün, 2003 Kasım ayı sonu itibariyle 163.9 milyar dolara çıktığını açıkladı. 
     BDDK'nın Bankacılık Sektörü Değerlendirme Raporu'na göre, sektör, geçen yılın ilk yarısında Irak'a asker göndermeye ilişkin teskerenin reddedilmesi, ABD yardımına ilişkin görüşmeler ve Irak savaşının yarattığı belirsizlikten olumsuz etkilenmesine karşın, ekonomik aktivitedeki canlanmaya bağlı olarak, 2002 yılına göre daha sağlıklı aktif-pasif yapısına kavuşurken, karlılık açısından da daha iyi performans gösterdi. 
     
     BANKA, ŞUBE VE PERSONEL SAYISI 
     Sektörde, faaliyet gösteren banka sayısı 2002 yılı sonunda 54 iken, 2003 yılı Kasım ayı sonu itibariyle 50'ye düştü. 2003 yılında İmar Bankası'nın bankacılık işlemleri yapma ve mevduat kabul etme izni kaldırılarak tasfiye sürecine girdi. Ayrıca, Fiba Bank Finansbank'a devredildi, ING Bank N.V ve Credit Suisse First Boston tasfiye edildi. 
     Buna paralel olarak bankaların şube sayısı da 139 adet azalarak, 6 bin 77'ye geriledi. 
     Bankaların personel sayısı ise 2002 yılı sonuna önemli bir değişiklik göstermeyerek, 2003 yılı Kasım ayında 123 bin 929 kişi oldu. İmar Bankası personeli dikkate alındığında ise personel sayısı 1.439 kişi arttı. 
     
     ŞUBE BAŞINA PERSONEL ARTTI 
     Bankaların şube ve personel başına faaliyet hacimlerinde ise 2003 yılında 2002 yılına göre iyileşme gözlendi. 
     Şube başına personel sayısı 2002 yılında 19.9 iken, 2003 Kasım ayında 20.4'e çıktı. 
     Şube başına aktif büyüklüğü aynı dönemler itibariyle 20.9 milyon dolardan 34 trilyon lira 27 milyon dolara 40 trilyon lira , personel başına aktif büyüklüğü ise 1.1 milyon dolardan 1.3 milyon dolara yükseldi. 
     
     BANKACILIK SİSTEMİNİN AKTİF BÜYÜKLÜĞÜ 
     Bankacılık sisteminin aktif büyüklüğünün gayri safi yurtiçi hasılaya GSYİH oranı, 2002 sonuna göre, yüksek oranlı büyümeye ve bankaların aktif yapısı içindeki yabancı para cinsinden varlıkların değerinin döviz kurlarındaki nominal düşüş nedeniyle azalmasına da bağlı olarak 7 puan gerileyerek Eylül 2003'te yüzde 70.1 olarak gerçekleşti. 
     Sektörün aktif büyüklüğü 2003 yılı Ocak-Kasım döneminde yüzde 12.9 reel yüzde -0.3 artarak 240 katrilyon lira olarak gerçekleşti. 
     Dolar bazında ise aktif büyüklüğü ise 2002 yıl sonunda 130.1 milyar dolar iken, TL'nin yabancı paralar karşısında değer kazanmasının da etkisiyle yüzde 26 oranında artarak Kasım sonunda 163.9 milyar dolar oldu. 
     
     KREDİLER 
     2003 Ocak-Kasım döneminde mevduatın krediye krediler takipteki alacaklar dönüşüm oranı da 2002 sonuna göre 9.3 puan artarak yüzde 47.5'e çıktı. 
     Diğer taraftan kredilerin GSYİH'ya oranında da artış görülürken, 2002 yıl sonunda yüzde 17.8 olan bu oran 2003 Eylül ayında yüzde 18.6'ya yükseldi. 
     Sektördeki kamu payı da 2003 Kasım ayı itibariyle yüzde 37 olarak hesaplanıyor. 
     Yabancıların Türk bankacılık sistemine katılma oranı da toplamda yüzde 5.4 olarak belirlendi. 
     
     SEKTÖRDE YOĞUNLAŞMA 
     2003 Kasım ayında aktif büyüklüğü bakımından en büyük 5 bankanın sektör içindeki payı, 2002 sonuna göre 1.5 puan artarak yüzde 59.9'a yükseldi. 
     En büyük 10 bankanın payı da 1.4 puanlık artışla yüzde 82.2'ye ulaştı. 
     Kasım sonu itibariyle konsolide bütçe içinde yurtdışı şubelerin payı 2002 sonuna göre 0.5 puan artarak 5.1'e çıkarken, toplam krediler içindeki payı ise 7.8 puan azalarak yüzde 16.4'e geriledi. Kredilerdeki azalma bir özel bankanın yurtdışı şubelerinden kullandırdığı yaklaşık 3 katrilyon liralık krediyi yurtiçine aktarmasında kaynaklandı. 
     
</TEXT>
</DOC>
