<DOC>
<DOCNO> 220108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur22.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Niran Ünsal savcılıktan serbest bırakıldı... 
</HEADLINE>
<TEXT>

     İstanbul'da ''sokak satıcısı oldukları'' gerekçesiyle tutuklanan 4 kişiden ''kullanmak amacıyla uyuşturucu madde alınması'' iddiasına ilişkin gözaltına alınan sanatçı Niran Ünsal ile menajeri ve şoförü, serbest bırakıldı. 
     İstanbul Narkotik Şube Müdürlüğü'ndeki işlemlerinin ardından DGM'ye sevk edilen Niran Ünsal Fatma Uludan Soğukçay , menajeri Zeynep Şebnem Ertaul ve şoförü Celal Topçu, Cumhuriyet Savcısı Selahattin Demir tarafından sorgulandı. 
     ''Uyuşturucu madde kullanmak'' iddiasına ilişkin sorgunun ardından Ünsal, Ertaul ve Topçu, mahkemeye sevk edilmelerine gerek görülmeyerek serbest bırakıldı. 
     Niran Ünsal, DGM'den ayrılırken basın mensuplarının soruları üzerine, ''Adım geçtiği için buradayım. Savcıya ifade verdim'' dedi. 
     
</TEXT>
</DOC>
