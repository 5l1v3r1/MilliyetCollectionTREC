<DOC>
<DOCNO> 214311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sonspo19.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-Danimarka maçı ücretsiz izlenebilecek... 
</HEADLINE>
<TEXT>

     Türkiye Futbol Antrenörleri Derneği Mersin Şube Başkanı Mehmet Küver, Türkiye-Danimarka Ümit Milli Takımı'nın yapacağı özel maçın ücretsiz olduğunu belirterek, tüm Mersinlileri stada davet etti. 
     Küver, yaptığı yazılı açıklamada, 16 Şubat Pazartesi günü Mersin HiltonSA Otel'de kampa girecek olan her iki takımın, 17 Şubat Salı günü Tevfik Sırrı Gür Stadı'nda maç yapacaklarını, ümit milli takımı desteklemek isteyen tüm Mersinliler'i beklediklerini belirtti. 
     Organizasyonun Mersin'de yapılmasının, kentin tanıtımı için çok önemli bir fırsat olduğunu ifade eden Küver, bunun devamını getireceklerini ve galibiyetin de etkinliklerine şevk kazandıracağını kaydetti. 
     
</TEXT>
</DOC>
