<DOC>
<DOCNO> 215195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur18.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Tosun '14 Şubat nihaksız ilişkileri özendiriyor ' 
</HEADLINE>
<TEXT>

     AKP Tokat Milletvekili Resul Tosun, "Nikahsız ilişkileri özendiriyor diyerek Müslümanlara 14 Şubat Sevgililer Günü'nü kutlamama çağrısı yaptı. 
     Resul Tosun, Yeni Şafak Gazetesi'ndeki köşe yazısında Sevgililer Günü ile ilgili ilginç değerlendirmelerde bulundu. Tosun, geçtiğimiz yıl 14 Şubat günü 1,2 milyonun üzerinde gül satıldığını, 14 Şubat'ta küreselleşmenin etkisiyle Sevgililer Günü adı altında bir kutlamanın yaygınlaştığını belirterek, "Ben bugüne rağbet eden Müslümanların büyük çoğunluğunun, 14 Şubat'ın bir Hıristiyan bayramı olduğunu bilmediklerini düşünüyorum. Medyadaki yayınların etkisinde kalarak sadece Sevgililer Günü olduğu için sevdiklerini hatırlama adına birşeyler yaptıklarını tahmin ediyorum" diye yazdı. 
     
     İTALYA'DA YASAKLANDI 
     Tosun'un 14 Şubat Sevgililer Günü ile ilgili görüşleri şöyle 
     "Hıristiyanlık yayılıp Avrupa'da kabul gördükten sonra 496 yılında Papa Gelasius, Aziz Valentine'i onurlandırmak 
     için 14 Şubat'ı Valentine Günü ilan eder. Ancak Valentine gençleri günahtan kurtarmak için nikah kıyarak ilişkileri meşrulaştırırken sonraları onun adına kutlanan günde ilişkilerin gayrı meşru Kızların isimlerini birer kağıda yazıp masa üzerindeki bir sepete koymaları, delikanlıların da kura çekerek paylarına düşen kızlarla birlikte olmaları gibi mecralara aktığı görülür. Hatta bir ara gençlerin ahlakını ifsad ettiği gerekçesiyle din adamlarının teklifiyle İtalya'da yasaklanır. 
     
     MÜSLÜMANLAR KUTLAYAMAZ 
     Allah katında hak din İslam'dır ve Allah katında İslam'dan başka hiçbir din makul değildir Al-i İmran . 
     Dolayısıyla hak din mensupları başka dinlere ait bayramları kutlayarak onlara dini konularda benzemekten kaçınmak durumundadır. Hz. Peygamber de dini inanç, örf, dini kisve, dini davranış, ibadet ve dini adetlerde başka din mensuplarına benzemekten bizleri sakındırmıştır 
     
     MÜSLÜMAN ÇİFTLER NE ZAMAN GÜL VERİR 
     İnancımıza göre kadın ile erkek arasındaki sevgi ve aşka dayalı ilişkiler nikah varsa meşrudur. Sevgililer Günü'nde daha ziyade nikahsız ilişkiler öne çıkmaktadır. 
     Valentine's Day'de hatırlanan sevgi, eşler arasındaki meşru sevgi ise bu bir katolik için gayet normaldir. Ama Müslüman çiftlerin birbirlerine gül veya hediye vermeleri için katoliklere ait Valentine's Day'i beklemeleri gerekmez ki." 
     
</TEXT>
</DOC>
