<DOC>
<DOCNO> 226710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/magazin/amag.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Abidin'in albümü gün sayıyor... 
</HEADLINE>
<TEXT>

   Türkiye'de halkın seçtiği ilk 'star' olan Abidin'in albümü, nisan ayında piyasaya çıkıyor. Stüdyoya kapanan Abidin ile yarışmadan sonraki günlerini ve 'albüm heyecanını' konuştuk 
      Birsen Altuntaş 
   
   Türkstar yarışmasının ilk birincisi Abidin Özşahin, şu günlerde gece gündüz stüdyoda DMC'den piyasaya çıkacak ilk albümünün çalışmalarını sürdürüyor. Prodüktörlüğünü İskender Paydaş'ın yaptığı ve nisan ayında müzik marketlerde yerini alması planlanan albümü için, Özşahin'e Damat Tween de kıyafet sponsoru oldu. 
   
   Beste getiren çok oldu 
   Albüm heyecanı mı daha ağır, yarışma heyecanı mı    Yarışma bitince gerginliğim azalır diye düşünüyordum ama aksine iyice arttı. Bana verilen bu fırsatı çok iyi değerlendirmek istiyorum. Heyecanım dorukta. Doğru düzgün uyuyamıyorum. Albüm aşamasına gelince seslendirmem için tanınan, tanınmayan pek çok müzisyen şarkılarını getirdi. En iyisini istediğimiz için çok titiz çalıştık. 
   
   Günde tek öğün yiyorum 
   Albüm öncesi imaj çalışması yapacak mısınız    Çok farklı bir tipe bürünmeyeceğim. Birkaç kilo fazlam vardı. Stüdyo aşamasında üç kilo verdim. Günde sadece bir öğün yemek yiyorum. Çok acıktığımı hissedene kadar yemek yemediğim oluyor. Bu benim kilo vermek için kendimce uyguladığım bir diyet. Genellikle kan şekerim düşmesin diye gün boyu meyve suları içiyorum. 
   
   Firdevs ile ev tuttuğunuz konuşuluyor, doğru mu    Ataşehir'de ev tuttum. Ama eşya alımıyla stüdyo çalışmaları yüzünden pek fazla uğraşamadım. Bademciklerim intihaplandı, mikrop oradan tiroid bezlerime geçmiş. Bu nedenle evle ilgili işleri yapamadım. Firdevs de ev tuttu ama Almanya konserleri yüzünden o da pek uğraşamadı. İş trafiğim nedeniyle onunla da görüşemiyorum. 
   
   Paydaş 'Bu albüm çok satar' 
   Şimdiye kadar binlerce parça dinlediklerini belirten Paydaş ise, Özşahin'in özellikle kişiliğini övüyor 
   
   Abidin'le çalışmak kolay mı, zor mu    Abidin çalışması zevkli bir insan, çok iyi bir müzisyen. Onunla aynı dili konuşuyoruz ve iyi anlaşıyoruz. Esprili ve 'cool' bir çocuk. 
   
   Abidin'in Tarkan'a benzerliği sizce avantaj mı, dezavantaj mı    Tarkan da Abidin de çok yakışıklı ama bizi bu ilgilendirmiyor. Bu durum avantaj değil, dezavantaj. Abidin'e repertuvar seçmekte çok zorlandık. Hem özgün bir şey yaratmaya çalıştık, hem de Abidin'in avantajlarını doğru kullanmaya özen gösterdik. Çünkü Abidin'de rock altyapısı da var. Albümün çok satacağı konusunda iddialıyım. Abidin'in albümü bitince, sırada Firdevs ve Bayhan var. 
   
   10 şarkının yer alacağı albümde, İlhan Şeşen, Müge Zeren, Cenk Eroğlu ve Nazan Öncel'in de besteleri bulunuyor. DMC Genel Müdürü Ercan Saatçi'nin bir bestesi ve iki cover şarkının da yer alacağı albümdeki şarkılar, binlerce şarkı arasından titiz bir çalışmayla seçildi. 
   
   
</TEXT>
</DOC>
