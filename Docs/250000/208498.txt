<DOC>
<DOCNO> 208498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/spor/spo15.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Vural istifa etti    ADANASPOR lige devam kararı alırken, Teknik Direktör Yılmaz Vural ve yardımcıları istifa etti. 5 Ocak Stadı'nda, futbolcularla tek tek vedalaşan Vural, "Oyuncularım karşısında sorunları çözemeyen bir lider olmak istemediğim için görevimden istifa ettim" diye konuştu. 
   
   Romario en büyük    DÜNYANIN en başarılı faal golcüleri değerlendirmesinde Fluminense'den Romario, 560 maçta attığı 458 golle ilk sırayı aldı. Galatasaray'ın golcüsü Hakan Şükür ise 406 maçta 214'e ulaşarak 10. sırada kendine yer buldu. 
   
   A Gençler berabere    BELÇİKA ile dün Manisa'da özel bir maç yapan A Genç Milli Futbol Takımımız 1-1 berabere kaldı. Criel'in 23. dakikada attığı golle yenik duruma düşen Criel, 39'da Engin Çiçem ile eşitliği sağladı ve karşılaşma bu sonuçla tamamlandı. 
   
   Elazığ'a takviye    ELAZIĞSPOR Başkanı Baki Aydın, Gaziantepsporlu Mustafa ile prensipte anlaştıklarını açıkladı. Aydın, Mersin İdmanyurdu'ndan Ahmet Aslaner, Konyaspor'dan Ziya ile el sıkıştıklarını ancak bu oyuncularla bazı sıkıntılar yaşadıklarını vurguladı. 
   
   
</TEXT>
</DOC>
