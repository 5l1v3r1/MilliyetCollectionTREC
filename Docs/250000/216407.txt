<DOC>
<DOCNO> 216407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/spor/spo06.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ZENGİN, AMA YOKSUL 
</HEADLINE>
<TEXT>

   Beşiktaş'ın rakibi Valencia, üstün kapasitesine ve kadrosuna rağmen yeteri kadar keyifli ve üretken değil. Evinde tek kale oynayıp, sonuçta zorlanıyor, deplasmanda tek golü kolluyor 
      UEFA rehberi Ebru Köksaldı - 2 

   
   Hector Cuper ile bol finalli, ama hayal kırıklığı dolu yılların ardından göreve gelen Rafael Benitez, ilk sezonunda 2001 - 2002 , takımı şampiyonluğa taşıyıverdi. Valencia buna, 1971'den beri hasretti. Yine en az gol yiyen takım oldular. Bu beceriye, Avrupa'ya alışan ve daha fazla sorumluluk almasına izin verilen Aimar'ın olgunlaşmasıyla biraz daha pozitif futbol kattılar. Ama kapasitelerine bakıldığında hala yeterince keyifli ve üretken değiller. 
   
   Veteran mangası 
   Son 3 sezonun ligde en az gol yiyen takımının defansı veteran mangası gibi. Ayala 31 - Pellegrino 33 - Carboni 39 üçlüsünün yaş ortalaması, rakibi sinsi tebessümlere itse de, yakaladıkları uyum, verimlerini beklenenden yukarı taşıyor. Ayala'nın gördüğü itibarı abartılı bulsam da, 4'lünün denge unsuru o. Kastileşen sertliği, takımı için önemli kart tehlikesi. Defans üçlüsünün iyice ağırlaştığı ve pozisyon hatalarının arttığı da çok net. Benitez bu bölgelere yeni isimleri de hazırlıyor. Sağ ve sol bekte Garrido 25 ve Aurelio 25 , stoperde Marchena gibi. Sağ kanatta Curro Torres 27 iyi bir kesici. 
   Valencia'nın aza kanaat getiren oyunu, onları bir veya iki gollü galibiyetlerin gediklisi yapıyor. Deplasmanlarda rahat oynuyorlar. Savunmayı orta sahaya yakın tutup, Aimar - Mista - Vicente'nin sağ kanatta tercihe göre Angulo - Rufete, solda Aurelio takibi zor kontralarıyla galibiyet arıyorlar. 
   Aimar'lı Valencia'nın seyir zevki tartışılmaz. Takımın oyun zekasına ve yaratıcılığına sınıf atlatan bu Arjantinli'nin, en çok faule maruz kalan futbolcu olmasına şaşmamak lazım. Ama faulle sinen biri değil. Defansın önünde orta saha ile bağlantı noktası Albelda - Baraja ikilisi, Aimar'ın kafasını savunma yapmaya yormayıp, tamamen hücuma odaklanmasını sağlayan kilit blok. 
   
   Yeni veliahtlar 
   Baraja istikrarsızlık yaşıyor. Sakatlık yüzünden 5 ay takımdan uzak kalmasına rağmen 2001 - 2002 sezonunda muhteşem performansıyla takımın gidişatını değiştirmişti. Şampiyonluk yılındaki agresif, hücumun yönlendirici kimliği yok. Daha fazla defansif orta saha olup, Aimar'ı ön plana çıkardı. 
   Valencia'nın kanatları ön plana çıkaran stili, Kily Gonzalez ve Claudio Lopez gibi isimlerin ayrılmasına rağmen sol kanada yeni veliahtlarını da buldu Vicente ve Aurelio. Aurelio sakatlık nedeniyle bu sezon ortalıkta görünmedi. Sol açık, ama Benitez onu 39'luk Carboni'nin alternatifi olarak kullanıyor. 
   Sağ kanatta ise Angulo ve Rufete öncelikli tercihler. İkisi de önceki yılları aratan bir düşüşte. Rufete sürati kadar iri cüssesiyle ikili mücadelelerde ayakta kalabiliyor. Angulo ise tipik bir joker. Oyuna girdikten sonra skorun değişmesini sağlayan, ceza alanında fırsatçı ama çıtkırıldım. 
   
   Penaltıya dikkat 
   Benitez vaadedilen transferlerin yapılmaması ve en önemlisi arzuladığı tarzda santrfor alınmaması yüzünden yönetimle soğuk savaşta iken, Mista dertlere deva olan bir çıkış yaptı. Şimdiden geçen sezondaki gol adedini geçti 13 gol . 
   Çabuk oyuncuları onlara bol bol penaltı kazandırıyor. Rakibin, zorlaması için, kalabalık ve disiplinli bir orta saha ile çıkması gerek. Valencia'nın geçen sezon Şampiyonlar Ligi'ndeki Inter maçında olduğu gibi birçok iç saha maçında tek kale oynayıp sonuca gidememe problemi de var. Deplasmanda garanti futbolu tercih edip tek golü kolluyorlar iç sahada orta saha ileri çıkıyor ve bu onları deplasmanda güçlü, evlerinde, daha yenilebilir kılıyor. 
   
   2003 - 2004 LİG İSTATİSTİKLERİ 24. hafta itibariyle    Deportivo La Coruna ile beraber ligin en az gol yiyen takımı 24 maçta 17 gol, deplasmanda daha az gol yiyorlar 12 maçta 6 gol evinde 12 maçta 11 gol gördü 
   UEFA kupasında 4 maçta henüz gol yemediler. 
   Son 3 sezonda da ligin en az gol yiyen takımı 
   - 2000-2001 38 maçta 34 gol 
   - 2001 - 2002 Şampiyon, 38 maçta 27 gol 
   - 2002 - 2003 38 maçta 35 gol 
   Son 8 maçta 5 galibiyet, 2 beraberlik ve 1 mağlubiyet aldılar. 
   Real Madrid ile beraber ligin en çok gol atan takımı 46 
   46 golün dağılımı Bireysel 8, Kolektif 24, Penaltı 2, Diğer 12 
   24 maçın sadece 3'ünde gol atamadılar. 
   6 maçı 1 - 0 kazandılar. 
   1'den fazla gol attıkları hiçbir maçta yenilmediler 11 maçta 2 beraberlik, 9 galibiyet . 
   İlk golü attıkları hiçbir maçı kaybetmediler 17 maçta 14 galibiyet . 
   Rakibin ilk golü attığı 5 maçın 3'ünü kaybettiler rakibe ilk gol şansını sadece 5 kez verdiler ve ligde bu konuda zirvedeler . 
   
   BU OYUNCULARA DİKKAT 
   Aimar ARJ, 24 
   Doğum tarihi 03.11.1979 
   Boy 1.70 
   Pozisyon Orta saha 
   Kariyer 
   1996 - Ocak 2000 River Plate 
   Ocak 2000 - Valencia 
   ÖZELLİĞİ Ona Palyaço lakabı takılmış. Evet yüzünden gülüş eksik olmuyor Ama palyaçolar gibi ürkütücü ve itici olmayan bu sempatik Arjantinli'nin titrettiği sadece sahadaki rakipleri. Dripling, sürat, top cambazlığı belki birçok Güney Amerikalı'nın sahip olduğu bir yetenek ama Aimar'da bunu işleyip benzersiz kılan zeka, oyun hissi ve pas kesinliği var. Topu hızla boş adama kaçırabilen, asla kontratak atmasına izin vermek istemeyeceğiniz yumuşak ve su gibi akan bir stil, soğukkanlı ve cesur bir beyin. 
   
   Vicente ISP, 22 
   Doğum tarihi 16.07.1981 
   Boy 1.75 
   Pozisyon Orta saha 
   Kariyer 
   1999 - 2000 Levante 2. lig 
   2000 - Valencia 
   ÖZELLİĞİ Kiily Gonzalez'in bıraktığı izleri çok çabuk silip, sol kanada damgasını vurdu bile. Aimar'ın sürati üzerine kurgulanmış oyun stiline iyice uyum sağladı. Arkadaşlarına pozisyon yarattığı gibi Aimar - Mista ve sağ açıklarla sürekli yer değiştirerek ceza alanı içinde süpriz golcü olarak bitiveriyor. Savunması yeterli değil. 
   
   YARIN PARMA 
   
   
</TEXT>
</DOC>
