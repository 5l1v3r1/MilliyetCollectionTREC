<DOC>
<DOCNO> 220202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yasam/yas06.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedi tecavüze yedi müebbet 
</HEADLINE>
<TEXT>

      DIŞ HABERLER SERVİSİ 
   
   İngiltere'nin en azılı seri tecavüzcülerinden Antoni Imiela, dört kadın ve üç kız çocuğuna tecavüzden yedi kez ömür boyu hapis cezasına çarptırıldı. Birmingham'daki Maidstone Ağır Ceza Mahkemesi'nde 7 kadın ve 5 erkekten oluşan jürinin demiryolu işçisi Imiela'yı suçlu bulmasının ardından h kim Robert Owen, Imiela'nın yaşamı boyunca hapishanede kalacağını açıkladı. 
   
   'Eşcinselim' diyordu 
   Cinsel taciz ve tecavüze teşebbüs suçlarından da ayrıca 29 yıl hapis cezasına çarptırılan Imiela, 7 hafta süren duruşmalarda eşcinsel olduğunu öne sürerek suçsuz olduğunu savunmuştu. Imiela, saldırıların gerçekleştiği günlerde erkeklerle birlikte olduğunu söylemişti. Duruşmalarda sunulan deliller ve tanıkların ifadelerine göre, Imiela kurbanlarına arkadan yaklaşarak, zorla çalılıkların içine çekiyor ve tecavüz ediyordu. Bağıranları ölümle tehdit ediyor ya da dövüyordu. 
   
   
</TEXT>
</DOC>
