<DOC>
<DOCNO> 246368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/guncel/gun04.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo'dan seçmeler 
</HEADLINE>
<TEXT>


HABER MERKEZİ 

Abdullah Öcalan, bugün Avrupa İnsan Hakları Mahkemesi'nde AİH-M avukatları tarafından okunacak savunmasında "Çocukken gözümü kırpmadan başlarını kopardığım kuşlardan özür diliyorum" dedi. 
İHA'nın haberine göre Öcalan, savunmasında birbirinden ilginç sözler, benzetmeler, suçlamalar ve pembe hayallere yer verdi. Yaşamını PKK'nın kuruluşuna kadar, yakalanışına kadar ve yakalanışından sonraki dönem olarak 3 bölüme ayıran Öcalan, şunları kaydetti 
"Çocukken gözümü kırpmadan başlarını kestiğim, kopardığım, kurnazca avladığım kuşlardan, vurduğum hayvanlardan özür dilemekle başlamak istiyorum yeni yaşam dönemime. En büyük saadetin k şaneli köşklerde değil, yeşil çevreli kulübemsi mek nda olduğuna inanıyorum. Doğayı tüm renkleri, sesleri ve anlamları içinde dinleyerek, yaşanın 'erdemine' ulaşacağıma inanıyorum." Kendisini daha önce Antik Yunan'ın güneş tanrısı Apollon'a benzeten Öcalan, savunmasında yarı tanrı Prometheus olduğunu da iddia etti. 
Kendisini Hz. Davut, Hz. Musa, Hz. Muhammed ile özdeşleştiren Öcalan, yaşamının bir bölümünde ölmeyi ve öldürmeyi tamamen teknik bir meseleye indirgediğini de itiraf etti. 


</TEXT>
</DOC>
