<DOC>
<DOCNO> 244292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur41.html </URL>
<DATE> 2004/05/31/ </DATE>
<TIME> 20.48 </TIME>
<AUTHOR>  </AUTHOR>
<HEADLINE>
Yurtta Asayiş... Av tüfeğini temizlerken öldü... 
</HEADLINE>
<TEXT>

     Van'da bir kişi, temizlediği av tüfeğinin ateş alması sonucu öldü. 
     Alınan bilgiye göre, Karakoç köyünde oturan Abdulbaki Sürücü'nün 51 , temizlediği av tüfeği ateş aldı. 
     Ağır yaralanan sürücü, akrabaları tarafından Van Devlet Hastanesi'ne kaldırılırken yolda hayatını kaybetti. 
     
     DENİZLİ'DE EROİN OPERASYONU... 
     Denizli'de 9 gram eroinle yakalanan 2'si asker 3 kişi tutuklandı. Polis ekipleri, ihbar üzerine, 11. Piyade Er Eğitim Tugay Komutanlığı'nda vatani görevi yapan Mesut Oktay 21 ile Adem Alp'i 21 izin günlerinde takibe aldı. Polis, Karşıyaka Mahallesi'nde, Oktay ve Alp'in, Ali Tetik'ten 9 gram eroin aldığını belirledi. Gözaltına alınan Alp, Oktay ve Tetik ifadelerinin alınmasının ardından çıkarıldıkları mahkemece tutuklandı. 
     
     SİVAS'TA SAHTE POLİS OPERASYONU... 
     Sivas'ta kendisini polis olarak tanıtarak, bir kişinin parasını ve cep telefonunu aldığı iddia edilen kişi, yakalandı. 
     Bir ihbarı değerlendiren polis ekipleri, Uluanak Mahallesi Ulu Camii parkında, kendini polis olarak tanıtarak, Şevket Y'nin 27 45 milyon lirasını ve cep telefonunu aldığı iddia edilen Osman U'yu 41 gözaltına aldı. 
     
     SAMSUN'DA SİLAH KAÇAKÇILIĞI... 
     Samsun'da silah kaçakçılığı olayına karıştıkları iddia edilen 9 kişi gözaltına alındı. 
     Polis ekipleri, ihbar üzerine, silah kaçakçılığı yaptığı gerekçesiyle Turgay Ç. 35 , Eray D. 35 , Hasan G. 40 , Mehmet B. 42 , Aydın A. 27 , Yılmaz Y. 38 , Erol T. 32 , Emre G. 22 ve Levent G'yi 27 gözaltına aldı. 
     
     GAZİANTEP'TE UYUŞTURUCU OPERASYONU... 
     Gaziantep'te bir arazide 11 bin 255 kök dişi hintkeneviri ele geçirildi. 
     Jandarma ekiplerinin Şahinbey ilçesine bağlı Burç beldesi Bayır mevkii ile Ufacık köyü Yalangoz mevkiinde yaptığı kontrollerde, Ayhan D'nin kavun tarlasında 2 bin 70 kök, Ahmet İ'nin bahçesinde de 5 bin 70 kök dişi hintkeneviri bulundu. 
     İslahiye ilçesine bağlı Çerçili köyü Kurtini mevkiindeki ormanlık alanda ise Ahmet A. tarafından ekildiği belirlenen 4 bin 115 kök dişi hintkeneviri ele geçirildi. 
     Hintkenevirleri yakılarak imha edildi. Ayhan D, Ahmet İ. ve Ahmet A. gözaltına alındı 
     
     SAMANDAĞ'DA CİNAYET... 
     Hatay'ın Samandağ ilçesinde bir kişi tabancayla vurularak öldürüldü. 
     Değirmenbaşı beldesinde Semih Çoban 30 , henüz kimliği belirlenemeyen kişilerce tabancayla vurularak öldürüldü. 
     Yetkililer, olayla ilgili soruşturmanın sürdürüldüğünü bildirdi. 
     
</TEXT>
</DOC>
