<DOC>
<DOCNO> 200697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur41.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman, bugün Ankara'ya gelecek... 
</HEADLINE>
<TEXT>

     ABD Dışişleri Bakan Yardımcısı Marc Grossman, temaslarda bulunmak üzere bugün Ankara'ya gelecek. 
     Edinilen bilgiye göre, akşam saatlerinde Ankara'da olması beklenen Grossman, temaslarına yarın başlayacak. 
     Dışişleri Bakanı ve Başbakan Yardımcısı Abdullah Gül ve Dışişleri Bakanlığı Müsteşarı Büyükelçi Uğur Ziyal ile ayrı ayrı görüşecek Grossman'ın, Genelkurmay İkinci Başkanı Orgeneral İlker Başbuğ ile de biraraya gelebileceği belirtildi. 
     Ankara temaslarının ardından yarın öğle saatlerinde İstanbul'a geçecek Grossman, İstanbul Büyükşehir Belediye Başkanı Ali Müfit Gürtuna ile biraraya gelecek. 
     Grossman, beraberinde getirdiği anti terör uzmanlarından oluşan heyetle bombalı saldırıların olduğu bölgeleri ziyaret ederek, yetkililerden bilgi alacak. 
     Brüksel'den Ankara'ya gelecek Grossman'ın, Türkiye'den de Rusya'ya geçmesi bekleniyor. 
     Kaynaklar, Grossman'ın ziyaretinin, ikili istişare sürecinin devamı ve ABD'nin yurt dışındaki askeri varlığının değişen güvenlik koşulları nedeniyle yeniden yapılandırılmasına yönelik çalışmalar kapsamında olduğunu kaydettiler. 
     
</TEXT>
</DOC>
