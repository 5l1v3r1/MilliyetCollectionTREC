<DOC>
<DOCNO> 224379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yasam/yas07.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen, 'sürgüne gidemeden' öldü 
</HEADLINE>
<TEXT>

   Mahkemenin 'siteden sürgün' edilmesine karar verdiği kedi Sergen, cezasının infazını beklemedi 
      LATİF SANSÜR Aydın DHA 
   
   Kuşadası Kadınlar Denizi Mahallesi'ndeki Ertay Villaları'nda oturan Handan Ersin'e dava açan komşusu Gülten İbaoğlu, ikiz villadaki komşusunun kedisinin kendisini rahatsız ettiğini, camlarına taktırdığı kepenklerin de ses çıkardığını öne sürdü. 
   Mahkeme 30 Mayıs 2003'te İbaoğlu'nu haklı bularak, "Kedinin site dışına çıkarılmasına, mimari projeye aykırı yapılan sabit eser niteliğindeki pencere kepenklerinin kaldırılmasına" karar verdi. İbaoğlu da komşusu mahkeme kararına uymadığı gerekçesiyle icraya başvurdu. Ersin'e 15 Mart'ta İzmir 5. İcra Dairesi'nden mahkeme kararının uygulanması için yazı geldi, ancak kedi ölmüştü. 
   
   Kedi ne anlar 
   İcra yazısıyla şaşıran Ersin karara saygı duyduğunu belirterek, "Bir kedi site dışına nasıl çıkarılır Sergen'i site dışına çıkarıp, geri gelmemesi konusunda nasıl ikna edecektim Her yerde olduğu gibi sitemizde de sokak kedileri var. Onlar nasıl çıkarılacak" dedi. 
   
   
</TEXT>
</DOC>
