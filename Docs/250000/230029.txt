<DOC>
<DOCNO> 230029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonyas05.html </URL>
<DATE> 2004/04/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yahudiler ve Google site sıralaması yüzünden kapıştı 
</HEADLINE>
<TEXT>

     Bir grup Yahudi, en çok kullanılan Internet arama motorlarından Google'da yer alan bir anti-Semitik sitenin, en azından Yahudiler tarafından kutsal sayılan ve sekiz gün süren Passover boyunca listeden çıkarılması için girişim başlattı. 
     Arama motoruna ''Jew - Yahudi'' yazıldığında ilk olarak ekrana Yahudilerle alakalı komplo teorileri üreten ve holokostu inkar eden ''Jew Watch'' adlı bir sitenin geldiğini söyleyen Yahudiler, Passover boyunca bu sitenin listeden çıkarılmasını talep ettiler. 
     Google'ın bu talebi reddetmesi üzerine Internet'te Jewschool isimli bir Yahudi grubu yöneten Daniel Sieradski, Yahudileri ansiklopedik anlamda tanımlayan bir sitenin listenin tepesine yerleştirilmesi için kampanya başlattı. 
     Google ise sıralamanın bilgisayar tarafından otomatik olarak yapıldığını ve içeriklerine göre siteleri dışlayamayacaklarını açıkladı. 
     Sansürden yana olmadıklarının altını çizen Sieradski ise Google'ın geçmişte Scientology Kilisesi'nin benzer bir talebini yerine getirdiğini ileri sürdü ve Google'ı çifte standart uygulamakla suçladı. 
     Yahudiler tarafından başlatılan yoğun online kampanyaya rağmen Google net bir şekilde tavrında değişiklik olmayacağının altını çizdi. 
     
</TEXT>
</DOC>
