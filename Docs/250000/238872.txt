<DOC>
<DOCNO> 238872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sontur07.html </URL>
<DATE> 2004/05/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Varto'da kaymakamın şoförünü bir uzman çavuş öldürmüş 
</HEADLINE>
<TEXT>

     Varto Kaymakamlığı makam şoförünün, bir uzman çavuş tarafından öldürüldüğü belirlendi. 
     Muş Emniyet Müdürlüğü'nden yapılan yazılı açıklamaya göre, Varto Kaymakamlığı makam şoförü Fahrettin Yıldız'ın yapılan otopsisi ve olay yerinde bulunan boş mermi kovanlarının incelemesi sonucu, cinayetin bir uzman çavuş tarafından işlendiğinin tespit edildiği kaydedildi. 
     Bu sonuç üzerine İlçe Jandarma Komutanlığı'nda görevli Uzman Çavuş Kemal Yıldız'ın ilk sorgulamasının ardından çıkarıldığı mahkemece tutuklanarak, cezaevine gönderildiği bildirildi. 
     Varto Kaymakamlığı makam şoförü Fahrettin Yıldız'ın cesedi, iki gün önce Dipsiz Göl mevkiinde bulunmuştu. 
     
</TEXT>
</DOC>
