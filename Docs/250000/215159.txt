<DOC>
<DOCNO> 215159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo03.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-Danimarka milli maçları öncesinde gösteri maçları yapılacak 
</HEADLINE>
<TEXT>

     Türkiye ile Danimarka milli takımları arasındaki özel maçların öncesinde, aralarında bayanlarında bulunacağı 4 kategoride gösteri maçları yapılacağı bildirildi. 
     Futbol Federasyonu Adana Bölge Müdürü Mustafa Çürük, UEFA'nın tüm ülkelerde uygulanmasını istediği ''Her yaşta herkes için futbol'' programı kapsamında, milli karşılaşmalar öncesinde gösteri maçları yapılacağını söyledi. 
     Çürük, 17 Şubat Salı günü Mersin'deki Türkiye-Danimarka Ümit Millive 18 Şubat Çarşamba günü Adana'daki Türkiye-Danimarka A Milli takımlarının maçları öncesinde, minik, yıldız, genç ve veteran takımlarının gösteri maçı yapacaklarını kaydetti. 
     Her takımda mutlaka bir bayan oyuncunun yer alacağını belirten Çürük, karşılaşmaların ücretsiz izleneceğini de sözlerine ekledi. 
     
</TEXT>
</DOC>
