<DOC>
<DOCNO> 205562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sondun03.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'da dehşet... Çöp torbaları içinde ceset parçaları... 
</HEADLINE>
<TEXT>

     İngiltere'nin başkenti Londra'da, 2002 yılının son gününde çöp torbalarının içinde bulunan ceset parçaları dehşet yarattı. 
     Polisin açıklamasına göre, kentin kuzeyindeki ünlü Camden semtinde, 8 çöp torbasında ceset parçaları bulundu. 
     Torbaların içinde bulunan ilk ceset parçalarının bir kadın ve bir genç kıza ait olduğu tahmin ediliyor. 
     Bir evsizin çöp torbalarını karıştırdığı sırada bu ceset parçaları ortaya çıkarılırken, 5-6 saat sonra, ilk parçaların bulunduğu yerin 100 metre uzağında bir başka çöp bidonunda yine ceset parçalarına rastlandı. 
     Polis, öldürülen kişilerin sayısı hakkında kuşkuya düşüldüğünü, yapılacak otopsiden sonra kaç kişinin öldürüldüğünün anlaşılacağını bildirdi. 
     Soruşturmanın çok yönlü olarak sürdürüldüğü belirtilirken, basın yalnız yaşayan kadınları daha dikkatli olmaları yönünde uyaran haberlere yer veriyor. 
     





</TEXT>
</DOC>
