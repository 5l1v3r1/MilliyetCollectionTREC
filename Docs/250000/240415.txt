<DOC>
<DOCNO> 240415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/spo08.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dur, durak yok 
</HEADLINE>
<TEXT>





Kamp bugün başlıyor 
LİGE nokta koyan futbolcularımız, bugün farklı bir maratona çıkacak. Milli Takım Teknik Direktörü Ersun Yanal tarafından Ay - Yıldızlı kadroya çağırılan 28 kişilik futbolcu topluluğu bugün Polat Otel'de kampa girecek. Avustralya'ya yarın gidecek olan Milli Takımımız, burada 28 Mayıs'a kadar kamp ve hazırlık maçları yapacak. 

Fenerliler üstün 
28 Mayıs'ta Seul'e geçecek olan A Milli Futbol Takımımız, 6 Haziran'a kadar da çalışmalarını burada sürdürecek. Altı futbolcusunu Ay - Yıldızlı takıma gönderen Fenerbahçe, bu konuda liderliği elinde bulunduruyor. Yurt dışında forma giyen futbolcularımızın çoğunluğunun da takımda yer alması dikkatlerden kaçmadı. 

Komik gerekçe 
FUTBOL Federasyonu, Ersun Yanal'ın daha önce "liglerde hukuksuz bazı uygulamaların yaşandığı" sözleriyle ilgili soru önergesini, röportajın yayınlandığı gazeteyi bulamadıkları gerekçesiyle yanıtsız bıraktı. AK Parti Trabzon Milletvekili Asım Aykan'ın soru önergesiyle TBMM Başkanlığı'na sunduğu açıklamayla ilgili Genel Sekreter Aydın Torunoğlu tarafından Bakan Mehmet Ali Şahin'e bir yazı gönderildi. Yazıda "22 Aralık 2003 tarihli gazete bütün araştırmalara rağmen bulunamadığından geniş açıklama yapma olanağımız olamamıştır" ifadesi yer aldı. 



</TEXT>
</DOC>
