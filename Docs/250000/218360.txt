<DOC>
<DOCNO> 218360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur06.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava tahminlerinde tutarlılık oranı yüzde 86.1'e yükseldi... 
</HEADLINE>
<TEXT>

     Devlet Meteoroloji İşleri Genel Müdürlüğü, geçen yıl Türkiye genelinde yaptığı hava tahminlerinde yüzde 86.1 oranında yağış tutarlılığı sağladı. 
     2003 Yılı Hava Tahmin Raporlarının Yağış Tutarlılığı Değerlendirmesi'ne göre, 100'den fazla istasyondan elde edilen verilerde, 2003 yılında, geçen yıla oranla yağış tutarlılığı bakımından önemli mesafe katedildi. 2002 yılı ortalaması yüzde 84.1 iken, 2003 yılı ortalaması bunun 2 puan üzerine çıkarak yüzde 86.1 olarak tespit edildi. 
     Yıl boyunca uzun yıllar ortalamasının üzerinde seyreden yağış tutarlılık oranları, sadece ocak ayında uzun yıllar ortalamasının altına düştü. Tutarlılığın en yüksek olduğu ay, yüzde 92.5 ile ağustos olurken, en düşük tutarlılık yüzde 78.6 ile ocak ayında gerçekleşti. 
     Bu değerlendirmelere göre, 2003 yılı yağış tutarlılığı yüzde 86.1 ile uzun yıllar ortalamasının yüzde 83.1 3 puan üzerinde saptandı. 
     Hava tahmin raporlarının tutarlılık oranı, sabah raporlarında yüzde 86.4, akşam raporlarında yüzde 85.8 oldu. 
     
     SICAKLIK 

     2003 Yılı Hava Tahmin Raporlarının Sıcaklık Tutarlılığı Değerlendirmesi'ne göre ise geçen yıl gerçekleşen sıcaklık tutarlılık oranı yüzde 80.6 olarak tespit edildi. 2002 yılı sıcaklık tutarlılığı ise yüzde 80.3 olmuştu. 
     Yıl boyunca genellikle uzun yıllar ortalaması civarında seyreden tutarlılık oranları ocak, nisan, ekim ve aralık aylarında uzun dönem ortalamasının altında kaldı. Sıcaklık tutarlılığının en yüksek olduğu ay yüzde 89.5 ile ağustos, en düşük aylar ise yüzde 73.1 ile nisan ve aralık oldu. 
     En düşük ve en yüksek sıcaklık tutarlılıkları arasında önemli bir fark olmamasına rağmen, en düşük sıcaklık tutarlılığı daha fazla gerçekleşti. En düşük sıcaklık tutarlılığı ortalaması yüzde 80.8, en yüksek sıcaklık tutarlılığı ortalaması ise yüzde 80.5 olarak saptandı. 
     Yıl boyunca görülen en yüksek sapmalar, en yüksek sıcaklık için 28 Aralık 2003'te -15 olarak Ağrı ilinde en düşük sıcaklık için 22 Şubat 2003'de -13 olarak Iğdır, 26 Şubat 2003'de 13 olarak Ardahan illerinde belirlendi. 
     Bu değerlendirmelere göre, 2003 yılı sıcaklık tutarlılığı yüzde 80.6 ile uzun yıllar ortalamasının yüzde 79.7 0.9 puan üzerinde gerçekleşti. 
     
     METEOROLOJİK İHBARLAR 

     Geçen yıl 47 kuvvetli meteorolojik olay etkili yağış, kuvvetli rüzgar, yoğun sis, aşırı sıcak ve aşırı soğuma gibi için ihbar yayınlandı. Bu ihbarlarda yüzde 90-100 arasında başarı sağlandı. 
     Uzun tatil dönemlerine rastlayan bu ihbarlar ile hem vatandaşlar hem de ilgili kuruluşlar, önlem almaları konusunda bilgilendirildi. 
     
     İLLERDE TUTARLILIK 

     Bazı illerin 2003 yılı yağış ve ortalama sıcaklık tutarlılıkları şöyle . 
     

İLLER YAĞIŞ TUTARLILIĞI ORTALAMA SICAKLIK TUTARLIĞI ANKARA 88.8 87.1 İSTANBUL 90.1 88.2 İZMİR 90.9 88.8 ADANA 89.0 85.6 SAMSUN 81.6 75.8 ERZURUM 85.0 66.9 DİYARBAKIR 91.0 80.6      
</TEXT>
</DOC>
