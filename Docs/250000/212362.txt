<DOC>
<DOCNO> 212362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yazar/sabuncu.html </URL>
<DATE> 2004/01/31/ </DATE>
<TIME>  </TIME>
<AUTHOR> Murat SABUNCU  </AUTHOR>
<HEADLINE>
Mercedes'teki milyar dolarlık görüşme 
</HEADLINE>
<TEXT>

   
   Cep telefonum çalıyor. Telefondaki ses' neredesiniz' diye soruyor. 'Esentepe'deki Finansbank'ın biraz ilerisinde arabamdayım' diye cevap veriyorum. 'Bankanın önüne doğru yürüyün, beni göreceksiniz' diyor. İnip, yürüyorum. Genç bir adam 'hoşgeldiniz' deyip caddede duran beyaz Mercedes Vito'yu işaret ediyor 'Burada görüşebiliriz'. Arkadaşım Songül Hatısaru ile araca biniyoruz. Siyah deri koltuklu, camları hafif koyu arabada konuşmaya hazırız. Genç adam eliyle bir dakika işareti yapıp dışarıda cep telefonuyla görüşen diğer adamı gösteriyor. 'O da gelsin öyle'. Araçta Türk gazeteleri, portakallı sakız, kesek ğıdında kuruyemiş ve plastik bardaklar var. 
   Aracın arka penceresinden dışarı bakıyorum. Markalarını tam seçemediğim bir kaç lüks araba daha bizim bulunduğumuz aracın arkasına park etmiş durumda. Hepsinin aynı ekibin parçası olduğunu zaman zaman arabaya gelip Rusça sordukları sorulardan anlıyorum. Biraz sonra beklenen diğer adam da araca biniyor. Rusça, İngilizce, Türkçe bir saat boyunca sohbet ediyoruz. Sohbetimizin konusu 1.3 milyar dolara özelleştirilen bir şirketin, Tüpraş'ın bugünü ve geleceği. Araçtakiler, önceki gün tüm gazetelere Tataristan ve Tatneft adına açıklama yollayan Tataristan Cumhuriyeti Temsilcisi Ramil M. Mavlyutov ile Tatneft'in Genel Direktör Danışmanı Nurislam Syubaev. Türk bankalarıyla Tüpraş'ın finansmanı için görüşmeler yapıyorlar. Finansbank'a da bu amaçla gelmişler. 
   Gecikmiş bir buluşma aslında bu. Bir Türk gazetecisiyle yazılı açıklamaları hariç ilk kez görüşüyorlar. Oysa Türkiye'nin en önemli özelleştirmelerinden birinde 'sahiplik noktasına' varmak üzereler. Onları tanımak kamuoyunun en doğal hakkı. Konuşmamızın başında 'Türk asıllı ve Müslüman' olduklarının altını çiziyorlar. Ardından da arkalarındaki siyasi desteğin büyüklüğünün ve öneminin... Tatneft'te Tataristan devletinin hissesi olduğunu, Başbakanları Rustam Minnihanov'un aynı zamanda yönetim kurulu başkanları olduğunu anlatıyorlar. Tatneft'te her ne kadar sadece yüzde 30'luk kısım devletinse de politik etkiden bağımsız bir şirket olmadığı kesin. Aklımdan geçen 'Tüpraş özelleştirilerek devletleştiriliyor mu ' sorusunu kafamdan uzaklaştırarak konuyu Rusya Devlet Başkanı Putin'e getiriyorum 'Tataristan Cumhurbaşkanı, Putin'e yakın bir isim. Tüpraş konusunda onun da bilgisi ve dahli var mı ' 
   Sorumun ilk kısmının yanıtı net Tataristan Cumburbaşkanı, Putin'e gerçekten yakındır. Putin'in desteklediği partinin önde gelen üç isminden birisidir.' Ya Tüpraş ihalesi ve Putin'in bununla ilişkisi. Cevap ilginç 'Bu özelleştirme için hem Tataristan yönetiminin desteği alındı hem de Rusya yönetimi bilgilendirildi. Rusya'nın en büyük petrol şirketlerinden TNK'nın yüzde 50'si İngiliz BP'ye satılmıştı. Bununla ilgili anlaşma Putin'in İngiltere'ye ziyareti sırasında, Putin ve Blair'in himayesinde imzalandı. Bu proje de o seviyeye layık.' 
   Yan tarafta Songül'ün röportajında detaylarını okuyacağınız bir diğer ilginç nokta ise Tatneft ile Zorlu Grubu'nun buluşması. Bu konuda Türk hükümetinden Zorlu Grubu hakkında 'iyi şeyler' duyduklarını söylüyorlar. Grubun petrol konusunda uzmanlığının olmamasını ise 'kolay halledilebilecek' bir sorun olarak görüyorlar. Ancak önümüzdeki günlerde yeni ortak alıp almayacakları konusunda kesin açıklama yapmıyorlar. Peki ortaklık için başvuran var mı Cevap, evet pek çok. Görüşme bitiyor, kafamda soru işareti var mı Cevap, çok evet pek çok... 
   
      
   
</TEXT>
</DOC>
