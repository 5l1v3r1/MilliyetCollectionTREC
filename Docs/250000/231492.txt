<DOC>
<DOCNO> 231492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/ekonomi/eko06.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu batıklarından tahsilat yüzde 12'de kaldı 
</HEADLINE>
<TEXT>

   EKONOMİ SERVİSİ 
   
   İmar Bankası dışında el konulan 21 özel banka sahibinden bugüne kadar yapılabilen tahsilat yüzde 5 olurken kamu bankaların tarafından açılan batık kredilerdeki tahsilat oranı yüzde 12'de kaldı. Bankacılık Düzenleme ve Denetleme Kurumu BDDK verilerine göre el konulan özel bankaların eski sahiplerinin borcu 11 milyar 33 milyon dolar seviyesinde. Bu bankalardan bugüne kadar yapılabilen tahsilat 547 milyon dolar ile sınırlı kaldı. 
   CHP İstanbul Millitvekili Kemal Kılıçdaroğlu'nun yönelttiği soru önergesi üzerine Devlet Bakanı Abdüllatif Şener'in BDDK'dan gelen yazı ile verdiği yanıta göre, kamu bankalarının 31 Aralık 2002 tarihi itibarı ile takipteki ticari kredi miktarı 5.9 katrilyon lira. BDDK Başkanı Tevfik Bilgin imzalı yazıda, Ziraat Bankası, Halkbank, Vakıfbank ve kapatılan Emlakbank'ın takipteki ticari kredilerinden yapılabilen tahsilatın ise 687 trilyon lira ile sınırlı kaldığı ifade edildi. Böylece tahsilat oranı yüzde 12 dolayında kaldı. BDDK'nın 30 Mart 2004 tarihli yazısında, toplam 880 trilyon liralık alacağın da İstanbul yaklaşımı çerçevesinde formüle bağlandığı belirlendi. 
   
   Takipteki alacak 5.9 katrilyon lira Banka adı Takipteki alacak Tahsilat İstanbul yak. Ziraat Bankası 2 katrilyon 480 trilyon 315 trilyon 14.7 trilyon Halk Bankası 1 katrilyon 141 trilyon 116 trilyon 215 trilyon Vakıflar Ban. 1 katrilyon 91 trilyon 256 trilyon 330 trilyon Emlak Bankası 1 katrilyon 228 trilyon ----- 321 trilyon TOPLAM 5 katrilyon 940 tril. 687 trilyon 880.7 trilyon 
   
</TEXT>
</DOC>
