<DOC>
<DOCNO> 220456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/yazar/cemal.html </URL>
<DATE> 2004/03/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Dönek 
</HEADLINE>
<TEXT>

   
   Ben bir dönek miyim 
   Bu soru, bundan otuz beş yıl öncesini anlatan ve Kimse Kızmasın, Kendimi Yazdım adını taşıyan kitabımın bir yerinde şöyle 64. sayfa geçer 
   "Geçmişini böylesine kitaplaştırınca kimler ne diyecek, herhalde biliyorsun. 
   Dönek 
   Dönek ne demek 
   Çok partili rejimi, demokrasiyi yıkıp yerine tek parti diktasını geçirme fikrinden dönmek mi 
   Dönek ne demek 
   Çoğulcu demokrasi yerine 'işçi sınıfı' adına totaliter bir ideolojinin diktasını savunma fikrinden vazgeçmek mi 
   Dönek ne demek 
   Her şeyin, malların da, hizmetlerin de, fikirlerin de, ideolojilerin de serbestçe yarışabildiği rekabetçi bir ekonomik ve siyasal düzen yerine, torna tezgahından çıkmışçasına her şeyin tek tip olduğu, birbirine benzediği otoriter bir kışla düzeni anlayışından vazgeçmek mi 
   Dönek ne demek 
   Askerin süngüsüyle kendine iktidar yolu açmaya heveslenip, bu kafaya devrimcilik, devrimci demokratlık vehmetmekten vazgeçmek mi 
   Döneklik bütün bunlardan vazgeçmekse, ne denir, o zaman ben de döneğim " 
   Evet öyle. 
   Döneğim. 
   Demokrasiye döndüm 
   Ya siz 
   Bugün hala askerle iş tutanlar, askeri darbeye kışkırtanlar... 
   Ya siz 
   Bugün hala seçim sandığına inanmayanlar, demokrasiyi karşı devrim olarak görenler... 
   Ya siz 
   Bugün hala Türkiye'yi Avrupa'dan kopartmak için, Orta Asya'lara sürüklemek için kızıl elma koalisyonları oluşturup darbe peşinde koşanlar... 
   Ya siz 
   Bugün hala 1960'ların, 1970'lerin komünizm tacirleri gibi irtica bezirganlığına soyunup askeri kışkışlayanlar... 
   Ya siz 
   Bu yaşta hala cuntalaşma peşinde olanlar... 
   Ya siz 
   Bu yaşta hala "Elinizi çabuk tutun " diye askere çağrı yapanlar... 
   Ya siz 
   Bu yaşta hala - kaçıncı yenilgiye rağmen - askerle aynı fotoğraf karesinin içine girebilmek, askerle birlikte gözükebilmek için Ankara yollarına düşenler... 
   Ya siz 
   Bu yaşta hala bir zamanlar Deniz Gezmiş'leri darağacına götüren yollarda yürüyenler... 
   Ya siz 
   Hala postal kokusu sevenler... 
   Ne duruyorsunuz hala 
   Siz hala değişmediğinize, dönmediğinize göre, aynı yolun yolcusu olduğunuza göre, ne düşündüğünüzü, ne yapmak istediğinizi açıkça söyleyin. 
   Dürüst davranın. 
   Artık demokrasi var. 
   Fikir suç olmaktan çıktı Avrupa yolunda... Sizler de gidin meydanlara konuşun, gazete köşelerinizde yazın. 
   Seçim sandığı, demokrasi bu ülkeye yaramaz deyin açık açık. Geçmişte olduğu gibi bugün de askerle darbe yapmak en iyisidir diye bağırın yüksek sesle. Avrupa Birliği'ne karşıyız deyin. 
   Neden gizleniyorsunuz 
   Niye kapalı kapıların arkasına, kuytuluklara çekiliyorsunuz 
   Niçin kriptoluk yapıyorsunuz 
   Yoksa utanıyor musunuz .. 
   Treni çoktan kaçırdınız tarih sizi sollayıp geçeli çok oldu. Yoksa hala farkında değil misiniz 
   
   
   Açık Radyo'ya destek    Ömer Madra'dan, yıllardır severek dinlediğim Açık Radyo'nun yöneticisi sevgili arkadaşımdan bir mesaj geldi. 
   Aynen köşeme alıyorum. 
   1968'in Paris sokaklarındaki unutulmaz duvar yazısından ibaret her şey 
   "Gerçekçi ol, imkansızı iste " 
   On yıl öncesinin Türkiye'sinde bağımsız ve özgür bir radyo istasyonu kurmanın imkansız bir fikir olduğunu düşünen 90 kişi Açık Radyo'yu 94.9 kurdu. Aynı "olmazlığı" düşünen 600 insan, kendi bilgi ve ilgilerini dinleyiciyle paylaştığı 630 farklı program yaparak 8 yıl içinde bu mecrayı farklı kıldı ve yaşattı, yani oldurdu. İşte şimdi de üçüncü aşamaya geldik. 
   Sıra dinleyicide 
   "Açık Radyo dinleyicisini arıyor " adını verdiğimiz bu proje ile dinleyicilerin bir program saati için her yıl 100, ya da yarım saat için 50 milyon TL ile destekçi olması bekleniyor. Tabii faturaları kesilip KDV'leri, RTÜK payları ödenerek isteyen her dinleyicinin adı, destek olduğu programın başında ve sonunda radyodan okunuyor. Her yıl bir kere yapılacak böyle bir destekle dinleyici tabanına yaslanan bağımsız ve hür radyomuzun "ilelebet payidar" olacağını düşünüyoruz. Yani torunlarımıza bırakabileceğimiz bir küçük miras. Bir sürdürülebilir bağımsızlık modeli. 
   Sevgili Hasan isteyen 0212 343 41 41 numaralı telefonu arayabilir. İsteyen, www.acikradyo.com adresinde "program desteklemek istiyorum" düğmesini tıklayabilir. 
   İyi pazarlar. Ömer Madra. 
   
      
   
</TEXT>
</DOC>
