<DOC>
<DOCNO> 214027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun16.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Stephen Hawking kötü muameleye mi uğradı 
</HEADLINE>
<TEXT>

     İngiliz polisi, kötü muameleye uğradığı iddia edilen dahi fizikçi Stephen Hawking ile bu konuda görüşmeyi planlıyor. 
     Cambridgeshire polis sözcüsü, yetkililerin, açıklanmayan yaralanmaları bulunan Hawking ile konuşmayı ümit ettiğini açıkladı. 
     Bilekte kırık, yüzde yaralar ve dudakta kesik gibi çeşitli yaralanmaları olduğu belirtilen Hawking ise hakkında çıkan kötü muameleye uğradığı iddialarını yalanlarken, medyadaki bu haberleri özel hayatına müdahale olarak gördüğünü söylüyor. 
     Hawking, birkaç hafta Addenbrooke Hastanesi'nde enfeksiyon tedavisi görmüş ve hafta sonu evine dönmüştü. 
     63 yaşındaki Hawking, 1960'ların başında, ''Lou Gehrig hastalığı'' olarak da bilinen motor-sinir hastalığı ''amyotrofik lateral skleroz''a yakalandı. 
     Halen felçli olan ve tek elini kullanabilen Hawking, klavyesini kullanarak yazdığı sözcükleri sesli hale getirebilen bilgisayarıyla iletişim kurabiliyor. 
     
</TEXT>
</DOC>
