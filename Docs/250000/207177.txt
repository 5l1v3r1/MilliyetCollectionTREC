<DOC>
<DOCNO> 207177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/siyaset/siy01.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Palmiyeleri başkanın kuzeni pazarlamış... 
</HEADLINE>
<TEXT>

   "Skandal palmiyeler"i Eyüp Belediye Başkanı Ahmet Genç'in kuzenininpazarladığı ve piyasa değerinin çok üzerinde ödeme yapıldığı ortaya çıktı 
      Şenol Demirci 

   
   Eyüp'te, tarihi dokunun siluetini bozduğu eleştirilerine hedef olan ve daha önce Milliyet'in gündeme getirdiği palmiyelerin arkasından "hatır - gönül ilişkileri" çıktı. Palmiyeleri Eyüp Belediye Başkanı Ahmet Genç'in kuzeninin pazarladığı ve piyasa değerinin çok üzerinde ödeme yapıldığı tespit edildi. 
   Tarihi Eyüp Sultan Camii'nin avlusuna Çin'den ithal edilip dikilen suni palmiyeler, bu kez skandalla gündeme geldi. Erdem İnşaat Nakliyat Madencilik Otomotiv ve Sanayi Ticadret Limited Şirketi tarafından Eyüp Belediyesi'ne kesilen faturada 'elektronik palmiye ağacı'nın birim fiyatı KDV dahil 5 milyar 600 milyon lira olarak belirtiliyor. Belediye, Ekim, Kasım ve Aralık 2003'te kesilen faturalar karşılığında belediye, 16 adet suni palmiye için bu şirkete 89 milyar 680 milyon lira ödeme yaptı. 
   Farklı bir şirketten aynı ağaçlardan 24 adet satın alan Şanlıurfa Belediyesi ise her biri için 1 milyar 800 milyon lira ödedi. Eyüp Belediyesi ise aynı palmiyeleri fatura adresine göre Alibeyköy'de bulunan Erdem İnşaat'a 3 milyar 800 milyon lira daha fazla ödeme yaparak satın almış oldu. 
   
   Kuzenin telefonu 
   Skandalın diğer boyutu ise fahiş fiyatlarla satın alınan palmiyeleri Başkan Genç'in dayısının oğlu Hüseyin Bölükbaşı'nın pazarlaması. Bölükbaşı, ağaçları beğenip almak isteyenlere kolaylık olsun diye Eyüp'ün dört bir yanına dikilen ağaçların üzerine kendi cep telefonunu da yazdı. Ağaçların üzerinde 'Berin' başlıklı küçük tabeladaki GSM telefonundan ulaştığımız Bölükbaşı, ağaçları belediyeye kendisinin satmadığını söyledi. 
   "GSM telefonunu ağaçların üzerine niçin astığını" sormamız üzerine, "O'nu yetkililere soracaksınız" yanıtını veren Bölükbaşı, Başkan Genç ile akraba olmadığını da iddia etti. Bölükbaşı, ısrarımız üzerine ağaçları belediyeye pazarladığını kabul etti. 
   
   Başkan 22 dedi, gerçekte 90 milyar...    PALMİYELER için daha önce toplam 22 milyar 400 milyon lira harcandığını açıklayan Başkan Genç'e, belediyeye kesilen irsaliyeli faturada bu rakamın 89 milyar 680 milyon lira olarak yer aldığını hatırlattığımızda, "Bilmiyorum. 90 milyar da olabilir" karşılığını verdi. 
   "İrsaliye, mirsaliye bilmem Hesap işlerinin Erdem İnşaat'a kestiği faturanın karşılığı ödenir" diyen Genç, "Birim fiyatı KDV hariç 4 milyar 750 milyon değil mi " sorumuz üzerine şunları söyledi 
   "Bilmiyorum. Belediye Başkanı nereden ne geldiğini bilmez. Hesap İşleri'ne intikal eder, onlar öder." 
   Bölükbaşı'nın dayısının oğlu olduğunu kabul eden Başkan Genç, palmiyeleri kuzeninin değil, Erdem İnşaat'ın pazarladığını söyledi. 
   
   Şanlıurfa'da 24 tane var... 
   Farklı bir şirketten aynı ağaçlardan 24 adet satın alan Şanlıurfa Belediyesi, her biri için 1 milyar 800 milyon lira ödedi. Üstte Başkan Genç'in dayısının oğlu Hüseyin Bölükbaşı, ağaçları beğenip almak isteyenlere kolaylık olsun diye Eyüp'ün dört bir yanına dikilen ağaçların üzerine kendi cep telefonunu da yazmış. 
   
   
   
</TEXT>
</DOC>
