<DOC>
<DOCNO> 242468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur31.html </URL>
<DATE> 2004/05/24/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
MİT "Teşkilatta görevli bir kişi meslektaşını ve kendisini vurdu" 
</HEADLINE>
<TEXT>

     Milli İstihbarat Teşkilatı MİT Bursa biriminde görevli A.E, geçirdiği bunalım sonucu aynı birimde çalışan meslektaşı S.Ç'nin tabanca ile ölümüne sebep oldu. A.E, daha sonra intihar etti. 
     MİT'ten konuya ilişkin olarak yapılan yazılı açıklamada, şöyle denildi. 
     ''24 Mayıs 2004 tarihinde teşkilatımızın Bursa biriminde görevli A.E, geçirdiği bir bunalım sonucu aynı birimde çalışan meslektaşı S.Ç.'nin ölümüne sebep olmuş ve bilahare intihar etmiştir. 
     Söz konusu olay Cumhuriyet Savcılığı'na intikal etmiş olup, ayrıca teşkilatımız bünyesinde de iç tahkikat yürütülmektedir. 
     İki değerli mensubumuzun kaybına sebeb olan ve camiamızı derinden üzen bu müessif olayın, yakın sosyal çevrelerinde yeni üzüntülere sebebiyet verebilecek yanıltıcı haberlerle işlenmesinin uygun olmadığına inanılmaktadır. 
     Bu çerçevede kamuoyunu doğrudan bilgilendirme gereği duyulmuştur.'' 
     
</TEXT>
</DOC>
