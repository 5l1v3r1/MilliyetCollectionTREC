<DOC>
<DOCNO> 245950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko02.html </URL>
<DATE> 2004/06/07/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İMKB... Çukurova Grubu şirketlerinin işlem sıraları açılacak... 
</HEADLINE>
<TEXT>

     Çukurova Grubu şirketlerinin Borsa'da geçici olarak işleme kapatılan hisseleri, 1. seansta yeniden işlem görmeye başlayacak. 
     Turkcell, Yapı Kredi Bankası, Yapı Kredi Yatırım Ortaklığı, Yapı Kredi Sigorta, Yapı Kredi Koray GYO., Kaplamin ve Yapı Kredi Finansal Kiralama'nın işlem sıraları, Cuma günü 1. seansta, bu şirketlerden açıklama istenmesi nedeniyle geçici olarak işleme kapatılmıştı. 
     Çukurova Grubu'nun borçlarının erken ödenmesine ilişkin haberler nedeniyle, bu şirketlerin hisse fiyatlarında yüksek oranlı artışlar yaşanırken, değer artışı 1. seansta işleme kapatıldıkları an itibariyle, Yapı Kredi Bankası'nda yüzde 9.38, Turkcell'de yüzde 8.48, Yapı Kredi Finansal Kiralama'da yüzde 11.04, Yapı Kredi Koray'da yüzde 10.42, Yapı Kredi Sigorta'da yüzde 9.79, Yapı Kredi Yatırım Ortaklığı'nda yüzde 8.96 ve Kaplamin'de yüzde 5.64 olarak gerçekleşmişti. 
     
</TEXT>
</DOC>
