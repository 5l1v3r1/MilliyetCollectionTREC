<DOC>
<DOCNO> 234889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/soneko11.html </URL>
<DATE> 2004/04/26/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yaşam süresi 30 yılda 4.7 yıl artacak... 
</HEADLINE>
<TEXT>

     Türkiye'de doğuşta beklenen yaşam süresi yaklaşık 30 yılda 4.7 yıl daha artacak, ancak bu süre sonunda bile bir çok ülkenin 2000 yılındaki ortalama ömür beklentisi yakalanamayacak. 
     Devlet İstatistik Enstitüsü DİE verilerinden yaptığı hesaplamaya göre, Türk insanının doğuşta beklenen yaşam süresi 2003 yılındaki 68.7 yıl seviyesinden, 2030-2035 döneminde ancak 73.4 yıla çıkabilecek. 
     Ancak bu artış, 2000 yılında bile Japonya'da 81 yaşa kadar çıkan ortalama yaşam süresi göz önüne alındığında bir hayli düşük kalacak. 
     Nitekim, Türkiye bu seviyesi ile, İran'ın 2000 yılındaki beklenen yaşam seviyesini 2005-2010 döneminde, Romanya ve Çin'in 2000 yılı seviyesini de 2010-2015 döneminde ancak yakalayacak. 
     Türk insanının, Macar vatandaşların 2000 yılı ömür beklenti seviyesini yakalamak için yaklaşık 20 yıl, Azeri, Bulgar, Kolombiya ve Tunus vatandaşlarının 2000 yılı ömür beklentisini yakalamak için ise yaklaşık 25 yıl beklemesi gerekecek. 
     
     2040 YILINDA BİLE 2000 SEVİYESİ YAKALANAMAYACAK ÜLKELER 

     Türkiye'nin, 2040 yılında doğuşta beklenen ömürü 73.4 yıl olarak belirlenirken, bu rakam bile ABD, Almanya, Japonya, Avustralya, İsveç ve İsviçre gibi ülkelerin 2000 yılında doğuşta beklenen ömür süresinin altında kalacak. 
     Çek Cumhuriyeti, İrlanda, Portekiz ve Danimarka'nın da 2000 yılındaki yaşam beklentisi, 2040 yılında Türkiye tarafından yakalanamayacak. 
     Öte yandan, ortalama yaşam beklentisi açısından Hindistan, Pakistan, Rusya ve Mısır Türkiye'nin altında yer alıyor. 
     Bazı ülkelerde 2000 yılı itibariyle doğuşta beklenen yaşam süresi ve Türkiye'nin hangi yılda bu ülkelerin 2000 yılı seviyesine ulaşacağına ilişkin tablo ise şöyle 
     

ÜLKE Doğuşta 
Beklenen 
ömür Türkiye ne zaman 
2000 yılı seviyesine 
yetişecek TÜRKİYE 68 - İRAN 69 2005-2010 ÇİN 70 2010-2015 ROMANYA 70 2010-2015 MACARİSTAN 71 2020-2025 AZERBAYCAN 72 2025-2030 BULGARİSTAN 72 2025-2030 KOLOMBİYA 72 2025-2030 TUNUS 72 2025-2030 POLONYA 73 2030-2035 S.ARABİSTAN 73 2030-2035      
2000 YILI SEVİYESİ 2040 HEDEFİNİN ÜZERİNDE KALAN ÜLKELER 
     

ÇEK CUMHURİY. 75 İRLANDA 76 PORTEKİZ 76 DANİMARKA 76 ABD 77 FİNLANDİYA 77 ALMANYA 77 İNGİLTERE 77 BELÇİKA 78 HOLLANDA 78 İSPANYA 78 AVUSTURYA 78 YUNANİSTAN 78 AVUSTRALYA 79 FRANSA 79 İTALYA 79 KANADA 79 NORVEÇ 79 İSVEÇ 80 İSVİÇRE 80 JAPONYA 81      
2000 YILI İTİBARİYLE TÜRKİYE'NİN ALTINDA OLANLAR 
     

HİNDİSTAN 63 PAKİSTAN 63 RUSYA 65 MISIR 67      
</TEXT>
</DOC>
