<DOC>
<DOCNO> 240082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur03.html </URL>
<DATE> 2004/05/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Sevgi bayrağı Ankara yolunda... 
</HEADLINE>
<TEXT>

     Ankara'daki 19 Mayıs Atatürk'ü Anma Gençlik ve Spor Bayramı törenleri sırasında Cumhurbaşkanı Ahmet Necdet Sezer'e sunulmak üzere Samsun'dan yola çıkarılan ''Sevgi Bayrağı'', Erzincanlı atletlere teslim edilmek üzere yola çıktı. 
     Cumhuriyetin temellerinin atıldığı Erzurum Kongresi'nin yapıldığı binada bulunan bayrak, düzenlenen törenle Vali Mustafa Malay tarafından Erzurumlu atletlere teslim edildi. 
     Sevgi Bayrağı'nı ağırlamaktan gurur duyduklarını belirten Malay, gençlerin sabaha kadar bayrağın başında nöbet tuttuklarını söyledi. Malay, ''Bayrak bizim onurumuzdur, gururumuzdur, şerefimizdir'' diye konuştu. 
     Malay, daha sonra bayrağı öperek, Erzincanlı atletlere teslim etmeleri için Erzurumlu atletlere verdi. 
     Erzurumlu atletler, Sevgi Bayrağı'nı Erzurum-Erzincan il sınırında Erzincanlı atletlere teslim edecekler. 
     
</TEXT>
</DOC>
