<DOC>
<DOCNO> 238179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonspo17.html </URL>
<DATE> 2004/05/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Adana, Ankara'ya 7 eksikle gitti 
</HEADLINE>
<TEXT>

     Adanaspor, Ankaragücü deplasmanına 7 oyuncudan yoksun gitti. 
     Adanaspor Antrenörü Eyüp Arın, sabah 5 Ocak Stadı'nda yaptıkları son antrenmanda sakatlıkları nükseden Timur ile Güngör'ü de kadrodan çıkarmak zorunda kaldıklarını söyledi. 
     Ankaragücü maçını kazanmayı istediklerini belirten Arın, şunları kaydetti 
     ''Ligde kalan Ankaragücü ve Denizlispor maçlarını kazanmak istiyoruz. 7 eksiğimiz olması nedeniyle oyun sistemimizi mevcut sporculara göre uyarlayacağız. Ankaragücü maçına rahat çıkacağız. Beşiktaş maçındaki başarılı oyunumuzu, Ankaragücü karşısında da sergilersek başkentten kesin puanla döneceğimize inanıyorum.'' Arın, Genç Milli Takım'da bulunan Gürhan'a izin alınamadığını, ayrıca sakatlıkları süren kaleci Atilla, İlker, Ercan, İbrahim, Timur ve Güngör'ün Ankaragücü karşılaşmasında forma giyemeyeceklerini de sözlerine ekledi. 
     
</TEXT>
</DOC>
