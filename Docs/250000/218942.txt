<DOC>
<DOCNO> 218942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun47.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap "Biz Evleniyoruz" programı yayından kaldırıldı 
</HEADLINE>
<TEXT>

     Arap uydu kanalı MBC'de yayımlanan, kadın ve erkeklerin bir villada aynı ortamı paylaştıkları, başlangıcından itibaren tartışmalara yol açan ''biz evleniyoruz'' programı, yayından kaldırıldı. 
     Arap MBC kanalında yayınlanan ''Al Hawa Sawa Hep Birlikte Yayında '' adlı program, gelin ve damat adaylarından bir çiftin evlilik kararıyla son buldu. 
     Programa ilişkin tartışmalar, gelin adaylarından bazılarının yasağı delerek gizlice içki ve sigara içmeleriyle başlamıştı. 
     Bazı izleyicilerin, damat adaylarının gelin adaylarını yaşadıkları lüks dairede 24 saat boyunca izleyebildiği programı çok ''serbest'' bulduğu belirtiliyor. 
     Körfez ülkesi Bahreyn'de de, yine MBC'de yayınlanan ''Biri Bizi Gözetliyor'' programını Big Brother protesto eden yüzlerce kişi sokağa dökülmüş, erkek ve kadın yarışmacıların aynı evde kaldığı programı protesto edenler, ''Günahı Durdurun'' ve ''Edepsizliğe Hayır'' sloganları atarak, programın İslam'a karşı olduğunu savunmuştu. 
     Gösteriye, programdan ötürü Enformasyon Bakanı Nabil El Hamer'in sorgulanması için yürütülen kampanyanın başını çeken Parlamento Başkan Yardımcısı Adel El Mowada da katılmıştı. 
     
</TEXT>
</DOC>
