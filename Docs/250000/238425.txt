<DOC>
<DOCNO> 238425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur01.html </URL>
<DATE> 2004/05/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İstanbul Üniversitesi öğrencilerinden okulu terk etmeme eylemi... 
</HEADLINE>
<TEXT>

     İstanbul Üniversitesi'nde İÜ bir grup öğrenci, okulu terk etmeme eylemi yapıyor. 
     Üniversitenin Beyazıt'taki Merkez Yerleşkesi'nde bulunan Hukuk Fakültesi'nde biraraya gelen yaklaşık 150 öğrenci, üniversite yönetiminde öğrencilerin daha fazla söz sahibi olabilmesi için yerleşkeyi sabaha kadar terk etmeme kararı aldı. 
     Kendilerini ''Türkiye Üniversiteleri Öğrenci Kooordinasyonu'' üyeleri olarak tanımlayan öğrenciler, yaptıklarının işgal değil, okulu terk etmeme eylemi olduğunu belirttiler. 
     Öğrenciler, okul binasında oluşturdukları kürsüde sabaha kadar üniversitelerle ilgili tartışmalar yapacaklarını kaydettiler. 
     Basın mensupları yerleşkeye alınmazken, polis ekiplerinin de müdahalede bulunmadığı görüldü. 
     
</TEXT>
</DOC>
