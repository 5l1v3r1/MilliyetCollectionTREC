<DOC>
<DOCNO> 224734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun17.html </URL>
<DATE> 2004/03/23/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
ABD'nin terör listesine Ensar El İslam örgütü de girdi 
</HEADLINE>
<TEXT>

     ABD, aşırı dinci Ensar el İslam örgütünü uluslararası terörist örgütler listesine dahil etti. 
     Dışişleri Bakanlığı'ndan yapılan açıklamada, kuzey Irak'ta faaliyet gösteren ve adı terörist örgütlerle ilgili ek listede bulunan örgütün, bundan böyle ana listeye dahil edildiği belirtildi. 
     Bu karar, Washington yönetimine, örgütün ABD'deki finansman kaynakları ve her türlü desteğinin önünün kesilmesine, olası malvarlığının dondurulmasına ve örgüt üyelerinin ABD vizesi almalarının engellenmesine olanak tanıyacak. 
     ABD Dışişleri Bakanlığı, Ensar el İslam örgütünü, Arap ve Kürt militanlardan oluşan ve El Kaide ile eski Saddam Hüseyin rejimi unsurlarıyla ilişki içinde bulunan bir grup olarak tanımlıyor. 
     ABD'nin uluslararası terörist örgütler listesinde halen 37 örgüt bulunuyor. 
     
</TEXT>
</DOC>
