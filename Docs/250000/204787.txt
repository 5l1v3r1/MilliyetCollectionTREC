<DOC>
<DOCNO> 204787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/soneko06.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümrük vergilerinde cezalar arttırıldı... 
</HEADLINE>
<TEXT>

     Gümrük vergilerinin 224 milyar 147 milyon liraya kadar olan geri verme veya kaldırma işlemlerini yapmaya Gümrük Başmüdürleri yetkili olacak. 
     Gümrük Müsteşarlığı'nının ''Gümrük Genel Tebliği'' Resmi Gazete'de yayımlandı. Tebliği 1 Ocak 2004 tarihinden itibaren yürürlüğe girecek. 
     Tebliğ ile gümrük vergileri, 2003 yılı için yüzde 28.5 olarak tespit edilen yeniden değerleme oranında artırıldı. 
     Tebliğe göre, Gümrük Kanunu'nun 241. maddesinde yer alan ayrı bir ceza tayin edilmiş haller saklı kalmak üzere, bu kanuna ve bu kanunda tanınan yetkilere dayanılarak çıkarılan tüzük, yönetmelik, tebliğ ve talimatlarla getirilen şekil ve usullere aykırı hareket edenler 142 milyon lira para cezasına çarptırılacak. 
     Yine, gümrük vergilerinde 48 milyar 828 milyon liraya kadar olan geri verme veya kaldırma işlemlerini yapmaya ilgili gümrük müdürlükleri, 244 trilyon 147 milyar lira kadar olan geri verme ve kaldırma işlemlerini yapmaya Gümrük Başmüdürlükleri, 244 miyar 147 milyon liranın üstündeki geri verme veya kaldırma işlemlerini yapmaya da müştarlık Gümrükler Kontrol Genel Müdürlüğü yetkili olacak. 
     Tebliği ile fazla çalışma ücretleri de yeniden belirlendi. Buna göre gümrüklerde her saat başına fazla çalışma ücreti 14 milyon lira ihracat işlemleri için de 7 milyon lira olarak saptandı. 
     Türk plakalı kamyonlar için fazla çalışma ücreti 21 milyon, ihracat eşyası için çıkış yapan Türk plakalı kamyonlara yönelik fazla çalışma ücretide 14 milyon lira olarak saptandı. 
     Gümrük Kanunu'nda ayrı bir ceza tayin edilmiş haller saklı kalmak üzere, adı geçen kanuna ve bu kanunda tanınan yetkilere dayanılarak çıkarılan tüzük, yönetmelik, tebliğ ve talimatlarla getirilen şekil ve usullere aykırı hakeket edenlere ise 142 milyon lira, gümrüklerde ikinci tahlili gerektiren her bir örnek için alınacak tahlil ücret de 364 milyon lira olarak saptandı. 
     Tebliğ ile A tipi genel antrepo işleticilerinden 500 metrekare antrepolar ile 10 bin metreküpe kadar olan antrepolar için 202 milyar 3 milyon lira, 500 metrakereden sonraki her metrekare için 199 milyon, 10 bin metreküpten sonraki her 10 metreküp için de 17 milyon lira teminat alınacak. 
     
</TEXT>
</DOC>
