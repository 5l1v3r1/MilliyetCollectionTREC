<DOC>
<DOCNO> 220952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun36.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Orson Welles'in kızı babasının Oscarı'nı satıyor .. 
</HEADLINE>
<TEXT>

     ABD'deki bir mahkemede, Hollywood efsanesi aktör Orson Welles'in kızı Beatrice'in, babasının Oscar ödülünü satmasına izin verildi. 
     Los Angeles'teki mahkemede verilen kararla, 50'li yıllarda koyulan ''Oscar Kuralı'' ilk kez ihlal edilecek. Oscar ödülünü alan sanatçıya imzalatılan sözleşmeye göre, ödül sahibi, altın Oscar heykelini satmak istediğinde, sadece Oscar Akademisi olarak bilinen ''Academy of Motion Picture Arts and Sciences''a satabiliyor. Akademi, sözleşme uyarınca Oscar heykelini 1 dolar karşılığında alma hakkına sahip. 
     Orson Welles'in 1942 yılında ''Citizen Kane'' filmiyle kazandığı Oscar heykeli uzun yıllar kayıp olduğu için, kızı Beatrice, akademinin hazırladığı sözleşmeyi, yedek olarak verilen başka bir Oscar heykeli için imzalamıştı. Los Angeles'teki mahkeme, bu nedenle, Beatrice'in 1994 yılında bulunan orijinal heykeli açık artırma yoluyla satabileceğine karar verdi. Kararda, ''Welles orijinal Oscar heykeli üzerinde sınırsız hak sahibidir'' denildi. 
     Akademinin avukatı, kararı temyiz edeceklerini belirterek, akademinin Oscar heykellerinin ticari amaçla kullanılmasını engellemeye çalışacağını söyledi. 
     Welles, geçen yıl Oscar ödülünü satmaya çalışmıştı. Christie's müzayede evi, Welles ve akademi arasındaki sorundan haberdar olunca, açık artırmayı iptal etmişti. Welles, bunun üzerine akademi aleyhinde yasal yollara başvurmuştu. 
     Welles, Oscar heykelini yaklaşık 1 milyon dolara satmayı planlıyor. 
     Yaklaşık 3800 gram ağırlığındaki Oscar heykeli, altın olarak satıldığında yaklaşık 63 milyar lira 47 bin dolar değerinde. 
     
</TEXT>
</DOC>
