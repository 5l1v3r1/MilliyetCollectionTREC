<DOC>
<DOCNO> 248315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/spor/spo07.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan da şaştı 
</HEADLINE>
<TEXT>


Golden Lig'de müthiş bir başarıya imza atan Elvan Abeylegesse dün Cumhurbaşkanı Ahmet Necdet Sezer ve Başbakan Recep Tayyip Erdoğan'ı ziyaret etti. 

İLHAN GÜLER 


Bu fizikle, bu rekor 
NORVEÇ'TE geçen hafta yapılan Golden Lig atletizm yarışlarında 5 bin metrede Dünya rekorunu kıran Elvan Abeylegesse, dün Cumhurbaşkanı Ahmet Necdet Sezer ve Başbakan Recep Tayyip Erdoğan'ı ziyaret etti. Elvan'ı makamında kabul eden Erdoğan, "Bu fizik ve boyla bu başarıyı nasıl yakaladın Hiç rekor kıracak bir görüntüye sahip değilsin" ifadeleriyle şaşkınlığını dile getirdi. 

Tesis için arsa isteği 
REKORTMEN Elvan, Türk halkının gösterdiği sevgi ve ilgi için teşekkür ederken, "Şu an Dünyanın en mutlu insanı benim" diye konuştu. Törene katılan ENKA Yönetim Kurulu Başkanı Şarık Tara da, İstanbul'da bir kapalı atletizm sahası yapmayı planladıklarını, söz konusu tesis için kendilerine yer gösterilmesi talebinde bulundu. Cumhurbaşkanı Sezer ise Elvan'dan olimpiyatta altın istedi. 



</TEXT>
</DOC>
