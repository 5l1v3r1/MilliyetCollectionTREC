<DOC>
<DOCNO> 208772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sondun18.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da terör eğitim kampları ortaya çıkarıldı 
</HEADLINE>
<TEXT>

     Suudi Arabistan'da çok sayıda terör eğitim kampı ortaya çıkarıldı. 
     İçişleri Bakanlığı'ndan bir yetkili, militanların, Suudi kentleri dışındaki çöl kamplarında silah kullanma ve savunma tekniği konularında eğitim aldığını, terör eylemlerine hazırlık yaptığını söyledi. 
     Yetkili, kamplara, terörle mücadele kapsamında geçen yıl düzenlenen operasyonlarda öldürülen Türki Nasır El Dandani ile Yusuf Salih Fahd Ala'yiri'nin komuta ettiğinin anlaşıldığını, diğer kamp liderlerinin ise arandığını kaydetti. 
     El Dandani ve Ala'yiri, Riyad'da 6 Mayıs'ta silah deposu bulunmasının ardından aranan 19 kişilik El Kaide militanı listesinde bulunuyordu. Grubun, El Kaide lideri Usame bin Ladin'den doğrudan talimat aldığı ve 12 Mayıs'ta Riyad'da düzenlenen, 26 kişinin öldüğü bombalı saldırıyla bağlantısı olduğu bildiriliyor. 
     
</TEXT>
</DOC>
