<DOC>
<DOCNO> 218476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/yazar/civaoglu.html </URL>
<DATE> 2004/02/28/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Pus ve sezgi 
</HEADLINE>
<TEXT>

   
   
   En doğru kararlar alınırken bu bölümlerde oluşan "sezgi" devrededir. 
   Aşk, iş, şirket ya da devlet yönetimi. 
   Ünlü Wall Street Journal gazetesi artık "sezgi moda oldu" diye başlık atabiliyor. "Fortune'nın en büyük 500 listesindeki" firmaların yöneticileri, "önsezi" üzerine eğitim görmekteler. 
   Sözgelimi 3 M ve - Sabancı'nın da ortak olduğu - DuPont gibi firmalarda "sezgi kulüpleri" oluşturuldu. 
   Önsezileri olan uzmanlar müşterilerine günde 1200 dolara danışmanlık yapıyorlar. Onlar büyük şirketlerde çalışmış MIT, Stanford Araştırma Enstitüsü gibi yerlerde eğitim almış sıkı bilim adamları ve yöneticiler. 
   "Önseziler - paranormal bir atın güdüleri - kadar doğaldır" diyorlar. 
   Bir şey daha... 
   Sezgi, öngörü - ne denirse denilsin - paranormal olmak, liderliğin çok önemli bir parçası. 
   
   Alnınla hisset    Lider, davranışlarını yalnızca gerçeklere değil hislerine de dayandırır. Gözlem ve deneyle elde edilen verilere dayalı sol beynin doğrusal muhakemesini, sınırsız dairesel, yaratıcı ve risk yüklü sağ beynin sezgileriyle dengeler. 
   Bir de... Gözlerin hemen üzerindeki prefrontal korteksin ventroedial kısmı önemli. 
   O bölüm, yaşamdaki ödül ve cezalarla ilgili bütün verileri saklayan, duygulara ait bir hafıza bankasıdır. Bir seçim yapılması gerektiğinde bilinçsizce, orada, davranışlarımızı şekillendiren önsezi ve öngörüler araştırılır. 
   Bu şekilde verilen karar, mantık kullanılarak verilen karardan daha iyi olabilir. 
   Sonuç... 
   Muhakemeyle, bilimsel analiz "taç" ise, "sezgi ve yaratıcılık" tacın mücevheri. 
   
   Lider ve paranormal olmak    İşte tüm bu dengeleri kurabilen liderin paranormal özelliklerine gelince 
   1- Hızlı incelemeler yapar. Gözlerinin ucuyla, hatta belki de bilinçsizce baktığı şeyi, net tarif edebilir. Uzmanlar buna "kısa sürede derin algılama ve bilinçaltına kaydetme yeteneği" der. 
   2- Karanlıkta görür. Sezgileri kuvvetli olan kişiler, boşlukları rahatlıkla doldurabilir ve durumun ayrıntılarını bilmese de sezer. 
   3- Saklananı bulur. Tren istasyonlarında, tribünlerde, kalabalık arasında ustaca saklanan objeleri bulmak bilmecelerinin birkaç saniyede üstesinden gelir. 
   4- Ağaca bakarken ormanı görür. Bu bir sentez, yani, bütünü oluşturmak için aklın gözüne birçok nesneyi yerleştirmek becerisidir. 
   5- Zamanlamayı bilir. Sezgileri ile neyin ne zaman olacağını, neyi ne zaman yapması gerektiğini bilir. 
   6- Hafızası kuvvetlidir. Bir yere kısa süre baktıktan sonra gözlerini kapatıp her şeyi ayrıntılarıyla söyleyebilir. 
   7- Önceden görür. Sezgi sahibi kişiler, diğer ölümlülere oranla neler olabileceğini - adeta - bilirler. 
   
   Hesap makinesi değildir    Sezgi sahibi liderler, hesap makineleri değildir. 
   Onlara göre kesin hesaplamalar - sadece - çok nadiren yapılabilir. 
   Liderlik "belirsizliklerde, önsezi ve riskle" kendini tanımlar. 
   ........ 
   Türkiye, başta Kıbrıs ve AB olmak üzere dış politikalarıyla ve içerdeki değişimler nedeniyle zihniyetlerin, kurumların çatışmalarıyla duyarlı ve puslu bir süreçten geçmekte. 
   Ne yazık ki siyasete kesin teşhisler koymak için fizik laboratuvarında, deney tüplerinde analiz yapmak ve sentez üretmek mümkün değil. Lider için tarihe ve geleceğe Seçme - Yerleştirme - Sınav sonuçlarını beklemek gerekecek... 
   Ancak, toplumsal akıl, kolektif sezgi bazı doğruları belirliyor. Bunlardan en kalın çizgiye sahip olanı, AB'ye tam üyelik perspektifi. 
   Siyaset sahnesindeki bütün oyunlar ve aktörler sezginin gözüyle görülmeli. 
   ......... 
   Not Bu yazı bağlamında daha geniş bilgi için Büyük Filmlerden Liderlik Dersleri. John K.Clemens ve Melora Wolff 
   
      
   
   
</TEXT>
</DOC>
