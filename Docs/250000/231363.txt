<DOC>
<DOCNO> 231363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonspo07.html </URL>
<DATE> 2004/04/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bursaspor Okan bizim kaptanımızdır, küfürleri tasvip etmiyoruz... 
</HEADLINE>
<TEXT>

     Bursaspor Teknik Asbaşkanı Erkan Körüstan, ''Okan bizim kaptanımızdır ve ona yönelik küfürleri tasvip etmiyoruz'' dedi. 
     Körüstan, AA muhabirine yaptığı açıklamada, Bursasporlu taraftarların Trabzonspor maçı sonrası Okan'a yönelik küfürlü protestosunu ''kabul edilemez'' bulduklarını söyledi. 
     Protesto ve eleştiriye açık olduklarını, ancak bunun belli bir çerçeve içinde kalması gerektiğini anlatan Körüstan, şöyle konuştu 
     ''Herkes protestosunu göstermekte özgürdür. Yönetim, teknik heyet ve futbolcular protesto edilebilir, ama bunun bir sınırı olmalı. Okan bizim kaptanımızdır ve ona yönelik küfürleri tasvip etmiyoruz. Okan'ın 2 kez Bursaspor forması altında gol kralı olduğu unutulmamalı. Evet, bu sezon biraz formsuz, ama yine de takımın en fazla gol atan futbolcusu olduğu da dikkatlerden kaçmamalı. Kalan 5 maçımızda da en önemli gol silahımız Okan olacak.'' 

     
</TEXT>
</DOC>
