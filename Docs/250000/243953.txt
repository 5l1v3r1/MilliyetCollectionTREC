<DOC>
<DOCNO> 243953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun24.html </URL>
<DATE> 2004/05/30/ </DATE>
<TIME> 20.04 </TIME>
<AUTHOR>  </AUTHOR>
<HEADLINE>
Bush, Saddam'ın tabancasını Beyaz Saray'da saklıyor... 
</HEADLINE>
<TEXT>

     ABD Başkanı George Bush'un, eski Irak Devlet Başkanı Saddam Hüseyin'in, Tikrit'te yakalandığı sırada elinde tuttuğu tabancayı Beyaz Saray'da sakladığı bildirildi. 
     Time dergisinin haberine göre, Bush, Saddam'ı yakalayan Amerikalı askerlerin kendisine verdiği tabancayı, Oval Ofis'in dışındaki hatıra eşyalara ayrılmış küçük bir çalışma odasında saklıyor. 
     Haberde, Bush'un tabancayı, seçkin konuklarına gösterdiği ve bu kişilere, ''Tabancanın Saddam'ın yakalandığında da, şimdi de dolu olmadığını'' söylediği belirtildi. 
     Time, tabancayı görenlerden birine dayanarak, ''Bush'un tabancayı başkalarına göstermekten çok hoşlandığını ve bundan gurur duyduğunu da'' yazdı. 
     
</TEXT>
</DOC>
