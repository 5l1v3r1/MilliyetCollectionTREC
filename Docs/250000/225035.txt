<DOC>
<DOCNO> 225035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/spor/spo06.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK'den Bursa alarmı 
</HEADLINE>
<TEXT>

   Haftanın en kritik maçı olan Bursaspor - İstanbulspor maçı için üç aday belirlendi. İsmet Arzuman ismi ön plana çıkarken, Dereli ve Aydın'ın da diğer adaylar olduğu öğrenildi 
      CEMAL ERSEN 

   
   Üç aday var 
   BURSASPOR ile İstanbulspor arasında hafta sonunda oynanacak ve küme düşme hattındaki takımları yakından ilgilendiren maçı yönetecek hakem üç aday arasından seçilecek. Merkez Hakem Kurulu MHK , "haftanın en kritik" müsabakası ilan ettiği bu önemli sınav için FIFA kokartlı hakemlerden İsmet Arzuman'ı ön plana çıkardı. 
   
   İki gözlemci 
   SELÇUK Dereli ve Ali Aydın'ın da maçın diğer hakem adayları olduğu öğrenildi. MHK Başkanı Bülent Yavuz, maçı yönetecek ismin son dönemlerde üst düzey performans gösteren ve ön plana çıkan üç aday arasından belirleneceğini ifade etti. MHK ayrıca, bu karşılaşma için kurul üyesi iki ismi de gözlemci olarak görevlendirecek. 
   
   
</TEXT>
</DOC>
