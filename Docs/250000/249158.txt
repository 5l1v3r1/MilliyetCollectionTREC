<DOC>
<DOCNO> 249158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/guncel/gun01.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise AB ayarı 
</HEADLINE>
<TEXT>


İçişleri Bakanlığı, sivil toplum örgütlerinin toplantı ve gösterilerinin kameraya alınmasını, 'AB'ye üyelik sürecini olumsuz etkilediği' gerekçesiyle yasakladı 

Tolga Şardan Ankara 

İçişleri Bakanlığı basın açıklamaları, toplantı ve gösteri yürüyüşlerinde şik yet konusu olan kamera çekimine yasak getirdi. Çekimi kolluk kuvvetleri ve hükümet komiserinin talebiyle verilecek izne bağlayan bakanlık, düşünceyi ifade, toplantı ve gösteri yürüyüşleri özgürlüklerinin kullanımı konusunda esnek davranılmasını istedi. 
İçişleri Bakanı Abdülkadir Aksu'nun imzasıyla yayımlanan genelgede, sivil toplum örgütlerinin STÖ genel kurulları, basın toplantıları ve diğer faaliyetlerine kolluk güçlerinin kamerayla girip katılanları saptaması ve insan haklarının uygulayıcı birimlerce sınırlayıcı şekilde yorumlanmasının şik yet konusu olduğu vurgulandı. Bu durumun Türkiye'nin itibarına gölge düşürdüğü ve AB üyelik sürecini olumsuz etkilediği belirtilerek yeni uygulamalar şöyle sıralandı 

Kameraya son 
Siyasi parti, dernek, vakıf ve sendikaların Toplantı ve Gösteri Yürüyüşleri Yasası'na göre düzenledikleri toplantı, gösteri yürüyüşlerinde "hükümet komiserinin talebi olmaksızın" teknik ses alma cihazları, fotoğraf ve film makineleri gibi araçlarla genel kurul, toplantı ve yürüyüşleri kaydedilmeyecek.Kokteyl, yemek, basın toplantısı, panel, seminer gibi etkinliklerde video kamera, fotoğraf ve film makineleri kullanılmayacak. Suç işleneceğine dair emareler ortaya çıkarsa, yetkili mülki makamın yazılı izniyle katılımcılar rahatsız edilmeden kayıt yapılabilecek.STÖ'nün düzenlediği toplantı ve gösteri yürüyüşlerinde yasalarca istenenler hariç ayrıca evrak talep edilmeyecek. 

Gösteri serbest ama saati sınırlı 

Genelgede, gösterilerin Anayasa'nın "düşünceyi yayma" özgürlüğü kapsamında değerlendirilmesi istendi, ancak saat ve katılıma yönelik sınırlamalar getirildi. Genelgede şöyle denildi "Açık havada, araç trafiğini engellemeden, şiddete başvurmadan, megafonla bir saati geçmemek üzere düşünce ve görüşleri açıklamak, slogan atmak Anayasa'nın 25 ve 26. maddelerinde düzenlenen düşünce ve kanaat hürriyeti, düşünceyi açıklama ve yayma hürriyetinin kullanımı olarak değerlendirilecek." 


</TEXT>
</DOC>
