<DOC>
<DOCNO> 245978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko30.html </URL>
<DATE> 2004/06/07/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Benetton, Filistin'de mağaza açtı... Ürünler Türkiye'den... 
</HEADLINE>
<TEXT>

     Benetton, Filistin'in Ramallah kentinde mağaza açtı. 
     Benetton Türkiye'den yapılan açıklamaya göre, Ramallah kentinde açılan mağaza, ülkedeki ilk yabancı marka olma özelliğini de taşıyor. 
     Bir alışveriş merkezinin içinde yer alan 160 metrekarelik Ramallah mağazasında 8 kişi çalışıyor, Benetton ve 012 ürünleri satılıyor. 
     Ramallah'tan sonra, önümüzdeki yıl içinde Gazze'de de bir mağaza açılması planlanıyor. 
     Ürünlerinin tümüyle Benetton Türkiye tarafından tedarik edildiği Filistin mağazasının, bölge için büyük önem taşıdığı belirtildi. 
     Benetton'un, 1985 yılında Türk pazarına giren ilk yabancı giyim markası olduğuna işaret eden Benetton Türkiye Genel Müdürü Zeynep Selgur, şunları kaydetti 
     ''Benetton Türkiye, Nisan 2004'te İsrail'in, şimdi de Filistin'in ürün tedariğini üstlenerek, yurtdışı faaliyetlerini Türk Cumhuriyetlerden sonra Ortadoğu'ya da taşımaya başladı. Bu girişimin, barış umudu içindeki Filistin'in gelişmesinde çok önemli bir adım olduğuna inanıyoruz. Benetton Türkiye olarak, bir ilki daha gerçekleştiren İtalya'nın yanında yer almaktan mutluyuz.'' 
     
</TEXT>
</DOC>
