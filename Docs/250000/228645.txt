<DOC>
<DOCNO> 228645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/soneko11.html </URL>
<DATE> 2004/04/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
KOBİ'ler internette buluşuyor... 
</HEADLINE>
<TEXT>

     Microsoft Türkiye ve TOSYÖV’ün desteğiyle Kronos Bilgisayar tarafından kurulan www.netfirsat.com her sektörden her ölçekteki firmayı Web üzerinde buluşturmak amacıyla hizmet vermeye başladı. 
     Genellikle bulundukları illerdeki firmalarla çalışma olanağı bulunan küçük ve orta boy işletmelerin birbirleriyle iş yapmalarını ve iletişim kurmalarını sağlayacak portal, gerçek zamanlı sanal bir iş platformu olarak tasarlandı. Misyonu ve içeriği açısından Türkiye’de bir ilk olan portal, firmaların sektörlere göre bilgi tabanlarına erişmesini sağlayarak dünyadaki Türk KOBİ’lerini buluşturacak. Bu özelliğiyle KOBİ'lerin dünyadaki tüm firmalarla ticaret yapmasına olanak sağlayan bir yapı sunan portal sayesinde şirketler birbirlerine talep teklifi de geçebilecek. 
     Şu anda 2 bin üyesi bulunan portalda işlem yapabilmek için üye olmak gerekiyor. 
     
</TEXT>
</DOC>
