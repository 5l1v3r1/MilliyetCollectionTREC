<DOC>
<DOCNO> 200912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo23.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ralf Schumacher zehirlendi 
</HEADLINE>
<TEXT>

     Formula 1'de geçen sezon Williams BMW adına yarışan, bu sezon için firmayla yaptığı görüşmelerde para konusunda hala anlaşamayan Alman pilot Ralf Schumacher, gıda zehirlenmesi geçirdi. 
     Ralf Schumacher'in sözcüsü Thomas Hofmann, tanınmış yarışçının dün, tüm gece boyunca şiddetli mide ağrılarından şikayetçi olduğunu bildirdi. 
     Schumacher'in, rahatsızlığından dolayı Münih kentinde davetli olduğu bir kitap tanıtımına katılamayacağını belirten Hofmann, Schumacher'in Formula 1 yarışları için Ocak ayında antremanlara başlayacağını, rahatsızlığının yarışlara katılmasını engellemeyeceğini kaydetti. 
     Bu arada, Schumacher'in ''www.ralf-schumacher.de'' adlı internet sayfasında yer alan bir haberde, adına yarıştığı Williams BMW şirketi ile yeni sözleşme konusunda henüz anlaşamadığı ifade edildi. Schumacher'in mevcut sözleşmesi 2004 yılı bitiminde sona erecek. 
     
</TEXT>
</DOC>
