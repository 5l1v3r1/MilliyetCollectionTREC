<DOC>
<DOCNO> 220117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur31.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Kuzu Sosyetinin bize bakışı yumuşadı 
</HEADLINE>
<TEXT>

     ANKARA ANKA 

TBMM Anayasa Komisyonu Başkanı Prof. Dr. Burhan Kuzu, Ankara'nın Çankaya ile İstanbul'un Bebek ve Beşiktaş gibi "kalburüstü" insanların bulunduğu ve giyimlerine bakıldığında, kendilerine göre farklı düşüncede olan insanların partilerine bakışının değiştiğini savunarak "Sosyetenin bize bakışı yumuşadı" dedi. 
     Kuzu, Başbakan Tayyip Erdoğan'ın isteğiyle Çankaya'da yaptıkları seçim çalışmalarını anlatırken, şimdiki başkan Haydar Yılmaz ile ilgili çok şikayet aldıklarını söyledi. Kuzu, Çankaya gibi seçmen yapısı sistemle ilgili sorunlar konusunda hassasiyeti olan bölgede, 3 Kasım seçimleri sırasında "Nereden çıktınız" der gibi bakışlar olduğunu, ancak son gezisinde, geçen sürede bu bakışların değiştiğini gördüğünü söyledi. 
     Vatandaşların AKP'ye bakışını anlatmak için Ankara'da sosyetenin bulunduğu Çankaya ile İstanbul Bebek ve Beşiktaş'ı karşılaştırdığını anlatan Kuzu şöyle konuştu 
     
     Giyimimizle bakışımız farklı 
     "Bu yerlerde pazar ve esnaf ziyareti yaptım, halka direk sorular yönelttim. Sosyete dediğim, yani kalburüstü insanların bulunduğu yerler. Giyimlerine baktığınızda bize göre farklı düşüncelerde gördüğümüz insanlar. Biz daha önceki seçimde buralarda fazla ilgi görmemiştik. Yani şimdi sosyetenin bize bakışları yumuşamış. AKP'ye illa oy vereceğiz demiyorlar ama AKP'ye oy verebileceklerini, böyle bir karar alabileceklerini söylüyorlar." Kuzu, Ankara'da CHP'nin kalesi durumunda olan Çankaya Belediye Başkanlığı'nı da kazanacaklarını belirterek "Siyasi tecrübem yok ama altıncı hissim kuvvetli" dedi. 
     
</TEXT>
</DOC>
