<DOC>
<DOCNO> 211833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/siyaset/siy20.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Solun Ümraniye'de ortak adayı Arif Sağ 
   Solda güç birliği platformunun Ümraniye belediye başkan adayı, halk müziği sanatçısı Arif Sağ oldu. SHP üyesi Sağ'ın adaylığı, bugün kamuoyuna duyurulacak. SHP Genel Başkan Yardımcısı İlhan Göğüş, Sağ'ın seçilme olasılığının çok yüksek olduğunu söyledi. Solda güç birliği platformunu oluşturan partilerden ÖDP'nin Genel Başkan Yardımcısı Alper Taş da "Sağ, Ümraniye'deki yerel platformun desteklediği bir isim. Ümraniye'de seçimlere SHP çatısı altında giriliyor. Sağ da platformun ortak adayı" dedi. 
   
   İdamın kaldırılmasına Sezer'den onay... 
   Cumhurbaşkanı Ahmet Necdet Sezer, aralarında dernek ve vakıfların kamu kurum ve kuruluşları ile ilişkilerini düzenleyen yasa ile idam cezasının savaş, çok yakın savaş tehdidi ve terör suçları dışında kaldırılmasını öngören 9 yasayı onayladı. Onaylanan kanunlardan "Telgraf ve Telefon Kanunu'nda Değişiklik Yapılmasına Dair Kanun", Hazine Müsteşarlığı'nın Türk Telekom'daki bazı yetkilerinin Ulaştırma Bakanlığı'nca kullanılması ile Aycell-Aria birleşmesinin usul ve esaslarına ilişkin düzenlemeleri içeriyor. 
   
   Bakan'ı ağlatan mektup... 
   PTT'nin Cumhuriyet'in 80. Yıldönümü nedeniyle düsenlediği mektup yarışmasında, Dumlupınar'da gazi olan dedesine yazdığı mektubuyla birinci olan Erzurum Nevzat Karabağ Anadolu Öğretmen Lisesi öğrencisi Gözdenur Dağaşan 14 , Ulaştırma Bakanı Binali Yıldırım'ı ağlattı. Yıldırım, mektubu dinlerken, yaşadığı yoksulluğu, imk nsızlığı anımsadığını belirterek, "O anılara tekrar döndüm. Gözyaşlarımı tutamadım" dedi. 
   
   Baykal 'Reklam yapma kardeşim' 
   CHP Genel Başkanı Deniz Baykal, partisinin "büyük buluşma" projesi kapsamında AKP'nin kalesi olarak bilinen Keçiören ilçesindeki Park Kıraathanesi'nde vatandaşlarla bir araya geldi. Çoğunlukla emekli vatandaşların bulunduğu kıraathanede bir vatandaşın AKP'yi kastederek, "Gerici güçler gizli gizli çalışıyor, biz ne yapıyoruz " sözlerine sinirlenen Baykal, "Anladım kardeşim anladım, aday tartışmasını buraya taşımasan iyi olur kardeşim. Fırsat bu fırsat diye kendi adayının reklamını yapma kardeşim" diye tepki gösterdi. Baykal, vatandaşlarla çay içti. Bir vatandaş Baykal'ı sarılarak öptü. 
   
   CHP'nin Dinçer sorusu 
   CHP Grup Başkan Vekili Kemal Anadol, "Cumhuriyetin nitelikleri söz konusu olursa taraf olurum" diyen TBMM Başkanı Bülent Arınç'a, "Müsteşar Ömer Dinçer'in bugün de sahip çıktığı makalesini benimsiyor musunuz " diye sordu. Anadol, "Arınç, 'Eğer rejim tehlikedeyse susmam' diyor. Zaten bizim iddiamız o" dedi. 
   
   Af Ödülü 'Son Tren'e 
   Hülya Uçansu'nun başkanlık ettiği Rotterdam Film Festivali Uluslararası Af Örgütü İnsan Hakları DOEN Jürisi, Rus filmi "Son Tren"i ödüllendirdi. Rotterdam Film Festivali kapsamında insan hakları temasını ele alan filmlere verilen ödülü, Aleksey German imzalı "Son Tren Posledny Poezd" kazandı. 
   
   Geciken h kime ceza... 
   Yargının baskı altına alınmasına yönelik eylemler ve buna bazı Yargıtay üyelerinin destek verdiği yönündeki iddialarla bunalan Yargıtay, dava dosyalarına ilişkin işlemleri yıllarca yapmayan Tuzla H kimi Mehmet Görgü hakkında 3 ay 15 gün hapis ve 404 milyon lira para cezasına hükmetti. Hapis cezası da paraya çevrilerek tüm cezalar ertelendi. 
   
   Müdürler seminerden kaçtı 
   İstanbul İl Milli Eğitim Müdürlüğü tarafından verilen eğitim seminerine katılan bazı okul müdürleri, konulardan sıkılınca, toplantı salonundan çıkıp çay molası verdi. Milli Eğitim Müdürü Ömer Balıbey başkanlığında, idarecilere yönelik olarak düzenlenen 'İletişim ve Liderlik' konulu seminerin ilk bölümü dün Özel Ar-El Koleji'nde başladı. Açılış konuşmasını yapan Balıbey, "hayallerini büyük tutmaları" önerisinde bulunarak, "Çocuklarımızı Süreyya Ayhan, Hamza Yerlikaya gibi madalyalar getirecek psikolojik ortama hazırlayabiliriz" dedi. Seminerde sıkılan bazı müdürler, sık sık salondan ayrılarak, çay molası verdi. Sıkılan okul müdürleri konuların kendileri ile alakalı olmadığını belirtti. 
   
   
   
</TEXT>
</DOC>
