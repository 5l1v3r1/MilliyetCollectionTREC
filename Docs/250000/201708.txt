<DOC>
<DOCNO> 201708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur30.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Garson, masada unutulan 6 milyarı sahibine iade etti... 
</HEADLINE>
<TEXT>

     Ordu'nun Fatsa İlçesi'nde bir garson, masada unutulan pakette bulunan 6 milyar liranın sahibine ulaşmasını sağlayarak örnek bir davranış gösterdi. 
     Edinilen bilgiye göre, Hünkar Restoranda yemek yiyen bir kişinin masa üzerinde unuttuğu pakette 6 milyar lira bulunduğunu gören garson Erol Bahçe, parayı işyeri sahibi Aydın Doğrucaya teslim etti. 
     Daha sonra yapılan araştırmada, paketi ilçe esnaflarından Abdullah Eraslan'ın yanında çalışan Hikmet Çolak'ın unuttuğu anlaşılınca durum Eraslan'a bildirildi. 
     Parasını almaya gelen Abdullah Eraslan'ın örnek davranışı nedeniyle teşekkür ettiği garson Erol Bahçe, ''insanlık görevini yerine getirdiğini'' söyledi. 
     
</TEXT>
</DOC>
