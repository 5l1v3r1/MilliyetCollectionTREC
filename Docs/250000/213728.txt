<DOC>
<DOCNO> 213728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/soneko12.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Amerikan ekonomisi kalıcı büyüme dönemine girdi... 
</HEADLINE>
<TEXT>

     Seçimler yılında kamuoyu yoklamalarında kendisine desteğin azalmasını önlemeye çabalayan ABD Başkanı George W. Bush, Amerikan ekonomisinin kalıcı büyüme dönemine girdiğini bildirdi. 
     Bush, daha önce banda alınmış haftalık radyo konuşmasında, ''ekonomik canlanmamız kalıcı bir genişleme halini alıyor'' diyerek, Amerikan ekonomisinde son zamanlardaki olumlu göstergelere atıfta bulundu. 
     Büyümeye dönük ekonomik gündem takip edceğine dair söz veren Bush, böylece, çalışmak isteyen herkesin iş bulabileceğini vurguladı. 
     Irak hakkındaki ve ekonomi politikalarını savunan Bush, yeni mesleki eğitim girişimleri, vergi indirimlerini daimi kılmak, yasal ve hukuki, mevzuat düzenlemelerini reformdan geçirmek dahil, yeni ekonomik önerilerini de sundu. 
     Bush, ''bu adımlar ve önlemler, ülkemizin ekonomik genişlemesine ivme kazandıracak, daha fazla Amerikalıya istihdam ve refah ulaştıracaktır'' dedi. 
     Kamuoyu yoklamalarında politikalarına onay verenlerin oranı yüzde 50'nin altına inen Bush, Demokrat Parti'nin devlet başkanı adayı Senatör John Kerry'nin gerisinde kalıyor. 
     ABD'de iki yılı aşkın süredir istihdaml kayıplarından sonra, imalat sanayiinde siparişler arttı, Amerikan ekonomisi geçen yılın ikinci yarısında yüzde 6.1 büyüdü. 
     Fakat, ABD'de Ocak ayında tarım dışındaki sektörlerde sadece 112 bin kişiye istihdam temini yetersiz görüldü. Ekonomistler, işgücündeki artışla başedilmesi için ayda 150 bin yeni istihdam yaratımını gerekli sayıyor. 
     Aralık ayında sadece 16 bin yeni istihdamın sağlanabildiği Amerikan ekonomisinde ABD Başkanı Bush'un iktidara geldiği 2001'den beri 2.2 milyon kişi işini kaybetti. 2000 yılının ortasından beriki istihdam kayıpları ise 2.8 milyona ulaştı. 
     
</TEXT>
</DOC>
