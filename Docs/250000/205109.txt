<DOC>
<DOCNO> 205109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sondun41.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CTP Genel Başkanı Talat Azınlık hükümeti gündemde yok 
</HEADLINE>
<TEXT>

     KKTC Cumhurbaşkanı Rauf Denktaş tarafından hükümeti kurmakla görevlendirilen Cumhuriyetçi Türk Partisi CTP Genel Başkanı Mehmet Ali Talat, çözüm esasına dayalı çoğunluk hükümeti öngördüklerini ifade ederek, azınlık hükümetinin gündemlerinde olmadığını bildirdi. 
     Hükümeti kurma görevini almasının hemen ardından partisinin Merkez Yönetim Kurulu'nu MYK toplayan Talat, toplantının ardından yaptığı açıklamada, yarın da Meclis Grubu ile Parti Meclisi'nin toplanacağını söyledi. Talat, partilerle temaslara da yarın başlayacaklarını kaydetti. 
     ''Çözüme endeksli ve ilkeler çerçevesinde 4 partiden oluşan geniş tabanlı hükümet dahil hiçbir formülü dışlamadıklarını'' yineleyen Talat, bir soruya karşılık, azınlık hükümetinin gündemlerinde olmadığını söyledi. 
     
</TEXT>
</DOC>
