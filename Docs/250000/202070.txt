<DOC>
<DOCNO> 202070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur16.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydar Aliyev'in ölümü nedeniyle bayraklar yarıya indirilecek... 
</HEADLINE>
<TEXT>

     Eski Azerbaycan Cumhurbaşkanı Haydar Aliyev'in ölümü nedeniyle yarın İzmir'de bayrakların yarıya indirileceği bildirildi. 
     İzmir Valiliği'nden yapılan yazılı açıklamada, yarın kamu kurum ve kuruluşlarındaki bayrakların, Aliyev'in ölümü nedeniyle yarıya indirileceği belirtilerek, şöyle denildi 
     ''Azerbaycan Cumhuriyeti eski Cumhurbaşkanı Haydar Aliyev'in ölümü nedeniyle 15 Aralık Pazartesi günü kamu kurum ve kuruluşlarındaki bayraklar yarıya indirilecektir. 
     İçişleri Bakanlığı'ndan bu konuda gönderilen yazılı emirde, tüm Türkiye'de kamu kurum ve kuruluşlarındaki bayraklar, 15 Aralık Pazartesi günü, gün batımına kadar yarıya indirilecektir.'' 
     
</TEXT>
</DOC>
