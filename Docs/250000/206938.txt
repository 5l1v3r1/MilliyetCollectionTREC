<DOC>
<DOCNO> 206938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/spor/bvol.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülden fırtınası 
</HEADLINE>
<TEXT>

   Bayan Voleybol Milli Takımımız'ın 1.67'lik liberosu Gülden Kayalar, rakip smaçlara geçit vermezken, müthiş performansıyla herkesi büyülüyor 
      ZEKİ KUBAN 

   
   'Atina'yı istiyoruz' 
   DÜNYA Voleybolu'nda önemli bir çıkış yapan Bayan Voleybol Milli Takımımız, Bakü'de Atina bileti kovalarken, yıldızlarını da herkese tanıtmaya devam ediyor. Grupta oynadığı iki maçta başarılı bir oyun sergileyen Gülden, 1.67'lik boyuna karşın, fileye set çekerek rakip smaçlara geçit vermeyen isim oldu. Gülden, "Tek hedefimiz Atina'ya gitme şansını yakalamak" ifadesini kullandı. 
   
   'Hedefe ulaşacağız' 
   GÜLDEN, Bakü'de mutlu sona ulaşmak istediklerini dile getirdi. Yıldız oyuncu şunları söyledi "Takım olarak tecrübe kazanıyoruz. Oynaya oynaya hatalarımızı azaltacağız. Tek düşüncemiz var, o da olimpiyatlara katılabilmek. Bu yola başkoyduk." Ligde en çok korktuğu oyuncunun Natalia olduğunu dile getiren Gülden, "Neyseki artık Eczacıbaşı'nda birlikte oynayacağız" dedi. 
   
   Rakip Bulgaristan    AVRUPA Kıtası Bayanlar Voleybol Olimpiyat Elemeleri'nde öncekigün İtalya'yı deviren Bayan Milli Takımımız, bugün Bulgaristan karşısına çıkıyor. TSİ 17.00'de oynanacak karşılaşma Kanal D'den naklen yayınlanacak. Bugün oynanacak diğer maçlar şöyle İtalya-Hollanda, Polonya-Almanya. 
   BAYAN Milli Takım oyuncularımız dün Bulgaristan maçının son hazırlıklarını yaptıktan sonra otelde stres attı. Kamp yapılan otelin lobisinde toplanan bayan sporcular, birbirleriyle sohbet ettiler. Neslihan ve Bahar, takım arkadaşlarına piyano başında kısa bir konser verdi. 
   
   Formaları satılacak    BAYAN Voleybol Milli Takımı sporcularının, Ankara'da yapılan Avrupa Şampiyonası finalinde giydiği formalar, açık artırmayla satışa sunuluyor. Voleybol Vakfı Başkanı Siyami Akay, açık artırmaya büyük ilgi beklediklerini, gelirin ise vakıfa kalacağını açıklandı. 
   
   A GRUBU TAKIMLAR O G M AS VS P 1. Rusya 2 1 1 4 4 3 2. Almanya 1 1 - 3 0 2 3. Polonya 1 1 - 3 1 2 4. Azerbaycan 2 0 2 1 6 2 
   DÜN Polonya - Rusya 3-1 
   Almanya - Azerbaycan 3-0 
   
   B GRUBU TAKIMLAR O G M AS VS P 1. Bulgaristan 2 1 1 4 3 3 2. İtalya 2 1 1 4 4 3 3. TÜRKİYE 1 1 - 3 1 2 4. Hollanda 1 - 1 0 3 1 
   DÜN İtalya - Bulgaristan 3-1 
   
   
</TEXT>
</DOC>
