<DOC>
<DOCNO> 210815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/yasam/yas06.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da 'K be resort' 
</HEADLINE>
<TEXT>

   Kral Abdülaziz Vakfı, Mekke'de yaptırdığı devremülk dairelerin satışına başladı. K be manzaralı haftalık devremülklerin en ucuzu 8 milyar lira 
      EBRU SUNGUR 
   
   Mekke'de Kral Abdülaziz Vakfı'nca yaptırılan ve Harem - i Şerif'i K be gören devremülklerin satışı başladı 
   İnşasını Münşaat adlı şirketin üstlendiği proje, beş ayrı binadan oluşuyor ve 2006'da tamamlanması planlanıyor. Binalardan biri otel olarak tasarlanırken, biri ise Suudi Kralları'na tahsis edilecek. 'Zemzem' adındaki 31 katlı ve 1240 daireli bina, devremülk olarak satılacak. Türkiye'de de Turco Tour'un satacağı devremülkler için, 46 haftalık Hicri takvim baz alınacak. 
   1240 dairenin 46 haftayla çarpılmasıyla oluşacak 57 bin 40 devremülkün 10 bininin de Türkiye'de satılması öngörülüyor. Büyüklükleri 33 ile 76 metrekare arasında değişen devremülklerde, 76 metrekarelikler, 'Kral Dairesi' ve 'Emirlik' adıyla iki değişik dekorasyonda tasarlanıyor. 
   
   En pahalı hac paketi 
   Devremülkün fiyatlandırması da dairenin büyüklüğüne ve kullanım zamanına göre değişiyor. 
   24 yılda her yıl bir hafta kullanımın bedeli 5 bin 972 dolardan yaklaşık 8 milyar lira başlıyor. Hac dönemini içeren 44 günlük sürenin 24 yıllık bedeli ise 131 bin 528 dolar yaklaşık 180 milyar . Ancak bu paketi seçenlerin, 24 yıl boyunca her yıl 44 gün devremülkü kullanması şart değil. Örneğin bir yıl hacca, ertesi yıl umreye gitmek ya da bir 'Emirlik' dairesinde 44 günden kısa süre kalmak da mümkün. 
   
</TEXT>
</DOC>
