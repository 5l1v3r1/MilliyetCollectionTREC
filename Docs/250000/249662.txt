<DOC>
<DOCNO> 249662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonsiy02.html </URL>
<DATE> 2004/06/21/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İstanbul'da başdöndürücü zirve trafiği... 
</HEADLINE>
<TEXT>

     Türkiye'nin en büyük organizasyonu olacak, 28- 29 Haziran'daki NATO Zirvesi dolayısıyla İstanbul'da çok 
     sayıda etkinlik gerçekleştirilecek. 
     NATO Zirvesi programında yer alan önemli bir etkinlik, zirve öncesi 25-27 Haziran'da Çırağan Sarayı otelinde gerçekleşecek. "Atlantik İttifakı Yeni Bir Kaşakta" Konferansı, DaimlerChrysler'in sponsorlüğu ile TESEV ve ABD'nin Alman Marshall Fonu tarafından düzenlecek. Konferans sırasında Başbakan Recep Tayyip Erdoğan, Alman Dışişleri Bakanı Joschka Fischer, NATO Genel Sekreteri Jaap de Hoop Scheffer ve ABD Senatörü Richard Lugar birer konuşma yapacak. 
     200 kadar uzman, yazar ve politikacının davet edildiği 
     konferans sırasında NATO'nun yeni stratejisi, Karadeniz için yeni bir Avrupa-Atlantik stratejisi, NATO'nun Afganistan'daki rolü, NATO'nun Irak'taki olası rolü, Batı'nın "Büyük Ortadoğu"da demokranin nasıl teşvik edileceği gibi konular ele alınacak. 
     
     NATO DONANMASI DA İSTANBUL'DA 
     Bu arada, NATO Çokuluslu Donanması, 25-29 Haziran tarihleri arasında İstanbul Limanını ziyaret ederken 26-30 Haziran tarihleri arasında da İstanbul-Pan Atlantik Öğrenci Zirvesi, İstanbul Lüfti Kırdar Kongre Sarayı ve Koç Üniversitesi'nde toplanacak. 27 Haziran'da da 2004 NATO Zirvesi Bilim Ödülü töreni yapılacak. 
     Öte yandan, Harbiye'deki Askeri Müzesi'nde 25-29 Haziran tarihleri arasında NATO Bilim Programı ve NATO Özel Kuvvet sergileri açılacak. 
     
</TEXT>
</DOC>
