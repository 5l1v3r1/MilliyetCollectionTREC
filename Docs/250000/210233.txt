<DOC>
<DOCNO> 210233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur36.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi şoförü, kaza yapmasına neden olan poğaçacıyı öldürdü 
</HEADLINE>
<TEXT>

     Fatih'te bir taksi şoförü, kaza yapmasına neden olan seyyar satıcıyı aralarında çıkan tartışma sonucu öldürdü. 
     AA muhabirinin aldığı bilgiye göre, Balat sahil yolunda 34 TAM 83 plakalı taksiyle seyir halinde olan Şenol Durmuş 38 , poğaça sattığı seyyar araçla yolda giden Sabri Kaya'ya 51 çarpmamak için aniden manevra yapınca tretuvara çarptı. 
     Maddi hasar meydana gelen aracından inen Durmuş, kazaya sebebiyet verdiği gerekçesiyle tartıştığı Sabri Kaya'yı bıçakla yaraladı. 
     Daha sonra Kaya'yı başka bir taksiye bindirerek Haseki Eğitim ve Araştırma Hastanesi'ne götüren Durmuş, ailesine haber vermek üzere hastaneden ayrıldı. 
     Seyyar satıcı Kaya ise hastanede yapılan müdahaleye rağmen hayatını kaybetti. 
     Olayla ilgili çalışma başlatan polis, Şenol Durmuş'u gözaltına aldı. 
     
</TEXT>
</DOC>
