<DOC>
<DOCNO> 247287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/siyaset/siy01.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz AB 'gri karar' verecek 
</HEADLINE>
<TEXT>


Eski Başbakan, "AB, müzakereleri 2005'te başlatan karar alabilir ama bu Ankara'yı tatmin etmez" dedi. 


Eski Başbakan Mesut Yılmaz, CNN Türk'te konuk olduğu Taha Akyol'un "Eğrisi Doğrusu" programında AB, Türkbank ihalesi ve siyasetle ilgili soruları yanıtladı. 
"AB'nin aralıkta Türkiye'ye gri bir karar vermesini bekliyorum" diyen Yılmaz, şunları söyledi 
"Müzakerelere başlama tarihini 2005'te veya 2006'da başlatan bir karar olabilir. Bu bizi tatmin etmez. AB'nin işi yokuşa sürme politikasının devamı olabilir. AB'nin Türkiye ile ilgili tutumunun dürüst olmadığını düşünüyorum. AB'nin Türkiye'yi yanında tutmaya ihtiyacı olmasa ilişkiler bu hale gelmezdi." 

Bu tiyatro bitmeli 
Yılmaz, Türkbank ihalesi nedeniyle Yüca Divan'a gönderilmesi için de "Yapılması gereken, işi ehline, yargıya, h kimlere bırakmaktır. Bu tiyatronun bitmesi lazım. Siyasetçiler bu işi dejenere ettiler" dedi. Yılmaz, hükümete, seçim vaadini yerine getirerek dokunulmazlıkların kaldırılmasını sağlamaları hatırlatmasında da bulundu. 
AKP hükümetinin, kendisiyle özdeşleşecek icraat ortaya koyamadığını savunan Yılmaz, "Ama geçmişte başlatılan doğru politikaları sürdürüyorlar. Şöyle bir tuzakla karşı karşıyalar Türkiye gibi ciddi istikrar programı uygulanan ülkelerde ekonomi durgunluğa girebilir. Demokratikleşme ve sivilleşme yolunda ise cesur adımlar attılar" dedi. n ANKARA Milliyet 

Siyasete dönüş sinyali 

Bugüne kadar siyasete "asla" geri dönmeyeceğini dile getiren eski Başbakan Mesut Yılmaz, bu kez dönüş sinyali verdi. Yılmaz, şunları söyledi "Mutlaka geri dönmek, hesaplaşmak gibi hırsım yok. Ama şartlar yarın neyi getirecek, bilinmez. Şu anda sivil biri olarak çalışıyorum. Yarın başka hizmetler gündeme gelirse yaparım. Ama 4 defa gidip 5. defa gelmek gibi hırsım yok" 


</TEXT>
</DOC>
