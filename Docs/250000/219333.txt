<DOC>
<DOCNO> 219333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur45.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hadim orman işletme şefi Bal "Koltuğa bağlı ölü bir yüzbaşı bulduk" 
</HEADLINE>
<TEXT>

     Hadim Orman İşletme Şefi Cafer Bal, uçak enkazının uzağında koltuğa bağlı şekilde bir yüzbaşıyı ölü bulduklarını belirtti. 
     Bal, bölgede basın mensuplarına yaptığı açıklamada, olayı duymalarının ardından bölgede geniş çaplı araştırmaya girdiklerini anlattı. 
     Uçak parçalarının çok geniş bir alana yayıldığını ifade eden Bal, ''Uçak enkazının uzağında koltuğa bağlı şekilde bir yüzbaşıyı ölü olarak bulduk. Önce canlı olduğunu sandık, fakat yanına ulaştığımızda ölü olduğunu belirledik. Daha sonra jandarma ekipleri geldi'' dedi. 
     Bal, jandarmanın bölgede çalışma başlattığını, kayıp olduğu belirtilen 2 kişinin arandığını bildirdi. 
     Kurtulan Teğmen Onur Uyanık'ın, askeri helikopterle olay yerinden ayrıldığı öğrenildi. 
     
</TEXT>
</DOC>
