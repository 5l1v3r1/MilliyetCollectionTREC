<DOC>
<DOCNO> 233595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur17.html </URL>
<DATE> 2004/04/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kaderin böylesi... 55 yıllık evliliğin ardından aynı gün öldüler... 
</HEADLINE>
<TEXT>

     Manisa'nın Sarıgöl İlçesi Emcelli Köyü'nde bir karı-koca, 55 yıllık evliliğin ardından, aynı gün birkaç saat arayla öldüler. 
     Emcelli Köyü'nde yaşayan ve 55 yıldır evli olan çiftten, Fatma Karcı 72 aniden rahatsızlandı. Yakınları tarafından Sarıgöl Devlet Hastanesi'ne kaldırılan ve yüksek tansiyon ile şeker hastalığı bulunduğu belirlenen Fatma Karcı 72 , sabaha karşı öldü. 
     Fatma Karcı'nın cenazesi, yakınları tarafından köy mezarlığına defnedildi. 
     Akciğer rahatsızlığı bulunduğu için evinde yatan ve eşinin ölümü kendisinden gizlenen Hüseyin Karcı da 76 öğle saatlerinde yaşamını yitirdi. Hüseyin Karcı, aynı gün eşinin yanına defnedildi. 
     Çiftin oğlu Mehmet Karcı 51 , anne ve babasını aynı gün kaybetmenin üzüntüsünü yaşadığını belirterek, ''Hasta olan babamın başında beklerken, annemizi hastaneye kaldırdık. Saat 03.30'da annem vefat etti ve kendisini toprağa verdik. Eve döndükten bir süre sonra öğle saatlerinde de babamızı kaybettik. Birkaç saat arayla 2'sini de toprağa verdik. Böyle acı hiç yaşanmamıştır'' dedi. 
     Çiftin birbirine çok bağlı olduğunu belirten yakınları, ''Ölüm, bile onları ayıramadı'' dediler. 

     
</TEXT>
</DOC>
