<DOC>
<DOCNO> 221392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/guncel/gun02.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Son çare su tahliyesi 
</HEADLINE>
<TEXT>

      DOĞAN HABER AJANSI 
   
   Devlet Su İşleri DSİ Genel Müdürlüğü, Fırat ve Dicle nehirleri üzerindeki 6 barajda su seviyesi tehlikeli şekilde yükselince çareyi kapakları açmakta buldu. İlk olarak, önceki gün Suriye sınırındaki Karkamış Barajı'ndan su tahliyesi yapıldı. DSİ Genel Müdür Vekili Salih Paşaoğlu, karların erimesiyle barajlara 14 milyar metreküp su birikeceğinin hesaplandığını ve önceden alınan önlemlerle taşkını ötelediklerini söyledi. Barajların birbirine bağlı olduğunu belirten Paşaoğlu, tehlikeli olduğu için tahliyeye en sondaki Karkamış'tan başladıklarını açıkladı. 
   
   Köprüler yarın kapalı    Atatürk ve Yeni Galata köprüleri, yarın bir süre yaya ve araç trafiğine kapatılacak. Atatürk Köprüsü'nün, Perşembe Pazarı ve Unkapanı yönlerindeki birleşme derzlerinde meydana gelen arızanın giderilmesi amacıyla yarın 00.30 - 05.30 arasında, Yeni Galata Köprüsü'nün de 04.30 - 05.30 arasında kapatılacağı bildirildi. Sürücülerin Yeni Galata ve Haliç köprülerini kullanmaları istendi. 
   
   
   
</TEXT>
</DOC>
