<DOC>
<DOCNO> 241283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/guncel/gun02.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye rekor ceza 
</HEADLINE>
<TEXT>


AİHM, 2 vatandaşın açtığı kamulaştırma davasında Türkiye'yi 1 milyon euro ödemeye mahk m etti... 

Güven Özalp 

Avrupa İnsan Hakları Mahkemesi AİHM , 1993 yılındaki kamulaştırma sırasında hakları ihlal edilen İsmet ve Hasan Koçak adlı 2 vatandaşın davasında Türkiye'yi haksız bularak 1 milyon euro yaklaşık 1 trilyon 870 milyar TL tazminat ödemeye mahk m etti. 
Söz konusu miktar, Türkiye'nin AİHM'de hakkında açılan davalarda bugüne kadar bir seferde ödeyeceği en büyük para cezası olarak dikkati çekti. 
İstanbul'da bulunan arazileri Karayolları ve Otoyollar Genel Müdürlüğü tarafından 1993'te kamulaştırılan Koçak ailesi, iç hukuk yollarını tükettikten sonra 1998'de AİHM'ye başvurma kararı aldı. 
Başvuruyu inceleyen AİHM, halen İstanbul'da yaşayan İsmet ve Hasan Koçak'ın dosyalarını kabul edilebilir buldu ve davayı dün karara bağladı. Davacılar, başvurularında Türkiye'nin Avrupa İnsan Hakları Sözleşmesi'nin mülkiyet hakkını koruma altına alan 1 numaralı protokolünü ihlal ettiğini iddia ediyorlardı. AİHM de aynı kanıya vardı. Mahkeme, Türkiye'nin 1 milyon euro tazminat ve 1000 euro mahkeme masrafı ödemesine karar verdi. 

3 ayda verilecek 
AİHM'nin bu kararı çerçevesinde Türkiye en geç 3 ay içinde davacılara bu ödemeyi Türk Lirası cinsinden yapmak durumunda. Aksi takdirde gecikme faizi işlemeye başlayacak. 


</TEXT>
</DOC>
