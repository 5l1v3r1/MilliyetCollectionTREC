<DOC>
<DOCNO> 212191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/soneko19.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
25 günde Bolu Dağı'ndan 111 bin kurbanlık hayvan geçiş yaptı 
</HEADLINE>
<TEXT>

     Türkiye de kayıtlı 8 milyon 288 bin büyükbaş hayvanın bulunduğu, her yıl yaklaşık 700 bin hayvanın da kurban bayramında kesildiği belirtildi. 
     Bolu Tarım İl Müdürü Mustafa Odabaşı, Tarım ve Köyişleri Bakanlığı'nın verilerine göre, Türkiye'deki büyükbaş hayvan sayısının 11 milyon, kayıtlı büyükbaş hayvan sayısının ise 8 milyon 288 bin olduğunu belirterek, ''Hayvanların sağlıklı soy kütüğüne kayıt işlemleri sürüyor. Bakanlığın istatistiklerine göre her yıl 700 bin hayvan kurban olarak kesiliyor'' dedi. 
     
     ''KESİLEN KURBANLIKLAR NÜFUSTAN DÜŞÜLECEK'' 
     Tarım ve Köyişleri Bakanlığı'nın sağlıklı soy kütüğüne kaydı yapılan hayvanların hareketlerini ''Hayvan Kontrol Sevk Vize Merkezi'' aracılığı ile takip ettiğini anlatan Odabaşı, ''Kurban bayramında kesilen hayvanların kayıtları sağlıklı soy kütüğü kayıtlarından ve Türkiye'nin toplam hayvan nüfusundan düşürülüyor. Her ilde ekiplerimiz yeni doğan hayvanların kayıtlarını yaparak kulaklarına küpe takıyorlar'' diye konuştu. 
     
     ''25 GÜNDE 111 BİN KURBANLIK'' 
     Bu arada, Bolu Dağı'nda bulunan ''Hayvan Sevk Vize Kontrol Merkezi'' kayıtlarına göre 25 günde 4 bin 727, 90 bin büyükbaş ve 21 bin küçükbaş olmak üzere toplam 111 bin kurbanlık hayvanın İstanbul ve Marmara Bölgesi'ne geçiş yaptığına işaret eden Odabaşı, ''Yapılan kontrollerde hastalıklı hayvana rastlanmadı. Sadece, çıktıkları illerde vize işlemlerini yaptırmayan 4 sürücüye para cezası uygulandı. Kontrollerimiz bayram tatili boyunca da devam edecek'' dedi. 
     
</TEXT>
</DOC>
