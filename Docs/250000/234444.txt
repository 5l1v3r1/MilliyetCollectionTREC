<DOC>
<DOCNO> 234444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sonspo11.html </URL>
<DATE> 2004/04/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
NBA'da Rockets serideki 3. maçında durumu 2-1 yaptı 
</HEADLINE>
<TEXT>

     ABD Profesyonel Basketbol Ligi'nde NBA play-off ilk tur mücadelesine, bu sabaha karşı yapılan 2 maçla devam edildi. 
     Batı Konferansı'nda, Los Angeles Lakers-Houston Rockets mücadelesinde Rockets, Lakers'ı 3 maçtır ilk defa yenerek durumu 2-1'e getirdi. 
     Sahasında 102-91 galip gelen Rockets'da maçın en iyi performansını 27 sayı, 9 ribaunt ve 7 asistlik oyunuyla Steve Francis gösterdi. 
     Ayrıca Cuttino Mobley'in 21 sayı, 5 ribaunt ve 5 asist, Çinli pivot Yao Ming'in 18 sayı, 10 ribaunt ve 2 asist, Maurice Taylor'ın 16 sayı ve 2 ribaunt ile Jim Jackson'ın 11 sayı, 10 ribaunt ve 5 asistlik başarılı performansları Rockets'ı galibiyete taşıdı. 
     Konuk ekip Lakers'da ise Shaquille O'Neal 25 sayı, 11 ribaunt ve 3 asist, Kobe Bryant 21 sayı, 7 ribaunt ve 6 asist, Karl Malone 18 sayı, 11 ribaunt ve 2 asist ile Derek Fisher 10 sayı, 3 ribaunt ve 1 asistlik oyun çıkardılar ancak bu, galibiyet için yeterli olmadı. 
     Böylece Rockets, play-off serisinde Lakers'a karşı ilk galibiyetini elde etmiş oldu. 
     Diğer yandan Doğu Konferansı'nda bugün Indiana Pacers, deplasmanda Boston Celtics'i 108-85 yenerek Celtics karşısındaki 3. galibiyetini aldı ve seride 3-0 öne geçti. 
     Pacers'da Al Harrington ve Jonathan Bender kaydettikleri 19'ar sayıyla maçın en skorer oyuncuları oldular. Bender galibiyete 4 ribauntla da katkı sağlarken Harrington 9 ribaunt ve 1 asistlik performans sergiledi. 
     Bu ikiliyi, 15 sayı, 6 ribaunt ve 5 asistle Ron Artest ve 14 sayı, 7 ribaunt ve 2 asistle Jermaine O'Neal takip etti. 
     Bu maçla birlikte tarihinde, kendi evindeki en farklı play-off mağlubiyetini alan Celtics'de ise Ricky Davis'in 16 sayı, 6 ribaunt ve 7 asist, Chucky Atkins'in 12 sayı, 2 ribaunt ve 2 asist, Walter McCarty'nin 11 sayı, 6 ribaunt ve 2 asist, Jiri Welsch'in 11 sayı, 2 ribaunt ve 3 asist ile Mark Blount'un 11 sayı, 8 ribaunt ve 1 asisti yenilgiyi engelleyemedi. 
     NBA'de play-off mücadelesi yarın sabaha karşı yapılacak 4 maçla devam edecek. 
     
</TEXT>
</DOC>
