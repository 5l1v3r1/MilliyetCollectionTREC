<DOC>
<DOCNO> 208414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sontur15.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini işe almayan firma müdürünü vurdu... 
</HEADLINE>
<TEXT>

     Çanakkale'nin Eceabat İlçesi'nde, kendisini işe almayan eski işyeri müdürünü tabancayla vurduğu iddia edilen kişi, gözaltına alındı. 
     Edinilen bilgiye göre, Gelibolu-Eceabat arasında yolcu taşımacılığı yapan otobüslerde muavin olarak çalışırken işten çıkarılan Mustafa Işıldak 31 , firma müdürü Ercan Başarır'dan 38 işe tekrar alınmasını istedi. 
     Firma müdürünün istemini geri çevirmesi üzerine, Işıldak, yanında taşıdığı ruhsatsız tabancayla Başarır'ı ayağından vurdu. 
     Başarır, Çanakkale Devlet Hastanesi'nde tedavi altına alınırken, Işıldak yakalanarak gözaltına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
