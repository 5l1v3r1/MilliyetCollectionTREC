<DOC>
<DOCNO> 201473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/guncel/gun03.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Latife Hanım yoksul ölmüş 
</HEADLINE>
<TEXT>

   Atatürk'ün ayrıldığı eşi Latife Hanım'ın yoksulluk nedeniyle kömür alamadığı ve 40 yıllık evini terk etmek zorunda kaldığı ortaya çıktı 
      ELİF KORAP İstanbul 
   
   Yazar Pınar Kür'ün annesi İsmet Kür, ölümüne kadar 2 yıl evli kaldığı Atatürk hakkında hiç konuşmadığı bilinen Latife Hanım'la 1965'te yaptığı görüşmeyi yayımladı. 88 yaşındaki İsmet Kür'ün "Anılarla Mustafa Kemal Atatürk" adlı kitabında yer alan Latife Hanım'ın sözleri, son yıllarını yoksulluk içinde geçirdiğini gösteriyor. 
   Atatürk'ten ayrıldıktan sonra yarım asır anılarıyla baş başa yaşayan Latife Hanım, anılarını yazması için yapılan tüm teklifleri reddederek 12 Temmuz 1975'te suskunluk içinde öldü. Kür'ün 24 Eylül 1965'te görüştüğü Latife Hanım'ın kitapta yer alan sözleri şöyle "Ben hiçbir şey değilim. Bugün, kömür alamadığı için kırk yıllık evini terk etmek mecburiyetinde olan biriyim ben. Haydi bakalım, kalksın da Atatürk bana yardım etsin. Bu tahta eve linyit kömürü veriyorlar. Bu ocaklarda linyit yanmaz ki. Seyahatten sonra gelip ev aramak mecburiyetinde kalacağım belki. 
   
   'Ben de antika oldum' 
   Herkes bir 'Atatürk'tür tutturmuş. Kaç kişi tanıyor Atatürk'ü Kaç kişi gerçekten anlayıp seviyor, söyler misiniz bana Atatürk, iki kırık silahla bir vatan kurtarmış adamdır. Şimdi bu kadar varlık ve imk n içinde halimize bakın. Ben 66 yaşındayım kızım. Artık ben de antika oldum, hatıralarım da... Bakın çok tuhaf bir şey oldu. Çok tuhaf. Ben ilk defa konuştum. Yani... Atatürk hakkında." 
   
   
   
   
</TEXT>
</DOC>
