<DOC>
<DOCNO> 210772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/magazin/amag.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Firdevs şaşırttı 
</HEADLINE>
<TEXT>

   Popstar finalistlerinden Firdevs, ilk bölümde söylediği "Masum Değiliz" şarkısının sözlerini unuttu ve düşük not aldı. Firdevs, ikinci bölümde ise yaptığı dans şovuyla göz doldurdu 
      Deniz Altuntaş 
   
   Kanal D'nin reyting rekorları kıran yarışması Popstar'da finalistlere getirdiği ilginç eleştirilerle dikkati çeken jüri üyesi Armağan Çağlayan "hayırsever" çıktı. Çağlayan, kendisini programa davet eden televizyonların davetini, 3 çocuğun eğitimini karşılamaları karşılığında kabul ettiğini söyledi. 
   Yarışmanın 11. performans gecesi dün olumsuz hava koşulları nedeniyle, Maltepe Üniversitesi Marmara Eğitim Köyü yerine Kanal D binasında yapıldı. 
   
   Şarkıyı karıştırdı    Çağlayan, yarışmanın başında Sezen Aksu'nun "Masum Değiliz" adlı şarkısını seslendiren ve şarkıyı karıştıran Firdevs'i, "Şarkı söylemeyi bizim önümüzde öğrendin. Ama şarkı ezberlemeyi unuttun. İşine yeterli saygıyı göstermiyorsun. Bir de senin için 'yalancı' diyorlar. 'Firdevs sürekli yalan söylüyor. Gerçeği ortaya çıkınca hep uyduruyor' diyorlar" diye eleştirdi. Firdevs de Çağlayan'a, "Ben yalan söylemiyorum" diye yanıt verdi. 
   Ercan Saatçi de, Firdevs'i, "Gözümüzün önünde şarkı söylemeyi öğrendin, şimdi unuttun. Hiç iyi olmadı. Unutmayacaksın kardeşim" diyerek eleştirdi. Firdevs, gecenin sonunda yaptığı dans şovuyla jüriyi kendisine hayran bıraktı. Gecede "Karaağaç" adlı şarkıyı seslendiren Abidin de, eleştirilerden payına düşeni aldı. Yarışmanın sunucusu Haldun Dormen, Abidin'e bir travestiyle imam nik hı yaptığı yolundaki iddiaları sordu. Zerrin Özer'in, "Onda öyle tip var mı " diyerek savunduğu Abidin, "Ben de izledim. Çok enteresan buldum. Kesinlikle o kişiyi tanımıyorum. Sadece gülüyorum" dedi. 
   "Sen Ağlama" şarkısını söyleyen Bayhan da, Saatçi'nin, "Beklediğimden kötü söyledin" eleştirilerine hedef oldu. Çağlayan ise "Beyaz ayakkabını hiç sevmedim. Aynı zevkten değiliz" diye eleştirdiği Bayhan'ın taraftarları tarafından yuhalandı. 
   Popstar'da birinciliği elde eden yarışmacının, Boston'daki Berkle Müzik Okulu'nda yaz sezonunda eğitim göreceği belirtildi. 
   
   
</TEXT>
</DOC>
