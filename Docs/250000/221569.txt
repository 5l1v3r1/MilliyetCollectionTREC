<DOC>
<DOCNO> 221569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sonspo22.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala sezonu kapattı mı 
</HEADLINE>
<TEXT>

     Almanya 1. Futbol Ligi takımlarından Werder Bremen'de oynayan Ümit Davala'nın sakatlığının sezon sonuna kadar sürmesinden endişe ediliyor. 
     Haftalık spor dergisi Kicker, son antrenmana da çıkmayan Ümit'in, hala baldırındaki ağrılardan şikayetçi olduğunu yazdı. 
     Ümit'in, Werder Bremen'in FC Köln'e karşı oynayacağı karşılaşmada yer almamasının, ligde 1. sırada bulunan Werder Bremen'i şimdilik zor bir durumda bırakmayacağı, ancak Ümit'in sakatlığının sezon sonuna kadar sürmesi durumunda bunun takımı zorlayacağı görüşüne yer verildi. 
     Ümit'in gelecek hafta içinde yeniden antrenmanlara çıkmayı deneyeceği, ancak antrenör Thomas Schaaf'ın defansı şimdiden yeniden şekillendirmeye hazırlandığı kaydedildi. 
     
</TEXT>
</DOC>
