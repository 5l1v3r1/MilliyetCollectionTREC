<DOC>
<DOCNO> 230666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonsiy12.html </URL>
<DATE> 2004/04/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
CHP Grubu yarın toplanıyor... 
</HEADLINE>
<TEXT>

     CHP TBMM Grubu'nun yarın yapacağı toplantıda, Meclis Başkanvekilliği için seçim yapılacak. 
     Yılmaz Ateş'in Ankara Büyükşehir Belediye Başkanlığına aday olması nedeniyle boşalan Başkanvekilliği için seçim, toplantının sabah yapılacak bölümünde gerçekleştirilecek. 
     TBMM Başkanvekilliği için CHP Genel Başkanı Deniz Baykal'ın yeniden Yılmaz Ateş'i destekleyeceği, CHP Adana Milletvekili Ziya Yergök, Kocaeli Milletvekili Sefa Sirmen, Bursa Milletvekili Ali Dinçer ve Samsun Milletvekili Sezai Önder'in de aday olabilecekleri ifade ediliyor. 
     Genel Başkan Baykal'ın katılmayacağı toplantının ilk bölümünde başkanvekilliği seçimlerin ardından yapılacak değerlendirmeler sırasında, CHP Genel Başkan Yardımcısı Kemal Derviş'in de bir konuşma yapacağı belirtildi. 
     
</TEXT>
</DOC>
