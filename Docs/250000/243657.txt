<DOC>
<DOCNO> 243657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonyas04.html </URL>
<DATE> 2004/05/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Öfke sizi kontrol edeceğine, siz onu kontrol edin... 
</HEADLINE>
<TEXT>

     fke ve kızgınlık, kontrolden çıkıp da yıkıcı hale dönüştüğünde, okul ya da iş hayatında, kişisel ilişkilerde ve genel yaşam kalitesinde sorunlara yol açarken, Psikologlar, insanların "kafa tasını" attıran olaylar karşısında nasıl davranılması gerektiği konusunda önerilerde bulunuyor. Türk Psikologlar Derneği, internet sitesinde, kalp atışlarının hızlanması, soluk alıp verişinin artması, tansiyonun yükselmesi, daha çok salgılanan adrenalin ve noradrenalin hormonlarına bağlı olarak enerjinin artmasıyla kendini gösteren öfkeyi kontrol altına almak için bir dizi öneriye yer verdi. Psikologlar, öfkeyi saldırganlıkla değil de kendinizi ortaya koyacak şekilde ifade etmenin en sağlıklı yol olduğunu belirtirken, öfkeye karşı durabilmek için şu önerilerde bulunuyor ".Gün içinde özellikle stresli olacağını bildiğiniz saatlerde, sadece kendiniz için kullanacağınız bir zaman ayırın. Çalışan bir anne, eve geldiğinde kendisine ayıracağı bir 15 dakikalık süre olursa, çocuklarının isteklerine, parlamadan daha iyi yanıt verebilir. .Eğer sevdiğiniz kişiyle belli konuları belli saatlerde konuşuyor ve bu konuşmalar da hep tartışma ile sonuçlanıyorsa, bu tür konuları konuşma saatinizi değiştirin. .Çocuğunuzun odasındaki dağınıklık odanın önünden her geçişte 'kafanızın tasını attırıyorsa' kapıyı kapatın. .Eğer her gün işinize gittiğiniz yoldaki trafik, sizi engellenmişlik ve öfke duyguları içinde bırakıyorsa güzergahınızı değiştirin. .Öfkelendiğinizi hissediyorsanız, diyaframınızdan derin nefesler alın göğsünüzün üst kısmıyla nefes almanız sizi rahatlatmaz. Derin nefeslerinizi alırken, kendi kendinize tekrar tekrar 'Gevşe ' ya da 'Sakin ol ' diyerek telkinde bulunun. .Farkında olmadan çok sık kullandığımız ve bizi kızgınlık duygularına hazırlayan, 'asla ' ya da 'her zaman' gibi sözcükleri zihninizde yakalamaya çalışın. .Kendinize öfkelenmenin hiçbir şeyi çözmeyeceğini, kendinizi daha iyi hissetmenize yardımcı olmayacağını, hatta daha da kötü hissedebileceğinizi hatırlayın. .Mantık öfkeyi yener, çünkü öfke haklı bir nedene bağlı olsa da, çok çabuk mantık sınırlarını aşabilir. Bu yüzden öfkelendiğinizi hissettiğinizde mantığınıza sığının. .Eğer çok elektrikli bir tartışma içine girdiyseniz, ilk yapacağınız şey yavaşlayıp gösterdiğiniz tepkileri gözlemek olmalıdır. Aklınıza gelen ilk şeyi söylemeyin, yavaşlayın ve asıl söylemek istediğinizi düşünün. .Mizah, çeşitli yollarla öfkenizin yoğunluğunun azalmasına yardımcı olabilir." 
     
     ÖFKE 8-10 HAFTADA ORTA DÜZEYE İNDİRİLEBİLİYOR 
     Psikologlar, yüksek düzeyde öfke yaşayan kişilerin, öfkelerini kontrol altına alamıyorsa, mutlaka uzmana danışması gerektiğini belirtiyor. Psikologlara göre, danışman aracılığıyla bu kişilerin öfkesi, 8-10 hafta içinde orta düzeye inebiliyor. İnsanların kızgınlığı yok etmelerinin mümkün olmadığını belirten uzmanlar, yaşamın her zaman için engellerle, acılarla, kayıplarla ve diğer insanlardan beklenmedik davranışlarla dolu olacağını, bunun değiştirilemeyeceğini belirtiyor. 
     
</TEXT>
</DOC>
