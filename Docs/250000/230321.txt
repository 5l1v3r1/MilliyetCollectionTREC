<DOC>
<DOCNO> 230321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/siyaset/siy08.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı dikkat çekti 
</HEADLINE>
<TEXT>

   Yargıtay Başsavcısı Nuri Ok, Anayasa Mahkemesi'nin yapısının değiştirilmesinin yargıda siyasallaşmaya yol açacağını belirtti 
      MERSİN AA 

   
   Yargıtay Başsavcısı Nuri Ok, Anayasa Mahkemesi'nin yargıda siyasallaşma için pilot alan seçildiğini öne sürerek, "Anayasa Mahkemesi'nde açılmak istenen siyasal pencerenin adli ve idari yargı için kapı oluşturacağından kimsenin kuşku duymaması gerekir" dedi. 
   Ok, "Ceza Hukuku" konulu panelde Anayasa Mahkemesi'nce hazırlanan ve mahkemenin yapısının değiştirilmesini öngören Anayasa değişikliği önerisinin yargıda siyasallaşmaya yol açacağı uyarısında bulundu. Ok, "Öneri aynen yasalaşırsa Anayasa Mahkemesi'nin siyasallaşacağı, kararlarına salt bu nedenle kuşkuyla bakılacağı, haksız da olsa eleştirilerin dozu ve etkisinin artacağı, güven konusunun gündeme geleceği kuşkusuzdur" diye konuştu. AKP hükümetine yönelik mesajlar veren Ok ,özetle şu görüşleri savundu 
   
   Göreceli güvence 
   DEMOKRASİ KORUNMALI Hukuk devleti ilkesine bağlı politik güç, demokratik sistemin göreceli güvencesidir. Politik gücün her şeyi belirleme, kontrol etme, etkisi altına alma eğilimi tarihsel gerçek olarak karşımızda durduğu gibi, bugün de aynı eğilimi gözlemlemekteyiz. Yargıda itaat hukuka, hakka ve adaletedir. Bunun dışındakilere itaat, demokratik toplumu da temelinden sarsmaktır. 
   DİN ÜZERİNDEN SİYASET Din, başlangıçtan beri istismar edilegelmiştir. Yakın gelecekte de son bulacağına dair güçlü işaretler görülmemektedir. 
   SORUNLARIN ÇEKİRDEĞİ Devlet ve toplum yaşamında var olan sorunlar yumağının çekirdeğini, bölücü - yıkıcı - gerici radikal tavır ve faaliyetler oluşturuyor. Ortak noktaları TC vatandaşlığı kimliğini ret, uygun gördükleri kimlikleri dayatmaktır. 
   
   
   
</TEXT>
</DOC>
