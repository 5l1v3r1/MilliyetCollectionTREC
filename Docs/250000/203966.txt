<DOC>
<DOCNO> 203966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo07.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben cezamı çekerim 
</HEADLINE>
<TEXT>

     Birinci Süper Futbol Ligi'nde 2003-2004 sezonun ilk yarısında, aralarında ''Üç Büyükler''in de bulunduğu toplam 6 takım, taraftarlarının küfürlü tezahürat ya da çıkardığı olaylar nedeniyle maçlarını seyircisiz ya da tarafsız sahalarda oynadı. 
     Denizlispor, Fenerbahçe ve Beşiktaş, cezalı maçlarını İzmir, Samsunspor ise Yozgat'ta oynarken, Çaykur Rizespor-Konyaspor karşılaşması ise seyircisiz oynandı. 
     Öte yandan, Galatasaray, İstanbulspor ile yapılan lig maçında aldığı ceza nedeniyle, Türkiye Kupası 2. kademesindeki Türk Telekomspor maçını Bursa'da yaptı. 
     Bu arada, ceza alan 6 takımdan Denizlispor, Fenerbahçe, Samsunspor ve Galatasaray, tarafsız sahada oynadığı maçlarını kazanırken, Çaykur Rizespor kendi evinde seyircisiz, Beşiktaş ise tarafsız sahadaki maçlarında berabere kaldı, hiçbiri karşılaşmalarını yitirmedi. 
     
</TEXT>
</DOC>
