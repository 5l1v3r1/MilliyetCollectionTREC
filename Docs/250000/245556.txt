<DOC>
<DOCNO> 245556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun36.html </URL>
<DATE> 2004/06/05/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Bush Irak demokrasi yolunda... 
</HEADLINE>
<TEXT>

     ABD Başkanı George Bush, Irak'ın demokrasi yolunda olduğunu ve değişim için bölgesel bir güç olabileceğini kaydetti. 
     İkinci Dünya Savaşı'nın sonunu getiren Normandiya çıkarmasının 60. yıldönümü kutlamalarına katılmak üzere Avrupa'da bulunan Bush, radyodan haftalık konuşmasını yaptı. 
     Irak'ın yeni geçici hükümet liderlerinin belirlenmesinin, ilerlemenin işareti olduğunu belirten Bush, 30 Haziran'da hükümete bazı yetkilerin teslim edilecek olmasıyla Irak'ın ''tam bağımsız'' bir hükümete daha da yaklaştığını söyledi. 
     Bush, konuşmasında şunları söyledi 
     ''Yeni hükümeti belirlemek, Irak'ın birleşik ve federal bir ulus olarak demokrasi ve özgürlüğe ulaşmasına yardım etmek için 5 aşamalı planımızı ileriye götürüyor. Bu bize milyonlarca Iraklının, haklarını korumak ve çıkarlarına hizmet etmek için yeni geçici hükümetle tam bağımsız ulus olma umudunu anlamaya yakınlaştırıyor'' dedi. 
     ABD Başkanı, Irak'ın bölgede değişim için bir güç haline gelme yolunda olduğunu belirterek, ''Bu da bizi özgürlüğün lütuflarını bilen bir Ortadoğu'yu görmeye ve binlerce masum insanı öldüren, hala dünya barışını tehdit eden acımasız bir düşmanı yenmeye daha da yakınlaştırıyor'' diye konuştu. 
     
</TEXT>
</DOC>
