<DOC>
<DOCNO> 247975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/spor/spo00b.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
David Beckham suçu üstlendi 
</HEADLINE>
<TEXT>



İNGİLTERE basını, Fransa yenilgisinde alışılmışın dışında futbolcuları yerden yere vurmak yerine temkinli davranmayı tercih etti. Daily Mail, birinci sayfasında, sırtında babası David Beckham'ın formasıyla tribünlerde maç sonrası gözyaşı döken oğlu Romeo'nun fotoğrafını kullandı. Gazete, Beckham'ın soyunma odasında elini kaldırarak "benim hatam" diyerek takım arkadaşlarından özür dilediğini belirterek ve "Beckham suçu üstlendi" diye yazdı. 
THE Sun birinci sayfasında "Yıkıldık" başlığını kullandı. Daily Mirror da arka sayfasında Beckham'ın yüzünü elleriyle kapadığı fotoğrafa geniş yer ayırarak, "Kırılan Aslankalpler" manşetini attı. Daily Telegraph gazetesi yazarı Henry Winter ise "Futbol ne kadar acımasız ve adaletsiz. Tam ustaca bir savunma ve Lampard'ın mükemmel kafa golüyle zafer gününü yaşıyoruz derken Zidane iki golle bizi şaşkına çevirdi" yorumunu yaptı. 




</TEXT>
</DOC>
