<DOC>
<DOCNO> 223941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/spor/spo08.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula'da Malezya randevusu 
</HEADLINE>
<TEXT>

      
   FORMULA 1'DE sezonun ikinci yarışı Malezya Grand Prix'si heyecanı, bugünkü sıralama turları ile start alacak. Sepang Pisti'nde 45'er dakikalık iki antrenman seansı sonrası TSİ 08.00'de başlayacak ve 1.5 saat sürecek sıralama turlarında ekipler, büyük yarış öncesi en iyi pozisyonu almaya çalışacak. Avustralya'daki ilk yarışta Michael Schumacher ve Rubens Barrichello ile duble yapan Ferrari'nin, Malezya'daki performansı merakla bekleniyor. 
   MALEZYA'DAKİ sıcak hava koşulları, pilot ve araçlar kadar lastiklerin verimini de ön plana çıkarıyor. Avustralya'da Ferrari'leri takip eden Renault'dan Fernando Alonso ile sezona iyi başlayamayan McLaren ile Williams ekipleri de umutlarını Malezya'ya taşıdılar. Geçişe ve sürate uygun yapısıyla Sepang Pisti'ndeki müthiş mücadele, pazar günü TSİ 09.00'dan, bugünkü sıralama turları da 08.00'den itibaren NTV'den naklen yayınlanacak. 
   
   
</TEXT>
</DOC>
