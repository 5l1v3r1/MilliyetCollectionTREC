<DOC>
<DOCNO> 229813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yasam/yas03.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktarlar için de 'EĞİTİM ŞART ' 
</HEADLINE>
<TEXT>

   İstanbul'daki bazı aktarlarda satılan, soğuk algınlığı ve bronşite iyi geldiği belirtilen çayların içinde taş, saç, böcek hatta fare pisliği çıktı 
   
   Sonuçlar kötü... 
   İSTANBUL Üniversitesi İÜ Eczacılık Fakültesi Farmakognozi Anabilim Dalı Öğretim Üyesi Prof. Dr. Filiz Meriçli, eczacı Dr. Emine Doğru ile "bitkisel ilaç" ticaretinin büyük bölümünü elinde tutan aktarların sattığı ürünleri, tüketiciye sunuluş şekli, hazırlanış yöntemi ve içerikleri yönünden inceledi. Sonuçlar ise hiç iç açıcı değil... 
   
   İçlerinde yok, yok 
   KENTİN çeşitli semtlerindeki aktarlardan rasgele seçtikleri 20 adet bitki çayı örneğini analiz ettiklerini anlatan Prof. Dr. Meriçli, şunları söyledi "İncelenen çayların içinde taş, çöp, ip, saç, böcek artıkları, küçük salyangozlar, hatta fare pisliği bulunduğunu belirledik. Bu nedenle mikrobiyolojik analiz yapmaya da gerek duyduk." 
   
   Küf oranı da yüksek 
   MERİÇLİ, analiz sonucunda elde ettiklerini ise şöyle anlattı "Ürünlerdeki maya ve küf oranının kabul edilir limitlerin çok üstünde olduğu anlaşıldı. Tedavi amacıyla kullanılan bu çaylarda koliform bakteri ve enterobakterilerin bulunduğunu saptamamız da, bu ürünlerin halk sağlığına zararlı olabileceğini gösteriyor." 
   
   
</TEXT>
</DOC>
