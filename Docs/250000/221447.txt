<DOC>
<DOCNO> 221447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/yazar/akyol.html </URL>
<DATE> 2004/03/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Terör, istihbarat ve asker 
</HEADLINE>
<TEXT>

   
   KALTAL'DAKİ Mason locasına yapılan terörist saldırı gösteriyor ki, terör artık kolay İşte bu olayda "el yapımı" bombalar kullanıldı, ayrıca iki tabanca ile benzin dolu pet şişeler var 
   İdeolojik bağnazlık ve psikolojik saplantılar şiddet boyutuna ulaşınca, artık uzun boylu eğitime ve büyük teşkilatlara ihtiyaç yok 
   Jessica Stern, "Terror in The Name of God" adlı eserinde, İslamcılık adına terör yapanların çoğunun ciddi bir dini eğitiminin de, terör eğitiminin de olmadığına dikkat çeker. Fedailik ruhu ve yönlendirme yetiyor Örnek hazır Filistinli intihar eylemcileri 
   Eski 'şehir gerillası' tarzında profesyonel eğitime ve hiyerarşik örgütlenmeye gerek yok 
   O yüzden terör daha seyrek ve daha 'manyak' hale geliyor Ama terörün çok genel ve muğlak bir hedefi var Sinagoglar, İsrail ve Batı tesisleri gibi... Mason localarını da bu kategoride görüyorlar. 
   Hedefler muğlak, failler sokaktan birileri 
   
   İSTİHBARAT terörle mücadele için şart... Zamanla terör üretebilecek, şiddete yatkın grupların izlenmesi de elbette gerekli. Ama bu MİT ve polisin görevidir. 
   Kara Kuvvetleri Komutanlığı'nın yayımladığı gizli istihbarat emrinin savunmayla da, terörle de ilgi yok Bir tür "fişleme" yapılması emrediliyor 
   Genelkurmay açıklamasında, "çıkabilecek olayların önlenmesi" maksadıyla "mülki idare amirlerine" bilgi toplama yetkisi verildiği hatırlatılıyor. Doğru ama olayımızda bu fişleme emrini veren "mülki idare amirleri" değildir, Kara Kuvvetleri Komutanlığı'dır. 
   Bundan başka, kanun böyle çok geniş bir fişleme yetkisi vermiyor, sadece "olayların önlenmesi maksadıyla" yani tamamen asayiş amaçlı bilgi toplanmasına izin veriyor. 
   Kara Kuvvetleri ise, çok geniş kapsamlı bir fişleme emri veriyor. Nitekim Genelkurmay da, Kara Kuvvetleri'nin yanlışlık yaptığını zımnen kabul ederek "bazı hususların düzeltilmesi maksadıyla gerekli incelemelere başlandığını" belirtiyor. 
   
   ELBETTE devletler sırf savunma ve terör alanlarıyla yetinmeyip zamanla milli güvenlik ve asayiş bakımından tehlike yaratabilecek gruplar hakkında da istihbarat toplayacaktır. Ama bu askerin değil, MİT ve polisin işidir 
   Askerin ilgi alanı dağıldıkça, asli görevindeki dikkati de teorik olarak dağılır. Nitekim modern devletlerde askerin uğraş alanı sıkı bir şekilde sınırlandırılmıştır. Bu, hukuk devletinin de gereği olduğu gibi orduların yıpranmaması için de kendi doğal alanlarında kalmalarını icap ettirmektedir. 
   Daha vahimi, bugüne kadar hiçbir güvenlik sorununa yol açmamış çok geniş vatandaş kitlelerinde "gözetleniyorum" kuşkusunun yaratılmasıdır. Böyle bir kuşku devlete güven ve sadakati sarsarak önlenmek istenenden daha büyük bir tehlike yaratır. 
   Modern devlet hiçbir filozofun projesi değildir asırlar süren tecrübelerin eseridir. "Büyük Biraderin Gözetlemesi" de denenmiş ve hiç de iyi sonuç vermemiştir. 
   Modern hukuk devletleri bu işleri nasıl yapıyorsa biz de öyle yapalım artık. Askerin kendisi de AB üyeliğini desteklemiyor muydu zaten 
   
      
   
   
</TEXT>
</DOC>
