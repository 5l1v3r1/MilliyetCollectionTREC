<DOC>
<DOCNO> 209696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sonspo25.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık... '1 numara'lar ilk maçları kazandı... 
</HEADLINE>
<TEXT>

     Sezonun ilk ''Grand Slam'' mücadelesi olan 92. Avustralya Açık Tenis Turnuvası, Melbourne kentinde başladı. 
     Melbourne Park Kortları'nda düzenlenen, 14 gün sürecek 14.7 milyon dolar yaklaşık 19.85 trilyon lira toplam ödüllü turnuvaya, tek erkekler ve tek bayanlarda 128'er raket katılıyor. 
     Turnuvanın ilk gününde, tek erkeklerde dünya klasmanında ilk sırada bulunan 1 numaralı seribaşı ABD'li Andy Roddick, ilk turda Şilili Fernando Gonzalez'i 6-2, 7-5 ve 7-6 7-4 , 9 numaralı seribaşı Fransız Sebastien Grosjean de Rus Mikhail Youzhny'yi 6-1, 6-4 ve 7-5'lik setlerle 3-0 yenip 2. tura çıkarlarken, 6 numaralı seribaşı Alman Rainer Schüttler İsveçli Robin Soderling'e 4-6, 4-6, 7-5, 6-3 ve 6-4'lük setlerle 3-2 yenilerek elendi. 
     Tek bayanların ilk tur maçlarında ise dünya klasmanının ilk sırasında bulunan 1 numaralı seribaşı Belçikalı Justine Henin Hardenne, evsahibi ülkeden Olivia Lukaszewicz'e 6-0 ve 6-0, 4 numaralı seribaşı Fransız Amelie Mauresmo, Tayvanlı Chuang Chia Jung'a 6-1 ve 6-0, 5 numaralı seribaşı ABD'li Lindsay Davenport da Rumen Ruxandra Dragomir Ilie'ye 6-2 ve 6-3'lük setlerle 2-0 üstünlük sağlayarak tur atladılar. 
     Turnuvada ilk tur maçları yarın tamamlanacak. 
     
</TEXT>
</DOC>
