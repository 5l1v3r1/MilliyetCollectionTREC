<DOC>
<DOCNO> 213441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/spor/spo01.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan'da mutlu son 
</HEADLINE>
<TEXT>

   Beşiktaş'ın yıldız futbolcusu, Japon Kobe kulübü ile kesin olarak anlaşmaya vardı. Ümraniye'deki eşyalarını toplayan golcü oyuncu, bugün Almanya üzerinden Uzakdoğu'ya giderek, beş yıllık imza atacak 
   ORHAN YILDIRIM 

   
   Kadroya giremedi 
   JAPONYA 1. Ligi'nde büyük bir yatırım yapan Vissel Kobe'den astronomik bir transfer teklifi alan yıldız futbolcu sonunda ikna edildi. Yıllık 2 milyon dolardan, beş senelik anlaşmayı kabul eden İlhan, reklam gelirlerinden de yüzde 25 pay alacak. Teknik Direktör Mircea Lucescu, dün yıldız golcüye son maçını oynaması için kadroya almak istedi, önce "tamam" diyen İlhan daha sonra vazgeçip, otobüsten indi. 
   
   6.6 trilyon gelir 
   DAHA sonra tesislerdeki eşyalarını toplayan İlhan'ın, bugün Almanya'ya oradan da Japonya'ya uçacağı öğrenildi. İkinci Başkan Hüsnü Güreli, "Bizi Japonya'da en iyi şekilde temsil edecektir. O her zaman bu takımın yıldızı olarak kalacaktır" diye konuştu. Bu transferden kulübün kasasına 5 milyon dolar gireceği öğrenildi. Son gelişmelerin ardından, forvete takviye için yapılan girişimlerden sonuç çıkmadı. 
   
   Kapılar kapandı 
   GALATASARAY Başkanı Özhan Canaydın, "Ümit Karan'la devam edeceğiz" diyerek, yolu kesti. Fatih Tekke için Trabzonspor Başkanı Atay Aktuğ'a 1.5 milyon dolar önerildi, ancak "Eğer Fatih Tekke'yi verirsek, şehirde olay çıkar" cevabı alındığı bildirildi. Mustafa Özkan için Gençlerbirliği Başkanı İlhan Cavcav vize vermedi, Gaziantepspor'un da 300 milyar lira talep etmesi nedeniyle Hasan Özer'den vazgeçildi. 
   
   İlhan Mansız'ın karnesi SEZON MAÇ GOL 2001-2002 30 21 2002-2003 23 7 2003-2004 13 8 
   
   Başkan olacak çocuk ..    BEŞİKTAŞ Dergisi, şubat ayı sayısında, Ilie ve Lucescu ile yapılan röportajların yanı sıra, Serdar Bilgili'nin küçük yaşlarda Siyah - Beyaz forma ile çektirdiği fotoğrafını yayımladı. Başkan Bilgili, "Beşiktaşlı doğdum. Beş - altı yaşlarındayken rahmetli amcam bana top ve forma getirmişti. Kendimi bildim bileli Beşiktaşlı'yım" diye konuştu. 
   
   İlie coştu       BEŞİKTAŞ'IN yeni transferi, Beşiktaş forması altında bütün kupaları istediğini söyledi. Rumen oyuncu, "Bunun için Beşiktaş'tayım. Bu hedefin gerçekleşmesine en üst düzeyde katkıda bulunmak istiyorum. Takımın içine girince gördüm ki, Beşiktaş'ın açık ara zirvede olması sürpriz değil" dedi. 
   
   Luce'den inciler    RUMEN hoca, "Savaş Sanatı" adlı kitapın hayatında yaptığı değişiklik üzerinde durdu. Lucescu, "Bir insanın, bir katilin bile pozitif tarafı vardır. Benim için böyle birinin bile bu yanını bulup, işlemek en önemlisi. Erken evlenen ve sorumluluk almış oyuncular antrenör için daha önemlidir" ifadelerini kullandı. 
   
   Kartal'ın kozu Pancu    BEŞİKTAŞ, dün basına kapalı olarak yaptığı çalışmanın ardından Ankara'ya uçtu. Kadroda sakat Giunti, Mısır'dan henüz dönmeyen Ahmed Hassan ile İlhan yer almadı. Rumen hoca, Serdar'ın yerine cezası biten İbrahim'e, Giunti'nin yerine de Pancu'ya görev verecek. Lucescu, Pancu'yu özel olarak hazırlarken, Başkent'te bugün hava sıcaklığının eksi 8 derece olacağı bildirildi. 
   
   Ahmet yuva arayışında    SÖZLEŞMESİ feshedilen Ahmet Dursun, dün Almanya'ya gitti. Golcü futbolcu, "Benim Beşiktaş ile iki yıllık sözleşmem daha var. Bütün alacaklarımı istedim. Bu nedenle dava açtım. Büyük ihtimalle yurt dışında oynayacağım. Özür dilenecek bir durum olsaydı, tekrar yuvaya dönebilmek için seve seve bunu yapardım" dedi. 
   
   Babasının izinde    LUCESCU'NUN kaleci olan oğlu Razvan, Romanya Birinci Ligi takımlarından FC Braşov'a teknik direktör oldu. Lacatus'un görevden ayrıldığı Braşov ile 1.5 yıllık sözleşme imzalayan 35 yaşındaki Razvan, geçen yıl da Rapid Bükreş'te başkan yardımcılığı görevinde bulunmuştu. 
   
   Cezalar çıkmadı    SAMSUNSPOR maçında çıkan olaylar nedeniyle PFDK'ya sevk edilen Beşiktaş ile ilgili ceza kararı dün de çıkmadı. Kararın bugünkü toplantıda gündeme gelebileceği ifade edilirken, Ankaragücü maçı öncesi gelebilecek tepkileri düşünerek, PFDK'nın 13 günlük süre geçmesine rağmen cezayı açıklamadığı ileri sürüldü. 
   
   ANKARAGÜCÜ - BEŞİKTAŞ    STAT Ankara 19 Mayıs, SAAT 20.00 
   HAKEM Bülent Uzun, SAKAT Ceyhun, Disuki A.Gücü , Giunti Beşiktaş CEZALI Hakan Kutlu A.Gücü 
   TV Lig TV Canlı 
   
   ANKARAGÜCÜ 
   Zafer 
   Tolga 
   İsmet 
   Adem Dursun 
   Hakan Keleş 
   Yılmaz 
   Ergin 
   Özgür 
   E.Albayrak 
   Umut 
   Faruk Namdar 
   
   BEŞİKTAŞ 
   Cordoba 
   Zago 
   Ronaldo 
   Ahmet Yıldırım 
   Kaan Dobra 
   Tayfur 
   Pancu 
   Tümer 
   İbrahim 
   Sergen 
   İlie 
   Sinan 
   
   
</TEXT>
</DOC>
