<DOC>
<DOCNO> 227187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun69.html </URL>
<DATE> 2004/03/31/ </DATE>
<TIME> 23.59 </TIME>
<AUTHOR>  </AUTHOR>
<HEADLINE>
Karamanlis "Üzerinde uzlaşılmış bir çözüme ulaşmak mümkün olmadı" 
</HEADLINE>
<TEXT>

     Yunanistan Başbakanı Kostas Karamanlis, Burgenstock'da üzerinde anlaşılmış bir çözüme ulaşmanın mümkün olmadığını söyledi. 
     Karamanlis, Burgenstock'ta 24 Mart'tan bu yana süren Kıbrıs görüşmelerin sona ermesinin sonra basına kısa bir açıklama yaparak, bu aşamadan sonra kararın Kıbrıs Rum halkı ve onun siyasi liderliğine kaldığını söyledi. 
     Kostas Karamanlis, ''Maalesef, üzerinde uzlaşılmış bir çözüme ulaşmanın imkansız olduğu ortaya çıktı. Şimdi Kıbrıs halkı ve siyasi liderliği son kararı verecek. Bu kararı sorumluluk duygusu ve ileri görüşlülükle alacakları kanısındayım'' dedi. 
     Yunanistan'ın, görüşmeler sırasında Annan planının mümkün olan en üst düzeyde geliştirilmesi üzerinde yoğunlaştığını belirten Karamanlis, bu çabanın, özellikle planın Avrupa Birliği'nin müktesabatına ve temel prensiplerine uyumu üzerinde durulduğunu vurguladı. 
     Karamanlis, Yunanistan'ın, New York'ta 13 Şubat'ta varılan bağlayıcı müzakere süreci çerçevesinde davrandığını belirterek, ''Hükümetim, ülkemiz tarafından alınan yükümlüklerini yerine getirmiştir. Amacımız, Kıbrıs sorunun çözümüne katkıda bulunmak oldu. Bu nedenle BM Genel Sekreteri Kofi Annan'ın davetine olumlu yanıt verdim'' diye konuştu. 
     Görüşmeler süresince Başbakan Recep Tayyip Erdoğan ile birçok kez bir araya gelme fırsatını bulduğunu da ifade eden Karamanlis, ''Bu görüşmelerde, ikili ilişkileri geliştirme ve güçlendirmeye yönelik karşılıklı ve samimi niyetimizi teyit ettik'' dedi. 
     
</TEXT>
</DOC>
