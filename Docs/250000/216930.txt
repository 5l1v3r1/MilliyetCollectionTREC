<DOC>
<DOCNO> 216930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun23.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba patladı, Mofaz güvenlik yetkililerini toplantıya çağırdı 
</HEADLINE>
<TEXT>

     İsrail Savunma Bakanı Şaul Mofaz, Kudüs'ün batı kesiminin merkezinde sabah bir otobüste düzenlenen intihar saldırısından sonra üst düzey güvenlik yetkililerini bugün toplantıya çağırdı. 
     Bakanlık sözcüsü, toplantıda ''saldırıya verilecek karşılığın kararlaştırılacağını'' belirtti. 
     Filistin lideri Yaser Arafat'ın bürosundan yapılan açıklamada da, saldırı kınanarak, bu saldırının, İsrail'in Batı Şeria'da inşasını sürdürdüğü duvara karşı verilen diplomatik mücadeleye zarar vereceği belirtildi. Açıklamada, ''sorumsuz militanlara'' karşı mücadele sözü de verildi. 
     Bu arada, Fransa, İngiltere, Rusya, Almanya ve Papa 2. Jean Paul, intihar saldırısını şiddetle kınadılar. 
     
</TEXT>
</DOC>
