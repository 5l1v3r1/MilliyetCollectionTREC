<DOC>
<DOCNO> 225033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/spor/spo04.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk tur olumsuz 
</HEADLINE>
<TEXT>

   Trabzon yönetimi dün Gökdeniz ile masaya oturdu. Yıldız futbolcu 1 trilyonluk teklifi kabul etmedi, 1.5 trilyon istedi 
      
   Sonuç çıkmadı 
   TRABZONSPOR'UN yıldız oyuncusu Gökdeniz Karadeniz ile dün yapılan ilk görüşmede olumlu sonuç alınamadı. Asbaşkan Nevzat Şakar ile Futbol Şube Sorumlusu Süleyman Atal'ın görüştüğü milli futbolcunun, daha önce talep ettiği 1,5 trilyon da direttiği, yönetimin ise daha önce önerdiği 900 milyar lirayı 1 trilyona çıkardığı kaydedildi. 
   
   İngiliz kancası 
   TARAFLARIN önümüzdeki hafta yeniden bir araya gelecekleri belirtilirken Futbol Şube Sorumlusu Süleyman Atal, "Arada önemli bir pürüz yok. Görüşmeler olumlu bir şekilde devam ediyor. Orta yolu bulacağız" dedi. Bu arada İngiltere'nin Tottenham Kulübü, Gökdeniz için Trabzonspor'a 4 milyon sterlin 10 trilyon lira önerdi. Bordo - Mavili kulüp ise bu süper teklifi geri çevirdi. 
   
   Yattara sürprizi    GİNELİ futbolcunun Trabzonspor'a gelmesini sağlayan menajer Adnan Demir, Trabzonspor'a ilginç bir öneri getirdi. Demir, yönetime "Eğer Yattara'dan memnun değilseniz, bonservisi için hemen 1 milyon dolar vermeye hazırım" mesajını iletti. Yattara'nın Avrupa'da önemli bir piyasası olduğuna dikkat çeken Adnan Demir, "Onu almak isteyen bir çok kulüp var" dedi. 
   
   Malatya uyarısı    TEKNİK Direktör Ziya Doğan, takımın her geçen hafta daha iyiye gittiğini söyledi, "Ancak istediğim düzeyde değiliz" dedi. Doğan, "Biz profesyoneliz. Daha önce Malatyaspor'u çalıştırdım, ancak şu an Trabzonspor'un başarısı için mücadele ediyorum. İç sahada çok iyi oynayan bir takım ile karşılaşacağız" diye konuştu. 
   
   Fatih grip oldu    Malatyaspor maçının hazırlıklarına başlayan Trabzonspor'da antrenmana çıkmayan kaptan Fatih'in grip olduğu açıklandı. Yıldız oyuncuya tesislerde ilaç ve serum tedavisi uygulandı. Teknik Direktör Doğan'ın Denizlispor maçındaki ilk 11'i Malatyaspor'a karşı da değiştirmeyeceği öğrenildi. 
   
   
</TEXT>
</DOC>
