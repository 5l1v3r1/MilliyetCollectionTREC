<DOC>
<DOCNO> 203591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/guncel/gun01.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşların uçmadığı yer 
</HEADLINE>
<TEXT>

   New York Times gazetesinin yazarı Thomas Friedman, İstanbul'daki ABD Başkonsolosluğu'nun binasını "maksimum güvenli hapishaneye" benzeterek eleştirdi 
      Sema Emiroğlu New York 
   
   ABD'nin İstinye'deki yeni İstanbul Başkonsolosluğu binası, New York Times gazetesinin köşe yazarı Thomas Friedman tarafından "maksimum güvenlik hapishanesi" benzetmesiyle tanımlandı. Friedman, dün yayımlanan "Kuşların uçmadığı yer" başlıklı makalesinde, yeni başkonsolosluğun muhtemelen pek çok ABD diplomatının hayatta kalmasını sağladığını, ancak diplomatik misyonun insanlarla temasını kaybettiğini ve "seçkin tabakada" olmayan Türkler'le etkileşimin zorlaştığını kaydetti. 
   Daha önce Türkler'in rahatça vize aldıkları ve kütüphanesini kullandıkları kent merkezindeki eski başkonsolosluğun güvenlik gerekçeleriyle "kaleye" taşındığını kaydeden Friedman, burada eksik tek şeyin, "Timsahlarla dolu bir kale hendeği" ve "Dikkat Şu anda ABD Başkonsolosluğu'na yaklaşıyorsunuz. Ani bir harekette vurulursunuz. Hepiniz hoşgeldiniz" şeklinde bir yazı olduğunu vurguladı. 
   
   'Karşılıklı anlayış yeşermez' 
   Yazısında "İşte 20 yıldır süren Amerika karşıtı terörizm ve 11 Eylül'den sonra geldiğimiz yer bu Artık sorumluluk diplomatlara değil, polislere ait" diyen Friedman, 20 Kasım'da İngiliz Başkonsolosluğu'nu bombalamaktan sanık bir kişinin polise, yeni ABD Başkonsolosluğu'na saldırma planı yaptıklarını, ama buranın "kuş uçurtulmayacak" şekilde korunduğunu söylediğini hatırlattı. Friedman sözlerine şöyle devam etti "Daha iyi bir sistem bulmamız lazım, çünkü kuşların uçmadığı yerde fikirler de uçmaz, dostluklar da. Karşılıklı anlayış asla yeşermez." 
   
   'Fikirler de uçmaz dostluklar da...'    NEW York Times yazarı Thomas Friedman, bu binada diplomatların "seçkin tabakada" olmayan Türkler'le teması kaybettiğini vurguladı ve şöyle dedi "Kuşların uçmadığı yerde fikirler de uçmaz, dostluklar da. Karşılıklı anlayış asla yeşermez." 
   
   
</TEXT>
</DOC>
