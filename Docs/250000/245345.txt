<DOC>
<DOCNO> 245345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonspo14.html </URL>
<DATE> 2004/06/04/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Gaziantepspor, 3 yabancının peşinde... 
</HEADLINE>
<TEXT>

     Gaziantepspor'da, iç ve dış transfer çalışmaları sürüyor. 
     Gaziantepspor Teknik Direktörü Nurullah Sağlam, AA muhabirine yaptığı açıklamada, güçlü bir kadro oluşturmak için transfer çalışmalarının titizlikle yapıldığını ve takıma gerçekten yararı olacak oyuncuları kadrolarına dahil etmek istediklerini söyledi. 
     Yapılan transfer çalışmaları sonucunda şu ana kadar 6 futbolcunun kadroya dahil edildiğini ifade eden Sağlam, ''Gaziantep Büyükşehir Belediyespor'dan Hakan, Barış, Onur, Gazi, Elazığspor'dan Remzi ve son olarak da Antalyaspor'dan Sedat ile sözleşme imzaladık. Hedefimiz, güçlü bir kadro oluşturarak yeni sezonda başarılı olabilmek'' dedi. 
     Gaziantepspor'un 3 yabancı futbolcu transfer etme hakkını da en iyi şekilde kullanmak istediğine dikkat çeken Sağlam, şöyle konuştu 
     ''Tunuslu Raadhi Jaidi, Bosna Hersek'ten kaleci Kenan Hasagiç, RC Lens'ten Cordion'un transferi için çalışmalarımız sürüyor. Daha önce beğenip takıma yararlı olacağına inandığım bu futbolcuların kadroya dahil edilmesini istiyorum. Bu konuda, girişimler son aşamaya geldi. Bir hafta içinde bu futbolcuların durumu netlik kazanacak.'' 
     
</TEXT>
</DOC>
