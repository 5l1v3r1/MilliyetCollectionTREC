<DOC>
<DOCNO> 215369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/siyaset/siy03.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şener'e 'Kuğu' sürprizi 
</HEADLINE>
<TEXT>

      Serpil Çevikcan 

   
   Şiire, sanata ilgisi bilinen, son olarak opera ve baleye merak saran Başbakan Yardımcısı Abdüllatif Şener, 25 - 29 Şubat tarihleri arasında Macaristan'ın başkenti Budapeşte'de yapılacak e - devlet toplantılarına katılacak. Öğrencilik yıllarında sol tandanslı hocalarının gözdesi olan, "N zım Hikmet'e hayranım" sözleriyle şaşkınlığa yol açan kabinenin renkli siması Şener, geziye eşi Berrin Şener'le birlikte çıkacak. Budapeşte Büyükelçisi Aydan Karahan sanata olan ilgisini takip ettiği Şener ve eşine bu gezi sırasında bir sürpriz hazırlamış. Kadın büyükelçi, Şener çiftinin Budapeşte'de Çaykovsky'nin Kuğu Gölü Balesi'ni izleyebilmesi için bilet ayarlamış. 
   Şener, düşüncenin büyükelçiden çıktığını söylüyor. Romantizmini Sevgililer Günü'nde eşine yıllar önce gittikleri pastanede gül vererek kutlayan Şener'in "İlle de Kuğu Gölü" dediğinden şüphemiz yok. 
   
   
   
   
</TEXT>
</DOC>
