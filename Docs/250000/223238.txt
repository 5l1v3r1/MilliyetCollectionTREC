<DOC>
<DOCNO> 223238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas09.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Affleck ile Lopez birbirlerini çabuk unuttu 
</HEADLINE>
<TEXT>

     İki ay önce nişanlısı aktör Ben Affleck ile yollarını ayıran Jennifer Lopez, ünlü şarkıcı Marc Anthony ile Miami'de tatil yaparken görüntülendi. 
     Internetteki ''imdb'' sitesinin haberlerine göre, birbirinin ardından ''gözyaşı döktüklerini'' açıklayan eski nişanlılar, daha bu yaşların ıslattığı mendil kurumadan hayatlarında yeni sayfalar açtı. 
     Romantik şarkılarıyla tanınan Marc Anthony ile ismi anılan Lopez, Mynt adlı mekanda ünlü model Naomi Campbell ve Pamela Anderson'ın eski eşi baterist Tommy Lee ile aynı masayı paylaşırken görüntülendi. 
     Daha önce eski nişanlısı Affleck ile de defalarca aynı mekana gelerek samimi pozlar sergileyen Lopez'in yaşamında yeni bir sayfa açmasına rağmen bu kulüpten vazgeçemediği gözlendi. 
     
     AFFLECK'E DE SAHTE ''SOBE'' 

     Jennifer Lopez bu romantik tatilini sürdürürken, bu ayrılıktan sonra kendini işine verdiğini açıklayan Ben Affleck de yeni kız arkadaşıyla paparazzilere yakalandı 
     Rolling Stones dergisinin çekimi için bir günlüğüne paparazzilere yakalanmış rolü yapan Affleck ile derginin muhabirlerinden Jancee Dunn eğlenceli bir gün geçirdi. 
     Değişik mekanlardan gizlice çıkıyormuş gibi yaparak kimi zaman yüzlerini kapatan, kimi zaman da gazetecilere ''neden çekiyorsunuz'' dercesine baktı. 
     İki ''sahte aşığın'' ilginç fotoğrafları, Rolling Stone dergisinin yeni sayısında yayınlanacak. 
     
</TEXT>
</DOC>
