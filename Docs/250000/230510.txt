<DOC>
<DOCNO> 230510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/siyaset/siy20.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Bankacıya 5 trilyonluk zimmet davası 
   OYAKBANK Köroğlu Şubesi'nde çalışan Tuğba Tanrıkulu 28 hakkında, müşterilerin paralarını zimmetine geçirdiği iddiasıyla yapılan suç duyurusu üzerine başlatılan soruşturma tamamlandı. Tanrıkulu'nun, zimmetine 3 trilyon 167 milyar 453 milyon lira, 1 milyon 131 bin 985 dolar, 124 bin 74 euro ve 38 bin 530 Alman Markı geçirdiği kaydedildi. 23 Ekim 2003'ten bu yana tutuklu Tanrıkulu'nun 18 yılhapis cezasına mahk m edilmesi talep edildi. 
   
   Kız yurdunda kavga çıktı 6 yaralı 
   DİYARBAKIR yurdundan B.C. 16 , Rize yurdundan E. S. 15 ile kardeşi E.S. 14 , 15 gün önce Kilis Kız Yetiştirme Yurdu'na nakil geldi. İddiaya göre eski öğrencilerle anlaşamayan iki kardeş gerginliğe neden oldu. Öğrenciler dün çıkan tartışmanın ardından birbirlerine saldırdı. Polisin güçlükle yatıştırdığı kavgada, B.C. kolundan ve alnından derin yaralar aldı. Yeni öğrencilerden iki kardeşle üç öğrenci de çeşitli yerlerinden yaralandı. Polis, olayla ilgili olarak soruşturma başlattı. 
   
   'Bedelli askerlik yasası Meclis'e getirilsin' 
   AKP Erzurum Milletvekili Mustafa Nuri Akbulut, bedelli askerlikle ilgili yasa teklifinin bu hafta içinde TBMM gündemine alınmasını isteyeceğini bildirdi. Akbulut, devlete 3 milyar euro gelir sağlamayı öngören bedelli askerlikle ilgili teklifinin Milli Savunma Komisyonu'nda gündeme alınmadığını, içtüzüğün milletvekili olarak kendisine verdiği haktan yararlanarak teklifin doğrudan TBMM Genel Kurulu'nda ele alınmasını isteme kararı aldığını belirtti. 
   
   
   
</TEXT>
</DOC>
