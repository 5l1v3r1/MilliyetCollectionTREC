<DOC>
<DOCNO> 220337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur29.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da 19 gün önce çalınan akaryakıt tankeri aranıyor... 
</HEADLINE>
<TEXT>

     Bolu Emniyet Müdürlüğü ekipleri 19 gün önce Bolu'dan çalınan akaryakıt tankerini arıyor D-100 karayolu Paşaköy Kavşağı yakınlarında park edildiği yerden çalınan tanker 19 gündür bulunamadı. 
     Olayın üzerinden 19 gün geçmesine rağmen bulunamayan tankerin piyasa değerinin 80-100 milyar civarında olduğunu belirten tanker şoförü Turgut Avcı, tankeri çalan şahıslardan davacı olduğunu belirterek, '' Tankerin sahibi tankerin yerini bilen veya haber verenleri ödüllendirecek'' dedi. 
     Tanker sahibi Hamit Demirel ise çalınan tankerin kötü amaçlar için kullanılmasından korktuğunu belirterek, ''Tanker eninde sonunda bulunacak. Tankerimi çalanlar umarım kötü emelleri için kullanmaz. Benim tek korkum bu'' diye konuştu. 
     Bolu Emniyet Müdürlüğü ekipleri ise çalınan tankerin bulunması için tankere ait bilgilerin ve tankerin fotoğrafının 81 ilin emniyet müdürlüğüne gönderildiğini, açıkladılar. 
     
</TEXT>
</DOC>
