<DOC>
<DOCNO> 207659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/spor/spo03.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'100. YILI BEKLEYİN' 
</HEADLINE>
<TEXT>

   Galatasaray Teknik Direktörü Fatih Terim, A'dan Z'ye tüm soru işaretlerini yanıtla 
      ERHAN TELLİ 

   
   'Başkanımız yapar' 
   SARI - Kırmızılı takımın başında sıkıntılı bir ilk yarı geçiren Fatih Terim çarpıcı açıklamalar yaptı. 100. yılın kutlanacağı gelecek sezonu hedef gösteren Terim, "Gelecek yıla kadar olan süre bizim için avantajdır. 100. yıl nedeniyle Başkanımızın ve yönetimimizin özellikle transfer konusunda herhangi bir fedak rlıktan kaçınmayacağına inanıyorum. Biz ne dersek başkan yapacaktır" dedi. 
   
   Bülent Korkmaz olayı 
   TAKIMDAKİ stratejinin değiştiğini açıklayan Terim, Bülent ile başbaşa görüşme yaptığını söyledi. Fatih Terim, "Sezon sonuna kadar bana yardım etmesini istedim. Kurslara başlamasını söyledim. Jübile yapacağımızı bildirdim. Ama futbol oynamak istediğini söyledi. Önünü açmak görevimiz. Bülent'i 100. yılda teknik kadroda görmek istiyordum. Bu bir operasyon değildir. Dışlamak hiç değildir" diye konuştu. 
   
   90 yıllık avantaj 
   TERİM, 100 yılın en başarılı takımının başında kendisinin olduğunu hatırlatarak, "Son 10 senenin en başarısız Galatasarayının da benim dönemimde olmasının bir mahsuru yok. Demek ki 90 yıllık bir avantajımız var" dedi. Galatasaraylılar'dan karamsarlığa kapılmamalarını isteyen Terim, "Mücadele eden, kaybettiği zaman saygı gören bir takım istiyoruz. Biz bugün kazanınca bile saygı görmüyoruz" yorumunu yaptı. 
   
   'Hatalarım var' 
   GALATASARAY'IN hocası, hatalarda kendisinin de rolünün olduğunu dile getirdi. Terim şunları söyledi "Hatalarımın olduğunu ben de ifade ettim. Teknik direktör hatasızım dese de inandırıcı olmaz. Yüksek maliyetli isim almayacağız. Ayhan ile imza atıldı. Ümit Karan, Berkant ve Volkan ile görüşülüyor. Bir karar vermeleri lazım. Vermezlerse düşüncemiz daha değişik olabilir. Necati için temaslar sürüyor." 
   
   Terim'den inciler    Niyetimiz sorunun değil, çözümün parçası olmak.Bu değişimi daha önce yapmalıydık.Şimdi harekete geçtik. Sezon sonuna kadar beklemek, futbolcunun oynamak onuru kırmak olurdu.Ancak deli insanlar olmayacak şeyi deneyip sonuç beklerler. Frank ile de görüştük. Bu takıma yeniden girmek için çok iddialı.Bize şu kadar para harcattı diyorlar. Transferde 11 - 12 milyon dolar harcadık.Vefasızlık ne demek en iyi ben bilirim.Neden bunlar oynuyor diyenler, şimdi arkadaşların arkasında kale gibi duruyor. Niyet üzüm yemek değil, bağcıyı dövmek. Süren ve Cansun'a cevap vermek istiyorum. Başkan izin vermedi. Canaydın'ın ricası benim için emirdir.Gerekirse biz de gitmesini biliriz.Hatalarımın nedeni kendime aşırı güven olabilir. Başka bir nedeni de güvendiğim isimlere aşırı güven de olabilir. 
   
   Vize çıkmadı    SÜPER Lig'in ikinci yarısında bir daha forma şansı tanınmayacağı açıklanan Bülent, Frank de Boer, Arif Erdem, Hakan Ünsal ve Baliç'in umutları dün söndü. Teknik Direktör Fatih Terim, ikinci yarı hazırlıkları için yarın Antalya'ya gidecek olan kafileye tecrübeli yıldızları almadı. 
   BEŞ oyuncunun yanı sıra sakatlıkları devam eden Hakan Şükür, Hasan Şaş, Mülayim ve Prates'in de kadroda yer almayacağı açıklandı. Bu arada Terim'in yeni genç on biri, PAF takımı ile yaptığı hazırlık maçını 3 - 0 kazandı. Golleri Ümit Karan, Cihan ve Cafer Can kaydetti. 
   
   Çözüm değil    SARI - Kırmızılı taraftarlar, planlanan kadro değişikliğinin takımın durumunu daha da kötüye götüreceğine inanıyor. Bir internet sitesinde düzenlenen ve 9 bin 281 kişinin oy kullandığı ankette yüzde 40.2'lik bölüm "Takım daha da olumsuz etkilenecek" seçeceğine tıkladı. Yüzde 34.3 "Hiçbir şey değişmeyecek" derken, "Kötü gidiş biter" diyenler yüzde 25.5'te kaldı. 
   
   'Amcamı aratmam'    Sıra Mülayim'in 
   BOZHAN MEMİŞ 

   GALATASARAYLI Arif Erdem'in yeğeni olan Mülayim, Sarı - Kırmızılı formayı giyeceği günü iple çekiyor. En çok Arif'in kendisine torpil yaptırdığı iddialarına kızan genç futbolcu, "Fatih Terim, Arif amcamın lafına bakıp beni A takıma almaz. Zaten onun böyle bir ağırlığı olsa kendisi ilk 11'de oynayabilir. Ama herşey bir yere kadar. Amcam gider, ben gelirim" dedi. 
   
   Cafer Can iddialı 
   GALATASARAY'DA geleceğin yıldızları arasında gösterilen bir diğer isim Cafer Can da iddialı açıklamalar yaptı. Genç futbolcu, "51 kez Milli Takımlar'da görev yaptım. Yıldız ve B Takım'da gol kralı oldum. Stilimi Kluivert'e benzetiyorlar. Tek hayalim forma giymek. Hakan Şükür'den sonra forvetin tüm yükünü omuzlamak istiyorum" diye konuştu. 
   
   
</TEXT>
</DOC>
