<DOC>
<DOCNO> 244930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun07.html </URL>
<DATE> 2004/06/03/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Powell Irak'la ortak olarak çalışmaya devam edeceğiz 
</HEADLINE>
<TEXT>

     ABD Dışişleri Bakanı Colin Powell, Irak'la, ortak olarak çalışmaya devam edeceklerini söyledi. 
     Powell, bazı ülkelerin, BM Güvenlik Konseyi'ne sunulan, Irak'taki siyasi geçişe dair karar taslağında bazı değişiklikler talep etmesi üzerine yaptığı açıklamada, anlaşmazlıklar olabileceğini, eyleme geçilmesini gerektirebilecek bir durum bulunduğunu belirtti. 
     Irak'taki 138 bin Amerikan askerinin ABD komutası altında kalacağını ifade eden Powell, İngiltere ile birlikte sundukları karar taslağı konusunda eleştiriler bulunduğunu hatırlatarak, Irak ile ABD'nin ortak hareket edeceğini, her iki ülke kuvvetleri arasındaki gerekli düzenin sağlanacağını söyledi. 
     Powell, ''Problem yaratmanın yollarını araştırmıyoruz. Sorunların çözümünü arıyoruz. Irak hükümeti egemen olduğu sürece, Amerikan askerlerinin kendilerini korumaları konusunda bazı durumlar belirecektir. Neyse ki, Irak'taki geçici hükümet ile her zaman bir uzlaşma olacaktır. Bir sorunun içine girebileceğimizi sanmıyorum'' dedi. 
     
</TEXT>
</DOC>
