<DOC>
<DOCNO> 237069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/siyaset/axsiy01.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın yorumu bilimselmiş 
</HEADLINE>
<TEXT>


'Eve geç gelen kadına farklı gözle bakılır' diyen AKP'li Anayasa Komisyonu Başkanı Kuzu, sözlerinden çark etti Bunlar bilim adamlarının tespitleridir 

GÜNSELİ ÖNAL Ankara 


CHP Ankara Milletvekili Oya Araslı, ilk tur oylaması bugün yapılacak olan 11 maddelik Anayasa değişikliği teklifine kadınlar lehine pozitif ayrımcılığı öngören "Alınacak geçici önlemler ve düzenlemeler, ayırım ve imtiyaz sayılmaz" hükmünü ekletebilmek için "Evine geç gelen kadına farklı gözle bakılır" diyen TBMM Anayasa Komisyonu'nun AKP'li Başkanı Burhan Kuzu'dan destek istedi. Araslı'ya yeşil ışık yakan Kuzu da, "Toplumda kadının siyaset yapmasını zorlaştıran kafanın değiştirilmesi lazım" dedi. 
Genel Kurul'daki bugünkü görüşmelerde CHP vereceği Anayasa'nın 10. maddesinde düzenlenen "kadın - erkek eşitliğine" ilişkin önergeye destek isteyen Araslı'ya olumlu yanıt veren Kuzu, "Metni CHP ile bir yere kadar getirdik, yine değiştirebiliriz" diye konuştu. 

'Ben destekledim' 
Milliyet'te dün yayımlanan saptamaların kişisel görüşü olmadığını belirten Kuzu, "Bunlar bilim adamlarının tespitleridir. Metindeki 'kadınlar ve erkekler eşittir' cümlesini CHP yeterli görmeyince en büyük desteği ben verdim" dedi. 



</TEXT>
</DOC>
