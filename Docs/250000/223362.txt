<DOC>
<DOCNO> 223362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/heper.html </URL>
<DATE> 2004/03/18/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
28 Mart'tan sonra tufan 
</HEADLINE>
<TEXT>

   
   YUNANİSTAN'da muhalefet kazandı. İspanya'da da. 
   Ya Türkiye'de 
   "Kazananı 29 Mart günü göreceğiz" diyen yok. 
   Çünkü sonuç şimdiden belli. 
   Böyle demokrasi dostlar başına Allah'tan Meclis dışı muhalefet var. 
   Böyle demokrasi olur mu sorusu, adayların saptanması bakımından da geçerli. "Tek seçici" genel başkanlar, onlar kimi seçtiyse, o isimler aday ilan edildi. 
   
   ANKETLER, bu seçimde AKP'nin oy oranının yüzde 50'ye varacağını gösteriyor. "Yüzde 60 olabilir" diyenler bile var. 
   Artan oy, artan sorumluluk demektir. 
   Bu durum gerçekleşirse AKP düşündüğünden de büyük bir sorumluluk yüklenecek demektir. Geniş kitlelerin beklentilerine cevap verme, çözüm getirme sorumluluğu. 
   Türk seçmeni tabir yerindeyse "maymun iştahlı" sayılabilir. 
   Beklentilerine cevap alamazsa büyük oy oranlarıyla da olsa iktidara getirdiğini hemen sıfırlayabilir, seçtikleri ölüme götürülse kılını kıpırdatmayabilir. Yakın tarih bunun örneklerini bize gösteriyor. 
   
   AKP'den, herkesten önce tabanın beklentileri var. 
   Geçim şartlarının iyileştirilmesi. Türban ve meslek liseleri sorununun çözümlenmesi gibi... 
   Tüm oy verenlerin, vereceklerin beklentilerine çözümse bundan da güç. 
   Bu nedenle de AKP beklentilere tatminkar yanıtlar veremezse 28 Mart'tan sonrası tufan demektir. 
   
   28 Mart'tan sonra muhalefetin durumu da ilginç olacak. 
   Oyu düşmüş bir CHP'de Baykal iktidarının sürmesi beklenemez. 
   Kemal Derviş'in suskunluğu, CHP içindeki bir grubun seçim sonrası hesapları sessizce yaptığı izlenimi veriyor. 
   Mesut Yılmaz ve Tansu Çiller partilerinin başından çekildiklerinde Türk siyasi hayatı için önemli bir fırsat doğmuştu. Merkez sağın bütünleşmesi. Ama iki partinin yöneticilerine de "küçük olsun, bizim olsun" yanlış görüşü egemen oldu. 28 Mart'tan sonra ANAP'ın ve DYP'nin alacağı oylar da onlar için son ihtar olabilir ve kim bilir belki de yeni bir birleşme fırsatı yaratır. 
   
   GÖRÜLÜYOR ki 28 Mart milat gibi. 
   29 Mart'tan sonrası ise toz duman. 
   
   BASINDAN SEÇMELER...    İki gazetemizde aynı gün, aynı konuda iki sağlık haberi 
   1 "Kolesterol ilacı kalbe iyi geliyor." 
   2 "Kolesterol ilacından 100 kişi öldü." 
   
   Bir gazetemizin kitap eki okuyucudan özür diliyor. 
   Neden 
   Bir söyleşide 12 yanlış birden yaptığı için. 
   
   İSTANBUL'DA    Topbaş yok, aday Erdoğan    İstanbul seçimlerinde ilginç bir durum var. 
   Sanki AKP'nin büyükşehir belediye başkan adayı Kadir Topbaş değil de Tayyip Erdoğan. Hava böyle, görüntü böyle. Bilboardlara bakın, sloganlara bakın Erdoğan'ı belediye başkanı yapın .. 
   Topbaş adeta gizlenmiş durumda, Erdoğan'ın ağırlığı altında ezilip, yok olmuş gibi... Onun buna nasıl razı olduğunu bilemeyiz, ama merak ettiğimiz bir nokta var. 
   Topbaş'ın vasıflarının artı oy almaya yetmeyeceği düşünülüyorsa neden aday gösterildi... 
   Yoksa, Erdoğan tarihin tekerrüründen korktuğu için mi Topbaş'ı aday yaptı. 
   Güçlü bir AKP'li İstanbul belediye başkanının ileride kendisine rakip olabileceğinden mi çekiniyor 
   Erbakan'a kendisinin yaptığı gibi. 
   Bu hesap doğruysa, Erdoğan bunun yararını görebilir ama İstanbul kaybedecek demektir. 
   
   AVRUPA'DA    Türkiye raporu ve din    'Türkiye'de din özgürlüğü yok' diye Avrupa Parlamentosu'na verdiği rapor dün görüşülen Hollandalı parlamenter Arie Oostlander'in kulakları çınlasın. 
   Mel Gibson'un, "İsa'nın Çilesi" filmi Türkiye'deki misyonerlerin işine yaradı. Doğan ilgiden yararlanıp Hıristiyanlık propagandasına hız verdiler. Gazetelerdeki ilanlarında "İsa mesih öldürüldü mü " diye sorup, sonra da yanıtın anahtarlarını veriyorlar 
   "Yalnız İsa'nın son 12 saatini değil, tüm yaşamını ve öğretişlerini sizlere ücretsiz olarak VCD, kaset, kitap şeklinde sunuyoruz." 
   Ve dağıtım başlıyor... 
   Hıristiyanlık propagandası, din özgürlüğü daha başka nasıl olur 
   
   SÖZÜN KISASI...    Çıplak kadınlı reklam yararlı oldu. Bakan Coşkun'u unutmuştuk, hatırladık... 
   "Trafikte zikzak yapana hapis..." Siyasette zikzaka, koltuk mu 
   "Firavun eşekle dolaşıyormuş." Bazı eşeklerse lüks otomobillerle... 
   Kutan "SP iktidara geliyor." Umut fakirin ekmeği, ye Kutan ye... 
   "TRT'den kadınlar atılıyor." 
   "Zenne"lere gün doğdu demektir. 
   "ABD'de tacizci hadım edildi." Hırsızın kolunu kesmekten farkı ne 
   
      
   
   
</TEXT>
</DOC>
