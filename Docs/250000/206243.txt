<DOC>
<DOCNO> 206243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sonspo12.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmed Hassan'ın menajeri Bolton'dan teklif gelmedi 
</HEADLINE>
<TEXT>

     Beşiktaş'ın Mısırlı futbolcusu Ahmed Hassan'ın menajeri Alper Gökdemir, Hassan'ın transferiyle ilgili haberlerin asılsız olduğunu bildirdi. 
     Gökdemir, AA muhabirine yaptığı açıklamada, bazı basın organlarında Ahmed Hassan'ın İngiltere'nin Bolton Kulübü'ne transferiyle ilgili haberler yer aldığını söyledi. 
     Bu haberlerin asılsız olduğunu ve Ahmed Hassan'ın bu durumdan rahatsızlık duyduğunu belirten Gökdemir, ''Şu ana kadar Bolton ve Beşiktaş Kulübü'nden bize resmi ya da gayriresmi bilgi gelmedi'' dedi. 
     Hassan'ın şu anda kulüp arayışının olmadığını da ifade eden Gökdemir, ''Ancak yedinci yabancı futbolcu alınırsa Hassan'ın ayrılma düşüncesi olabilir. Bu kulüp de Bolton değil, daha önce teklif aldığımız Glasgow Rangers veya bu takım düzeyindeki kulüp olacaktır'' dedi. 
     
</TEXT>
</DOC>
