<DOC>
<DOCNO> 215639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/yas07.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Altın Ayı'ya porno gölgesi 
</HEADLINE>
<TEXT>

      FRANKFURT Milliyet 
   
   Almanya'ya 18 yıl aradan sonra 'Altın Ayı Ödülü'nü kazandıran, Türk asıllı yönetmen Fatih Akın'ın filmi 'Duvara Karşı'nın büyük başarısına gölge düştü. 
   Bild gazetesi, filmin başrol oyuncusu Sibel Kekilli'nin 23 bir porno yıldızı olduğunu belirterek, hayli müstehcen filmlerinden fotoğraflar yayımladı. Birinci sayfadaki fotoğraflar, Heilbron Belediyesi'nde çalışırken alışveriş sırasında keşfedilen ve 'Sinemaya tesadüfen adım atmış bir yetenek olarak' tanıtılan Kekilli'nin, aslında sinema deneyimini çok sayıda porno filmi çekerek yaptığını gösterdi. Habere göre, Kekilli, bugüne kadar Magma adlı şirketin 6 porno filminde rol aldı. 
   
   Akın Bilmiyordum 
   Magma'nın yöneticisi Klaus Goldberg de, afişlerde seksten büyük zevk aldığı belirtilen Kekilli için, "Sibel'in canı çok sıkılırdı. Sadece çekimlerde kendini iyi hissederdi. Yaptığı işten büyük zevk alır gibiydi" dedi. Kekilli de porno filmlerde rol aldığını doğruladı. Bunların geçmişte kaldığını söyleyen Kekilli, "Benim için önemli olan ödül almış olmak" dedi. Yönetmen Fatih Akın ise, Kekilli'nin porno geçmişinden haberdar olmadığını söyledi. 
   
   
   
</TEXT>
</DOC>
