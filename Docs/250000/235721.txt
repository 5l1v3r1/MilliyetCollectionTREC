<DOC>
<DOCNO> 235721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas18.html </URL>
<DATE> 2004/04/28/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Şarap, yumurtalık kanseri riskini azaltıyor... 
</HEADLINE>
<TEXT>

     Şarabın, kadınlarda yumurtalık kanseri riskini önemli ölçüde azalttığı bildirildi. 
     Avustralyalı araştırmacıların 1500 kadınla yaptığı araştırma, günde iki kadeh şarabın, yumurtalıklarda kanser riskinin azaltılmasında çok yararlı olduğunu gösterdi. 
     Araştırma ekibinden Penny Webb, iki kadeh şarabın, içmeyen kadınlara oranla kanser riskini yarı yarıya azaltmışa benzediğini söyledi. Webb, kırmızı şarabın beyazdan daha yararlı olduğunu da belirtti. 
     Araştırmaya göre, bu sonucu, alkolün kadınlık hormonlarına etkisi sağlıyor. Şaraptaki antioksidanların da kanser riskinin azalmasında etken olduğu düşünülüyor. 
     
</TEXT>
</DOC>
