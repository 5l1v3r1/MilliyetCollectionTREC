<DOC>
<DOCNO> 237491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/soneko23.html </URL>
<DATE> 2004/05/05/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Sabancı Topluluğu'ndan 4.6 katrilyon lira vergi 
</HEADLINE>
<TEXT>

     Sabancı Topluluğu şirketlerinin, 2003 yılı faaliyetlerine ilişkin olarak Hazine'ye toplam 4 katrilyon 572 trilyon lira vergi ödeyeceği bildirildi. 
     Sabancı Holding'den yapılan açıklamada, ödenecek rakamın geçen yıla oranla yüzde 60'lık artış gösterdiği belirtilerek, Topluluğun 2003 yılı vergilerinin, Türkiye'nin bütçe vergi gelirleri toplamının yüzde 5.3'üne karşılık geldiği dile getirildi. 
     Açıklamada, şöyle denildi 
     ''Daha çok üretip daha çok ihracat yapmayı, daha çok istihdam yaratmayı, daha çok vergi vermeyi, halkımızın hizmetine daha çok sosyal tesisler sunmayı en önemli sorumluluğumuz olarak görüyoruz. Sabancı Topluluğu olarak verginin tabana yayılması ve vergi kayıp ve kaçağının önlenmesi çalışmalarını yürekten destekleyen Sabancı Grubu, 2003 yılı faaliyetlerine ilişkin olarak Hazine'ye vergi ve sosyal mükellefiyet olarak 4 katrilyon 572 trilyon TL katkı sağlamaktan gurur duymaktadır.'' Sabancı Topluluğu şirketleri 2001 yılında 1.9 katrilyon, 2002 yılında 2.9 katrilyon lira vergi ödemişti. 
     
</TEXT>
</DOC>
