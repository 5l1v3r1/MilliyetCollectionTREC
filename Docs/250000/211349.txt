<DOC>
<DOCNO> 211349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/magazin/amag.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesur olun kendiniz olun 
</HEADLINE>
<TEXT>

   'İkinci Popstar' için dün jüri üyelerine kulak vermiştik. Bugün ise 'Popstar'ın bütün heyecanını, çilesini çekenlerin önerilerini dinliyoruz... 
      Nasıl popstar olunur 3 - Ali Eyüboğlu 
   
   'Nasıl Popstar olunur ' dizisi için konuştuğumuz Popstar'ın jüri üyeleri, canlı yayınlarda söyledikleri gibi Popstar'lık için sadece iyi sesin, iyi şarkı söylemenin yeterli kriter olmadığının altını ısrarla çiziyordu. Dün jüri üyeleri, kendilerine göre bir Popstar'da olması gereken meziyetleri sıralamıştı. 
   Bugün sıra Popstar finalistlerinden Abidin, Firdevs, Barış, Bayhan, Elena, Serkül, Ceyda ve Evren'de... Onlara, ne yapıp da elemelerde başarılı olduklarını, ne yapamadıkları için elendiklerini ve ikinci Popstar'a katılacaklara elemeleri aşabilmeleri için ne yapmaları gerektiğini sorduk. Hepsi kendi serüvenini anlatarak, yaşadıkları deneyim ışığında ikinci Popstar'a katılacaklara önerilerde bulundu. 
   Ancak 7 Şubat'ta Türkiye'nin Popstar'ı olmaya aday iki kişiden biri olan Firdevs Güneş'in anlattıklarıyla jürinin Popstar'lık kriterlerinin birbiriyle hiç ama hiç örtüşmediğini gördük... 
   
   Firdevs Güneş'i hangi strateji Popstar'ın finalisti yaptı    Strateji gerektirmiyor. Daha doğrusu ben bir strateji geliştirip kullanmadım. Her şeyden önce sesinizin güzel olması lazım. 
   
   Ama sizi finalist yapan jüri üyeleri "Popstarlık için iyi ses yetmez" diyor    Değil ama, onların ne istediğini bilmiyoruz. Olduğu gibi gelişti her şey. Beni buraya kader getirdi. Jüri üyeleri bende bir şey buldu ama o şey ne, ben de bilmiyorum. 
   
   İkinci Popstar elemelerine katılacaklara ne önerirsiniz.    Katılsınlar, hayatları değişsin. Püf noktalarını bilsem, ben uygularım zaten. Dediğim gibi, beni buraya kader taşıdı. Yazılmış birşey bu. Ben öyle inanıyorum. Şans, kader, ismine ne deniyorsa. Ben şarkımı söyledim. Çok çalıştım, performans gösterdim. Demek ki ışık gördüler. 
   
   Müzisyen daha avantajlı    Popstar finalisti Abidin Özşahin, 10 yıllık müzisyenliğinin avantajı sayesinde bu noktaya geldiğini söylüyor. "Yarışmaya bu işi ciddiye alarak girdim" diyen Özşahin, şöyle konuştu 
   "Şarkı söyleyebildiğime ve bu işi yapabileceğime inanıyordum. Elemelere bu inançla gittim. Her gün programda 50 - 60 parça çalan biri olarak yarışma için içeri girdiğimde aklıma parça gelmedi. İlk aklıma geleni söyledim. İyi bir yarışma şarkısı değildi ama insanlara bir şeyler yapabileceğimi hissettirdim." Özşahin, Popstar elemelerine katılacaklara önerilerini de şöyle sıraladı "Pozitif enerjiye sahip olsunlar. Bu işi yapabileceğine inanmak, karşısındakini buna inandırabilmek önemli. Biraz da müzikle ilgilerinin olması lazım. Kendilerini, içlerinden geldiği gibi ifade etmeleri lazım. Çok rahat olsunlar, kaybedecekleri hiçbir şey yok." 
   
   İkinci yarışma çok sıkı geçecek    548 bin 688 kişiden aldığı oy yetmeyince Popstar'dan elenen Bayhan Gürhan, ilk elemeleri İzmir'de başlayacak ikinci Popstar'ın 'sıkı bir yarışma' olacağı görüşünde. İşte Bayhan'ın söyledikleri 
   "Popstar'ın elemelerini duyunca karar verdim, kaybedecek bir şeyim yoktu. Katılmak benim için bir umuttu. İlk etapta cesaret edememiştim. Çünkü bir Popstar yarışması. Ben ne popçuyum, ne arabeskçi. Başka bir tarzımın olduğunu biliyordum. 'Ne olursa olsun şansımı denemeliyim' dedim. İçinde az da olsa bir cevher olduğunu düşünen benim gibi yapsın, Popstar'a katılsın. Yarışmada bütün hünerlerini seferber etsinler. Jüri, bambaşka, piyasada olmayan, daha önce görülmemiş, esrarengiz kişileri bulup finale taşımak isteyecektir. Türkiye'de ne yetenekler var. Bu kez daha sıkı bir Popstar olacak." 
   
   Bu jüri numara yutmuyor    "Rahat olabilmek, doğallığını gösterebilmek çok önemli. Türkiye gördü, numaralara karnı tok bir jüri var Popstar'da. Bürünmeye çalıştığınız biri olursa bunu hemen anlayabilecek insanlar hepsi. Finale kalmak isteyenlerin, onu hak edecek meziyetleri olmalı. Elemeleri aşıp ilk 50'ye kalanlar için 3 günlük bir kamp dönemi var ki, her şeyi tuzaklarla dolu. Adaylar bu tuzaklara düşmemeli. Sinir sisteminin sağlamlığı da çok önemli. Popstar demek, yalnızlık demek. Adayların o yalnızlığı taşıyıp - taşıyamayacağı bile test ediliyor. Popstarlık zor bir yol, ilerlemek emek ve sabır istiyor." 
   
   Her şey gözlerde    "İkinci Popstar'a katılacakların işi zor. Biz, 3 bin civarında rakibi geride bırakarak finalist olduk, onlar bizden 10 kat belki de fazla rakibi geçmek zorunda. Bu kez yetenekler yarışacak. Jürinin karşısına geçince kendileri gibi olsunlar. Yeteneklerini ortaya koysunlar, azimlerini göstersinler. Bakışlar da çok önemli. Bazen gözler anlatır her şeyi." 
   
   Her isteneni yapmayın ama...    "İyi şarkı söyleyenler katılsın Popstar'a. Gerçekten kendilerinde farklı bir özellik, farklı bir ışık hissediyorlarsa katılsınlar. En önemlisi de bu işi gerçekten istiyorlarsa katılsınlar. Hiç kimseden çekinmeden, eleştirileri çok ciddiye almadan, yeteneklerini sergilesinler. Onur kıracak, incitecek sözler olabilir, bunları duymazdan gelsinler. Popstar'a cesaretli olduğum için, halkın oyu ile geldim ama sivri dilim yüzünden kaybettim. Söz dinlemedim. Yenilere tavsiyem, her isteneni yapmasınlar ama orada onları yönlendirecek insanları da dinlesinler." 
   
   Nota bilgisi şart    "Popstar'a katılanlar ne yetenekleri varsa ortaya koysunlar. Ne hünerleri varsa sergilesinler, utanmasınlar. Elemelerde jürinin karşısına geçip şarkımı söyledim. Sesim iyi olduğu için beni seçtiler. Popstarlık için ister özel ders olsun, ister konservatuvar müzik eğitimi şart. Popstar'ın nota bilgisi olmalı. Bu elemelerde gerekmeyebilir ama hedef Popstarlık ise şart." 
   
   'Vasat ses bile güzelleşebilir'    Gülay Fırat 
   Ünlü bir şarkıcı olmak hayaliyle yola çıkanlar, artık bohçasını kaptığı gibi evden kaçıp Unkapanı'ndaki plakçıların kapısına dayanamıyor. Kaldı ki, sesi çok iyi olmasına rağmen, yeterli eğitim ve destek görmeyen yüzlerce şöhret adayı, ölü doğan albümleri ve evlere şenlik klipleriyle kayıplara karışıyor. Bir hayalin peşinden koşmak yerine, sağlam adımlarla ulaşmak isteyenlerin tercihi ise 'ses eğitimi'. İşte şan öğretmeni Erdem Siyavuşgil'in 'Popstar' adaylarına önerileri... 
   Şan dersi almak isteyenler, sigara içmemeli, çünkü ses tellerinde ödem yapar, ses puslu olur, şarkı söylerken de çatlar. Alkol sese kesinlikle dokunur.İyi şarkı için nota bilmek şart.İyi bir kulak şart ve eğitimle bu mümkün.Şarkı söylerken dişler gülümser gibi görünmeli, ama ağız yuvarlak olmalı.Şarkı söylerken boyundan damar çıkarsa sesini iyi kullanamadığı anlaşılır, zaten sonra ses kısılır.Şarkı söylerken de kelimelere ve telaffuzlara çok dikkat edilmeli.Kesik kesik şarkı söylemek yanlıştır.Şan dersiyle nefes kullanma teknikleri öğrenilir. Her şarkı türünün kendine özel tekniği vardır. 
   
   'Ses emek ister' 
   İstanbul Devlet Opera ve Balesi Rejisörü ve Mimar Sinan Üniversitesi öğretim üyesi Yekta Kara da ses, nefes ve yorumculuk eğitimi almanın şart olduğunu vurguluyor ve şu uyarılarda bulunuyor 
   İlk şart, sesiniz olmalı.Kişi, sesinin sınırlarını belirlemeli ve sesini en güzel şekilde kullanmayı öğrenmeli.Bu alanda iş yapmak isteyenler şan dersi almalı.Madonna'dan Britney Spears ve Robbie Williams'a dek ünlü şarkıcıları görüyoruz, onlar inanılmaz çalışıyor. Hem bedenleri için hem de sesleri için. Yani, salt yetenek yeterli olmaz, eğitim ve emek şart. 
   
   BİTTİ    
   
</TEXT>
</DOC>
