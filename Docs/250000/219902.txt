<DOC>
<DOCNO> 219902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/magazin/amag.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'dan Laila gelmiş 
</HEADLINE>
<TEXT>

   Şarkı 'Ankara'dan abim gelmiş' diyordu ya bu kez tersi oldu. Gelen İstanbul'dandı. Laila Ankara'nın kravatlı davetlilerin ağırlıkta olduğu açılış gecesinde kapıda yaşananlar, derbi maçları öncesi stat kapılarında yaşananları andırıyordu... 
      Ali Eyüboğlu 
   
   İstanbul'daki kışlık mek nı bürokrasi engeline takılan Laila, kışlığını bürokratlar kenti Ankara'da açtı. Önceki akşam başkent, bir dönem kapısından ve içinden yansıyan görüntüler nedeniyle ülkede sosyal patlama çıkaracağı iddia edilen Laila ile tanıştı. Ama ne tanışma 
   Ankara Söğütözü'nde açılan Laila için Şefik Öztek ve ortağı Aysan Çelik, üzerlerine "iki kişiliktir" yazan 3 bin 500 davetiye dağıttı. Ankara Laila'nın açılış gecesinde UEFA Kupası'nda bir üst tur için mücadele eden Galatasaray, Beşiktaş, Gaziantep ve Gençlerbirliği'nin de peş peşe maçları vardı. Bu maçların televizyonlardan yapılacak canlı yayınları nedeniyle acaba katılım az mı olacak diye endişe duyan Öztek ve Çelik'i, davetiyede yazan açılış saati gelmeden panik sardı. 
   Davetiyede, açılış kokteylinin saat 21.00'de başlayıp 23.00'te sona ereceği yazıyordu. Oysa saat 20.30 sıralarında neredeyse Laila'nın yarısı dolmuştu. Şefik Öztek, "Normalde davetiyeli gecelere katılım yüzde 40 civarında olur. Ankara Laila'da yüzde 140 oldu" derken haklıydı. Çünkü, kapıda davetiye yerine kartvizit bırakan bürokratların sayısı hiç de az değildi. Üstüne üstlük, her "önemli bürokrat"la birlikte Laila'ya birkaç da koruma sızdı. 
   
      Ne demek Dükk n sizin 
   Girişte protokol listesini incelerken yanımıza gelen iki kişi - biri telsizli- bizi görevli sanıp, "Yenimahalle İlçe Emniyet'ten geliyoruz" dedi. "Sizin için ne yapabiliriz" diye sorunca, Laila'nın bölgelerinde olduğunu, müdürlerine güzel bir yer ayarlanması gerektiğini söylediler. Mecburen "Buyrun dükk n sizin" dedik. 
   Saatler 21.30'u gösterdiğinde Laila'nın kapısı ana baba gibiydi. Metrelerce uzanan kuyruktan içeri girmeyi başaranların yüzlerindeki mutluluk görülmeye değerdi. Sağ salim içeri girmeyi başaran kadınların çoğu, telefona sarılıp kuyrukta arkadaşına içeri girişin taktiklerini vermeyi ihmal etmedi. 
   Ankaralı erkekler Laila'nın açılışına nedense hep takım elbise ve kravat takarak, kadınlar ise siyah giyerek geldi. 
   
   Memurum, çekmeyin 
   Laila'da "Ankara güzelleri"ni fotoğraflamak için tura çıkan arkadaşımız Ercan Arslan, "Kadınların çoğu '657 sayılı yasaya bağlı devlet memuruyum. Fotoğrafımı çekmeyin' diyor, işimiz zor" dedi. 
   Saat 22.00'de bin metrekare kapalı alana inşa edilen Laila'daki manzara iğne atsan yere düşmeyecek hale gelince, güvenlik görevlileri giriş kapısını kapatmak zorunda kaldı. Dışarı çıkıp göremedik ama söylenene göre kapıdaki nafile kuyruk, Laila'dan yüzlerce metre ötedeki Armada'ya kadar uzandı. 
   
      Serdar çaldı, ip koptu 
   Barmenler, davetlilere içki yetiştirmekte güçlük çekerken, Laila'nın DJ'leri, bürokrasi ve protokol kültürünü vücudunun her hücresinde hisseden Ankaralıları uzunca bir süre oynatmayı başaramadı. DJ'ler ne zamanki "yabancı müzik"ten vazgeçip Serdar Ortaç'la Türkçe parçalara geçiş yaptı, Ankaralılar da hareketlendi. 
   Laila'nın gala gecesine gelenler sadece bürokratlar ve yakınları değildi. Özel üniversitede okuyan gençler, üniversiteyi bitirdikleri halde "İş var da biz mi çalışmadık. Mecburen baba parası yiyoruz" diyen kızlar, CHP Ankara Milletvekili ve Ankara Büyükşehir Belediyesi'nin CHP Başkan adayı Yılmaz Ateş, CHP Milletvekili Gülsün Bilgehan Toker, eski bakanlardan Nejat Arseven, Büyükelçi Kaya Toperi ve AKP İzmir Milletvekili Tevfik Ensari, Sedat Bucak, CHP Genel Başkanı Deniz Baykal'ın dış ilişkiler danışmanı Petek Gürbüz gibi ünlüler de vardı. Laila'nın açılışına katılmayı, "görevi ihmal" gibi algılayan Gürbüz'ün Baykal'ı kastederek, "Fotoğrafımı çekmeyin. Patron kızar" demesi ilginçti. 
   
   Bakalım yaşayacak mı 
   Gecede kiminle konuştuysak, Laila'yı çok beğendiğini, Ankara'nın böyle bir yere ihtiyacı olduğunu söyledi. Sadece kış aylarında değil, 2 bin 500 metrekarelik açık alanında da yazın Ankaralılara hizmet vermek amacıyla yapılan Laila için şimdi yanıtı en çok merak edilen soru şu 
   "Ankara, içinde bin kişi olduğu zaman bile insana tam dolu hissi vermeyecek kadar büyük bir yer olan Laila'yı yaşatabilecek mi " 
   Bu soruyu, içeride kaldığımız 7 saat boyunca birkaç fındık lahmacunla - onları da Yazı Kebap'ın ortağı Gürhan Ateş sayesinde bulabildik - barda bir kola içebilme şansı yakaladığımız Laila'dan karnımızı doyurmak için Hoşdere'deki işkembecilerin yolunu tutmadan önce Şefik Öztek'e yönelttik, şu yanıtı verdi 
   "Korkum şu. Burası iş yapmazsa, 15 - 20 yıl kimse böyle bir yatırıma cesaret edemez. Tutarsa da arkası gelir, Ankara'da böyle birçok yer açılır." 
   
   
</TEXT>
</DOC>
