<DOC>
<DOCNO> 224319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/ekonomi/eko08.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de enflasyon düştü, ücretler arttı 
</HEADLINE>
<TEXT>

   LUKSEMBURG ANKA 
   
   AB ülkelerinde enflasyon düşerken işçi ücretleri artıyor. Şubatta AB ülkelerinin ortalama enflasyonu yıllık yüzde 1.5 olurken işçi ücretleri 2003'ün son çeyreğinde nominal olarak yüzde 2.9 arttı. 
   AB'nin resmi istatistik kurumu Eurostat verilerine göre, euro kullanan ülkelerde, Şubat 2004 sonu itibariyle yıllık enflasyon, ocak sonuna göre yüzde 1.9'dan yüzde 1.6'ya geriledi. AB ülkelerinin tümünde ise aynı oran, 1.8'den 1.5'e indi. En yüksek yıllık enflasyon, yüzde 2.6 ile Yunanistan ve yüzde 2.4 ile İtalya ve Lüksemburg'da gözlendi. 
   
   En az ücret artışı Almanya'da 
   Verilere göre, işçi ücretlerinde ise, 2002 yılının dördüncü çeyreği ile karşılaştırıldığında 2003 yılının aynı döneminde yüzde 2.5'lik artış gözlendi. AB ülkelerinin tümü değerlendirildiğinde ise artış oranı, yüzde 2.9 olarak saptandı. Veri sağlanabilen AB ülkeleri arasında en düşük artış, yüzde 2.3 ile Almanya ve İtalya'da gözlendi. En yüksek artış ise, yüzde 4.7 ile İsveç'te gerçekleşti. 
   
   Ücretler en çok İsveç'te yükseldi Ülke İşçi ücretleri Şubat enflasyonu Belçika - 1.2 Danimarka 3.6 0.7 Almanya 2.3 0.8 İspanya 3.2 2.2 Fransa 2.7 1.9 İrlanda - 2.2 İtalya 2.3 2.4 Lüksemburg 3.9 2.4 Hollanda 2.7 1.3 Avusturya - 1.5 Portekiz 2.6 2.1 Finlandiya 3.6 0.4 İsveç 4.5 0.2 İngiltere 3.8 1.3 Yunanistan - 2.6 15 ülke ort. 2.9 1.5 
   Enflasyon yıllık, ücretler 2004 son çeyrek verileridir. 
   
   
</TEXT>
</DOC>
