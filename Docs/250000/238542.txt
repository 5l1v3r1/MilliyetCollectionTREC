<DOC>
<DOCNO> 238542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sondun03.html </URL>
<DATE> 2004/05/09/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Irak'ta petrol boru hattına sabotaj... 
</HEADLINE>
<TEXT>

     Irak'ın merkezinde, bir petrol boru hattına dün sabotaj düzenlendiği ve hatta ciddi hasar meydana geldiği bildirildi. 
     Irak Petrol Bakanlığı Sözcüsü Asım Cihad, Bağdat'ın 40 km güneyindeki Mussayeb bölgesinde, kimliği belirlenemeyen kişilerin petrol boru hattına patlayıcı yerleştirerek sabotaj düzenlediğini söyledi. 
     Bölgeye giden teknik ekiplerin yanan boru hattında kaçak meydana geldiğini tespit ettiklerini belirten Cihad, hattın ciddi hasar gördüğünü kaydetti. 
     Hattın, ülkenin güneyinden merkezine petrol nakledilmesinde kullanıldığını söyleyen sözcü, tamiratın yapılması ve hattın yeniden faaliyete geçmesi için birkaç gün gerektiğini belirtti. 
     
</TEXT>
</DOC>
