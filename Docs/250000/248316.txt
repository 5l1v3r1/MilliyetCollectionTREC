<DOC>
<DOCNO> 248316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/spor/spo15.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Mehmet Nas tamam 
GENÇLERBİRLİĞİ, prensip anlaşmasına vardığı Samsunsporlu Mehmet Nas'a dün üç yıllık imza attırdı. Kırmızı - Siyahlılar, Bursasporlu Tayfun ile Konyasporlu Sedat'ı da bugün resmen renklerine bağlayacak. 

UEFA balonu 
UEFA'NIN 50. kuruluş yıldönümü nedeniyle tüm üye ülkeler dün 50'şer balon uçurarak kutlama yaptı. Türkiye'de bunların 7'şer tanesi Ankara ve İstanbul'dan havaya bırakılırken, diğer bölge temsilciliklerinde de üçer balon uçuruldu. 

Golcü Libya'dan 
GAZİANTEPSPOR, Libyalı milli oyuncu Tarek Ettayeb ile 3 yıllık anlaşma yaptı. Tunus Birinci Ligi'nde oynayan Ettayeb, dışında Lens'ten Coridon da Kırmızı - Siyahlı ekibe katılacak. Futbol Şube Sorumlusu Asım Atmaz, ikisinin de golcü olduğunu belirtti. 

Topu Şahin'e attı 
FUTBOL Federasyonu başkan adayı Mehmet Ali Yılmaz, karambol bir genel kurula karşı olduğunu, kanunda bir sürü boşluk olduğunu söyledi. Yılmaz, "Başbakan yardımcısı Mehmet Ali Şahin yüksek yargı organlarından görüş alarak Haluk Ulusoy'un aday olup olmayacağına karar vermeli" dedi. 



</TEXT>
</DOC>
