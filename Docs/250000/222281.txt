<DOC>
<DOCNO> 222281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sontur06.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
''Arkadaşıma gidiyorum'' diyen kız, 5 aydır kayıp... 
</HEADLINE>
<TEXT>

     Kayseri'de bir anne, ''Arkadaşıma gidiyorum'' diyerek evden ayrılan 16 yaşındaki kızını 5 aydır bulamıyor. 
     Anne Ayla Kaya, AA muhabirine, kızı Emine Kaya'nın 5 ay önce Yavuzlar Mahallesi'ndeki evlerinden ''arkadaşıma gidiyorum'' diyerek ayrıldığını, ancak bir daha dönmediğini söyledi. Kaya, şöyle konuştu 
     ''Kızım 5 aydır kayıp. Gidebileceği yerleri araştırdık, bir sonuç alamadık. Durumu polise bildirdik ama onların da yaptığı araştırma sonuç vermedi. Kötü yola düşürülmesinden endişe ediyoruz. Kızım kötü yola düştüyse de ona sahip çıkacağız. Çağrımıza kulak verip, bir an önce eve dönmesini istiyoruz.'' Ayla Kaya, kızıyla son olarak 2 ay önce telefonla görüştüğünü belirterek, ''Kızım telefonda Ben bir arkadaşımın yanındayım. Beni merak etmeyin. Kıza sürede eve döneceğim dedi, ancak eve gelmedi'' diyerek gözyaşı döktü. 
     
</TEXT>
</DOC>
