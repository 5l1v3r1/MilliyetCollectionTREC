<DOC>
<DOCNO> 228533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/spor/bvol.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'dan müthiş pençe 3-2 
</HEADLINE>
<TEXT>

   Beşiktaş, Voleybol Bayanlar 1. Ligi'nin lideri Eczacıbaşı'na ilk yenilgisini tattırdı, nefesleri kesen maçı kazanarak, play - off için büyük mesafe aldı 
      
   Sürpriz yaptı 
   VOLEYBOLDA liglerinin namağlup tek temsilcisi olan Eczacıbaşı, müthiş bir çekişmeye sahne olan maçta Beşiktaş karşısında unvanını kaybetti. Siyah - Beyazlılar, sezonun en iyi mücadelesini ortaya koydu. Pasör Arzu takımı çok iyi yönlendirirken, Brezilyalı smaçör Dos Santos etkili smaçlarıyla sayı üretti. Libero Nihan da, defansın kilidi oldu ve rakip ataklara başarıyla önledi. Eczacı tie break setinde maçı çeviremedi. 
   
   Maçın karnesi 
   HAKEMLER Serdar Nişancıoğlu, Çetin Acar 
   BEŞİKTAŞ Dos Santos 8 , Duygu 6 , Deniz 7 , Elisangela 7 , Julia 8 , Arzu 9, Nihan Libero 9 , Melek 6 , Emel 6 
   ECZACIBAŞI Bahar 6 , Natalia 6 , Özlem 5 , Barbara 7 , Radostina 5 , Çiğdem 5 , Gülden Libero 6 , Izolda 6 , Sinem 5 , Gökçen 5 
   SETLER 25-19, 23-25, 14-25, 27-25, 15-12 
   
   Sağlam Sigorta 3-0    Telekom'u yıktı 
   AVRUPA'DA TOP Teams Cup'taki zaferinin ardından ligde de şampiyonluğa göz diken Vakıfbank Güneş Sigorta, Türk Telekom karşısında adeta ter attı. Üstün bir oyun ortaya koyan Sarı - Kırmızılı takım, Neslihan'ın sert smaç servisleri ile rakibin dengesini bozdu, 21 sayı üreten Aysun ve Olga'nın müthiş performansı ile de sonuca gitti. Ligde 8. yenilgisini alan Başkent ekibi play - off şansını tehlikeye soktu. 
   
   Maçın karnesi 
   HAKEMLER Atilla Erinç, Erdal Fındık 
   VAKIFBANK GÜNEŞ SİGORTA Neslihan 7 , Olga 7 , Elif 7 , Tatyana 7 , Olena 6 , Aysun 8 , Necla Libero 6 , Ebru 6 , Gözde 5 
   TÜRK TELEKOMSPOR AYCELL Pelin 6 , Eda 5 , Nuray 6 , Didem 6 , Güzin 6 , Olga 6 , Burcu Libero 5 , Fulya 5 
   SETLER 25-14, 25-18, 25-21 
   
   Tehlike sinyali    Korku sardı 
   VOLEYBOL Federasyonu Başkanı Hüsnü Can, kulüp temsilcileriyle yaptığı toplantıda, özerkleşme çalışmalarıyla ilgili görüş alış verişinde bulundu. Hüsnü Can, Burhan Felek Milli Takımlar Kamp Eğitim Merkezi Konferans Salonu'ndaki toplantıda, özellikle maddi sıkıntı içinde bulunan İkinci ve Üçüncü Lig takımlarının harcırahlarının kalkması sonrasında yaşanacak problemlerden çekindiğini ifade etti. 
   
   3 yıl sürecek 
   BAŞKAN Can, "Kulüplerimizin zarar görüp, kapanabileceğinden endişe ediyoruz" dedi. GSGM'nin geçici bir maddeyle ilk üç yıl içinde bütçe ayıracağını hatırlatan Can, "52 ilde 189 takımlı deplasmanlı ligimiz var. Harcırahların ödenmemesi problemini çözersek, kulüpler buna dayanabilirse, özerk olduğumuzda kulüplerimize gelirlerimizden aktarma şansımız yüksek. Bu konuda çok hassasız" dedi. 
   
   
</TEXT>
</DOC>
