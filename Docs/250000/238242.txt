<DOC>
<DOCNO> 238242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonyas06.html </URL>
<DATE> 2004/05/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Belediyeden gençlere ücretsiz doğum kontrol hapı 
</HEADLINE>
<TEXT>

     İspanya'nın başkenti Madrid'de Belediye, gençler arasında hamile kalma oranının çok yüksek olması nedeniyle gençlere ücretsiz doğum kontrol hapı verme uygulamasına başlayacağını duyurdu. 
     Madrid Belediye Başkanı Alberto Ruiz Gallardon, başkentte 23 yaşın altındaki her kıza talep etmesi halinde doğum kontrol haplarının bedelsiz verileceğini söyledi. 
     Gallardon, hapların verilmesinden önce doktor kontrolünü zorunlu tutacaklarını da bildirdi. 
     Doğum kontrol haplarının kutusunun 20 euro olduğu açıklanırken, Belediye bu uygulamanın finansmanının Sağlık Bakanlığı tarafından sağlanmasını istedi. 
     Ülkenin güneyindeki Endülüs Bölgesi'nde, bir süredir böyle bir uygulama olduğu belirtildi. 
     Verilen bilgilerde, İspanya genelinde hamile kalan 19 yaş altındaki kızların yüzde 36'sının çocuk aldırdığı, Madrid'de bu rakamın yüzde 58.3 olduğu bildirildi. 
     
</TEXT>
</DOC>
