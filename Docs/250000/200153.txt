<DOC>
<DOCNO> 200153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/spor/spo05.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Doğru olanı yaptım' 
</HEADLINE>
<TEXT>

   Mehmet Yurdadön, Elvan'ın antrenörü Ertan Hatipoğlu'na verilen cezayı savundu, "24 saatte yeni antrenör bulurum" diye konuştu 
   MURAT AĞCA 

   
   ATLETİZM Federasyonu Başkanı Mehmet Yurdadön, Elvan krizinde doğru olanı yaptığını belirterek, "Devletin suratına kapı çarpılmaz. Disiplinsizliği hoş görseydim, asıl o zaman suç işlerdim. Ben görevimi yaptım ve Elvan'ın antrenörü Ertan Hatipoğlu'nu ceza kuruluna sevk ettim. Kim olursa olsun aynı şeyi yaparım" dedi. Elvan'ı kızı gibi sevdiğini de söyleyen Yurdadön, "O sahipsiz değil. Kulübü ENKA istesin, 24 saatte en iyi antrenörü getiririm" diye konuştu. 
   PARİS'TEKİ Dünya Şampiyonası sırasında yaşananların hoş karşılanamayacağını vurgulayan Başkan Yurdadön yapılanları savundu. Yurdadön şöyle devam etti "Kafilenin doktoru dururken, ilaç alma bahanesiyle dışarı çıkıyor. Peki Elvan'ı niye götürüyor Sporcuda yanlış ilaç yüzünden bir sorun yaşansa hesabını kim verecekti Rahatsız olanlar beni ırkçılıkla, ahlaksızlıkla suçluyor. Cezayı alan Elvan değil antrenörü. O da beyaz ve Türk. Bu nasıl ırkçılık " 
   
   
   
</TEXT>
</DOC>
