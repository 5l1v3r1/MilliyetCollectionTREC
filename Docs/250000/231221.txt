<DOC>
<DOCNO> 231221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun12.html </URL>
<DATE> 2004/04/14/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Aznar Teröristler tarafsız ülkeleri de vurabilir 
</HEADLINE>
<TEXT>

     İspanya'nın görevi devredecek Başbakanı Jose Maria Aznar, Irak konusunda tarafsız kalan ülkelerin de teröristlerin hedefi olabileceğini söyledi. 
     Aznar, İngiliz The Times gazetesinde çıkan demecinde, İspanya'nın, ABD önderliğindeki Irak savaşına destek vermesinin, Madrid'deki bombalı saldırıların nedeni değil, bahanesi olduğunu belirtti. 
     ''Hiçkimse tehlikeden uzak değil. Risk altında olmayan tek bir ülke yok. Bu tür terörizmde tarafsızlık diye bir şey yok'' diyen Aznar, tarafsız olmaya çalışanların muhtemelen en acı çekenler olacağı görüşünü savundu. 
     İspanyol halkının çoğunluğunun karşı olmasına rağmen Irak savaşını destekleyen Aznar'ın lideri olduğu Halk Partisi, 191 kişinin öldüğü 11 Mart saldırılarından 3 gün sonra yapılan genel seçimlerden yenik çıkmıştı. 
     Seçimlerde zafer elde eden sosyalist lider Jose Luis Rodriguez Zapatero, başbakanlık görevini Cuma günü devralacak. 
     
</TEXT>
</DOC>
