<DOC>
<DOCNO> 240400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/axspo01.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vah.. Timsah vah 
</HEADLINE>
<TEXT>


Adanaspor ve Elazığspor'dan sonra Süper Lig'e veda eden üçüncü takım Bursaspor oldu. Yeşil-Beyazlılar, Samsun'u 1-0 yenmesine karşın rakipleri puan kaybetmeyince küme düştü 


Galibiyet yetmedi 
SÜPER Lig'in köklü takımlarından Bursaspor, 2003 - 2004 sezonunun son maçında Samsunspor'u yenmesine karşın İkinci Lig'e düştü. Maça hızlı başlayan Yeşil - Beyazlı takım aradığı golü 33. dakikada buldu. Kaleci Shorunmu'nun kale vuruşunu kapan Okan, Samsun ceza sahasına girip, fileleri havalandırdı 1 - 0. İkinci yarıda iki takım da temkinli oynadı. 52'de Celil, kaleci Serdar ile karşı karşıya kaldığı pozisyonu kaçırınca maç 1 - 0 sona erdi. 

Maçın karnesi 
HAKEMLER İsmet Arzuman, Mustafa Emre Eyisoy, Selçuk Kaya 
BURSASPOR Serdar 7 - Miu 6 , Egemen 7 , Erol 7 - Tamer 6 , Tayfun 7 , Grozdiç 6 Yakup Dk.82 , Mustafa 6 , Frasineanu 6 Serkan Dk.90 - Okan 8 , Ostrec 6 Mehmet Al Dk.66 6 
YEDEKLER Vintila, Erman, Mustafa Er, Ömer 
SAMSUNSPOR Shorunmu 6 - Adnan 6 , Kenan 6 , Şenol 6 , Can 6 Ertan Dk.66 6 - Serkan Dökme 7 , Evren 5 , Kirita 6 - Musa 5 Bülent Dk.72 5 , Caner 6 , Celil 6 
YEDEKLER Göksel, Da Silva, Emre 
GOL Okan Dk.33 

Sakarya meydan savaşı 

BURSASPOR'UN cezası nedeniyle Sakarya Atatürk Stadı'nda oynanan maçın sonunda olaylar çıktı. Yeşil - Beyazlı taraftarlar, tribünlerdeki koltukları kırarken, sağlam kalanları da ateşe verdi. Koltukları söndürmek için gelen itfaiye ekipleri, dağılmayan taraftarların üzerine tazyikli su sıkarken, polis de havaya uyarı ateşi açtı. Olaylar sırasında 2'si polis 5 kişi yaralandı. 
YEŞİL - Beyazlı taraftarları taşıyan otobüsler, Sakarya dışına çıkarken alınan tüm tedbirlere karşın zaman zaman durarak çevreyi taş yağmuruna tuttu. Bu gelişmeler üzerine Bursa Emniyet Müdürlüğü de alarma geçti. Yeşil - Beyazlı taraftarların taşkınlık yapmaması için sıkı tedbirler alındı. Otobüsleri şehir girişinde karşılayan polisler, grup halinde gezilmesine izin vermedi. 

17 sezon sonra düştü 

Üç büyükleri izliyordu 
BURSASPOR kuruluşunun 41. yıl dönümünde küme düşerken, Galatasaray, Beşiktaş ve Fenerbahçe'den sonra Birinci Lig'de en çok mücadele eden takım olma unvanını da yitirdi. Acar İdmanyurdu, Çelikspor, Akınspor, İstiklalspor ve Pınarspor'un birleşmesiyle 1963 yılında kurulan ve 1967 - 68 sezonunda Birinci Lig'e yükselen Timsahlar, 17 sezon sonra Birinci Lige veda etti. 

Kupayla kurtulmuştu 
YEŞİL - Beyazlı takım, 1985 - 86 yılında yine Sakarya'da Sakaryaspor'a yenilip, düşen 4 takım arasında yer almıştı. Timsahlar, o yıl Türkiye Kupası'nı kazandığı için, statü gereği Birinci Lig'de kalmıştı. Bu yıllarda üzerinde dolaşan kara bulutları bir türlü dağıtamayan Bursaspor, 1986 - 87 sezonunda düşmekten bu kez kurtulamamış ve İkinci Lig'in yolunu tutmuştu. 


</TEXT>
</DOC>
