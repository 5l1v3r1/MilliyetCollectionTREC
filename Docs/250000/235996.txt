<DOC>
<DOCNO> 235996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur29.html </URL>
<DATE> 2004/04/29/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Fuhuş operasyonu... Yakalanan 15 kadından 4'ünda hastalık çıktı 
</HEADLINE>
<TEXT>

     Antalya Emniyet Müdürlüğü Ahlak Büro ekiplerince, fuhuş yaptıkları iddiasıyla yakalanan 15 kadından 4'ünün hastalık taşıdığı belirlendi. 
     Antalya Emniyet Müdürlüğü Basın Sözcüsü Cemil Tonbul, Antalya Ahlak Büro ekipleri tarafından, fuhuş yapıldığı iddiasıyla Kızılarık ve Altındağ mahallelerinde 11 eve yapılan baskında, 15 kadının yakalandığını bildirdi. 
     Bu operasyonda Ahlak büro ekipleri tarafından mühürlenen evlerin yeniden açılarak çalıştırıldığının tespit edildiğine de dikkati çeken Tonbul, bu evlerin 30, 60, 90'ar gün olmak üzere toplam 840 gün kapatıldığını söyledi. 
     Asayiş Şube Müdürlüğü'nde ifadesi alınan 13 kadın serbest bırakılırken, 2'si yakalanan kadınlardan olmak üzere 4 kişinin savcılığa sevk edildiğini vurgulayan Tonbul, yakalanan kadınlardan 4'ünde frengi hastalığına rastlandığını sözlerine ekledi. 
     Öte yandan, serbest bırakılan kadınlar, Asayiş Şube Müdürlüğü önünde görüntü almak isteyen gazetecilere saldırdı. 
     
</TEXT>
</DOC>
