<DOC>
<DOCNO> 201216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sontur13.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de ölenler yakınlarının cenazesine gidiyormuş... 
</HEADLINE>
<TEXT>

     Kayseri'nin İncesu İlçesi'nde meydana gelen trafik kazasında hayatını kaybeden 4 kişinin, bir yakınlarının cenazesine giderken kaza yaptıkları anlaşıldı. 
     Alınan bilgiye göre, sabah meydana gelen trafik kazasında hayatını kaybeden Bekir Demiral, İncesu'ya bağlı Subaşı Köyü'ndeki hasta amcası Cemal Demiral'ın ölüm haberi üzerine, bu köye gitmek için babası Kamil, annesi Zeynep ve halası Zekiye Seçer ile yola çıktı. 
     Bekir Demiral'ın kullandığı otomobilin, tali yoldan anayola çıkarken yol kenarındaki mıcır nedeniyle kontrolden çıkarak Engin Şahin'in kullandığı TIR ile çarpışması sonucu Demiral, annesi, babası ve halası hayatını kaybetti. 
     
</TEXT>
</DOC>
