<DOC>
<DOCNO> 236953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo21.html </URL>
<DATE> 2004/05/03/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Adanaspor'a destek çağrısı... 
</HEADLINE>
<TEXT>

     Beşiktaş'ı 1-0 yenerek moral depolayan ve Adanaspor, Adanalılar'dan destek bekliyor. 
     Futbol Federasyonu'nun İstanbul Riva Tesisleri'ndeki teknik direktörlük ikinci bölüm kursuna katılan Adanaspor Teknik Sorumlusu Ahmet Ziya Yüce, kursun 6 hafta süreceğini söyledi. 
     Yüce, Adanaspor'un son haftalarda iyi futbol ortaya koymasına karşın bunu skora yansıtamadıklarını, bu sorunu Beşiktaş galibiyetiyle giderdiklerini belirtti. 
     Kulübün içinde bulunduğu maddi sıkıntıların devam etmesine rağmen yardım için Adana'da halen yaprak kıpırdamadığını ve bu durumun kendilerini üzdüğünü belirten Yüce, şunları kaydetti 
     ''Başkanımız Çağdaş Ergin, kulübü yaşatmak için olağanüstü çalışma sergiliyor. Bu çalışmalara duyarsız kalınmasına anlam veremiyorum. Ergin'in yaptığı bu çalışmalara kentten de destek verilmeli.'' Adanaspor'un İkinci Lig de başarılı olması için mevcut kadronun bozulmaması gerektiğini anlatan Yüce, ''Bir çok futbolcumuza çeşitli kulüplerden teklif var. Benim görev yapıp yapmamam önemli değil, ancak iskelet bozulmamalı. Oluşturduğumuz genç kadro yapılacak takviyelerle gelecek sezon takımı başıraya taşır'' diye konuştu. 
     
</TEXT>
</DOC>
