<DOC>
<DOCNO> 248021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sondun18.html </URL>
<DATE> 2004/06/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Diplomatlardan Bush'a ikinci darbe 
</HEADLINE>
<TEXT>

     Farklı partilerden bir grup Amerikalı eski diplomat ve komutan, Başkan Bush'u, özellikle Irak nedeniyle, Washington'ın dış politikasına büyük zarar vermekle suçladı. 
     BBC'nin haberine göre, yarın yayınlanacak mektupta, George Bush'un, Amerikan dünyadaki konumuna zarar verdiği, müttefiklerini kendinden uzaklaştırdığı ve dünyayı daha tehlikeli bir yer haline getirdiği söyleniyor. 
     Ayrıca, Bush yönetiminin, Amerikan halkına olan yükümlülüğünü yerine getirmediği vurgulanıyor. 
     Hem Cumhuriyetçi, hem de Demokratlardan oluşan grubun mektubu, "Profesyonellerin İsyanı" adı verilen bir girişimin son adımı olarak yorumlanıyor. 
     Uzmanlar, mektupta imzası bulunanların son derece saygın isimler olduğuna işaret ediyor ve bu belgenin, seçim kampanyasında Bush'a karşı kullanılacağına dikkat çekiyor. 
     
</TEXT>
</DOC>
