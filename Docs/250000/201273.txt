<DOC>
<DOCNO> 201273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/siyaset/siy20.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Erdoğan'a 'kadın üye' sorusu    CHP İzmir Milletvekili Türkan Miçooğulları, Başbakan Recep Tayyip Erdoğan'ın yanıtlaması istemiyle TBMM Başkanlığı'na verdiği önergede "TTKB'deki dört kadın üyenin görevden alınma nedenlerini sordu. Miçooğulları, önergesinde Orman Bakanlığı, DSİ, TEDAŞ, TMO ve DHMİ'nin tümünün eleman alımlarında erkek olma koşulu aramasının tesadüf olup olmadığını sorarak, "Kadınlarla erkekler arasındaki doğal biyolojik farklılıkları öne çıkararak bundan toplumsal bir çalışma modeli çıkarılmasını nasıl değerlendiriyorsunuz " dedi. Çağdaş Yaşamı Destekleme Derneği Başkanı Prof. Dr. Türkan Saylan da Çelik'e "Türkiye gelişmek ve AB'ye girmek istiyorsa her kurulda ve kurumda kadın erkek eşitliğinin sağlanması gerek. Milli Eğitim Bakanlığı gibi çocuklara insan haklarının öğretildiği bir kurumda sadece erkeklerin bulunması sakıncalı. Bir an önce kadın üye atanması gerek" diye seslendi. 
   
   Eşcinsel vekil duruşmada    İzmir'de "Hücre Karşıtı Platformu" adına cezaevlerinde meydana gelen olaylarla ilgili devleti küçük düşürücü sloganlar attırıp, izinsiz basın açıklaması yaptıkları öne sürülen Türkiye İnsan Hakları Vakfı TİHV İzmir Temsilciliği psikiyatrı Dr. Alp Ayan, Ecevit Piroğlu, Gonca Çoban ve Mert Zengin'in yargılanmasına devam edildi. Ülkesinde eşcinseller arasında ilk resmi evliliği gerçekleştiren Danimarka parlamentosu üyesi Torben Lund'un izlediği duruşma ertelendi. Lund, "Desteğimiz asla azalmayacaktır. Bu tür davaların h l sürüyor olması, AB sürecini olumsuz etkilemektedir" dedi. 
   
   'Kadın memurlara doğum izni 24 haftaya çıksın'    AKP'li Zeynep Karahan Uslu ve arkadaşlarının TBMM Başkanlığı'na sunduğu yasa önerisinin yasalaşması halinde, kadın memurlara doğum yapmadan önce 8, yaptıktan sonra da 16 olmak üzere toplam 24 hafta doğum izni verilecek. Çoğul gebelik halinde doğumdan önceki izin 10 hafta olacak. Sağlık durumu uygun olduğu takdirde, hekim onayı ile kadın memur isterse doğumdan önceki üç haftaya kadar işyerinde çalışabilecek. Bu durumda, kadın memurun çalıştığı süre doğum sonrasında kullanacağı izne eklenecek. 
   
   Vakit, yazarını tanımıyormuş    Kara Kuvvetleri Komutanı Orgeneral Aytaç Yalman'ın da aralarında bulunduğu 312 muazzaf ve emekli generalin, "Onbaşı bile olamayacakların general olduğu ülke" başlıklı yazıyı yazan Asım Yenihaber'le Vakit gazetesi aleyhine açtığı 624 milyarlık tazminat davası başladı. Ankara'daki dünkü duruşmada davalı avukatlarından Hüsnü Tuna'nın Yenihaber'le ilgili yayın yasağının kaldırılması istemi reddedildi. Tuna, Yenihaber'in gazetenin çalışanı olmadığını, yazılarını faks ya da elektronik postayla gönderdiğini, adresini tespit etmeleri halinde mahkemeye bildireceklerini söyledi. 
   
   TÜBİTAK Yasası aynen kabul    Cumhurbaşkanı Ahmet Necdet Sezer tarafından veto edilen TÜBİTAK Hakkında Kanuna Bir Geçici Madde Eklenmesi Hakkındaki Yasa, Sezer'in önerisi dikkate alınmadan Meclis'te kabul edildi. Sezer'in 'Sadece başkanı seçin. Üye seçimi için karar yeter sayısına ulaşılır' gerekçesine rağmen yasa, "bir kereliğe mahsus" TÜBİTAK Bilim Kurulu'nun başbakan tarafından atanmasını, başkanın da başbakanın göstereceği adayın cumhurbaşkanınca atanmasını öngörüyor. Bu arada, MGK Genel Sekreterliği Yasasının Bazı Hükümlerinin Yürürlükten Kaldırılmasına İlişkin Yasa Tasarısı, TBMM Genel Kurulu'nda kabul edildi. Tasarıyla atamalar ve kadrolarla ilgili "gizli olup" ibaresi yürürlükten kaldırılıyor. 
   
   Mahkemeyle alay ettiler    Yunanistan'da 17 Kasım terör örgütü üyelerinin Atina'da yargılandığı mahkemede savcı, 15 sanıktan altısı için 55 müebbet hapis cezası istedi. 17 Kasım üyeleri hapis cezalarını dinlerken mahkemeyle alay etti. Savcı "iki defa müebbet" dediğinde Hristodulos Ksiros eliyle cinsel organını işaret ederek, "üç de benden beş" diyerek mahkemeye hakaret etti. Soldan sağa Savvas Ksiros, Dimitris Kufodinas, Aleksandros Yiotopulos, İraklis Kostaris, Hristodulos Ksiros. 
   
   Mahkemeyle alay ettiler    Yunanistan'da 17 Kasım terör örgütü üyelerinin Atina'da yargılandığı mahkemede savcı, 15 sanıktan altısı için 55 müebbet hapis cezası istedi. 17 Kasım üyeleri hapis cezalarını dinlerken mahkemeyle alay etti. Savcı "iki defa müebbet" dediğinde Hristodulos Ksiros eliyle cinsel organını işaret ederek, "üç de benden beş" diyerek mahkemeye hakaret etti. Soldan sağa Savvas Ksiros, Dimitris Kufodinas, Aleksandros Yiotopulos, İraklis Kostaris, Hristodulos Ksiros. 
   
   ANAP'ta istifalar    ANAP'ta hafta sonu yapılacak büyük kongre öncesinde kopmalar yaşanmaya başladı. Eski Grup Başkanvekili Beyhan Aslan ve Kuşadası Belediye Başkanı Fuat istifa ederken, Genel Başkan Danışmanı Vehbi Dinçerler yönetimdeki görevinden ayrıldığını açıkladı. Aslan, parti yönetimlerindeki oligarşik yapının siyasi partilerin kurumsallaşmasını engellediğini savundu. Aslan, "Partide kalarak bütünleşmeye ve siyaset yoluyla ülkeye hizmet edemeyeceğim düşüncesiyle ANAP MKYK ve parti üyeliğinden istifa ediyorum" ifadelerine yer verdi. 
   
   
   
</TEXT>
</DOC>
