<DOC>
<DOCNO> 215771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo26.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım'ın babası defnedildi... 
</HEADLINE>
<TEXT>

     Fenerbahçe Kulübü Başkanı Aziz Yıldırım ve kulüp yönetim kurulu üyesi Ali Yıldırım'ın dün 79 yaşında vefat eden babaları Şevki Şefik Yıldırım'ın cenazesi İstanbul'da toprağa verildi. 
     Şevki Şefik Yıldırım'ın cenazesi, Marmara Üniversitesi İlahiyat Fakültesi Vakfı Camii'nde öğleyin kılınan cenaze namazının ardından, Ümraniye Kocatepe Mezarlığı'na defnedildi. 
     Kulüp başkanı Aziz Yıldırım ve kardeşi Ali Yıldırım, camide cenaze namazı öncesi taziyeleri kabul etti. 
     Cenaze törenine Fenerbahçe Kulübü Yönetim Kurulu üyeleri, teknik direktör Christoph Daum, yardımcısı Murat Kuş, futbolculardan Ali Güneş, Fatih, Serhat ve Kemal, eski başkanlardan Ali Şen, Emin Cankurtaran, Metin Aşık, grup liderleri Aziz Yılmaz, Şevket Yılmaz, Necdet Ersoy, Burak Karabacak, Davut Dişli, sarı-lacivertli camiadan birçok ismin yanı sıra, Galatasaray Kulübü Başkanı Özhan Canaydın, ikinci başkan Ali Dürüst, Beşiktaş Kulübü İkinci Başkanı Hüsnü Güreli, asbaşkan Haşmet Bedii Kürüm, menajer Sinan Engin, Yurt Partisi Genel Başkanı Sadettin Tantan, İstanbulspor Kulübü Başkanı Adnan Sezgin, spor camiasından pek çok kişi ile Yıldırım'ın ailesi ve yakınları katıldı. 
     
</TEXT>
</DOC>
