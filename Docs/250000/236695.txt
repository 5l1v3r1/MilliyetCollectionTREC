<DOC>
<DOCNO> 236695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonspo10.html </URL>
<DATE> 2004/05/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Fenerbahçe'de Denizlispor maçı mesaisi... 
</HEADLINE>
<TEXT>

     Ankaragücü'nü yenerek liderliğini sürdüren Fenerbahçe'de, izin yapmadan Denizlispor maçı hazırlıklarına başlandı. 
     Teknik direktör Christoph Daum'un yer almadığı yenileme idmanında futbolcular antrenör Roland Koch yönetiminde çalıştı. 
     Ankaragücü maçında 90 dakika forma giyen futbolcular, koşunun ardından idmanı bırakırken, diğerleri ise çift kale maç oynayıp, şut çalışması yaptı. 
     Antrenmana Ankaragücü maçında sakatlanan ve tesislerde tedavi olan Nobre ve Tuncay ile sakatlığı süren Kemal katılmazken, maçtan sonra hastanede kontrolden geçen Mehmet, takımla birlikte koşu yaptı. 
     Sakatlığı bulunan Fatih ise Dr. Gunnar Gerisch yönetiminde takımdan ayrı koşu yaptı. 
     Yarını dinlenerek geçirecek olan sarı-lacivertliler, Denizlispor maçı hazırlıklarını 4 Mayıs Salı günü yapacakları tek idmanla sürdürecek. 
     
</TEXT>
</DOC>
