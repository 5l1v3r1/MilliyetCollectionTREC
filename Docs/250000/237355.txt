<DOC>
<DOCNO> 237355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/guncel/axgun00.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'e büyük tasfiye 
</HEADLINE>
<TEXT>


TBMM'ye sevk edilen tasarı, YÖK'ün üye sayısını 16'ya düşürüyor. Başkan Erdoğan Teziç ile 22 YÖK üyesinin görevi sona erdiriliyor. YÖK Başkanı'nı kurul kendi üyeleri arasından seçecek 

ANKARA Milliyet 

Milli Eğitim Bakanı'nın "tasfiye yasası değil" iddiasına karşın dün TBMM'ye sevk edilen tasarıda, Yükseköğretim Kurulu YÖK Başkanı Prof. Dr. Erdoğan Teziç ile 22 YÖK üyesinin görevinin sona ermesi öngörülüyor. Tasarı yasalaşırsa YÖK'ün üye sayısı 22'den 16'ya düşecek, "bölücü ve yıkıcı" faaliyette bulunan öğretim üyelerinin başka bir üniversiteye görevlendirilmesi kararlarını artık YÖK değil rektörler verecek. Tasarı, genel ve yürütme kurullarını kaldırdığı YÖK'ü, daimi statüde çalışan tek kurul haline dönüştürüyor. Cumhurbaşkanlığı, Bakanlar Kurulu ve Üniversitelerarası Kurul'un YÖK'e seçeceği üye sayısını 5'er kişiyle eşitleyen tasarıda, Anayasa değişene kadar Genelkurmay'ın da bir üye ataması öngörüldü. Tasarı ile 2547 sayılı YÖK Yasası'nın 7 l maddesinin de değiştirilerek, "YÖK'ün akademik personel üzerindeki tasarruf yetkisini rektörlere bırakması" tepki çekti. Bu düzenlemeye göre, irticai faaliyette bulunan öğretim üyelerinin kurumla ilişiğinin kesilmesine YÖK değil, rektör karar verecek. Tasarıya göre, yeni YÖK şöyle 
YÖK tüm yükseköğretimi düzenleyen, yükseköğretim kurumlarının kendi aralarında ve MEB'le diğer ilgili kuruluşlarla olan ilişkilerinde koordinasyonu sağlayan bir üst kuruluş olacak. 
Yasanın ardından YÖK, ilk toplantısını en yaşlı üye başkanlığında yapacak. YÖK Başkanı'nı kurul üyeleri kendi aralarından seçecek. Mevcut kanuna göre YÖK Başkanı'nı Cumhurbaşkanı atıyor. 
YÖK üyeleri, hiçbir kamu kuruluşu veya özel ücretli ya da ücretsiz çalışamayacak. 





</TEXT>
</DOC>
