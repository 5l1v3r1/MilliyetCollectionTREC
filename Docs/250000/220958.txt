<DOC>
<DOCNO> 220958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun42.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kutbu'na yalnız gitmek isteyen kadından haber alınamıyor 
</HEADLINE>
<TEXT>

     Sibirya'dan yola çıkarak tek başına Kuzey Kutbu'na ulaşmaya çalışan Fransız kaşif Dominick Arduin'den 5 gündür haber alınamadığı bildirildi. 
     Yolculuğun internet sitesini www.arctic-dominick.com hazırlayan reklam ajansı, küçük bir Eskimo kayığıyla Kuzey Buz Denizi'nin eksi 40 derece soğuk sularında 2 ay sürecek zorlu yolculuğa çıkan Arduin'den, yolculuğun başladığı cuma gününden bu yana haber alınamadığını duyurdu. 
     İnternet sitesinde, havanın kararması ve fırtına ihtimali nedeniyle ara verilen arama çalışmalarına yarın devam edileceği bildirildi. 
     Fransa'da doğan ve 15 yıldır Finlandiya'da yaşayan 43 yaşındaki Dominick Arduin, ''Kuzey Kutbu'na tek başına ulaşan ilk kadın olmak istediğini'' söylemişti. 
     Audrin, iki yıl önce başarısızlıkla sonuçlanan Kuzey Kutbu seyahatinde de ayak parmaklarından bazılarını kaybetmişti. 
     
</TEXT>
</DOC>
