<DOC>
<DOCNO> 245375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur03.html </URL>
<DATE> 2004/06/04/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Tüccar astsubay dehşet saçtı 2 ölü, 2 yaralı 
</HEADLINE>
<TEXT>

     AYDIN ARSLANYILMAZ, AHMET TOKYAY, METE ARİF TOKMAK Zonguldak DHA 

Zonguldak'ta bir kafeteryada alacak tartışmasında kan döküldü. Gaziantep'te görev yapan Hava Astsubay Kıdemli Çavuş Bülent Çolak, iki ay önce sattığı cep telefonları karşılığında aldığı altı milyar liralık senedi ödemeyen baba oğulu öldürdü, yanlarındaki iki kişiyi de yaraladı. 
     İddiaya göre Çolak 26 Gaziantep'ten getirdiği çok sayıda cep telefonunu, eski BBP Zonguldak Merkez İlçe Başkanı Yaşar Aktan 47 ve oğlu Ümit Aktan'a 24 sattı. Senet alan Çolak, vade tarihi geçtiği halde parasının gönderilmemesi üzerine Zonguldak'a geldi. Gazipaşa Caddesi'ndeki Camlı Köşk adlı kafeteryada Aktanlarla buluşan Çolak alacağını istedi. Olumsuz yanıt üzerine çıkan tartışmada beylik tabancasını çeken Çolak, Yaşar, kardeşi Nurettin Aktan 40 ve Ümit aktan ile arkadaşları Adnan Abay'a 51 kurşun yağdırdı. Bir şarjör mermiyi bitirip ikinci şarjörü takan Çolak, olay yerine yaklaşık 100 metre uzaklıktaki Merkez Polis Karakolu'ndan gelen polisler tarafından yakalandı. 
     Yaşar Aktan ve oğlu olay yerinde ölürken, Nurettin Aktan ile Adnan Abay da hastaneye kaldırıldı. Zonguldak Emniyet Müdürü Mustafa Öncül, yaralıların hayati tehlikesinin bulunmadığını açıkladı. 
     Görgü tanıkları Çolak'ın polise direnmeden teslim olduğunu söyledi. Olay yerinde 25 kadar boş kovan bulunurken, tesadüfen kafeteryanın önünden geçen Yaşar Aktan ın diğer oğlu, öldürülenlerin babası ve kardeşi olduğunu öğrenince sinir krizi geçirdi. 
     
</TEXT>
</DOC>
