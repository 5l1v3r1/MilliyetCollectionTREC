<DOC>
<DOCNO> 221415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/siyaset/siy20.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Dostane çözümle 11.5 milyar lira 
   TÜRKİYE, aldığı cezalar nedeniyle Avrupa İnsan Hakları Mahkemesi'ne AİHM başvuran yazar Haluk Gerger'e 7000 euro yaklaşık 11.5 milyar lira maddi tazminat ödemeyi kabul ederek dostane çözüme gitti. Evrensel gazetesinde yayımlanan "OHAL ve Çekiç Güç" başlıklı yazısı nedeniyle iki kez cezaya çarptırılan Gerger, ifade özgürlüğün ve adil yargılanma hakkını düzenleyen maddelerin ihlal edildiği gerekçesiyle AİHM'ye başvurmuştu 
   
   Gösteriye katılma, dayak yersin 
   ANKARA Valiliği, Kızılay'da YÖK Yasa Tasarısı'nı protesto amacıyla 13 Mart'ta "kanunsuz korsan gösteri" yapılacağı yönünde duyumlar alındığını belirterek, gençleri "güvenlik kuvvetleriyle karşı karşıya gelebilecekleri eyleme" itibar etmemeleri konusunda uyardı. Valiliğin dünkü açıklamasında 6 Kasım 2003'teki YÖK'ü protesto eylemi sonrasındaki "taşlı - sopalı saldırıya karışan öğrenciler" hakkında başlatılan adli ve idari sürecin devam ettiği anımsatıldı. Açıklamada, cumartesi düzenlenecek eylemle ilgili bildirimde bulunulmadığı bildirildi. 
   
   Lise sonlar 45 gün izin yapabilecek 
   Mİllİ Eğitim Bakanlığı, lise son sınıf öğrencilerinin ÖSS'ye hazırlanırken başvurduğu sağlık raporu uygulamasını önlemek için öğrencilerin bir ders yılında özürlü veya özürsüz devamsızlıklarıyla okul yönetimince verilen izinlerin toplamını 30 günden 45 güne çıkardı. Yeni düzenlemeye göre, özrü olmadan 20 gün okula gitmeyen öğrenciler, notları ne olursu olsun başarısız sayılacak. Daha önce bu süre 10 gündü. Okulun izinleriyle diğer devamsızlık süresi bir yılda 45 günü aşamayacak. Bu süre daha önce 30 gündü. Özürlülerin, resmi bir makamdan, özel sağlık kurumlarından usulüne göre alınmış rapor veya belgeyle tespit edilmiş olması gerekecek. Değişiklikler, 2003 2004 öğretim yılından geçerli olacak. 
   
   'Türkiye, Avrupa sınırlarının içinde' 
   Türkiye'nin AB'ne girişine bir destek de İspanya'dan destek geldi. İspanya Başbakanı Jose Maria Aznar, Alman Frankfurter Allgemeine gazetesine verdiği demeçte, "Avrupa, Türkiye'nin sınırlarının sonunda bitiyor. Türkiye'nin coğrafi sınırlarının Avrupa'nın içinde mi, dışında mı olduğunu tartışmak yanlış. Bu tartışmalar Türkiye'nin AB'ye girmesiyle sona erecek" dedi. Aznar, AB'nin bölgede Batı ile Atlantik arasında ortak bir ekonomik işbirliğine destek vermesinin, iki tarafın güvenliği açısından da çok önemli olacağını savundu. Bu durumda AB'nin bölgedeki sorumluluğunun artacağını ve Türkiye'ye ihtiyaç duyulacağını söyleyen Aznar, "Bazıları Avrupa'nın sınırlarını arıyorsa bizim cevabımız budur" açıklamasını yaptı. 
   
   
   
</TEXT>
</DOC>
