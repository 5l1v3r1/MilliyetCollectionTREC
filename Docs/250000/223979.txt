<DOC>
<DOCNO> 223979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun07.html </URL>
<DATE> 2004/03/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Tayvan'da seçim ve referandum sandıkları kapandı... 
</HEADLINE>
<TEXT>

     Tayvan'da devlet başkanığı seçimi ve Çin ile ilişkilerin hızlandırılmasıyla füzesavar sistemi kurulması konularında yapılan halkoylamasında sandıklar kapandı. 
     Anakara Çin Halk Cumhuriyeti'nin 1949'da biten iç savaştan beri ''asi yavru vatanı'' olarak gördüğü Tayvan'da, Milliyetçi Halk Partisi'ni Kuomintang 4 yıl önceki seçimde 50 yıldır ilk kez yenilgiye uğratan Devlet Başkanı Çen Şui-bien dün açık makam otomobiliyle giderken suikast girişimine uğramıştı. Karnından aldığı kurşun yarası kapatılan ve talih eseri hemen taburcu olan Çen ve onun seçimdeki kuvvetli rakibi Kuomintanglı Lien Çan, Pekin'le gelecek 4 yılın ilişkilerini belirleyecek. 
     Kamuoyu yoklamaları Tayvan'da 10 gün önce yasaklandığı için, seçim sonucunu tahmin etmek zor. 16,5 milyon kayıtlı seçmenin bulunduğu ada ülkesinde, devlet başkanlığı seçim sonucunun TSİ 13 30'da açıklanması bekleniyor. Referandum sonucunun ise TSİ 16 00'da alınacağı açıklandı. 
     
</TEXT>
</DOC>
