<DOC>
<DOCNO> 227116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yazar/toruner.html </URL>
<DATE> 2004/03/31/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Devlet devletse fişleme de yapar 
</HEADLINE>
<TEXT>

   
   Bush iktidara gelir gelmez, ABD' nin suni peykleri kullanarak koruma kalkanı içine alacak bir savunma sistemi için trilyonlarca doları bulan bir projeye başlamak istedi. Proje daha 11 Eylül 2001 terörist saldırısı olmadan önerilmişti ve ABD'ye zarar verebilecek bir sineği bile kontrol edip yok edebilme gücüne sahipti. Sovyetler çökmüşken böyle pahalı bir korunma ihtiyacı nereden doğmuştu 
   Proje uygulamaya geçirilmeden, 11 Eylül saldırısı oldu. Bu saldırıdan sonra, 24 Ekim 2001 tarihinde ABD Kongresi The USA Patriot Act olarak bilinen "Terörizme Karşı ve Önlemeye Yönelik Gerekli Tedbirleri Alarak Amerika'yı Birleştirip Güçlendirme Yasası"nı kabul etti. Yasa, bir gün sonra Senato'da da benimsenip, 26 Ekim 2001'de Başkan'ca imzalandı. 
   Yaklaşık 8 ay sonra da, ABD'de 1940 yılından beri en geniş yeniden yapılandırma sayılan, "İç Güvenlik Bakanlığı" kuruldu. Bu iki yasa ile Başkan'a, yeni başkanlığa ve devlete çok geniş yetkiler verildi. Bu yetkiler o denli geniş ki, ay içinde tartıştığımız "fişleme olayı" solda sıfır kalır. 
   ABD'de 11 Eylül 2001'den sonra hiçbir terörist olay yaşanmadı. Ama ABD'de gittikçe artan oranda ve halkı bile tedirgin edecek ölçüde alınan bu tedbirler, muhtemelen büyük devlet olmanın bir gereği. Oysa, sıcak bölgenin komşusu olan ve terörist saldırılardan sık sık nasibini alan Türkiye buna benzer ciddi bir tedbir almıyor. Hatta, bırakın ciddi tedbiri, mevcut tedbirler bile "kişi hakları", "AB gereği" vs. denilerek azaltılıyor. Amaç Türkiye'nin gücünü ve kontrolünü azaltmak mı 
   Ama bakın, ABD'de kabul edilen yasalar nelere izin veriyor 
   n Asker ve polis arasında işbirliği sağlanması, n Şüphelilerin mallarına el konulması, n Milli güvenliği etkileyecek her türlü fişleme yapılabilmesi, n Her türlü dinleme yapılabilmesi, n Yukarıdaki işlemlerin yapılması ve kişilerin gözetim altında tutulması sırasında süre sınırlandırılmasının kaldırılması, n Fişleme bilgilerinin sızdırılması durumunda, terörist hareket gibi işlem yapılması, n Para aklama operasyonlarının takip edilip, önlenmesi, n Ülkeye giriş ve çıkış yapanların parmak izi, DNA ve fotoğraflarının alınması, n Korunması gereken kişi sayısının ve gücünün artırılması, n Teröristlerin ve bu yasa gereğince takibi gereken kişilerin ülke dışında da takibine izin verilmesi, 
   
   Liste uzayıp gidiyor. Kısacası, siyasi ve askeri güçlerin sadece fişleme değil, telefon dinlenmesinden, DNA alınmasına kadar yetkileri var. 
   Biz neden fişlenmekten bu kadar korktuk 
   
      
   
</TEXT>
</DOC>
