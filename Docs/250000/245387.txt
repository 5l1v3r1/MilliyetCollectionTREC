<DOC>
<DOCNO> 245387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur15.html </URL>
<DATE> 2004/06/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
''Sen seçilmiş insansın'' diyerek dolandırdı .. 
</HEADLINE>
<TEXT>

     Bursa'da ''Seçilmiş insansın'' diyerek dolandırıcılık yapan kişi yakalandı. 
     AA muhabirinin edindiği bilgiye göre, Erkan C. adlı kişi, ''Irak'tan geldim. Yardım edin'' diyerek, Şehreküstü Mahallesi'nde oturan Serpil Korkmaz'dan 46 para istedi. 
     Aldığı 6 milyon liralık hayrı beğenmeyen zanlı, Korkmaz'a, ''Senin evinde paran var. Bu paraları Allah için bana getir. Sen seçilmiş insansın'' dedi. 
     Bu sözler üzerine, daha önce gördüğü bir rüyayı anımsayan Korkmaz, evine döndü. 
     Evindeki 450 milyon liralık birikimini ve iki Cumhuriyet Altını'nı alan Korkmaz, parasını ve altınlarını Erkan C'ye teslim etti. 
     Söz konusu olaydan bir gün sonra, Erkan C'yi Üftade Sokak'taki bir türbenin önünde, başka bir kadına da aynı sözleri söylerken gören Serpil Korkmaz, dolandırıldığını anlayarak polise başvurdu. 
     Şikayet üzerine, Erkan C. gözaltına alındı. Soruşturma sürdürülüyor. 

     
</TEXT>
</DOC>
