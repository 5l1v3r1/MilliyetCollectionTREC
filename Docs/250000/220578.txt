<DOC>
<DOCNO> 220578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur28.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Silifke'de okullar 2 gün tatil edildi... 
</HEADLINE>
<TEXT>

     Mersin'in Silifke İlçesi ile taşkından etkilenen köylerdeki okullarda 2 gün eğitim ve öğretime ara verildiği bildirildi. 
     Silifke Kaymakamı Sefa Çetin'den alınan bilgiye göre, merkez ile taşkından en çok zarar gören Kurtuluş, Sökün, Bahçe ve Çeltikçi köylerindeki okullar, çalışmaların tamamlanması ve sıkıntıların giderilmesi için 2 gün süre ile tatil edildi. 
     Çetin, yarın Mersin Bayındırlık İl Müdürlüğü'nden gelecek 20 kişilik ekibin programlı bir çalışma başlatacağını ve taşkının geniş bir alanı etkilemesi nedeniyle çalışmaların tamamlanmasının zaman alacağını söyledi. 
     İlçede yaşamın normale döndüğünü belirten Çetin, Kızılay'ın yemek dağıttığını ifade ederek, 2 bin kişiye yetecek kadar battaniye, temizlik maddesi ve giyecek talep ettiklerini sözlerine ekledi. 
     
</TEXT>
</DOC>
