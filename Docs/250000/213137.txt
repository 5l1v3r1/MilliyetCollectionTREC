<DOC>
<DOCNO> 213137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sontur23.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük acı Kardeşinin ardından 2 yeğeninin cenazelerini aldı 
</HEADLINE>
<TEXT>

     Konya'da çöken binanın enkazı altında kalarak hayatını kaybeden aynı aileye mensup 5 kişiden 4 yaşındaki Ahmet ile 6 yaşındaki Muhammet'in cesetleri de bugün Konya Numune Hastanesi morgundan gözyaşları içinde alındı. 
     Olayın ikinci gününde, Fazilet Türkoğlu ile oğlu Nuri Türkoğlu'nun ardından bugün de aynı ailenin damadı Ahmet Belge ile oğulları Mumammet ve Ahmet Belge'nin cesetleri de enkaz altından çıkarıldı. 
     Konya Numune Hastanesi Morgu'na gelen Fikret Belge, kardeşinin ardından, yeğenleri 4 yaşındaki Ahmet ile 6 yaşındaki Muhammet Belge'nin de cenazelerini gözyaşları içinde aldı. 
     Enkaz altından yaralı çıkarılan çocukların annesi Hülya Belge'nin ise Konya Numune Hastanesi Genel Cerrahi Servisi'nde tedavi altına alındığı, hayatını kaybeden aynı aileye mensup 5 kişinin ise bugün Musalla Mezarlığı'nda toprağa verileceği bildirildi. 
     
</TEXT>
</DOC>
