<DOC>
<DOCNO> 240866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/yasam/yas06.html </URL>
<DATE> 2004/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yağış geliyor 
</HEADLINE>
<TEXT>


Bugünden itibaren etkili olacak yağışlı hava, perşembe günü yurdu terk edecek 

İSTANBUL Milliyet 

Doğu bölgelerindeki yağışlı hava, bugünden itibaren tüm yurdu etkisi altına alacak. Devlet Meteoroloji İşleri Genel Müdürlüğü'nün tahminlerine göre, doğu bölgelerindeki yağışlı havanın ardından, dün akşamdan itibaren tüm Türkiye yeni bir serin ve yağışlı havanın etkisine girdi. Serin ve yağışlı hava kütlesi bugün ve yarın yurdun büyük bölümünü etkileyecek. 
Sağanak ve gök gürültülü sağanak şeklinde görülecek yağışlar bugün İç Ege ve Akdeniz'de, yarın da iç ve doğu bölgelerde yer yer kuvvetli olacak. 

Cuma ısınacağız 
Serin ve yağışlı hava perşembe günü doğu bölgelerde etkili olduktan sonra cuma günü yurdu terk edecek. Hava sıcaklığı perşembe günü batı bölgelerinden başlayarak hafta sonunda tüm yurtta hissedilir derecede artacak. 


</TEXT>
</DOC>
