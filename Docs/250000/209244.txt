<DOC>
<DOCNO> 209244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/yazar/asik.html </URL>
<DATE> 2004/01/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hani özgürlük .. 
</HEADLINE>
<TEXT>

   
   Afganistan'da yeni anayasa kısa süre önce yürürlüğe girdi... Önemli maddeler 
   - Afganistan bir İslam Cumhuriyeti'dir. Kutsal dini İslamdır. 
   - Yasalar İslam inancına ve uygulamalarına ters düşemez. 
   - Kadın ve erkek yasalar önünde eşit hak ve yükümlülüklere sahiptir. 
   Geçen pazartesi günü ünlü sanatçı Selma, Afgan devlet televizyonunda başı kapalı olarak şarkı söyledi. Anayasa Mahkemesi durumu protesto etti. Afgan televizyonu dün kadınların artık televizyona çıkarılmayacağını, "ülkenin buna hazır olmadığını" bildirdi. Yani... Şark cephesinde yeni bir şey yok... 
   
   Fener'in hocası Daum, "Yarı Alman, yarı Türk'üm" demiş. 
   Takım da bir yarı iyi, bir yarı kötü oynuyor... 
   Haldun Ertem 
   
   İzmir'den hamle...    İstanbul Kantinciler Odası'nın girişimiyle İstanbul'daki okulların kantinleri en az ikişer satranç takımı bulundurmaya başladı. Darısı İzmir ve Ankara'nın başına demiştik. İzmir Kantin İşletmecileri Derneği Başkanı Rasim Topçu, gönderdiği notta diyor ki 
   - Bu projeye Ankara Kantinciler Odası Başkanı Ali Doğan ile biz İzmir Kantinciler Odası da katıldık. Yakında İzmir ve Ankara'daki okul kantinleri de satranç takımı bulundurmaya başlayacak... 
   Ne güzel bir gelişme... 
   
   Japonların geliştirdikleri cihazla insanlar istedikleri rüyayı göreceklermiş. 
   Doğrudur. 
   Kapitalistlerin insanların gerçeği görmemesi için yapamayacakları yok. 
   Akif Kökçe 
   
   Aziz Nesin'lik...    İzmir - Aydın otobanında Selçuk ayrımına yaklaşırken Selatin Tüneli'ne gelmeden yol üstü tabelası dikkati çekiyor 
   "Yüksekliği 4.80 m. den yüksek araçlar Selçuk'tan çıkış yapınız." 
   Mühendis okurumuz Fuat Bey diyor ki 
   - Ne var ki bu tabelanın yüksekliği de 4.80 idi. Ayrıca bu uyarıdan sonra Selçuk ayrımına kadar 2 adet uyarı tabelası 2 adet köprü mevcut ki, hepsinin yükseklikleri 4.80 m olarak belirtilmiş... Yani yüksekliği 4.80'den fazla araçların ilerlemesine zaten imk n olmayan bir yolda sürekli 4.80'den yüksek araçlar uyarılıyordu Tam Aziz Nesin'lik hik ye... 
   
   TRT sülükleri...    TRT'nin yeni genel müdürü Şenol Demiröz'e sülükler birer ikişer yapışıyor 
   "Tanırım iyi çocuktur... Sapına kadar dürüsttür.." 
   Niyetleri belli, program kapacaklar... 
   Eğer Demiröz direnir, program vermezse taciz atışlarına başlayacaklar... 
   Sonunda hortumun bir ucunu TRT'ye, öteki ucunu ceplerine yerleştirecekler... 
   Sıkıştıklarında "Yahu ben öyle şeylere tenezzül edecek adam mıyım " diye ağlayacaklar... 
   Dikkat Şenol Bey... Bu sülüklere yenik düşersen Yücel Yener'den farkın kalmaz... 
   
   Her fabrika kale idi...    İzmir Alaybey tesislerinde asılı olan "Her Fabrika Bir Kaledir... 
   M. Kemal Atatürk" yazısı 2003'ün kasım ayında kaldırıldı. Bir daha asılmadı. 
   Neden acaba Özelleştirme sonucu memleketin bütün kaleleri zapt edildiği için mi Harb - İş Sendikası'nın bu konuda bir diyeceği olabilir mi 
   
   Peltek Sözlüğü ..    Kemal Kenan Ergen Leman Dergisi'nde "Peltek Sözlüğü" yazmış. Okuyoruz. 
   Bötübör Sadece Sivaslı bakkallarda satılan kenarı tırtıklı bir bisküvi türü... 
   Candarma Sayfiye yerlerinde vatandaşın canını korumakla görevli askeri personel. Sadece Fransız turistleri korumakla görevli olanları da vardır ki, onlara doğal olarak "Jandarma" diyoruz. Onlar da bize, "Eller yukarı " diyor, durup dururken yakalanıyoruz. 
   Torpah Halis muhlis köy toprağı. Öyle şifalıdır ki, köylerde ölüleri bile gömerek tedavi etmeye çalışırlar. Bkz Köy mezarlığı. Bu yüzden kırsal kesimde hortlak görme olasılığı İskoç görme olasılığından her zaman fazladır. İskoç köyü değilse tabii. 
   Fricik Bazı kadınlar çocuk denecek yaşta firijit olurlar. 
   Ceyran Köy elektriği. Kepekli olduğu için çarparken şişmanlatmıyo... 
   Sarfoş Denize arabayla girmeyi seven alkollü kişi veya kuruluş. 
   Herkeş Jamaika'da herkes anlamına gelen bir kelime. 
   Ahçıbaşı Kötü yemek yapan kişilere, yemekten zehirlenenlerin ahını aldıkları için utansınlar diye böyle söylenir. 
   İztop İstop oynayan kişilerde görülen bir tür cilt hastalığı. Özellikle sırt, kıç ve kulunç bölgelerinde ortaya çıkan yuvarlak kızarıklıklar şeklinde kendini gösterir. Bir süre istop oynamayınca kendiliğinden iyileşir. 
   Yesyeni "Yeni mi " sorusuna verilecek en okkalı cevap bence... Hakikaten yeniyse tabii... 
   Dasdar Dapdardan biraz daha dar bir ölçü birimi. Bayağı bayağı dar yani. Sıpsıkıyla boğum boğum arası bir şey. Giyip göstersem anlayacaksınız. 
   
      
   
</TEXT>
</DOC>
