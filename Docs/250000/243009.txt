<DOC>
<DOCNO> 243009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo09.html </URL>
<DATE> 2004/05/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Turkcell Futbol Ödülleri sahiplerini buldu... İşte Ayın Golü... 
</HEADLINE>
<TEXT>

     Turkcell Futbol Ödülleri'nde sezonun son jüri toplantısı yapıldı. 
     Toplantıda nisan-mayıs aylarının en iyileri belirlenirken, mart ayında kazananlara da ödülleri törenle verildi. 
     Nisan-Mayıs değerlendirmesi sonucunda ödül alanlar şöyle belirlendi 
     Ayın Fair Play Ödülü Adanasporlu taraftarlar Haftalar önce lige veda eden Adanasporlu futbolcuların karşılaşmanın bitiminde taraftarı tarafından alkışlanarak uğurlanması . 
     Ayın Golü Volkan Kürşat Bekiroğlu-Trabzonspor Gençlerbirliği-Trabzonspor maçında attığı gol . 
     Ayın Klas Hareketi Ümit Özat-Fenerbahçe Beşiktaş maçında orta sahada yaptığı presin ardından kazandığı topla Serhat'a verdiği gol pası . 
     Ayın Futbol Fotoğrafı 
1-Bahadır Beyaslan Fotomaç . 
     2-Emre Oktay Hürriyet . 
     3-Beytullah Süat Bursa Hakimiyet . 
     Mansiyon Yaşar Saygı Milliyet . 
     Turkcell Futbol Ödülleri, sezon sonunda önceki ayların birincileri arasında yapılacak değerlendirme sonucu belirlenecek ''Yılın Futbol Ödülleri'' ile son bulacak. 
     Bu arada, mart ayı değerlendirmesinde belirlenen ayın fair play ödülünü Ergün Aydın'a, Futbol Federasyonu Başkanı Teknik Danışmanı Gündüz Tekin Onay, ayın golü ödülünü Umut Bulut'a Turkcell Kurumsal İletişim Bölüm Yöneticisi Zuhal Şeker verdi. Ayın klas hareketi ödülünü kazanan Pierre van Hooijdonk ise ödül törenine yurtdışında olması nedeniyle katılamadı. 
     Öte yandan, ayın futbol fotoğrafı kategorisinde dereceye girenlere de ödülleri verildi. 
     
</TEXT>
</DOC>
