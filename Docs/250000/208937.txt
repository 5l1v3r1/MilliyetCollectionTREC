<DOC>
<DOCNO> 208937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/dunya/dun05.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Kadın şarkıcılar 2 gün dayandı    Afganİstan'dan pazartesi günü gelen bir haber, bu ülkenin kadın-erkek eşitliği konusunda adımlar atmaya başladığını müjdeliyordu. 12 yıllık bir yasağın ardından K bil TV, banttan da olsa kadın şarkıcı Parasto'nun şarkı söylerken görüntüleri yayınlamıştı. Yani kadın şarkıcılara ekran yasağı kalkmıştı. Ancak yasağın kaldırılmasına öfkelenen muhafazak rların sesi daha gür çıktı. Yüksek Mahkeme'nin Enformasyon ve Kültür Bakanı Seyid Mahdum Rahin'e yazdığı protesto mektubu sonucu TV ekranı kadın şarkıcılara yine kapandı. K bil TV yetkilileri, çarşamba akşamı bu şarkıların yayınlanmaması talimatı geldiğini açıkladı. 
   
   Basra'da Şiiler yürüdü    Irak'In güneyindeki Basra kentinde on binlerce Şii, Iraklı Şii lider Ayetullah Ali Sistani'nin, haziran sonunda idareyi devralacak olan geçici hükümetin doğrudan seçimlerle belirlenmesi talebine destek için gösteri yaptı. "Amerika'ya hayır, Sistani'ye evet" sloganları atan göstericiler, ülkede erken seçime gidilmesini istedi. 
   
   İntihar eden ABD askeri sayısı 21    Irak'ta savaşın başladığı mart ayından bu yana 21 Amerikan askerinin intihar ettiği açıklandı. Pentagon'un üst düzey sağlık yetkilisi Dr. William Winkenwerder, Irak'ta görev yapan Amerikan askerlerinin çatışma dışı ölümlerinin 7'de 1'inin intihar olduğunu, çatışma dışı bazı ölümlerin h l araştırıldığını ve bu nedenle intihar eden asker sayısının daha da fazla olabileceğini belirtti. Winkenwerder, Irak'ta çatışma dışında ölen 153 askerin bulunduğunu ve ruhsal sorun yaşayan 300'ü aşkın askerin bölgedeki görevine son verildiğini de sözlerine ekledi. 
   
   
</TEXT>
</DOC>
