<DOC>
<DOCNO> 228824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/siyaset/siy02.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Referandum ertelenmeli' 
</HEADLINE>
<TEXT>

   Denktaş'ın, "29 ay sonra Türk askerini ben adadan uğurlayacakmışım ve çocuklarıma, torunlarıma 'gidiyorlar ama gene gelecekler' diyemeyeceğim. Ben bu acıyı yaşamak istemiyorum" derken gözleri doldu. 
      BURSA DHA 

   
   KKTC Cumhurbaşkanı Rauf Denktaş, "Devleti altlarından alma oyunu" başladığını savunarak, "Kaybetmemek için mücadele veriyoruz. Bugüne kadar kaybetmedik, bundan sonra da kaybetmeyiz. Ama tehlikeli sulardan geçiyoruz" dedi. Denktaş referandumun ertelenmesini istedi. Bursa Barosu'nun düzenlediği "Kıbrıs'ta neler oluyor " paneline katılan Denktaş, özetle şunları söyledi 
   Planın kabulü halinde her üç kişiden biri zaman içinde Rum olacak. 
   Rumlar plana 'Hayır' derse hiçbir şey kaybetmeyiz. Biz 'evet' dersek, ekonomimiz çöker, bankalarımız batar. 
   Benim görevim zor, çünkü, Türkiye besbelli Annan Planı'nı istiyor. Ama, Dışişleri Bakanı Abdullah Gül'ün 'Rumlar hayır derse KKTC'nin tanınmasını isteyeceğiz' açıklaması içime su serpti. 
   Türkiye üzerinde büyük bir oyun oynanıyor. Yavaş yavaş parçalamak için başlatılan senaryolar, gözle görülür şekle dönüşmekte. 
   
   
</TEXT>
</DOC>
