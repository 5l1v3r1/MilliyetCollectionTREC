<DOC>
<DOCNO> 224363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/spor/spo11.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor nakavt 1-2 
</HEADLINE>
<TEXT>

   Bordo-Beyazlılar, Ankaragücü'ne evinde üç puan kaptırdı, ligde kalma umutlarını azalttı 
   
   LİGDE düşme hattından kurtulma uğraşı veren Elazığspor, Ankaragücü'ne evinde teslim oldu. İlk yarısı golsüz kapanan karşılaşmanın 48. dakikasında Yunus ile öne geçen Bordo - Beyazlılar bu üstünlüğünü koruyamadı. Konuk ekip 73'te Gökmen ile eşitliği sağladı, uzatma dakikalarında Erhan Albayrak'ın penaltı golüyle üç puanı kaptı. Debnar'ın bir şutu ise üst direkten geri geldi. 
   
   Maçın karnesi 
   HAKEMLER Mustafa Çulcu, Baki Tuncay Akkın, Ali Saygın Öğel 
   ELAZIĞSPOR König 5 - Debnar 5 , Jussi 4 , Ümit 5 , Ahmet Aslaner 6 - Cem Yanık 6 , Czinege 5 , Hacı Arif 5 , Hüseyin 6 Bekir Dk. 57 4 - Yunus 7 , Eser 5 Halit Dk. 65 4 
   YEDEKLER Oğuzhan, M.Deliorman, Abdullah, M.Marangoz, Ramazan 
   ANKARAGÜCÜ Zafer 6 - Adem Dursun 7 , Gökmen 7 , Tolga 7 - Ender 6 , Ergin 6 , Ramadan 7 , Adem Koçak 7 , Erhan Albayrak 7 - Hakan Keleş 6 Baidoo Dk.44 7 , Umut 6 
   YEDEKLER Orkun, Hakan Kutlu, Hüseyin, Mehmet, Özgür, İsmet 
   GOLLER Yunus Dk. 48 , Gökmen Dk. 73 , Erhan Albayrak Dk.90 2 pen. 
   SARI KART Tolga Ankaragücü 
   
   Taraftar sahaya indi       KARŞILAŞMA sonrası sahaya inen bazı Elazığsporlu taraftarlar futbolculara saldırdı. Tribünlerden de çok sayıda taş ve pet şişe fırlatıldı. Olayların yatışmasını beklemek için futbolcular bir süre sahada beklemek zorunda kaldı. Daha sonra polis ve jandarma ekiplerinin gözetiminde futbolcular ile teknik heyet soyunma odalarına götürüldü. Taraftarlar arasında yaralananlar da oldu. Bu arada Teknik Direktör Güvenç Kurtar'ın yönetimle görüşerek görevi bırakmak istediğini bildirdiği öğrenildi. Fotoğraf Ufuk Tuncaelli 
   
   
</TEXT>
</DOC>
