<DOC>
<DOCNO> 202444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun27.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın kızları babaları için uluslararası mahkeme istedi 
</HEADLINE>
<TEXT>

     Amerikan askerlerinin yakaladığı devrik Irak lideri Saddam Hüseyin'in kızı Raghad, kız kardeşleriyle birlikte babalarının uluslararası bir mahkemede yargılanmasını istediklerini söyledi. 
     El Arabiye televizyonuna Ürdün'den telefonla demeç veren Raghad, '' Saddam Hüseyin İşgalciler tarafından göreve getirilen Irak Geçici Hükümet Konseyi tarafından yargılanmamalı'' dedi. 
     Ailesinin, Saddam Hüseyin'i savunması için bir avukat tutacağını belirten Raghad, ''Uluslararası, adil ve yasal bir duruşma istiyoruz'' dedi. 
     
     ALMANYA DA ADİL YARGILAMA İSTEDİ 
     Öte yandan, Almanya Dışişleri Bakanı Joschka Fischer, Kahire'de Mısır Cumhurbaşkanı Hüsnü Mübarek ile görüşmesinin ardından yaptığı açıklamada, Saddam Hüseyin için adil ve kamuoyuna açık bir mahkemenin, Irak'taki barış sürecinin başlamasına yardımcı olacağını söyledi. 
     Saddam Hüseyin'in Irak halkına karşı en ağır suçları işlediğini belirten Fischer, ''Irak'ta yargılanmasını anlayacağını sanıyorum'' dedi. 
     Mübarek ile Filistin topraklarındaki şiddeti azaltmanın yollarını da ele aldığını belirten Fischer, yeni bir Ortadoğu diplomasisi çerçevesinde geldiği Mısır'dan sonra Ürdün'e ve İsrail'e geçecek. 
     
</TEXT>
</DOC>
