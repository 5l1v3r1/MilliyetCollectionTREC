<DOC>
<DOCNO> 240075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo46.html </URL>
<DATE> 2004/05/14/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
İkinci lig B kategorisi'nden kısa kısa... Osmaniye 3 puan hedefliyor 
</HEADLINE>
<TEXT>

     İkinci Futbol Ligi B Kategorisi C Grubu takımlarından Osmaniyespor, hafta sonu sahasında yapacağı Tarsus İdmanyurdu maçından 3 puan hedefliyor. 
     Osmaniyespor Teknik Direktörü Adem Hurma, geçen haftaki Adıyamanspor yenilgisini unuttuklarını ve hafta sonu Tarsus İdmanyurdu karşısında galip gelerek, sezonu 3 puanla kapatmak istediklerini söyledi. 
     Hurma, takımda sakat ve cezalı futbolcunun bulunmadığını, taraftarları son maçta tribünlerde görmek istediklerini de sözlerine ekledi. 
     
     TARSUS İDMANYURDU GALİBİYET PEŞİNDE 
     Tarsus İdmanyurdu, deplasmanda yapacağı ligin son karşılaşmasından galibiyet hedefliyor. 
     Tarsus İdmanyurdu Basın Sözcüsü Turgut Durak, sporculara güvendiklerini, deplasmanda Osmaniyespor'u yenecek güçte olduklarını söyledi. 
     Sakatlığı süren Ulaş ile Aydın'ın Osmaniyespor karşılaşmasında forma giyemeyeceklerini belirten Durak, ''Aslında iyi bir ekibiz. Bazı maçlarımızı çok kolay kaybettik, bu nedenle hedefimizden sapmalar oldu. Ligin son maçını kazanmayı arzuluyoruz. Sporcuların bunu başaracaklarına inanıyorum. Eksiklerimizi sorun yapmadan deplasmandan 3 puanla ayrılacağız'' diye konuştu. 
     
</TEXT>
</DOC>
