<DOC>
<DOCNO> 228831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/siyaset/siy09.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Sağ ve sol kola gibi 
</HEADLINE>
<TEXT>

   DP'nin devamının AKP değil DYP olduğunu savunan 9. Cumhurbaşkanı Süleyman Demirel, "AKP'nin bölünme tehlikesi vardır" dedi 
      ANKARA Milliyet 

   
   Dokuzuncu Cumhurbaşkanı Süleyman Demirel, AKP iktidarının yatırım yapmadığını belirterek, "Siyasete dönmenin yolunu kapatmıyorum. Parti siyaseti içinde değilim ama bu olmayacağım anlamına gelmez. Devran nasıl döner bilmem" dedi. Sağ - sol ayrımını Coca Cola - Pepsi Cola farkıyla anlatan Demirel, savaş önleme gibi Nobel Barış Ödülü'ne aday gösterilmesini gerektirecek bir özelliği olmadığını söyledi. Habertürk'te soruları yanıtlayan Demirel, DP'nin devamının AKP değil DYP olduğunu belirterek, "AKP'nin bölünme tehlikesi vardır. Bunu Erdoğan'a da söyledim. Bu oy olağanüstü değildir. Sandığa gitmeyen 12 milyon seçmen var" diye konuştu. Demirel, gündemdeki bazı isimleri de kısaca şöyle tanımladı "Kemal Derviş Anlamadığım birisi Mehmet Ağar İnanmış, gayretli Tansu Çiller Benim yıldızım Necmettin Erbakan Arkadaşım, heder olmuş enerji." 
   
   
   
</TEXT>
</DOC>
