<DOC>
<DOCNO> 210915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/dunya/dun01.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'nin 'First Lady'si Bush'tan nefret ediyor 
</HEADLINE>
<TEXT>

      DIŞ HABERLER SERVİSİ 

   
   ABD Başkanı George W. Bush ile İngiltere Başbakanı Tony Blair'ın arasından su sızmazken, İngiltere'nin First Lady'sinin Bush'tan hiç hoşlanmadığı ve bu duygularını her fırsatta dile getirdiği ortaya çıktı. Yakında çıkacak Tony Blair'ın biyografisindeki bazı bölümlerde, düşündüğünü gizlemeden, her yerde açıkça söyleme huyu olan Cherie Blair'ın, Bush hakkındaki samimi görüşleri aktarılıyor. Kitaba göre, Cherie Blair, Bush'un Al Gore'un oylarını çalarak başkan olduğunu önü sürüyor, ayrıca idam yanlısı tutumunu yerden yere vuruyor. 
   Financial Times gazetesinin köşe yazarlarından Philip Stephens, "Tony Blair Bir Dünya Lideri Yaratmak" Tony Blair The Making of a World Leader adlı kitabında, bir insan hakları savunucusu olan Cherie Blair'ın iki aile arasındaki özel bir akşam yemeğinde, Teksas valisi olduğu sırada 150'den fazla idam cezasını imzalayan George W. Bush'la idam cezası konusunda tartıştığını yazdı. 
   Stephens, kocası Tony Blair'ın aksine Bush'un başkanlığına çok da olumlu yaklaşmayan ve Al Gore'un "başkanlığını çaldığına" inanan Cherie Blair'ın, Washington'a yaptıkları bir yolculuk sırasında bir çok kez, "bu insanlara" karşı neden bu kadar iyi davranmaları gerektiğini sorduğunu belirtti. 
   
   
</TEXT>
</DOC>
