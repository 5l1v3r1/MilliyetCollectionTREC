<DOC>
<DOCNO> 200954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur28.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayati Yazıcı Din eğitimi, demokratik toplumlarda laikliğin gereği 
</HEADLINE>
<TEXT>

     AK Parti Genel Başkan Yardımcısı Hayati Yazıcı, din eğitiminin, demokratik toplumlarda laikliğin gereği olduğunu söyledi. 
     Bir süre önce fesh edilen Şanlıurfa İl Teşkilatı'nın yeniden yapılandırılması çalışmaları kapsamında Şanlıurfa'da bulunan Yazıcı, kuran kursları ile ilgili tartışmalara değindi. 
     Kuran kurslarıyla ilgili taslağın hazırlanmasında, hiçbir milletvekili ya da partilinin baskısının bulunmadığını ifade eden Yazıcı, şöyle dedi 
     ''Diyanet İşleri Başkanı, ilgili bakan arkadaşımız ve bilim adamlarınca hazırlanan taslak ile çocuklara çağdaş din eğitimi sunulması amaçlanmaktadır. Bu amacı saptırmaya kimsenin hakkı yoktur. Demokratik toplumlarda bireyin dinini ve onun gereklerini öğrenmesi laikliğe aykırı değildir. Aksine, laikliğin gereğidir.'' 
     
</TEXT>
</DOC>
