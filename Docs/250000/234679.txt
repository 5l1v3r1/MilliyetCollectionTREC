<DOC>
<DOCNO> 234679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonspo21.html </URL>
<DATE> 2004/04/25/ </DATE>
<TIME> 17.35 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Ankaragücü 1 - Konyaspor 0 maç bitti 
</HEADLINE>
<TEXT>

     Birinci Süper Lig'de Ankaragücü, Konyaspor'u 1-0 yendi. 
     Her iki takımın da kontrollü başladığı maçın ilk 15 dakikasında gollük herhangi bir pozisyon olmazken, bu dakikadan sonra rakip yarı alanda daha etkili olan Ankaragücü önemli tehlikeler yaratmasına karşın aradığı golü bulamadı. 
     Hızlı hücumlarla Ankaragücü kalesinde etkili olmaya çalışan Konyaspor ise Cenk ve Zafer Biryol ile zorladığı Ankaragücü kalesinde devre boyunca bir kez önemli bir tehlike yarattı. Ancak bundan yararlanamadı. 
     16. dakikada Adem Koçak'ın pasında ceza alanının sağ tarafında topla buluşan Umut, çapraz pozisyonda yerden sert vurdu. Meşin yuvarlak direğin yanından auta çıktı. 
     17. dakikada Yılmaz'ın sağ taraftan ortasında kale alanında yükselen Hüseyin topa kafayla vurdu. Tehlikeyi kaleci Özden önledi. 
     25. dakikada Fatih'in pasında Cenk ceza alanında topla buluştu. Kaleci ile karşı karşıya pozisyondaki vuruşunda top Orkun'dan döndü. Topla tekrar buluşan Cenk pasını uygun pozisyondaki Zafer Biryol'a çıkardı. Bu futbolcunun yakın mesafeden şutunda Orkun ikinci kez mutlak gollük pozisyonda tehlikeyi önledi. 
     29. dakikda Hüzeyfe'nin ceza alanının dışındaki sert şutunda Özden gole izin vermedi. 
     34. dakikada Konyaspor ceza alanında topla buluşan Umut'un röveşata girişiminde boşta kalan meşin yuvarlağa Hüzeyfe sert vurdu. Top üstten auta gitti. 
     38. dakikada Yılmaz'ın sol taraftan kullandığı serbest vuruşta arka direkt dibinde yükselen Hüseyin'in kafa vuruşunda Özden topu ayaklarıyla önledi. 
     39. dakikada Adem Dursun'un sol taraftan ceza alanına yükselttiği topu Hakan Keleş kontrol ettikten sonra kaleye gönderdi. Defanstan dönen topla buluşan Umut'un yakın mesafeden vuruşunda kaleci Özden tehlikeyi bir kez daha önleyen isim oldu. 
     Karşılaşmanın ilk yarısı golsüz tamamlandı. 
     
     İKİNCİ YARI 

     Karşılaşmanın ikinci yarısında da oyunun kontrolünü elinde tutan ve rakip alanda daha fazla pozisyon bulan Ankaragücü, oyuna bu yarıda giren Faruk'un ayağından kazandığı golle sahadan 3 puanla ayrılan taraf oldu. 
     49. dakikada Baidoo'nun sağ taraftan ortasında, ceza alanında yükselen Hüseyin topa kafayla vurdu. Meşin yuvarlak az farkla avuta gitti. 
     57. dakikada Hakan Keleş'in sağ taraftan ortasında Umut topa kafayla vurdu. Kaleci Özden tehlikeyi yatarak önledi. 
     68. dakikada Ankaragücü ceza alanında uygun pozisyonda topla buluşan Murat'ın kafa vuruşunda meşin yuvarlak yandan avuta çıktı. 
     69. dakikada Yılmaz'ın sağ taraftan kullandığı uzun mesafeli taç atışında ceza alanı girişinde topla buluşan Faruk yerden düzgün bir vuruşla topu ağlara gönderdi 1-0 
     75. dakikada Cem'in kullandıgğı serbest vuruşta ''doksan'' olarak tabir edilen köşeye giden topu Orkun, son anda kontrol etti. 
     Karşılaşmayı Ankaragücü 1-0 kazandı. 
     
     KÜNYE 

     Stat 19 Mayıs. 
     Hakemler Orhan Erdemir xx, Binali Kartal xx, Evren Dölek xx. 
     Ankaragücü Orkun xx, Desouki xx, Gökmen xxx, Baidoo xx, Hakan Keleş xx Dk. 84 Ceyhun , Adem Koçak xx, Yılmaz xx Dk. 71 Özgür x , Hüzeyfe xx Dk. 46 Faruk xx , Adem Dursun xx, Umut xx, Hüseyin xx. 
     Konyaspor Özden xx, Ogün xx Dk. 60 Tayfun x , Oumar xx, Murat xx, Yasin x Dk. 72 Ömer x , Sedat xx, Zafer Demir x, Fatih xx Dk.60 Niyazi x , Cem xx, Cenk xx, Zafer Biryol x. 
     Gol Dk. 69 Faruk. 
     Sarı kartlar Dk. 43 Adem Dursun, Dk. 73 Gökmen, Dk. 74 Desouki Ankaragücü , Dk. 32 Fatih, Dk. 81 Yasin Konyaspor . 
     
</TEXT>
</DOC>
