<DOC>
<DOCNO> 221485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun21.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Jose Maria Aznar saldırılardan sonra konuştu... 
</HEADLINE>
<TEXT>

     İspanya başkenti Madrid'i cehenneme çeviren terörist saldırılar sonrası başbakan Jose Maria Aznar dünya televizyonlarından canlı yayınlanan bir açıklama yaptı. 
     Aznar, şunları söyledi "Madrid'te teröristler ard arda saldırılar düzenlediler, çok üzgünüm. İlk sözlerim bu korkunç saldırının kurbanları için olacak. Yüzlerce aile bugün yasa büründü, üstelik hiçbir uyarı olmaksızın. Binlerce insan endişe ve kaygı içinde. 
     Şunu söylemek isityorum, sizin öfkenizi aynen içimde hissediyorum. Demokratik kararlılığımız sürüyor, ispanyolalrın büyük çoğunluğu yanınızdadır, her zaman tüm ihtiyaçlarınız için yanınızda olacağız. 
     Çok sayıda vatandaşımız yaralılara yardımcı olmak için hastanelere koşturdu, ellerinden gelen her şeyi yaptı. Hükümetim adına en derin teşekkürlerimi iletiyorum, aynı zamanda sağlık çalışanlarına da teşekkür ediyorum. 
     Katilleri yakalamak için çalışmalar yürütülüyor. Üç gün yas ilan ettik, tüm İspanyollar için. Hem hükümet üyelerinden hem de diğer ülkelerden taziye mesajları aldım, hepsine teşekkür ediyorum. 
     Bu kitle katliamı ilk kez olmuyor, güvenlik güçleri pekçok kez buna benzer saldırıların olmasını engellediler. 
     Saldırıyı yapan örgütün sonunu getireceğiz. Çok fazla sayıda kişi yargılanacak ve tutuklanacak. 
     Bugün ölen kişilerin aileleri tüm devlet kurumlarından yardım alacak. 
     Rejim değişikliğine gitmeyeceğiz, anayasamız değişmeyecek. 
     Yarın tüm İspanyolları akşam saat 7'de gösteri yapmaya çağırıyorum." 
     
</TEXT>
</DOC>
