<DOC>
<DOCNO> 215196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur19.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kız, paraya ihtiyacı olan sevgilisine baba evini soydurdu... 
</HEADLINE>
<TEXT>

     Gaziantep'te bir genç kız, paraya ihtiyacı olan erkek arkadaşının babasının evini soymasına yardım etti. 
     Edinilen bilgiye göre, Ocaklar Mahallesi'nde oturan Salih S, Cumhuriyet Başsavcılığı'na başvurarak, evindeki içerisinde altın ve döviz bulunan kasasının çalındığını bildirdi. 
     Salih S'nin başvurusu üzerine soruşturma başlatan Asayiş Şube Müdürlüğü Ev ve İşyeri Hırsızlık Büro Amirliği görevlileri, eve nasıl girildiğini, kasanın nasıl çalındığını ve şüphelileri belirleyebilmek için aile fertlerinin ifadesine başvurdu. 
     Evdeki 2 genç kızdan biri olan 19 yaşındaki Havva S, çelişkili bilgiler vermesi üzerine gözaltına alındı. 
     İfadesinde suçunu itiraf eden Havva S, içerisinde 9 milyar liralık altın ve döviz bulunan kasayı kuzeni, aynı zamanda erkek arkadaşı olan ve paraya ihtiyacı bulunan A.Ö'ye vermeyi teklif ettiğini söyledi. 
     Teklifini kabul eden A.Ö'nün 2 arkadaşıyla birlikte aile fertlerinin uyuduğu gece geç saatlerde evlerine geldiğini, kendisinin kapıyı açarak söz kişilerin kasayı alıp gitmelerine yardımcı olduğunu belirtti. 
     Havva S'nin bu ifadesi üzerine yakalanan A.Ö, çaldığı yaklaşık 9 milyar liralık altın ve dövizi polise teslim etti. 
     Olayla ilgili soruşturma sürdürüldüğü bildirildi. 
     
</TEXT>
</DOC>
