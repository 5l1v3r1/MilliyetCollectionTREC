<DOC>
<DOCNO> 207272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/soneko02.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye Masası şefi gelecek hafta Türkiye'ye geliyor 
</HEADLINE>
<TEXT>

     IMF Türkiye Masası Şefi Rıza Moghadam'ın 13 Ocak Salı günü Türkiye'ye geleceği öğrenildi. 
     AA muhabirinin aldığı bilgiye göre, IMF ile 7. Gözden Geçirme görüşmeleri aynı gün başlayacak. 
     IMF heyetindeki diğer uzmanların ise hafta sonunda Türkiye'ye gelerek ön çalışmalar yapmaları bekleniyor. 
     7. Gözden Geçirme çerçevesinde, ekonomide son durumun yanı sıra 2004 yılına ilişkin beklentiler ve kayıt dışı ekonomi konusunun da ele alınması öngörülüyor. 
     IMF heyeti, Gözden Geçirme çerçevesinde Hazine Müsteşarlığı, Maliye Bakanlığı, DPT, Merkez Bankası, BDDK, ÖİB ve diğer ekonomi birimleriyle bir araya gelecek. 
     Gözden Geçirmenin tamamlanmasının ardından IMF İcra Direktörleri Kurulu'nun yaklaşık 500 milyon dolarlık kredi dilimini serbest bırakması bekleniyor. 
     
</TEXT>
</DOC>
