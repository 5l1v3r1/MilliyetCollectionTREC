<DOC>
<DOCNO> 235826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun25.html </URL>
<DATE> 2004/04/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Öğretmeni vuran Türk öğrenciye 5 yıl ağır hapis 
</HEADLINE>
<TEXT>

     Hollanda'da, devam ettiği orta dereceli okulda müdür yardımcısını öldürmekten zanlı olarak yargılanan 16 yaşındaki Türk öğrenci M.D, 5 yıl ağır hapis cezasına çarptırıldı. 
     Lahey Mahkemesi'nde bugün görülen davada, öğrenci, öğretmenini öldürmekten suçlu bulundu. 
     Mahkemeye göre M.D, öğretmeni öldürmeyi önceden düşündü ve bunu isteyerek gerçekleştirdi. 
     Zanlı M.D, ilk duruşmadaki savunmasında, öğretmeni isteyerek öldürmediğini, kendisini sürekli aşağıladığı için ona bir ders vermek ve yaralamak amacıyla ateş ettiğini söylemişti. 
     M.D, 13 Ocak günü Lahey'de devam ettiği Terra College okulunda müdür yardımcısı ve aynı zamanda biyoloji öğretmeni olan Hans van Wieren'e 48 , okul kantininde bir el ateş etmiş ve öğretmen başına isabet eden kurşunla aynı gün yaşamını yitirmişti. 
     Lahey Mahkemesi'nde M.D'ye silah sağlamaktan yargılanan 25 yaşındaki Türk sanık H.S. de, 12 ay hapis cezasına çarptırıldı. 
     
</TEXT>
</DOC>
