<DOC>
<DOCNO> 248754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonspo02.html </URL>
<DATE> 2004/06/17/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Toraman, Beşiktaş ile Fenerbahçe'nin arasını açtı... 
</HEADLINE>
<TEXT>

     Fenerbahçe’de, uzun süreden beri kadroya dahil etmek için uğraş verilen İbrahim Toraman’ın Beşiktaş’a imza atmasının şoku yaşanıyor. Şaşkınlıkları yüzlerinden okunan yöneticiler, genelde sessiz kalmayı tercih ederken, asbaşkan Murat Özaydınlı, Demek ki, çok parası olan aldıö yorumunu yaptı. Başkanvekili Nihat Özdemir ise, Beşiktaş’ın yanlış yolda olduğunu iddia edip, Baştan beri talip olduğumuz bir futbolcuya çengel atarak, Türk futbolunda dengeleri bozdular. Yaptıkları müdahaleyi çok yanlış buluyoruzö diye konuştu. 
     
     Bu kadar etmez’ 

     Türkiye’de, Beşiktaş’ın İbrahim Toraman için Gaziantepspor’a ödediği değerde bir futbolcu bulunmadığını ileri süren Özdemir, Herhangi bir yerli oyuncuya bu kadar para ödemek bence yanlış. Celal Doğan beni aradı. Kendisine, İbrahim için daha önce önerdiğimiz bedelin üzerine çıkmayacağımızı bildirdik. Fenerbahçe’nin parası değerlidirö dedi. Bu arada Fenerbahçe Yönetimi’nin ezeli rakibine misillemeye hazırlandığı ve transferini düşündüğü bazı oyuncular için devreye girmeyi planladığı öğrenildi. 
     
     BEŞİKTAŞ'TAN FENERBAHÇE'YE TAŞ 

     Beşiktaş Kulübü İkinci Başkanı Murat Aksu, yönetim olarak 9. Cumhurbaşkanı Süleyman Demirel'i ziyaretleri sonrasında yaptığı açıklamada, ''Transferde piyasayı belirleyen Fenerbahçe değildir'' dedi. 
     Murat Aksu, etik dışı olarak suçlanacak bir harekette bulunmadıklarını belirterek, ''Fenerbahçe'nin istediği bir oyuncunun bize gelmesinden dolayı yapılan suçlamalardan dolayı üzgünüz. Bazı çevreler tarafından paralarını sokağa atıyorlar gibi yorumlar yapılıyor. Para bizim paramız ve sokağa atmayız'' diye konuştu. 
     Yabancı oyuncu transferiyle ilgili de açıklamalarda bulunan Aksu, teknik direktörlerinin belirlediği bazı isimler olduğunu vurgulayarak, ''Hocamız geldikten sonra bu isimler üzerinde çalışmalarımız olacak. Beşiktaş'a yakışan oyuncular alacağız'' dedi. 
     
</TEXT>
</DOC>
