<DOC>
<DOCNO> 204332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/yazar/cetiner.html </URL>
<DATE> 2003/12/25/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kaçak yabancı işçinin cezası ne 
</HEADLINE>
<TEXT>

   
   Türk - İş'e bağlı Teksif Sendikası'nın yaptırdığı araştırmaya göre 4.5 milyon kaçak işçi çalışıyor ülkemizde. Bunun 2.5 milyonu tekstil, konfeksiyon, deri, nakliyat, inşaat ve tarımda. Ayrıca 1 milyon kadar kaçak yabancı işçiden bahsediliyor ki, benim duyduğum daha da fazlası var, hiç rahatsız edilmeden rahatça malı götürüyor Dışarıya gönderdikleri birkaç milyar doları geçiyor Yani anlayacağınız Sultanahmet'te dilenip Yenicami'de sadaka veriyoruz 
   Bu dengesizliğin, akılsızlığın nedeni SSK primleri ve vergilerin çok yüksek olması. O zaman ne yapıyor işveren, maliyeti düşürüp karını artırmak için kaçak işçi çalıştırıyor, yani sigortasız vergisiz çalışmayı kabul edenleri tercih ediyor. İş aslanın ağzında, vatandaşımız yokluktan ucuza da olsa, sigortasız da olsa ekmek parası için boyun eğiyor işverene Aynı işveren, yabancı işçileri ise havada kapıyor 
   Moldovalılar, Romenler, Bulgarlar, Azeriler ve hatta Ermeniler, taşı toprağı altındır diye İstanbul'da, Ankara'da, İzmir'de Anadolu'nun muhtelif yerlerinde para kazanıyor. Hatta kazandıklarını ülkelerine gönderiyorlar. 
   
   Kayıt dışı katrilyonlar    Yerlisi yabancısı kaçak işçilerin kazançları da, ürettikleri de genellikle kayıt dışı. İstanbul'da ve büyük şehirlerde pazarlar kuruluyor, jiletten ilaca, tavaya tencereye, elektrikli süpürgeye, yiyecek ve giyim eşyasına kadar her şey fişsiz faturasız bu pazarlarda satılıyor. Ne KDV'si var, ne kazanç vergileri, ne çıkışları, ne girişleri 
   Ve bunları alt alta koyunca katrilyonlar çıkıyor ortaya. Vergisiz kazançlar bunlar. Ama aynı insanlar nefes nefese vergi ödeyenlerin sırtından geçinip, kamu hizmetlerinden yararlanıyorlar 
   Çok şükür ki son yıllar hele son günler bu korkunç açık gündemde. Öncelikle, benzin istasyonlarında fiş, fatura kesilmesi gayet isabetli bir önlem oldu, çünkü büyük kaçak vardı akaryakıtta. 
   
   Asgari ücretin vergisi    Kaçak işçi çalıştıranlara ne ceza verilmeli Herhalde ineği kesmeden sütünü almak daha isabetli olur Örneğin, böyle bir saptama halinde, kaçak çalıştırdığı işçiyi bordroya almaya hatta bir yıl süre ile işinden çıkartmamaya mecbur edilmeli işveren. Ve tabii para cezaları. 
   Bunun yanında sigortaların yüksek oranda kesintisini indirmek özellikle ufak işyerlerini zora sokmamak herhalde isabetli olur. Asgari ücretli işçiden neredeyse yüzde 40 vergi alınır mı hiç Aslında bu yanlışlık kaçağı teşvik ediyor. 
   Asıl büyük sorunumuz yabancı işçi çalıştıran işyerleri. Bir milyondan fazla yabancı işçinin bizim ekonomimizi yaralamaması mümkün mü 
   
   Vize cezası    Şu karlılık, ucuz maliyet denilen şey öyle bir kudret ki, AB ülkelerinde bile ucuz olsun diye yıllardır işverenler kaçak işçiden vazgeçmiyorlar Hani Almanlar, Fransızlar, Hollandalılar, Danimarkalılar uygardılar, yasalara riayet ederlerdi, dürüsttüler Evet karlılık, ucuz maliyet deyince her şey bir kenara itilebiliyor. Neyse geçelim 
   Hemen ilave edeyim, Türkiye'de çalışan yabancı işçiler ülkelerine dönerlerken eğer vizelerinin süreleri dolmuşsa 250 dolar ceza kesiliyormuş Bir yılı geçmişse bu ceza 500 doları buluyormuş Acaba bu kesintiler Hazine'ye mi intikal ediyor. Doğrusu pek merak ediyorum. 
   
   
</TEXT>
</DOC>
