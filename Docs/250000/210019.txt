<DOC>
<DOCNO> 210019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/magazin/amag.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Erdoğan'la Vizontele 'dobra' 
</HEADLINE>
<TEXT>

   'Vizontele Tuuba'nın ismi, Tuba Ünsal'dan mı geliyor Ünsal ile aşk yaşadı mı Bu konuda yalan söyler mi Film ilkini geçer mi Biz sorduk, Erdoğan dobra dobra yanıtladı 
      Birsen Altuntaş 
   
   Yılmaz Erdoğan, cuma günü vizyona girecek 'Vizontele Tuuba' filminin vizyona, kurucusu olduğu Beşiktaş Kültür Merkezi'nin BKM de 10. yılına girmesinin heyacan ve gururunu, bir arada yaşıyor. 'Vizontele Tuuba'nın bugünkü galasını BKM'nin 10. yıl kutlamasına dönüştürmeye karar veren Erdoğan'la, filmini ve girilmesinden pek de hoşlanmadığı özel yaşamını konuştuk 
   
   Filmin ismini söylendiği gibi Tuba Ünsal oynadığı için mi koydunuz    "Vizontele serisi 1, 2, 3 diye değil de, özel isimlerle devam etsin diye adı 'Tuuba' oldu. Batılı bir kıza ihtiyaç vardı. Tuba'nın özellikleri role çok yakındı o yüzden oynadı. Başka birisi de oynasa filmin ismi 'Tuuba' olacaktı. Kendi ismime film yapmıyorum, başka bir isme mi yapayım Tuuba'daki 'tuu' iki anlamına da geliyor. Bu da filmle ilgili gizli bir şakam." 
   
   Vizontele'nin 3.5 milyonluk seyircisinin hazır olduğunu düşünüyor musunuz    "İlk filmdeki 3.5 milyon seyircimizin ikinci filmi merak ettiğini biliyorum ama bu hazır seyircimiz var anlamına gelmiyor. Önemli olan o ayarda seyirciyi tatmin edecek yeni bir film ortaya çıkarmak. Dersimizi iyi çalıştık bu filmde yeteneğimizin sınırlarını zorladık. Seyirci rakamı kaygım yok. 'Asmalı Konak' ve şimdiye kadar vizyona giren bütün filmler iyi olsaydı, önümüzdeki yıl çok daha güzel bir film iklimi yaşanacaktı. Umuyorum ki, bizden sonra öyle olur." 
   
   Cem Yılmaz'ın son anda küçük bir rol oynadığı konuşuluyor...    "Bu çok soruluyor ama Cem oynamadı. Sadece son anda çorbaya ince bir tuz attı. Cem'siz Vizontele olmaz. Sesiyle katıldı ancak onu da seyirciye bırakalım." 
   
   Aşk yaşadığınız konuşulan Tuba Ünsal, bu yüzden çok ağladığını açıkladı, siz de aşkı yalanladınız ama kafanız Tuba'nın kucağında poz verdiniz, neden    "Gazetede okudum. 'Tuba, aşk haberlerimiz çıkınca çok ağlamış'. Gülüyor Bir dergiye samimi pozlar verdik, çünkü, beraber bir aşk filmi çektik. Dünyanın her yerinde insanlar yaptıkları işlerde o havayı sürdürmek için profesyonel çalışmalar yapar. Ayrıca bu benim Tuba'ya ilk sarılışım değil. Ben Tuba'yı çok severim. Ama sevgili olsaydık şartlar böyle olmazdı. Çıkıp sevgili olduğumuzu söylerdik. Aşk filmi çekiyoruz, sen başka biriyle sevgiliymiş gibi yap durumu olmaz yani." 
   
   Ama ilişkilerinizi kabul etme gibi bir huyunuz da yok    "Bazen bir ilişki yaşıyorsanız pek çok şey bunu söylemenize engel olur. Birincisi canınız istemez, ikincisi çok ısrar ederlerse 'Yok' ya da 'Evet' dersiniz ama ben üçüncü hakkımı yani yanıt vermeme hakkımı kullanmak istiyorum. Tuba meselesinde böyle bir ilişki varsa, bunu inkar ediyorsam bu dürüst olmaz ama Deniz Akkaya örneğindeki gibi pek çok şey olmuştur, siz söyleyemezsiniz. Bana bağlı değildir, karşınızdaki insana bağlıdır ya da ilişkiniz o olgunluğa ulaşmamıştır. Deniz ile söylecektim ama ayrıldık. Ancak hiç bir sevgilimle küs değilim. İlişkilerimi düşmanlığa dönüştürmem." 
   
   Vizontele Tuuba'da çocuklardan birini canlandıran kızınız Berfin'in aşk hayatınızla ilgili yorumu nasıl oluyor    "Berfin 10 yaşına girdi, en yakın arkadaşım. Hayatımla, yaşadığım ilişkilerle ilgili yüzde 100 gerçekleri sadece onunla paylaşıyorum. Hep söylüyorum, ben üzerime fazla tazyik olursa, çok zorlarsanız özel hayatımla ilgili gözümü kırpmadan yalan söylerim. Çünkü başka çarem kalmamıştır." 
   
   'Asmalı' gibi gala yapacak    "Vizontele Tuuba"nın bugün Lütfi Kırdar Uluslararası Kongre ve Sergi Sarayı'nda yapılacak galası, "Asmalı Konak"ın galası gibi olacak. Filmin oyuncuları tıpkı "Asmalı Konak" oyuncuları gibi önce Hilton Oteli'ndeki iki suit oda ve salonda hazırlanacak. Ardından özel otomobillerle önüne çadırlı platform kurulan Lütfi Kırdar'a gelerek kırmızı halı üzerinde yürüyüp basına poz verecek. Galada Erdoğan, Cengiz Abazoğlu'nun, Demet Akbağ ise Dilek Hanif'in hazırladığı kıyafeti giyecek. 
   
   
</TEXT>
</DOC>
