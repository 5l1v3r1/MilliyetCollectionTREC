<DOC>
<DOCNO> 226649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo05.html </URL>
<DATE> 2004/03/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hido'nun takımı Spurs, playoff'u garantileyen 7. takım oldu 
</HEADLINE>
<TEXT>

     ABD Profesyonel Basketbol Ligi'nde NBA 22. hafta mücadelesi, bu sabaha karşı yapılan 8 maçla tamamlandı. 
     Atlantik Grubu'nda sonuncu sırada yer alan Orlando Magic, sahasında Ortabatı Grubu dördüncüsü Dallas Mavericks'e 118-88 gibi farklı bir skorla yenildi. 
     Orlando Magic forması giyen Gürcü asıllı Türk vatandaşı Zaza Paculia da, karşılaşmada 8 dakika forma giyerken, 4 sayı, 3 hücum ve 1 savunma ribauntuyla oynadı. 
     Paculia, 2 sayılık atışlarda 5'de 1 ve serbest atışlarda 4'de 2 isabet buldu. 
     Tracy McGrady'nin forma giyemediği maçta Magic'de, Drew Gooden'ın 20 sayı ve 10 ribaunt, Tyronn Lue'nun 19 sayı, 4 ribaunt ve 5 asist ile Juwan Howard'ın 16 sayı, 10 ribaunt ve 1 asistlik oyunları galibiyet için yeterli olmadı. 
     Rakip takım Mavericks'de ise 25 sayı, 9 ribaunt ve 2 asistli Alman basketbolcu Dirk Nowitzki, 21 sayı, 9 ribaunt ve 2 asistli Antawn Jamison, 20 sayı, 5 ribaunt ve 7 asistli Marquis Daniels ile 19 sayı, 12 ribaunt ve 5 asistle double-double yapan Josh Howard başarılı performanslarıyla galibiyeti getiren isimler oldu. 
     Bu sezon 19 maçlık yenilgi serisi bulunan Orlando, 75. maçında 56. yenilgisini alırken Mavericks 73. maçında 45. galibiyetini almış oldu. 
     Bunun dışında Hidayet Türkoğlu'nun forma giydiği Ortabatı Grubu ikincisi San Antonio Spurs, bugün maçı olmamasına rağmen play-off'u garantileyerek, New Jersey Nets, Indiana Pacers, Mehmet Okur'un takımı Detroit Pistons, Minnesota Timberwolves, Sacramento Kings ve Los Angeles Lakers'dan sonra play-off'a katılacak 7. takım oldu. 
     
     GÜNÜN EN SKORTMENİ, 36 SAYIYLA BUCKSLI REDD 
     Günün en bol skorlu maçı Houston Rockets ve Milwaukee Bucks arasında oynandı. 
     111-107 Rockets'ın üstünlüğü ile biten maçta Bucks adına 36 sayı atan Michael Redd, günün en skorer ismi oldu ancak takımını yenilgiden kurtaramadı. 
     14 ribauntla kariyerinin en yüksek ribauntunu alan ve 3 asist yapan Redd'i, bu sezon en yüksek sayısına ulaşan 25 sayı ve 9 ribauntla Joe Smith ile 19 sayı, 5 ribaunt ve 3 asistle Desmond Mason takip etti. 
     Galip takım Rockets'da ise Yao Ming'in 27 sayı, 13 ribaunt ve 1 asist, Steve Francis'in 23 sayı, 10 ribaunt ve 8 asist, Cuttino Mobley'nin 19 sayı, 5 ribaunt ve 3 asist ile Maurice Taylor'ın 19 sayı ve 6 ribauntluk performansları göz doldurdu. 
     Böylece Merkez Grubu dördüncüsü Bucks 73. maçında 37. yenilgisini, Ortabatı Grubu beşincisi Rockets da 72. maçında 42. galibiyetini aldı. 
     Ligde 23. hafta mücadelesi, yarın sabaha karşı yapılacak 7 maçla başlayacak. 
     NBA'de günün maçlarından alınan sonuçlar şöyle 
     Toronto Raptors-Memphis Grizzlies 88-94 Orlando Magic-Dallas Mavericks 88-118 Milwaukee Bucks-Houston Rockets 107-111 Indiana Pacers-Miami Heat 87-80 Boston Celtics-Philadelphia 76'ers 89-65 Sacramento Kings-Washington Wizards 100-92 Golden State Warriorus-Los Angeles Clippers 105-77 Los Angeles Lakers-Utah Jazz 91-84 
     
</TEXT>
</DOC>
