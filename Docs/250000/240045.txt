<DOC>
<DOCNO> 240045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo16.html </URL>
<DATE> 2004/05/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Süreyya Ayhan, Almanya'da sağlık kontrolünden geçecek... 
</HEADLINE>
<TEXT>

     Şampiyon atlet Süreyya Ayhan Kop, Antalya'daki çalışmalarını tamamladı. 
     Antalya'da 29 gün boyunca Atina Olimpiyatları'na hazırlanan Süreyya Ayhan Kop, eşi ve antrenörü Yücel Kop ile Ankara'ya gitti. 
     Süreyya Ayhan Kop, AA muhabirine yaptığı açıklamada, yarın genel sağlık kontrolü için Almanya'nın Berlin kentine gideceğini belirterek, Berlin'de iki gün kaldıktan sonra çalışmalarını Kayseri Erciyes'te sürdüreceğini bildirdi. 
     Ayhan, Antalya'daki çalışmalarının yararlı olduğuna dikkati çekerek, şunları söyledi 
     ''Bana göre sorun yoktu. Güzel bir çalışma ortamı vardı. İyi hazırlandım. Bundan sonraki çalışmalarımı Erciyes'te sürdüreceğim. Atina Olimpiyatları'nın ardından Antalya programım yok. Tatil için gelir miyim bilemem. Şu anda böyle bir düşüncem yok, ama belli olmaz.'' 
     
</TEXT>
</DOC>
