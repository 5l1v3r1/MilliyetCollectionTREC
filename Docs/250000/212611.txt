<DOC>
<DOCNO> 212611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/astro/index.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı düşünme günü 
</HEADLINE>
<TEXT>

   
   
   Güneş ve Neptün yan yana gelirken dünyada idealist görüşler, yaratıcılık ve bizi daha ruhsal kılan temalar öne çıkmakta. Yardımlaşma, hassas düşünme ve pek de gerçekçi olmayan konular dikkat çekecek. Koç'lar günün ilk saatlerinde daha aktif ve hareket halindeler. Akşam saatlerinde ise biraz daha dikkatli olmak, ev ve yakınlarla bir arada olmak söz konusu olabilir. Boğa'lar verimli bir gündeler. Yeni kararlar onlara güven verecek. Akşam saatlerinde kendilerini daha iyi ifade edebilecekleri şartlar olacak. ikizler sürekli hareket halinde ve gün içinde yeni girişimlerden fayda sağlayabilirler. Akşam saatlerinde ise harcamalara önem vermek gerekecek. Yengeç'ler günün ilk saatlerinde daha kararsız ve karışık durumda olabilirler. Bununla birlikte öğleden sonra yeni enerjiler, hızlı gelişmeler ve kişisel açıdan onları harekete geçirebilecek konular ortaya çıkabilir. Aslan'lar günün ilk yarısında daha rahat ve girişken bir yapıdalar. Başkalarından da destek alabilecekler. Akşam saatlerinde ise biraz daha temkinli olmak gerekebilir. Başak'lar tatil olmasına karşın kendilerini yoğun bir tempoda bulabilirler. Yapılması gereken işler ya da ailevi konular da gündeme gelebilir. 
   Terazi'ler iyimser enerjilerle hareket edebilirler. Yeni kişilerle tanışmak, hareket ve yolculuklar onları hevesli kılmakta. Akşam saatlerinde ise kendilerini gösterebilecekleri pek çok olanak söz konusu. Akrep'ler ortaklaşa konular, harcamalar ve maddi durumlarını ilgilendiren konularda daha tutarlı olmalılar. Akşam saatlerinde şans onlardan yana olacak. Yay'lar ikili ilişkilerde daha özenli ve tarafsız olmaya bakmalılar. Bazı eleştirilerle karşılaşabilirler. Yakın beraberliklerden öğrenebilecekleri şeyler var. Oğlak'lar ise bazı zaman kaybettirici işler, küçük detaylar ve huzursuzluk yüzünden sıkılabilirler. Bu arada sağlık ve hijyenle ilgili konulara da dikkat etmeliler. Kova'lar rahat ve iyimser bir mizaçtalar. Yeni kişiler, ortaklıklar ve beraberlikler pozitif vurgulanıyor. Bu arada sevgi ilişkilerinde de şans onlardan yana. Balık'lar günün ilk yarısında ev ve yakınlarla ilgilenmek ve eldeki işleri tamamlamakla uğraşabilirler. Akşam saatlerinde ise çok daha akıcı ve keyif getiren konular çıkacak. 
   
   
</TEXT>
</DOC>
