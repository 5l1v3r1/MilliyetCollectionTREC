<DOC>
<DOCNO> 200470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/ekonomi/eko07.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım PTT Bank'lar geliyor 
</HEADLINE>
<TEXT>

   İSTANBUL Milliyet 
   
   Ulaştırma Bakanı Binali Yıldırım, önümüzdeki yıldan itibaren bütün PTT şubelerinin posta hizmetlerinin yanı sıra bazı bankacılık hizmetlerini yerine getiren "PTT Bank" olarak hizmet vermeye başlayacağını söyledi. 
   Silivri'de Celaliye - Kamiloba PTT Şubesini hizmete açan Yıldırım, burada toplanan vatandaşlara hitaben yaptığı konuşmada, 1840 yılından beri sürdürülen posta hizmetlerinin, 1990'lı yılların ortalarında telekomünikasyondan ayrılmasıyla birlikte bazı hizmetleri yerine getirmekte yetersiz kaldığını söyledi. Yıldırım, bu boşluğu doldurmak amacıyla çalışmalarda bulunduklarını, PTT'nin gelişen şartlarla artık daha iyi hizmet vereceğini kaydetti. 
   Geçmişte yaşanan ekonomik krizler nedeniyle bazı bankaların küçük yerleşim birimlerindeki şubelerinin kapatıldığına işaret etti. 
   
   
</TEXT>
</DOC>
