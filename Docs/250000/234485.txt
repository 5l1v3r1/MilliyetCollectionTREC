<DOC>
<DOCNO> 234485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur20.html </URL>
<DATE> 2004/04/24/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Çernobil virüsü uyarısı... 
</HEADLINE>
<TEXT>

     Konya Bilişim Derneği KOBİD , bilgisayar kullanıcılarını, Çernobil Virüsü'ne karşı uyardı. 
     KOBİD'den yapılan yazılı açıklamada, her yıl 26 Nisan'da aktif hale gelen Çernobil virüsünün bilgisayarlara zarar verdiği ve bilgi kaybına neden olduğu bildirildi. 
     Bu yıl 26 Nisan'ın Pazartesi gününe rastlamasının, virüse karşı alınacak önemlerin unutulmasına neden olabileceği belirtilen açıklamada, bilgisayar kullanıcılarının hizmet aldığı firmalarla görüşüp sorunun çözümü için önlemleri vaktinde almaları gerektiği ifade edildi. 
     Açıklamada, kullanıcıların, bilgisayarlarının tarihini bugünden itibaren 30 Nisan gibi ileri bir tarihe almaları gerektiği de vurgulandı. 
     
</TEXT>
</DOC>
