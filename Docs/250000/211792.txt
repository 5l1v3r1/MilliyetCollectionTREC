<DOC>
<DOCNO> 211792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sontur23.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul... Vapurdan düşen bir kişi yaralı olarak kurtarıldı... 
</HEADLINE>
<TEXT>

     Bu arada, Eminönü-Üsküdar seferini yapan Şehir Hatları İşletmesi vapuru, Üsküdar İskelesi'ne yaklaştığı sırada yolculardan Mustafa Kapalı 59 denize düştü. Kapalı, çevredeki balıkçılar tarafından kurtarıldı. 
     Kapalı, Üsküdar Mihrimah Sultan Tıp Merkezi'nde ilk tedavisi yapıldıktan sonra Haydarpaşa Numune Hastanesi'nde tedavi altına alındı. 
     Konfeksiyon işçisi olan Mustafa Kapalı'nın, polise verdiği ifadede, yan cebindeki yaklaşık 300 milyon lirayı daha güvenli olması için iç cebine koyacağı sırada 3 kişinin paraları gördüğünü belirterek, bu kişilerin kendisine yaklaştıkları sırada panik yaşadığını ve kaçmaya çalışırken vapurdan düştüğünü söylediği öğrenildi. 
     
     AZRAİL İŞBAŞINDA YAKALADI 
     Üsküdar'daki Capitol Alışveriş ve Eğlence Merkezi'nin sinema katında ses ve elektrik sistemlerinin kablolarını yenileyen Akın Akış 27 , dengesini kaybederek 4. kattan bir alt kata düştü. 
     Marmara Üniversitesi Tıp Fakültesi Hastanesi'ne kaldırılan Akış, iç kanama sonucu öldü. 
     
</TEXT>
</DOC>
