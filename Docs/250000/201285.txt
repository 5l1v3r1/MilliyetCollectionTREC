<DOC>
<DOCNO> 201285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/spor/spo04.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer'den itiraf 
</HEADLINE>
<TEXT>

   Başkanlığı döneminde 2 ev, bir de dükkan sattığını söyleyen Özkan Sümer, yeniden asıl işi olan teknik adamlığa dönmek istediğini ifade etti 
      
   Sürpriz başkanlık 
   TRABZONSPOR'UN eski Başkanı Özkan Sümer, yöneticiliği döneminde kaybının çok fazla olduğunu belirtti. Hem teknik adamlıktan üç yıl ayrı kaldığını, hem de İstanbul'da iki eviyle, bir dükkanını sattığını vurgulayan Sümer, "Hedeflerim arasında Trabzonspor Başkanlığı vardı. Ama başkanlığım çok beklenen bir durum değildi. Görevi sürdürürken de asıl mesleğimle birlikte birçok şey kaybettim" dedi. 
   
   'Futboldan kopmam' 
   SÜMER, yöneticilik görevinin sona ermesi sonrasında asıl işine dönmek istediğini belirtti. Bunu kimsenin yadırgamaması gerektiğini ifade eden Trabzonspor eski Başkanı, "İnşaatçı inşaatının başına, fırıncı fırınının başına geçiyor. Bu işten elimi eteğimi çekersem, mezara girmem gerekiyor. Teknik adam, danışman, menajer olabilir. Futbol koleji de açabilirim. Mutlaka futbolun içinde olacağım." 
   
   Para takıldı 
   TRABZONSPORLU yönetici Mehmet Öksüzoğlu'nun, Futbol Federasyonu tarafından temlik nedeniyle hesabına yatırılan 450 bin doları henüz kulübün hesabına geçirmediği, bu nedenle futbolcuların ödemesinin yapılmadığı belirtildi. Konuyu doğrulayan Mali Sayman Kenan Atalay, "Kendisi ödeyeceğini söyledi. Ancak h l bir gelişme yok" dedi. 
   
   
</TEXT>
</DOC>
