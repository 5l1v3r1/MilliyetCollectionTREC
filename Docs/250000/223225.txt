<DOC>
<DOCNO> 223225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur28.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'daki saldırı... Olayla ilgili 5 kişi gözaltında... 
</HEADLINE>
<TEXT>

     Kartal'daki Hür ve Kabul Edilmiş Masonlar Büyük Locası Derneği Yakacık Şubesi'ne yapılan bombalı saldırıya ilişkin soruşturma kapsamında 5 kişinin gözaltında olduğu bildirildi. 
     İstanbul Emniyet Müdürü Celalettin Cerrah, AA muhabirinin sorusu üzerine, Terörle Mücadele Şube Müdürlüğü'nde konuya ilişkin 5 kişinin gözaltında bulunduğunu belirtti. 
     Cerrah, bu kişilerden 3'ünün, diş hekimi Yasef Yahya'nın öldürülmesi olayına ilişkin sorgularının sürdüğünü de kaydetti. 
     Bu kişilerden Adem Ç'nin Yahya'yı öldürdüğünü itiraf ettiğini vurgulayan Cerrah, Hasan D'nin olayda gözcülük yaptığının, Ali T'nin de olayla ilgisi bulunduğunun sanıldığını ifade etti. 
     Cerrah, polisin bu konudaki çalışmalarının devam ettiğini de vurguladı. 
     
</TEXT>
</DOC>
