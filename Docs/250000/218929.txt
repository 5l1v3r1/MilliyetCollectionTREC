<DOC>
<DOCNO> 218929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun34.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de isyancılar, başkentin banliyösünde... 
</HEADLINE>
<TEXT>

     Haiti'de isyancılara ait bir konvoy, başkent Port-au-Prince'in banliyösüne girdi. 
     Petionville banliyösünde ilerleyen araçlar, yol kenarlarında dizilen yüzlerce kişi tarafından sevinçle karşılanıyor. 
     Eski polis şefi yardımcısı ve eski subay Guy Philippe liderliğindeki grupta 70 kadar isyancıyı taşıyan konvoy, şafaktan önce Gonaives'den yola çıktı. 
     İsyancıların, başkentteki diplomatik misyonlarda ve diğer yerlerde konuşlandırılması planlanan Amerikan ve Fransız barış gücü askerlerince nasıl karşılanacağı bilinmiyor. 
     Guy Philippe, daha önceki açıklamasında, yabancı barış gücü askerlerinin konuşlanmasını olumlu bulduğunu söylemişti. 
     ABD Dışişleri Bakanı Colin Powell, çeşitli isyancı grupların liderlerinin bir kısmına yeni hükümette rol verilmesini istemediklerini açıkladı. 
     
</TEXT>
</DOC>
