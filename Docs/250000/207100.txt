<DOC>
<DOCNO> 207100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sontur12.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasını aldatan kadına nafaka yok... 
</HEADLINE>
<TEXT>

     İzmir'de tüp bebek tedavisi gören ancak başkasından hamile kaldığı iddia edilen kadına, mahkeme, ''eşini aldattığı'' gerekçesiyle yoksulluk nafakası bağlamadı. Yaşı genç olan kadının evlenme şansının olması nedeniyle tazminat talebini de reddetti. 
     İzmir Aile Mahkemesi'nde, tüp bebek tedavisi gören eşinin başkasından hamile kaldığını, daha sonra çocuğu aldırdığını öğrenen Sadık U'nun 34 açtığı boşanma davası sonuçlandı. 13 yıllık eşi Aysun U'nun 32 son 3 yıldır kendisini başka erkekle aldattığını öğrendiğini, tüp bebek tedavisi gördüğünü söyleyerek sürekli kendisinden para aldığını öne süren Sadık U, bu nedenle boşanma talebinde bulundu. 
     Hakim, çiftin boşanmalarına karar verirken, karşı tarafın nafaka ve 100 milyar lira maddi-manevi tazminat talebini ''kocanın aldatılmış olması ve yaşı genç olan kadının evlenme olasılığının bulunması'' nedeniyle reddetti. 
     Mahkeme kararında, şunlar yer aldı 
     ''Tarafların dinletmiş oldukları tanıkların ifadeleri ve sunulan belgeler değerlendirildiğinde, tarafların olmaması, davalının yaşının genç olması, evlenme şansının olması, ayrıca sosyal yaşantı kaybının olmaması dikkate alınarak maddi-manevi tazminatın reddine, kadının evlilikle kusurlu ve çalışacak yaşta olması, yoksulluğa düşeceği kanaati oluşmadığından nafakanın reddine....'' 
     
</TEXT>
</DOC>
