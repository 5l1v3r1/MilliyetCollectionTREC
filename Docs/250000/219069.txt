<DOC>
<DOCNO> 219069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/dunya/dun02.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların simgesi bayrak Kıbrıslı bir Türk'ün eseri 
</HEADLINE>
<TEXT>

   Lefkoşa'nın Türk Kesimi'nde yaşayan 81 yaşındaki emekli resim öğretmeni İsmet Güney, 44 yıl önce çizdiği bayrağın öyküsünü Milliyet'e anlattı. 
      YORGO KIRBAKİ Atina 

   
   Kıbrıs'ta, müzakerelerin sonunda düzenlenecek referandumdan "evet" çıkarsa, 1960 - 1974 yılları arasında tüm Kıbrıs'ı, 1974 sonrası da Türkler için sadece Rum Kesimi'ni simgeleyen "Kıbrıs Cumhuriyeti" bayrağı tarihe karışacak, yerine yeni bir bayrak gelecek. 30 yıldır Rum Kesimi'nin simgesi olan bayrağın yaratıcısı ise, Kıbrıslı bir Türk. Emekli resim öğretmeni 81 yaşındaki İsmet Güney, Lefkoşa'daki evinde, Kıbrıs Cumhuriyeti bayrağının öyküsünü Milliyet'e şöyle anlattı "Kıbrıs Cumhuriyeti kurulunca acil bayrak gerekti, yarışmaya katıldım, bir gün Makarios beni çağırıp çizimimi seçtiklerini söyledi. 50 Kıbrıs lirası 100 dolar ödül aldım ancak devletin ilanından sonra hiçbir törene çağrılmadım. Beyazı saflığı, zeytin dalını barışı, turuncuyu da Kıbrıs'ın adının kökenini simgelediği için seçtim. Bu bayrağın artık önemi yok, sadece Rumları simgeliyor." 
   Meydanı gençlere bırakmak isteyen Güney, yeni Kıbrıs için açılan bayrak yarışmasına katılmadı, ancak kafasındaki tasarımı anlattı Üç kırmızı - beyaz, üç mavi - beyaz dikey şerit, ortada küçük turuncu bir Kıbrıs haritası. 
   
   
   
</TEXT>
</DOC>
