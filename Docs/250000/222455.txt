<DOC>
<DOCNO> 222455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/soneko14.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AB için proje havuzu... 
</HEADLINE>
<TEXT>

     AB fonlarından daha iyi istifade edebilmek için proje havuzu oluşturulacak, böylelikle Türkiye'nin kaynak kullanım kapasitesi artırılacak. 
     Edinilen bilgiye göre Türkiye, AB'den müzakere tarihi almak için çaba sarfederken, ekonominin yönetimindeki kuruluşlarda da müzakere süreci ve sonrasına yönelik hazırlıklarını sürüyor. 
     Bu kapsamda Devlet Planlama Teşkilatı DPT , AB fonlarından daha iyi yararlanılabilmesi amacıyla proje havuzu oluşturmak için kolları sıvadı. 
     Proje havuzu ile birlikte, Türkiye'nin AB kaynaklarını kullanım kapasitesinin artırılması hedefleniyor. 
     Ekonomi bürokratları, olgunlaşmış ve AB formatına uygun yeterince proje bulunmadığını belirtirken, Ulusal Kalkınma Planı'nda önceliklerin belirlendiğini, bunların hayata geçirilebilmesi için proje fizibilitelerinin bir an evvel yapılmasının gündeme geldiğini kaydediyor. 
     Bu amaçla, Ulusal Kalkınma Planı kuruluşlara tanıtılıp, yeni proje fikirlerinin DPT'ye ulaştırılması istenecek. Söz konusu projeler, ekonomik ve sosyal uyuma dönük olacak. Bu fizibilitelerin yapılabilmesi için de, AB fonlarından kaynak sağlanacak. 
     
     KAYNAK BULUNDUĞUNDA PROJE HAZIR OLACAK 
     Bunun tam üyelik öncesinde bir hazırlık olduğu, müzakere tarihi alınması durumunda AB'nin Türkiye'ye yönelik fonlarında artış beklendiği de vurgulanırken, buna hazır olunmasının amaçlandığı kaydediliyor. 
     Ancak bunun havuzda yer alacak projelerin tümünün hayata geçeceği anlamına gelmediğine işaret edilirken, uygun kaynak bulundukça hazır projelerin masaya getirileceğine dikkat çekiyor. 
     
</TEXT>
</DOC>
