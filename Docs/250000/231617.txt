<DOC>
<DOCNO> 231617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun45.html </URL>
<DATE> 2004/04/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Bin Ladin'in ses kaydı sahte değil... 
</HEADLINE>
<TEXT>

     Avrupalı güvenlik kaynakları, El Arabiye ve El Cezire televizyon kanallarının yayınladığı Usame Bin Ladin'e ait olduğu ileri sürülen yeni ses kaydı üzerinde yapılan ilk incelemelerin, kaydın sahte olmadığını gösterdiğini bildirdiler. 
     Adının açıklanmasını istemeyen bir güvenlik kaynağı, ''kaydın gerçek olduğuna dair işaretlerin bulunduğunu'' söyledi. 
     İncelemelerin henüz tamamlanmadığını belirten kaynak, yeni ses kaydının El Cezire televizyonunda yayınlanması gerçeğinin önemli olduğunu, çünkü aynı kanal tarafından yayınlanan önceki kayıtların her zaman gerçek çıktığını kaydetti. 
     Ses kaydında, Avrupa ülkeleriyle, ''Müslümanlara saldırmamaları'' kaydıyla ateşkes yapabileceklerini söyleyen Bin Ladin, ABD'nin bu önerinin muhattapları arasında yer almayacağını belirtmişti. 
     
</TEXT>
</DOC>
