<DOC>
<DOCNO> 215091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/spor/spo06.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BİTMEYEN ÇİLE 
</HEADLINE>
<TEXT>

   Türkiye'yi etkisi altına alan yoğun kar yağışı yine futbolu vurdu. Süper Lig ve İkinci Lig A Kategorisi takımları yollarda perişan oldu, Futbol Federasyonu ertelemeye yanaşmadı 
      
   Sessiz kaldılar 
   FUTBOL Federasyonu, kötü hava koşullarına rağmen Süper Lig maçlarını ertelemekte yine direndi. Deplasmana gidecek bir çok takım yollarda kalırken, sadece ikinci ve üçüncü lig maçlarının ileri bir tarihe alınmasına karar verildi. Çanakkale'de oynanması gereken Çanakkale Dardanel - Vestel Manisaspor karşılaşması da yarına ertelendi. Zemindeki karın temizlenmemesi halinde maç pazartesi yapılacak. 
   
   Denizli isyanda 
   BEŞİKTAŞ maçı için İstanbul'a gelmeye çalışan Denizlispor ise adeta perişan oldu. Yeşil - Siyahlı ekip Çardak Havaalanı'ndan gidemeyince İzmir'e geldi. Ancak Adnan Menderes Havaalanı'ndan İstanbul'a uçmayı da başaramadı. İstanbul Atatürk Havaalanı'nın yoğun kar yağışı nedeniyle hava trafiğine kapatılması yüzünden İzmir'de üç saat beklemek zorunda kalan Denizlispor kafilesi bu kez karayolunu denedi. 
   
   Diyarbakır uçamadı 
   FUTBOL Şube Sorumlusu Turgut Dalaman, "Maç oynansın diye canımız pahasına yollara düştük. Federasyon, Türkiye'de insan hayatının ne kadar ucuz olduğunu gösterdi" diye konuştu. Bu arada maçın federasyon tarafından bir gün ertelenebileceği öğrenildi. Fenerbahçe ile karşılaşacak olan Diyarbakırspor da yoğun kar yağışı nedeniyle uçak kalkmayınca dün sabah İstanbul'a gelemedi. 
   
   İSTANBUL 
   Süper Lig 
   Beşiktaş - Denizli 
   BUGÜN 
   Kar yağışının durması bekleniyor, sıcaklık -3 derece 
   Yoğun tipi nedeniyle uçuşlar aksadı, takımlar gelmekte zorlanıyor. 
   
   İSTANBUL 
   Süper Lig 
   F.Bahçe - Diyarbakır 
   YARIN 
   Kar yağışlı, -4 derece 
   Şükrü Saracoğlu Stadı'nda problem yok. 
   Ancak Diyarbakır uçaklar kalkmadığı için İstanbul'a gelemiyor. 
   
   BURSA 
   Süper Lig 
   Bursa - Ankaragücü 
   BUGÜN 
   Kar yağışlı, -4 derece 
   Ankaragücü kötü hava koşullarını dikkate alarak maçtan iki gün önce Bursa'ya gitti. 
   
   ÇANAKKALE 
   A Kategorisi 
   Dardanel - V.Manisa YARIN 
   Parçalı bulutlu, -6 
   Vestel Manisa gelemediği için maç bugüne ertelendi. 
   
   İZMİR 
   A Kategorisi 
   Göztepe - Erciyes 
   BUGÜN 
   Parçalı bulutlu, 1 derece 
   A Kategorisi Altay - Karşıyaka YARIN 
   Parçalı bulutlu, 4 derece 
   
   ANTALYA 
   A Kategorisi 
   Antalyaspor - Yozgat 
   YARIN 
   Parçalı bulutlu, 5 derece 
   
   MERSİN 
   A Kategorisi 
   Mersin İY - Türk Telekom 
   BUGÜN Yağmurlu, -7 derece 
   
   ANKARA 
   Süper Lig 
   Gençlerbirliği - Galatasaray 
   YARIN Kar yağışlı, - 8 derece 
   Galatasaray bugün özel uçakla Ankara'ya gitmeye çalışacak. 
   A Kategorisi 
   Ankaraspor - Adana DS 
   YARIN Kar yağışlı, - 8 derece 
   
   ADANA 
   Süper Lig 
   Adana - Elazığ 
   BUGÜN 
   Yağmurlu, 8 derece 
   Adana'da hava şartları futbol için uygun görünüyor. 
   
   KONYA 
   Süper Lig 
   Konya - Gaziantep 
   YARIN 
   Kar yağışlı, -8 derece 
   Konya da beyazlara büründü. Temizleme çalışmaları sürerken, şehire geliş gidişlerde sorun yaşanmıyor. 
   
   KAYSERİ 
   A Kategorisi 
   Kayseri - İzmirspor 
   BUGÜN 
   Kar yağışlı, - 6 derece 
   
   SİVAS 
   A Kategorisi 
   Sivas - Kocaelispor 
   YARIN 
   Kar yağışlı, -5 derece 
   
   SAMSUN 
   Süper Lig 
   Samsun - Malatya 
   BUGÜN 
   Kar yağışlı, - 2 derece 
   Malatya, Samsun'a ulaşmakta sıkıntı yaşadı. Şehirde kar yağışı sürüyor. 
   
   RİZE 
   Süper Lig 
   Ç.Rize-İstanbulspor 
   YARIN 
   Kar yağışlı, - 8 derece 
   Rize'de kar yağışı etkisini sürdürüyor. Trabzon'a gidecek olan İstanbulspor'u karadan zorlu bir yolculuk bekliyor. 
   
   
   
</TEXT>
</DOC>
