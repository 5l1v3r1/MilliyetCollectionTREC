<DOC>
<DOCNO> 225421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun12.html </URL>
<DATE> 2004/03/25/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Filistinli aydınlardan silah bırakma çağrısı... 
</HEADLINE>
<TEXT>

     Filistinli aydınlar ve El Fetih örgütünün önde gelenleri, Filistinlilere, Hamas lideri Şeyh Ahmed Yasin'in İsrail tarafından öldürülmesinin intikamını almaya kalkışmama ve silah bırakma çağrısı yaptı. 
     Filistin Kurtuluş Örgütü'nün FKÖ yayın organı El Eyyam gazetesine verilen yarım sayfalık ilanda, Filistinliler, ''silahlarını bırakmaya ve İsrail'in işgali sona erdirmesi amacıyla barışçı protestolar yapmaya'' çağrıldı. 
     Filistinli kadın milletvekili Hanan Aşravi ve El Fetih hareketinin önde gelenlerinden Abbas Zeki'nin imzalarının da bulunduğu ilanda, Şeyh Yasin'in intikamını almaya çalışılmasının, Filistinlilerin bağımsızlık arzusuna zarar verecek yeni bir kan dökümüne yol açacağı belirtildi. 
     
</TEXT>
</DOC>
