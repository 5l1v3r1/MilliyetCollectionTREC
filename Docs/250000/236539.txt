<DOC>
<DOCNO> 236539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur24.html </URL>
<DATE> 2004/05/01/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
1 Mayıs... Diyarbakır'da DEHAP Genel Başkanı dahil 100 kişiye gözaltı .. 
</HEADLINE>
<TEXT>

     Diyarbakır'da, 1 Mayıs kutlamaları çerçevesinde izinsiz gösteri yapan ve aralarında DEHAP Genel Başkan Yardımcısı Ali Ürküt'ün de bulunduğu 100 kişi gözaltına alındı. 
     Yenişehir Beldesi'ndeki İnsan Hakları Derneği İHD Diyarbakır Şubesi önünde toplanan ve aralarında Genel Başkan Yardımcısı Ali Ürküt, İHD Genel Başkan Yardımcısı Reyhan Yalçındağ ve İHD Şube Başkanı Selahattin Demirtaş'ın da bulunduğu grup, basın açıklaması yapmak için Dağkapı Meydanı'na doğru yürüyüşe geçti. 
     Güvenlik güçleri, Valiliğin 1 Mayıs kutlamaları için Diyarbakır Fuar Alanı'na izin verdiğini, Dağkapı Meydanı'nda basın açıklaması yapılmasına izin verilmeyeceğini belirterek, grubun dağılmasını istedi. 
     Polisin uyarısına rağmen yürüyüşe geçen ve aralarında Ali Ürküt, Reyhan Yalçındağ ve Selahattin Demirtaş'ın da bulunduğu yaklaşık 100 kişi gözaltına alındı. 
     
</TEXT>
</DOC>
