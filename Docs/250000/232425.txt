<DOC>
<DOCNO> 232425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/magazin/amag.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evlilik değil aşk kadınıyım' 
</HEADLINE>
<TEXT>

   İlişkileri evlilik aşamasında son bulan Ceyda Düvenci, samimi bir itirafta bulundu Evlilikten hoşlanmıyorum 
      Birsen Altuntaş 
   
   Ceyda Düvenci, yakında Kanal D ekranlarında yayımlanacak 'Sil Baştan' isimli dizide, hapishaneye düşmüş 'Diyarbakırlı Kiraz' isimli bir genç kızı canlandıracak. Yönetmenliğini Gül Oğuz'un üstlendiği dizide Özlem Tekin ve Hale Soygazi'yle kamera karşısına geçen Düvenci ile işini ve aşklarını konuştuk. 
   
   Birçok dizide değişik tiplerle seyirci karşısına çıktınız. Ancak şimdiye kadar akılda kalacak bir rolünüz olmadı. Neden 
   Arka arkaya iki dizide başrol oynadım ve insanlar 'Neden hiç patlama yaşamadın ' dedi. Ben işimi ciddiye alıyorum, her role bürünüyorum. Bu yüzden de seyircinin aklında belli bir tiple kalmıyorum. 
   
   'İçim kaynıyor' 
   Kaan Girgin'den sonra adınız birçok kişiyle anıldı. Son sevgiliniz Ercan Kazaz'la ilişkiniz evlilik kararı aşamasında bitti. Niçin 
   Evlilik delisi bir kadın gibi görünmek beni rahatsız ediyor. Ercan'la ilişkimiz, evlenmek istemediğim için bitti. Asla evlilik kadını değilim. Aşkı çok seviyorum, ama aşkın sonunun evlilik olduğunu görünce kaçıyorum. 
   
   Tan Sağtürk ve Ercan Kazaz'la yaşadığınız ilişkiler, evlilik haberleri çıktıktan sonra bitti. Evlilik sizi korkutuyor mu 
   Doğru, evlilik manşetleri atıldıktan çok kısa süre sonra ilişkilerim bitti. Ercan benimle evlenmek istediğini söyledi ve işlerimi bu noktada şekillendirmemi istedi. Ben de dostça konuşup 'Zamanını almayayım, benim de zamanım gitmesin, her şey için teşekkür ederim' dedim. Evlilik kelimesi beni irite ediyor. Kendimi yeni keşfettim, içim kaynıyor. 
   
   
</TEXT>
</DOC>
