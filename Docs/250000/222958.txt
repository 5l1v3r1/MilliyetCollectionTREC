<DOC>
<DOCNO> 222958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/guncel/gun07.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kavgam' vatan sevgisi veriyormuş 
</HEADLINE>
<TEXT>

   Toker Yayınevi, Adolf Hitler'in Kavgam kitabını 'Vatan sevgisi veren kitaplar' arasında tanıtıyor 
      BELMA AKÇURA İstanbul 
   
   Toker Yayınları, Adolf Hitler'in "Kavgam" kitabını "Vatan ve millet sevgisi veren kitaplar" arasında göstererek satışa sunuyor. Toker Yayınları, "Türkçülük", "Türkleşmek", "Türk Ahlakı", "Atatürk ve Milli Şiirler", "Biz Bu Ülkeyi Sokakta Bulmadık" gibi kendi yayınevinden çıkan kitapları 'Vatan ve Millet Sevgisi Veren Kitaplar' başlığı altında bir gazete ilanıyla tanıtıyor. Yayınevinin sahibi Yalçın Toker'le konuştuk 
   
   Vatan ve millet sevgisi veren kitaplar listenizde "Kavgam" adlı kitaba da yer vermişsiniz. Neden 
   Türk milliyetçisiyim. Başkalarının milliyetçiliğine saygı duyan bir milliyetçilik anlayışım var. Adolf Hitler de bir Alman milliyetçisiydi. 
   
   Hitler'in milliyetçiliğinin Türk milliyetçiliği ile bir benzerliği var mı 
   Benzerliğinin olması şart değil. 'Kavgam' kitabı aralarında sırıtmıyor. Kavgam Alman gençlerine, vatanına, milletine sevgiyi gösteriyor. 
   
   Mao, Marx, Lenin'i de koysaydınız... 
   Hayır onlar komünizmi savunan insanlar. Rusya'da Rus milliyetçiliği yapan bir adam olsa onu da takdir ederim ben. 
   
   Tanıtmak başka birşey 'vatan sevgisi veren kitaplar' listesine ırkçı birini koymanız başka... 
   Olabilir. Ben de ırkçı milliyetçiyim. Türklerin üstünlüğü, bekaası, ilerlemesi için biraraya gelmelerini isterim. Turancıyım. 
   
   Atatürk ile Hitler'i aynı kefeye mi koyuyorsunuz 
   Ne alakası var. Atatürk bizim, Hitler de Almanların büyüğü. İki hafta önce bu ilanın içinde 'Kavgam' yoktu. Satılsın diye oraya koydum. 
   
   
</TEXT>
</DOC>
