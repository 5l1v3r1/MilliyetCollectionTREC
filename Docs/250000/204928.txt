<DOC>
<DOCNO> 204928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sondun24.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktör Alan Bates öldü 
</HEADLINE>
<TEXT>

     ''Entertainer'' filmiyle üne kavuşan İngiliz aktör Alan Bates öldü. 
     Bates'in basın söscüsü Rosalind Chatto, kanser hastası olan ünlü aktörün, dün gece İngiltere'nin başkenti Londra'da tedavi gördüğü hastanede 69 yaşında hayata veda ettiğini söyledi. 
     ''The Fixer'' filmiyle 1969 yılında en iyi erkek oyuncu dalında Oscar'a aday gösterilen Bates, ''Zorba the Greek'' ve ''Georgy Girl'' filmlerinde de rol almıştı. 
     ''Fortune's Fool'' ile geçen yıl en iyi erkek oyuncu dalında Tony ödülü alan Alan Bates, Kraliyet Güzel Sanatlar Akademisi'nde eğitim gördükten sonra ilk kez 1955 yılında sahneye çıkmıştı. 
     İngiliz yazar John Osborne'un ''Look Back in Anger'' oyunundaki rolüyle dikkatleri üzerine çeken, Harold Pinter'ın ''Caretaker'' adlı oyunu ve filmiyle yıldızı parlayan Bates, 2001 yılında ''Gosford Park''da baş kahya Mr. Jennings'i canlandırmış, geçen yıl da ''The Sum of All Fears''de Amerikalı aktör Ben Affleck ile birlikte rol almıştı. 
     İngiltere'de geçen yıl sonunda kendisine şövalye unvanı verilen Bates'in oğlu Tristan, 1990 yılında 19 yaşında geçirdiği astım krizi sonucu yaşamını yitirmiş, eşi aktris Victoria Ford da 1992'de hayatını kaybetmişti. 
     
</TEXT>
</DOC>
