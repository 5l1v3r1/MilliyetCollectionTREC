<DOC>
<DOCNO> 220013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun41.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de bir okul "Elfçe" öğretiyor .. 
</HEADLINE>
<TEXT>

     Efendisi''nin yaratıcısı J.R.R. Tolkien'ın kitabında geçen Orta Dünya'da değil, medeniyetin göbeği İngiltere'deki bir okul öğrencilere Elfçe öğrenme fırsatı tanıyor. 
     Birmingham'daki bir teknoloji kolejinde, derslerden sonra, Tolkien'ın Galli seslerine dayanarak uydurduğu sohbet dili olan Sindarin eğitimi verilecek. 
     Eğitim müşaviri Zeynep Thorp, bir dil uzmanı olan Tolkien'ın Elfçe'nin iki lehçesini geliştirdiğini, bunlardan birinin Galli sesleri temel alınan ve yaygın olarak kullanılan Sindarin, diğerinin de Finceyle bağlantılı olarak yarattığı ve resmi dil olarak kullanılan Kuenya dili olduğunu hatırlattı. Thorp, derslerin, öğrencilerin kendilerine güveni artıracağını umduğunu söyledi. 
     ''Yüzüklerin Efendisi'' filminin başarısının Elfçeye ilgili artırdığını belirten Thorp, öğrencilerin bu fikri çok sevdiğini, uygulamanın, ''eğitimin sadece iş bulmak için gerekli olduğu'' kanısını değiştirdiğini kaydetti. 
     
</TEXT>
</DOC>
