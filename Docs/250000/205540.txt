<DOC>
<DOCNO> 205540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/yasam/yas02.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar da yerli Bonnie ve Clyde’ 
</HEADLINE>
<TEXT>

Bonnie ve Clyde’ birbirlerine delice şık iki soyguncuydu ama o bir filmdi. Türk Bonnie ve Clyde’ların şkları da, soygunları da gerçek .. 
     ELVAN EZBER İstanbul 

     Soyguncu iki sevgiliydi "Bonnie ve Clyde." Birlikte iş’e çıkıp, Amerika’nın altını üstüne getiriyorlardı ama ikisi de sonuçta film kahramanıydı. Birini Fay Dunaway diğerini ise Warren Beatty canlandırıyordu. Bizim de Bonnie ve Clyde’larımız var ancak onlar sahici. İşte kısa süren mutlu günleri karıştıkları suçlar nedeniyle hapiste noktalanan üç Bonnie ve Clyde’ hik yesi... 
     
     ’HERŞEYİ YAPARIM’ 
     32 yaşında Yusuf Türkoğlu. Hırsızlık için gittiği Bebek’te karşılaştığı Meriç Torun’a ilk görüşte vuruldu. Kendini "Kullanılmış eşya alıp satıyorum" diye tanıtan Yusuf ile Meriç’in ilişkisi kısa sürede aşka dönüştü. Oysa Yusuf hırsızdı ve Meriç’i birçok kez hırsızlık için gittiği evlerin önüne kadar götürüyordu. Sonunda, durumdan şüphelenen Meriç’e kendisinin bir hırsız olduğunu açıklamaya karar verdi. Ancak aşk Meriç’in başını döndürmüştü ve o da tıpkı sevgilisi gibi hırsızlığı seçti. Yusuf ve Meriç, iki ay içinde Bahçelievler, Küçükçekmece, Avcılar, Fatih ve Esenler’de tam 73 evi soydu. Ancak sonunda Bakırköy’de yakalandılar. Sevgililerin evinde tam 20 televizyon ile çok sayıda ziynet eşyası ele geçirildi. Yakalandıktan sonra "Onunla yaptığım hiçbirşeyden pişman değilim" diyordu Meriç, tek üzüldüğü şey kısa bir süre de olsa ayrı kalacak olmalarıydı. 
     
     KISA AMA ÇOK GÜZEL 
     Mahir Yılmaz, Gebze’den çaldığı otomobille gece gece kulübüne gitti. 19 yaşındaki Canan Ün o gece kulübünde dansözlük yapıyordu. Mahir de tıpkı filmlerde olduğu gibi görür görmez Canan’a aşık oldu. Artık her akşam kulübe gitmeye başlamıştı. Bir gece Canan’ın masasına giderek, bir işadamı olduğunu ve kendisine hayranı olduğu söyledi. Birkaç gün sonra da Canan’a aşkını ilan etti. Mahir bu arada hırsızlığa bir süre ara verirken, sevgilisi de işinden ayrılmıştı. Ancak birikmiş parası çabucak bitince Mahir de eski işine’ geri döndü. Sonunda Canan’a hırsız olduğunu itiraf etti. Canan’ın tercihi artık belliydi onun yanında kalacaktı. Hatta bir süre sonra Mahir’e yardım etmeye bile başladı. Mahir’in çaldığı otomobille kapkaç yapmaya başlamışlardı. İki sevgiliyi aylardır takip eden polis, sonunda Mahir ve Canan’ı çalıntı otomobille tur atarken takibe aldı. Takip edildiklerini anlayan sevgililer, kaçmaya çalıştı ama çıkan çatışmada sonunda teslim olmak zorunda kaldı. Canan’ın yakalandıktan sonraki ilk sözleri "Mahir’le onbeş gün önce tanıştık. Çok kısa ama çok güzel şeyler yaşadık" oldu. 
     
     HEM SEVGİLİ HEM ORTAK 
     Mahmut Polat 23 ve Eylem Kılıç 25 Beyoğlu’ndaki bir barda tanıştılar. İkisi de işsiz ve parasız oldukları için çözüm yolu için soygun yapmaya karar verdiler. "Suzan" takma adını kullanan Eylem, ağına düşürdüğü erkekleri bara getiriyor, eski bir arkadaşı gibi davranan Mahmut da aynı masaya oturuyordu. Kurbanlarına tuvalete giderken kendisine eşlik etmesini söylüyor, bu sırada içkisine ilaç atılıyordu. İki ay içinde bu yöntemle onlarca kişiyi soydular. Polis, Eylem’i Taksim Meydanı’nda, Mahmut’u da barda beklerken yakaladı. İkisi de birbirlerini hem iyi birer sevgili hem de iyi bir ortak’ olarak tanımlıyor. 
     



 YAŞAM 














</TEXT>
</DOC>
