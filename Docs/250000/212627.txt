<DOC>
<DOCNO> 212627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/magazin/mag02.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Hollywood'un 'en sakar yıldızları' 
</HEADLINE>
<TEXT>

   Hollywood yıldızları, çekimlerde 'irili ufaklı' kazalar yaşıyor. Hele Halle Berry, neredeyse her filminde 'yaralanmasıyla' meşhur... 
      
   Hollywood'un bazı yıldızlarının film çekimleri adeta k busa dönüşüyor. Dikkatsizlik ya da talihsizliğe kurban giden Halle Berry ve Nicole Kidman, sık sık kaza geçiriyor. 
   İlk olarak James Bond filminin setinde gözünden yaralanan Berry'nin, 'Gothika'nın çekimlerindeki bir dövüş sahnesinde de kolu kırıldı. Berry, son olarak da birkaç gün önce 'Catwoman' filminin setinde, başına sert bir cismin çarpması sonucu bayıldı. Travma geçirdiği anlaşılan Berry, hastanede tedavi olduktan sonra taburcu edildi. Kidman ise aksiyon değil, dans sahnesinin kurbanı oldu. 'The Moulin Rouge' adlı müzikalin dans sahnelerinde ayağını burkan Kidman, bütün bacağı şişince bir süre filmlere ara verdi. 
   
   'Kurusıkı' gerçek çıktı 
   Bruce Lee'nin oğlu Brandon Lee de, 'The Crow' filminin çekimi sırasında 'oyuncak' sandığı tabancadan çıkan kurşunun belkemiğine saplanması sonucu hayata veda etti. 
   Sandra Bullock ise, bir filmin çekimleri sırasında uçakla kaybolmuş, uzun aramalar sonucu bulunup kurtarılabilmişti. 
   
</TEXT>
</DOC>
