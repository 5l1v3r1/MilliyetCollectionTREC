<DOC>
<DOCNO> 224460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun58.html </URL>
<DATE> 2004/03/22/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Irak'ta 13 İngiliz askeri yaralandı 
</HEADLINE>
<TEXT>

     Irak'ın güneyinde bugün meydana gelen iki patlamada 13 İngiliz askerinin yaralandığı bildirildi. 
     İngiltere Savunma Bakanı Adam Ingram, başkent Londra'da milletvekillerine yaptığı açıklamada, Irak'taki çok sayıda İngiliz askerinin konuşlandığı Basra'da meydana gelen patlamalarda 13 askerin yaralandığını söyledi. 
     
     ASKERLER ŞEYBAH'DA TEDAVİ ALTINDA 
     Irak'ın güneyinde bugün meydana gelen iki patlamada yaralanan 13 İngiliz askerinin, Şeybah'daki askeri hastanede tedavi altına alındığı bildirildi. 
     İngiltere Savunma Bakanlığı sözcüsü, Basra'daki bir gösteri sırasında eş zamanlı meydana gelen patlamalarda yaralanan askerlerden hiçbirinin hayati tehlikesi bulunmadığını açıkladı. 
     Sözcü, gösteriyle bağlantılı olduğu sanılmayan patlamalarda, Iraklı sivil ve polislerden yaralanan olmadığını kaydetti. 
     Basra'daki gösterinin nedeni ve patlamalara neyin yol açtığına ilişkin bilgi verilmedi. 
     
</TEXT>
</DOC>
