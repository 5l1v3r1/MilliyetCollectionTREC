<DOC>
<DOCNO> 220757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo02.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor kaptanı Fatih 5-0'in intikamını aldık 
</HEADLINE>
<TEXT>

     Trabzonspor Takım Kaptanı Fatih Tekke, ligin ilk yarısında Beşiktaş karşısındaki 5-0'lık yenilgilerinin bir bakıma intikamını aldıklarını söyledi. 
     Karşılaşmada bir gol atan ve Hüseyin Avni Aker Stadı'ndaki 17 haftalık suskunluğunu bozan Fatih, Beşiktaş karşısında bölüm bölüm iyi futbol sergilediklerini kaydederek, ''3 golle 3 puan almak çok güzel. Bütün camiaya hayırlı olsun. Taraftarlarımızı mutlu ettik. Trabzonsporlu olarak bizim her zaman hedefimiz vardı. Bu maçı kazandığımız için söylemiyoruz. Hedefimiz her zaman vardı. Bunu kendi içimizde paylaşıyoruz'' diye konuştu. 
     
     4 OYUNCU CEZALI 
     Karşılaşmada, her 2 takımdan 2'şer oyuncu, gördükleri kartlar nedeniyle cezalı duruma düştüler. 
     Trabzonspor'da kırmızı kart gören Romaschenko ile sarı kart gören Volkan gelecek hafta Ankaragücü ile yapılacak maçta, Beşiktaş'ta 4 sarı karta ulaşan Cordoba ile Pancu, Elazığspor maçında forma giyemeyecek. 
     Karşılaşmanın bitimiyle birlikte, bordo-mavili taraftarların sevinçleri stat dışına taştı. Bir grup taraftar, Atatürk Meydanı'na giderek sevinç gösterilerinde bulundu. 
     
</TEXT>
</DOC>
