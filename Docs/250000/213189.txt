<DOC>
<DOCNO> 213189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/magazin/mag05.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydan'ı kimse izlemedi 
</HEADLINE>
<TEXT>

      BAYRAM KAYGUSUZ 
   
   Popstar yarışmasında jüri üyeleriyle girdiği polemikler ve elendikten sonra haftasonu dergilerine verdiği seksi pozlarla adından söz ettiren Aydan Kaya, Etiler'deki ilk sahne tecrübesinde hayal kırıklığı yaşadı. 
   Etiler'in gözde gece kulüplerinden Keops Bar'la Kurban Bayramı'nın ikinci ve üçüncü günü program yapmak için anlaşma yapan Kaya, ilk gecesinde boş masalara rağmen keyfini bozmadı. Ancak ikinci gece de yeterli rezervasyon olmayınca, Aydan sahneye çıkamadı. 
   
   Özer, üzüldü 
   Daha önce Aydan Kaya'nın Keops Bar'da sahne alacağını bilen Popstar'ın jüri üyelerinden Zerrin Özer de programını izlemek için Etiler'e geldi. Ancak programın iptal edildiğini öğrenen Özer, Yıldız Tilbe'yi izlemeyi tercih etti. 
   
   
</TEXT>
</DOC>
