<DOC>
<DOCNO> 246934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sontur19.html </URL>
<DATE> 2004/06/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Cumhuriyet Üniversitesi'nde tüp patladı 
</HEADLINE>
<TEXT>

     Sivas'ta Cumhuriyet Üniversitesi'nin CÜ Sosyal Tesisleri Spor Kompleksi'nde meydana gelen tüp patlamasında 1 öğrenci yaralandı. 
     AA muhabirinin aldığı bilgiye göre, saat 12.00 sıralarında CÜ Sosyal Tesisleri'nin 3 katlı Spor Kompleksi'nin mutfak bölümünde, kullanılan sanayi tüpü, gaz sıkışması nedeniyle büyük bir gürültüyle patladı. 
     Patlamada, binada bulunan CÜ Beden Eğitimi Yüksekokulu öğrencilerinden Halil Kılıç 23 yaralandı. 
     Patlama nedeniyle ön cephesi hasar gören ve yanmaya başlayan binadakiler hemen dışarı çıktı. 
     Olay yerine gelen itfaiye ekipleri yangını söndürdükten sonra, gaz sızmasına karşı güvenlik önlemi aldı. 
     Yangın kısa sürede söndürülürken, yaralı Kılıç, CÜ Tıp Fakültesi Araştırma Hastanesi'nde tedavi altına alındı. 
     Patlamayla ilgili soruşturma başlatıldı. 
     
</TEXT>
</DOC>
