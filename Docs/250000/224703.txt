<DOC>
<DOCNO> 224703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yazar/akyol.html </URL>
<DATE> 2004/03/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sol nereye 
</HEADLINE>
<TEXT>

   
   YILDIZ Teknik Üniversitesi'nin sosyal tesislerinde sosyal demokratların yaptığı toplantıyı açarken, Hurşit Güneş demiş ki 
   - CHP yönetimini ve CHP'yi konuşmayacağız. 
   Neyi konuşacağız 
   - Türkiye'de toplumun yaşamakta olduğu değişimi ve sosyal demokratların değişen topluma nasıl yaklaşması gerektiği konusunu... 
   Evet, temel sorun bu... CHP çizgisi kaç genel başkan değiştirdi Genel Başkanlık kavgalarıyla kaç "gürültay" yaptı . 
   Sosyal demokratlar toplumdaki değişmeyi, çeşitlenmeyi, değişen beklentileri iyi analiz etmezlerse, lider ve yönetim değiştirmek olsa olsa biraz fark eder. 
   
   SOSYAL demokratlar, Kemalizm'in "ırken ve harsen müttehid" toplum tasavvurunun da, klasik sosyal demokrasinin "emek sermaye çelişkisine" dayalı toplum tasavvurunun da artık 'reel' olmadığını görmelidir. 
   Bugünkü toplum bu iki tasavvurdan daha çeşitli, daha karmaşık, daha 'çoğulcu'dur. 
   1950 yılında ilk hür seçimleri yaptığımızda Türkiye'nin ancak yüzde 32'si okuryazardı ancak yüzde 25'i şehirlerde oturuyordu. Yol yoktu, taşıt araçlarının sayısı 35 binden ibaretti. 
   O zaman sanılmıştır ki, halk cahil, köylü ve 'aydınlanmamış' olduğu için DP'ye oy veriyor 
   Bugünkü Türkiye'nin yüzde 85'i okuryazardır, yüzde 65'i şehirlerdedir. Toplam taşıt araçları sayısı 8 milyona yaklaşıyor. Yolun ulaşmadığı, iletişimin girmediği yer kalmamıştır. "Aydınlanma" ideolojisine göre, CHP çizgisinin daha çok oy alması gerekmez miydi Hayır, aksine... 
   Çünkü artık bir tür "devlet karşısında kişiliğini kazanan toplum" yani devlet müdahalelerine itiraz eden bir orta sınıf toplumu oluşuyor. 
   "Yeter söz milletin" sloganı daha reel hale geliyor her ekonomik ve siyasi reform devletin müdahale alanını daraltıyor işte 
   
   ORTAYA çıkan toplum, artık devlet karşısında kişiliğini kazanmakta olan bir toplum... Homojen değil, çoğulcu... Emek-sermaye kavgası da yapmıyor. 
   Ve, CHP'nin 'tasavvur'larıyla reel toplum arasındaki fark büyüdükçe partinin sosyolojik tabanı daralıyor, oyları azalıyor. 
   CHP kendi tasavvurlarından kurtulup reel topluma dayalı düşünceler geliştirmeden, sihirbaz bir yeni liderin büyüsüyle atılım yapamaz. 
   CHP Kemalizmden vazgeçemez ama Kemalizme yapıştıkça reel toplumdan daha da uzaklaşır öyle de oluyor işte. 
   Atatürkçülüğü yeniden yorumlayarak reel topluma, yaşayan halka açılmanın mükemmel bir örneği, Ecevit'in "Atatürk ve Devrimcilik" adlı kitabıdır. O kitap halkla barışma kitabı idi. "Ortanın Solu" o ruhla CHP'yi başa güreşir hale getirmişti. 
   "Ortanın Solu" solda bir yenilenme için h l esin kaynağıdır. 
   CHP'de zaman zaman şiddetli 'devletçi refleksler' de görüyoruz hem Sol Kemalizmin hem 1960'lar solculuğunun etkisiyle... Batı solunun bunu nasıl aştığı konusu da solu yenileyecek ikinci bir esin kaynağıdır. 
   CHP artık "gulyabani" hikayesine dönmüş irtica korkutmalarını bırakıp yaşayan halkla, yenileşen toplumla barışmanın yollarını bulmalı. 
   Güçlü ve gerçek bir sosyal demokrat alternatife Türkiye'nin ihtiyacı var. 
   
      
   
   
</TEXT>
</DOC>
