<DOC>
<DOCNO> 214946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun07.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs görüşmelerinde Rum önerileri belli olmaya başladı 
</HEADLINE>
<TEXT>

     Kıbrıs Rum tarafının masaya koyduğu öneriler, görüşmelerin üçüncü gününde belli olmaya başladı. 
     Buna göre Rumlar, Annan planının KKTC'nin istediği şekilde ''başlangıç noktası'' değil, ''müzakerelere temel'' olarak alınmasını istiyorlar. 
     Rum tarafı, Avrupa Birliği'nin sürece dahil edilmesini de önerdi. 
     Rumlar ayrıca BM Güvenlik Konseyi'nin, Genel Sekreter Kofi Annan'ın ''boşlukları doldurma konusunda tek yetkili olacağını'' vurgulayan bir karar çıkarmasını öneriyorlar. 
     AA'ya bilgi veren Rum kaynakları, Rum lideri Tassos Papadopulos'un aslında Annan'ın tek yetkili olmasını istemediği halde bu son öneriyi gündeme getirmesinin nedeninin, ''meseleyi bu sayede toplumuna da kolaylıkla anlatabileceğini düşünmesi olduğunu'' söylediler. 
     
</TEXT>
</DOC>
