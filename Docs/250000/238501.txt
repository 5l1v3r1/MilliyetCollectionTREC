<DOC>
<DOCNO> 238501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/siyaset/asiy.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gül'ün eşi Emine Hanım'dan modern' 
</HEADLINE>
<TEXT>


Tesettürlü giyim markası olarak bilinen Tekbir Giyim'in modacısına göre, Emine Erdoğan'ın kıyafetleri 'nostaljik', Dışişleri Bakanı'nın eşi ise şık ve modern 

Gülay Fırat 


Tekbir Giyim'in modacısı Sezai Korkut, Başbakan Recep Tayyip Erdoğan'ın eşi Emine Erdoğan'ın giyim tarzının nostaljik, Dışişleri Bakanı Abdullah Gül'ün eşi Hayrünnisa Gül'ün seçimlerinin daha modern olduğunu söyledi. 
Korkut, Emine Erdoğan ve Hayrünnisa Gül'ün giyim tarzlarını yorumladı. Emine Erdoğan'ın tarzının eski olduğunu söyleyen Korkut, şunları kaydetti 
"Geçmiş tarzı modernize etmiş gibi. Kendisine yakışıyor, ama daha modernleşebilir. Abdullah Gül'ün hanımı bence en şık hanım. Kendine yakışanı buluyor. Son derece modern. İnce ve uzun olduğundan fiziği ile bütünleşen kıyafetler ona yakışıyor." 
Tekbir giyim bu sezon için tenis kıyafetinden, safariye şık abiyelerden, günlük elbiselere kadar gösterişli "tesettürlü modeller" hazırladı. Tesettürde genelde h kim olan siyah ve bej renkler bu yaz pembe, turkuaz, turuncu, koyu pembe ve beyaz. 

Tesettürde spor modası 
Tasarım ekibinde 10 kadın stilistle çalışan Korkut, yeni kreasyon için 200'den fazla model ürettiklerini belirtti. Tesettürlü de olsa kadınların ihtiyaç duyduğu yaşantıya uygun elbiseler tasarladıklarını belirten Korkut, özellikle spor kıyafetlere ağırlık verdiklerini söyledi. 
Korkut, "Kadınlar kendine daha çekidüzen verilecek, toplumdan dışlanmamış tesettürlüler olacak. Ben, kreasyonumu hazırlarken tesettürlü hanımların çok daha şık olacaklarını göstermeye çalıştım" dedi. Tekbir'in yeni kreasyonu 16 Mayıs'ta Cevahir Otel'de Rus ve Macar mankenlerin sunacağı defileyle tanıtılacak. 

Tekbir Giyim'de 'Ak takım' da var 

Tekbir Giyim'in yeni modelleri arasında, türbanlı kadınlar için tenis kıyafetleri de yer alıyor. Fotoğraftaki giysinin adı da, 'Açelya ikili sport'. Tekbir Giyim'in diğer modellerine verilen isimlerin bazıları da şöyle "Ak takım", "Despino etek", "Çizgi Afgan", "Arzu chanel pardösü", "Cici safari", "Mevsim etek", "Şanel takım", 'Bello safari", "Moreno ikili takım." 



</TEXT>
</DOC>
