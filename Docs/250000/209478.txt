<DOC>
<DOCNO> 209478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sonspo14.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'lı Sociedad galip 3-1 
</HEADLINE>
<TEXT>

     İspanya Birinci Futbol Ligi'nde La Lega sezonun ikinci yarısının ilk haftasında Espanyol'u 3-1 yenen Real Sociedad ligdeki yükselişine devam ederken, Nihat kendi kişisel becerisiyle güzel bir gole imza attı. 
     San Sebastian Anoeta Stadı'nda oynanan maçta Real Sociedad'ta Nihat Kahveci ilk 11'de sahaya çıkıp 90 dakika oynarken, Espanyol'da Tayfun Korkut yedekler arasında yer aldı. 
     Ligde kalma mücadelesi veren her iki takımın da son 2 maçını kazanarak çıktığı karşılaşmada, evsahibi Real Sociedad rakibine oranla daha atak bir oyun sergiledi. Karşılaşmanın 7. dakikasında Nihat'ın pasıyla ceza sahasında topla buluşan Kovaçeviç'in düşürülmesiyle kazanılan penaltıyı kullanan Karpin, takımının ilk golünü attı. 
     Mavi-beyazlıların ikinci golü ise 85. dakikada Gabilondo'dan, 3. golü de 88. dakikada Nihat'tan geldi. Espanyol'un tek golünü ise 90. dakikada Jordi Cruyff kaydetti. 
     6 kez gol pozisyonuna giren Nihat, süratli oyunu, Karpin ve Kovaçeviç ile uyumuyla takımının etkili isimlerinden biri olarak dikkati çekti. 
     Aldığı galibiyetle puanını 24'ye yükselten Real Sociedad, puan cetvelinde 14.'lüğe yükselirken, Espanyol 14 puanla 19.'lukta kaldı. 
     Öte yandan Galatasaray'ın UEFA Kupası'ndaki rakibi Villareal, kendi sahasında oynadığı maçta Malaga'yı 2-0 yendi. 
     İspanya Ligi'nde haftanın toplu sonuçları ise şöyle 
     Barcelona-Athletico Bilbao 1-1 Murcia-Celta Vigo 2-2 Valladolid-Valencia 0-0 Deportivo-Zaragoza 4-1 Mallarco-Racing 1-1 Osasuna-Albacete 1-1 Real Sociedad-Espanyol 3-1 Villareal-Malaga 2-0 Atletico Madrid-Sevilla TSİ 20.00'da başlayacak. 
     Real Betis-Real Madrid TSİ 22.00'da başlayacak. 
     
</TEXT>
</DOC>
