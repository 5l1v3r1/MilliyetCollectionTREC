<DOC>
<DOCNO> 206169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/yasam/yas07.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede briç dersi 
</HEADLINE>
<TEXT>

   Öğrenciler arasında araştırma yapan Samsun Ondokuz Mayıs Üniversitesi, en çok evlilik ve briç dersi konusunda talep gelince müfredatı değiştirdi 
      SİBEL KAHRAMAN 
   
   Bu müfredat farklı 
   19 Mayıs Üniversitesi Eğitim Fakültesi öğrencileri, normal derslerinin yanı sıra briç, evlilik ve aile ilişkileri, mitoloji, astronomi konularında da ders almaya başladı. Öğrencilerin farklı konularda akademik bilgi edinmesi gerektiğini düşünen üniversite, bir araştırma yaptı. Öğrencilerin büyük kısmı "evlilik" ve "aile ilişkileri" konusunu isteyince, bu talepler doğrultusunda müfredat düzenlendi. 
   
   Briç beyni çalıştırır 
   REKTÖR Danışmanı Prof. Dr. Ahmet Rıfat Şahin, "Her ders için bu konuda eğitim almış uzmanlar bulduk" dedi. Briç dersini oyun olarak değerlendirmemek gerektiğini belirten Şahin, "Briç, kişilerin sosyalleşmelerinde etkili olan, beyin jimnastiği olan bir oyundur" diye konuştu. Şahin, "Eş seçme, sağlıklı bir evlilik ve aile sorunları, teknik olarak ele alınacak" dedi. 
   
   
</TEXT>
</DOC>
