<DOC>
<DOCNO> 226509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/yazar/myilmaz.html </URL>
<DATE> 2004/03/29/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
AKP ve CHP bu sonuçları iyi okumalı 
</HEADLINE>
<TEXT>

   
   Dünkü seçim sonuçlarını gazetenin yazı işlerinde izlerken aklıma tahta yeni çıkan padişahlara söylenen söz geldi Mağrur olma sultanım, senden büyük Allah var 
   AKP'nin dünkü seçim zaferini izlerken aklıma bu sözün gelmesi bir tesadüf değil elbette. 
   AKP kadrolarını ve liderini gerçekten "mağrur" kılacak bir seçim sonucu ile karşı karşıyayız. 
   İlk defa bir parti "iktidar yıpranması"ndan etkilenmiyor. 
   Bu sonucu sağlayan, ülkedeki her şeyin tıkır tıkır işliyor olması değil hiç kuşkusuz. 
   Türkiye ciddi sorunları olan bir ülke ve bu sorunların aşılması bir yıllık bir iktidar döneminde başarılabilecek bir şey değil. 
   Enflasyon düşüyor ama halk h l bunun etkisini kendi sofrasına koyduğu ekmekte göremiyor. İşsizlik rakamlarında olumlu bir gelişme yok. Kıbrıs ve AB gibi önemli dış sorunlarımız bir belirsizlik içinde önümüzde durmaya devam ediyor. 
   Bütün bunlara rağmen AKP'ye seçmenin verdiği bu destek bence bir tek anlama geliyor Seçmen siyasi istikrar istiyor. Kavga istemiyor. Sorunlarının çözülmesini istiyor.. 
   Bunun için de geçen seçimde iktidara getirdiği kadroya, bu sorunlarını çözebilmesi için kesin destek veriyor.. 
   AKP, bu seçimin sonuçlarını böyle okuyabilirse kendisine verilen bu fırsatı gerçekten iyi değerlendirebilir. 
   Bundan Türkiye ve demokrasimiz k rlı çıkar. 
   Ancak AKP bu sonucu artık geçmişinde bıraktığını söylediği siyasi çizgiye verilen bir destek olarak algılar, bunu rejimle ve sistemle bir inatlaşmaya dönüştürme hatasını işlerse kaybeden sadece AKP olmaz, tüm ülke bundan zarar görür.. 
   
   Sadece Baykal mı 
   Bu seçimden çıkan en önemli sonuç ise bence Türkiye solunun bugünkü çizgisinin halk tarafından kesin bir yenilgiye uğratılmış olmasıdır. 
   CHP ve Deniz Baykal önderliğindeki sosyal demokrat hareket, halkın desteğini neden kaybettiğini iyi değerlendirmelidir. 
   Kaybeden sadece kişisel olarak Deniz Baykal da değil.. Sosyal demokratlar, halktan kopuk, devletçi, merkeziyetçi ve bürokratik politikalarının kabul görmediğini anlamış olmalılar. 
   Türkiye siyasetinin güçlü bir sol harekete ihtiyacı var ve öyle görünüyor ki bu hareketin güçlenmesi bugüne kadar kullanıla- gelen söylemlerin ve izlenen politikaların tamamen değiştirilmesini gerektiriyor. 
   
      
   
</TEXT>
</DOC>
