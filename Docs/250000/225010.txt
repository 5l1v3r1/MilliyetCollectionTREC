<DOC>
<DOCNO> 225010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy10.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker ve polise tazminat sürprizi 
</HEADLINE>
<TEXT>

   TOLGA ŞARDAN Ankara 

   
   Hükümet, bu yıl kritik illerde görev yapan asker ve polise ödenecek "operasyon tazminatları"nın onayını yerel seçimlere 2 hafta kala çıkardı. Başbakan Recep Tayyip Erdoğan, Maliye Bakanlığı'nın "operasyon tazminatı" teklifine 12 Mart'ta imza koydu. Yürürlüğe giren tazminatlarla asker ve polisler 90 - 200 milyon lira ek tazminat alacak. Tazminatlar, 1 Şubat 2004'ten geçerli olacak ve 31 Ocak 2005'e kadar devam edecek. Ek tazminat kapsamındaki 36 kritik ilde görev yapan Emniyet Genel Müdürlüğü emniyet hizmetleri sınıfı kadrolarında bulunanlarla sözleşmeli uçuş personeli, TSK'da görevli subay, astsubay, uzman jandarma, uzman erbaş, erbaş ve erlerle operasyonu fiilen sevk ve idare eden kararg h ve bürolarda görevli personelden bazıları yararlanacak. Bu personel kapsamında valiler, vali yardımcısı, kaymakam, il emniyet müdürü, il jandarma komutanı, ilçe emniyet müdürü, ilçe jandarma komutanı, ilçe emniyet amiri ve üst düzey askeri yetkililer bulunuyor. 
   
   
   
</TEXT>
</DOC>
