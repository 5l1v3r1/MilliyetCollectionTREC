<DOC>
<DOCNO> 248855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/dunya/dun01.html </URL>
<DATE> 2004/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Kıbrıs jesti 
</HEADLINE>
<TEXT>


YASEMİN ÇONGAR Washington 


ABD Dışişleri'nin Kıbrıs Özel Temsilcisi Tom Weston, KKTC'nin Washington'daki Temsilcisi Büyükelçi Osman Ertuğ'u ofisinde ziyaret ederek diplomatik bir jest yaptı. ABD, KKTC'yi resmen tanımadığı için Weston, Ertuğ ile bundan önceki görüşmelerini temsilcilik binası dışında yapıyordu. 
Weston'un dünkü ziyaretiyle ABD, KKTC Temsilciliği'nin açıldığı 1984'ten beri ilk kez bu binaya resmi bir yetkilisini göndermiş oldu. 
Weston, buradaki açıklamasında, Kuzey Kıbrıs'a yönelik bir mali destek paketi üzerinde çalıştıklarını bildirdi. İslam Konferansı Örgütü'nün İKÖ KKTC'yi Kıbrıs Türk Devleti olarak kayıtlarına geçirmesi konusunda, bu adımın BM Genel Sekreteri Kofi Annan'ın raporuyla uyumlu olduğunu ve memnuniyetle karşılandığını belirten Weston, Rum lider Papadopulos'un Annan Planı'nı yeniden müzekere etme çağrısının şu an için gerçekçi olmadığını söyledi. 


</TEXT>
</DOC>
