<DOC>
<DOCNO> 230217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo10.html </URL>
<DATE> 2004/04/10/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bursaspor 1 - Trabzonspor 2 maç bitti 
</HEADLINE>
<TEXT>

     Birinci Süper Futbol Ligi'nde, Bursaspor kendi sahasında Trabzonspor'a 2-1 yenildi. 
     Karşılaşmaya hızlı başlayan taraf Trabzonspor oldu. Bordo mavili takım orta alanda oluşturduğu baskıyla Bursaspor'u oyun kurmakta zorlarken, kanatlardan geliştirdiği ataklarla gol aradı. Bir topu direkten dönen Trabzonspor aradığı golü 22. dakikada Fatih ile buldu. 
     Bursaspor ise Trabzonspor'un baskısı yüzünden hücumda istediği organizasyonu kuramadı. Hızlı oyuncusu Serkan ile rakip kaleye gelmeye çalışan yeşil beyazlılar, istediği pozisyonları üretemedi. 
     3. dakikada Erman'ın kısa geri pasına yetişen Mehmet Yılmaz sol kanattan ceza alanı içine girdi. Kaleci Serdar'ı çalımlayan genç futbolcunun boş kaleye gönderdiği top direkten döndü. Bursaspor defansı tehlikeyi uzaklaştırdı. 
     9. dakikada gelişen Trabzonspor atağında Fatih'in ceza alanı dışından kaleye gönderdiği topu kaleci Serdar iki hamlede yakaladı. 
     19. dakikada Trabzonspor'un kazandığı serbest atışı Gökdeniz kullandı. Bu oyuncunun sert vuruşunda top yandan az farkla auta çıktı. 
     22. dakikada Trabzonspor öne geçti. Gökdeniz'in arapasıyla ceza alanı içine giren Fatih, bir Bursaspor defans oyuncusunu çalımladıktan sonra topu sol çaprazdan, kaleci Serdar'ın altından plase bir vuruşla filelere gönderdi 1-0 
     44. dakikada Bursaspor'un geliştirdiği tek atakta orta alandan aldığı uzun pasla sağ kanattan ceza alanı içine giren Okan'ın vuruşunda top, yandan az farkla auta çıktı. 
     Kalan sürede başka pozisyon olmayınca Tarbzonspor ilk yarıyı 1-0 önde kapadı. 
     
     İKİNCİ YARI 

     İkinci yarıya iyi başlayan Bursaspor, yaklaşık 5 dakika rakip kalede baskı oluşturdu. Osterc ve Gorzdiç ile pozisyonlar üreten yeşil beyazlı takım, bunları değerlendiremedi. Bu bölümden sonra ataklarını şuursuzca sürdüren Bursapor, defansında da açıklar vermeye başladı. 
     Defans açığını iyi değerlendiren ve hızlı hücumlarla ataklar geliştirmeye başlayan Trabzonspor'un 71. dakikada attığı golle 2-0 yenik duruma düşen Bursaspor maçın bitimine 4 dakika kala Tayfun ile bir gol buldu, ancak puan almasına yetmedi. 
     47. dakikada Okan'ın ara pasıyla sol kanattan hareketlenen Orterç'in ceza sahasının dışından sert şutunda top, yandan az farkla auta çıktı. 
     48. dakikada orta alandan aldığı pasla hızla hareketlenen Gökdeniz, ceza alanı içine girer girmez topa sert vurdu. Pozisyonu iyi takip eden Serdar, meşin yuvarlağı ayaklarıyla uzaklaştırdı. 
     49. dakikada Tayfun'un pasıyla hareketlenen Grozdiç, sağ çaprazdan topu sert bir vuruşla kaleye gönderdi. Meşin yuvarlak, direğin hemen yanından auta gitti. 
     57. dakikada orta alandan aldığı uzun pasla hareketlenen Volkan sol kanattan ceza alanı içine girdi. Bu oyuncunun çaprazdan sert şutunda köşeden kaleye giden topa, Serdar son anda dokundu ve pozisyonun golle sonuçlanmasını engelledi. 
     62. dakikada Okan'ın pasıyla sol kanattan ceza sahası içine giren Serkan'ın çaprazdan sert şutunda köşeden kaleye giden topu Petkoviç son anda yakaladı. 
     69. dakikada Trabzonspor'un atağında sağ kanattan hızla hareketlenen Gökdeniz, ceza alanına girer girmez topu ön direkte bekleyen Fatih'in önüne aktardı. Bu oyuncunun gelişine sert vuruşunda top direğin hemen dibinden auta çıktı. 
     86. dakikada Bursaspor farkı 1'e indirdi. Sağ kanattan ceza sahası içine giren Mehmet'in Osterc'in önüne gönderdiği topa Trabzonspor defansı müdahale etti. Topu önünde bulan Tayfun'un plase vuruşunda meşin yuvarlak Trabzonspor filelerine gitti 1-2 
     88. dakikada Bursaspor atağında Grozdiç'in sağ çaprazdan kaleye gönderdiği top üstten auta çıktı. 
     Maç, Trabzonspor'un 2-1 üstünlüğüyle sona erdi. 
     
     KÜNYE 

     Stat Atatürk. 
     Hakemler Selçuk Dereli xx, Ekrem Kan xx, Cengiz Akyüz xx. 
     Bursaspor Serdar xx, Miu x, Erman x Dk. 41 Mehmet x Tayfun xx, Okan x, Sertan x Dk. 70 Erol x , Grozdiç x, Egemen xx, Tamer x, Frasineanu x DK. 46 Osterc x , Serkan xx. 
     Trabzonspor Petkoviç xx, Hüseyin xxx, Somers x Dk. 36 Karel xx , Fatih xxx Dk. 85 Yattara , Mehmet Yılmaz xx Dk. 61 Emre xx , İbrahim xx, Tolga xxx, Emrah xx, Erdinç xxx, Volkan xx, Gökdeniz xxx. 
     Goller Dk. 22 Fatih, Dk. 71 Gökdeniz Trabzonspor , Dk. 86 Tayfun Bursaspor . 
     Sarı kart Dk. 80 Volkan Trabzonspor . 

     
</TEXT>
</DOC>
