<DOC>
<DOCNO> 208218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/ekonomi/eko09.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Hipokrat Çinliler'i uzatacak 
</HEADLINE>
<TEXT>

   
   Pekin'de ofis açan İzmir merkezli Hipokrat Tıbbi Malzeme, kırık kemik tedavisinde kullanılan bir teknikle Çinliler'in boyunu da uzatmayı hedefliyor. Hipokrat Tıbbi Malzeme Genel Koordinatörü ve Çin Ofisi Genel Müdürü Alptekin Aydın, ürettikleri ortopedik cerrahi ürünleri 40 ülkeye ihraç ettiklerini kaydetti. Ürünleri arasında kemik kırıkları için kullanılan malzemelerin yanı sıra diz, omuz, kalça ve omurga cerrahisinde kullanılan özel protezlerin de yer aldığını anlatan Aydın, ihracatlarının yüzde 60'ını AB ülkelerine yaptıklarını bildirdi. 
   Yaklaşık yedi yıl önce Çin'e ilk gittiklerinde ifade eden Aydın, şunları söyledi 
   "Geçen ay Pekin'de ofisimizi açtık. 2 Şubat'tan itibaren satışa geçilecek. Yıllık 1 milyon dolar satışa ulaştığımızda teknoloji transferiyle minimum yüzde 60'ı Türk tarafı olmak üzere ortak yatırım oluşturup ortak üretim yapacağız." 
   
   
</TEXT>
</DOC>
