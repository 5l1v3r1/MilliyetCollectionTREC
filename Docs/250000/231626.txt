<DOC>
<DOCNO> 231626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun54.html </URL>
<DATE> 2004/04/15/ </DATE>
<TIME> 21.29 </TIME>
<AUTHOR>  </AUTHOR>
<HEADLINE>
CIA ''Kasetteki Bin Ladin'in sesi '' 
</HEADLINE>
<TEXT>

     Amerikan Merkezi Haberalma Teşkilatı CIA , El Arabiye televizyonunda yayımlanan kasetteki sesin muhtemelen El Kaide örgütü lideri Usame Bin Ladin'e ait olduğunu bildirdi. 
     CIA'den bir yetkili, yapılan teknik incelemeden sonra yeni kasetteki sesin muhtemelen Bin Ladin'e ait olduğunu tespit ettiklerini söyledi. 
     Yetkili, İsrail tarafından öldürülen Hamas lideri Şeyh Ahmed Yasin'den söz edilmesi nedeniyle, kasetin birkaç hafta önce, büyük olasılıkla da mart ayının sonunda, kaydedilmiş olduğunun açık olduğunu kaydetti. 
     CIA yetkilisi, kasette verilen mesajla, Bin Ladin ve El Kaide'nin Avrupa ile ABD arasında ayrılığı amaçladığını ifade etti. 
     Ses kaydında, Avrupa ülkelerine, ''Müslümanlara saldırmamaları'' kaydıyla ateşkes öneren Bin Ladin, ABD'nin bu önerinin muhatapları arasına dahil edilmediğini söylemişti. 
     ABD ile ateşkes yapmayacaklarını belirten Bin Ladin, İsrail saldırısında ölen Hamas lideri Şeyh Ahmed Yasin'in intikamını alma sözü vermişti. Ses kaydında, Madrid'deki patlamalara da değinen Bin Ladin, ''İspanya'nın bedel ödediğini'' belirtmişti. 
     
     Teypteki, Bin Ladin'in sesi" 

     ABD Dışişleri Bakanı Colin Powell, Avrupa ülkelerine koşullu ateşkes öneren kasetteki sesin Usame bin Ladin'e ait olduğunu söyledi. 
     Powell, Polonya televizyonuna verdiği demeçte, bir soru üzerine, ''Evet, bunun Usame bin Ladin'in sesi olduğu bilgisine sahibim'' dedi. 
     Amerikan Merkezi Haberalma Teşkilatı'ndan CIA bir yetkili de, yapılan teknik incelemeden sonra El Arabiye televizyonunda yayımlanan kasetteki sesin, muhtemelen bin Ladin'e ait olduğunu açıklamıştı. 
     Yetkili, kasetin birkaç hafta önce, büyük olasılıkla da mart ayının sonunda, kaydedilmiş olduğunun açık olduğunu söylemişti. 
     Ses kaydında, Avrupa ülkelerine, ''Müslümanlara saldırmamaları'' kaydıyla ateşkes öneren bin Ladin, ABD'yi bu önerinin dışında tutmuştu. 
     
</TEXT>
</DOC>
