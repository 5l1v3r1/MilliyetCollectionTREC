<DOC>
<DOCNO> 206543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun30.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD askerlerine saldırılar sürüyor 
</HEADLINE>
<TEXT>

     Irak'ta dün düzenlenen saldırılarda 4 Amerikan askerinin yaralandığı bildirildi. 
     Amerikan askeri yetkilileri tarafından bugün yapılan açıklamada, Bağdat'ın batısında Amerikan konvoyu yakınında bir bombanın infilak etmesi sonucu 3 askerin, başkentin kuzeybatısında da açılan ateş sonucu devriye görevi yapan bir Amerikalı askerin yaralandığı kaydedildi. 
     Yetkililer, Tikrit'te devriye görevi sırasında direnişçiler tarafından pusuya düşürülerek vurulan Amerikan askeriyle Beyci'de Amerikan konvoyunun geçişi sırasında bombanın patlaması sonucu yaralanan 3 askerin hastanelere sevk edilerek tedavi altına alındıklarını belirttiler. 
     Bu arada, görgü tanıklarına dayanılarak verilen bir haberde, koalisyon yönetimi tarafından kurulan bir yolsuzlukla mücadele mahkemesi başsavcısı Muhammed El Cavadi ile oğlunun Musul'da bu sabah düzenlenen bir saldırıda yaralandığı bildirildi. Hastane kaynakları, El Cavadi'nin durumunun ağır olduğunu kaydettiler. 
     
</TEXT>
</DOC>
