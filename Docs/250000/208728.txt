<DOC>
<DOCNO> 208728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/yasam/yas07.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici, tacizden gözaltına alındı 
</HEADLINE>
<TEXT>

      ELVAN EZBER İstanbul 
   
   Otomobiline binen kadın müşterilere cinsel tacizde bulunduğu öne sürülen taksici, gözaltına alındı. İsmi açıklanmayan bir kadın, polise, Etiler'den bindiği 34 TDF 74 plakalı taksinin sürücüsünün, Mecidiyeköy ışıklara geldiklerinde kendisine cinsel tacizde bulunduğunu bildirerek şik yetçi oldu. Bunun üzerine harekete geçen Asayiş Şube Müdürlüğü ekipleri, taksi şoförü Osman Rahimoğlu'nu 51 gözaltına aldı. Eşinden ayrı yaşadığı öğrenilen Rahimoğlu'nun, birçok kadın müşterisine cinsel tacizde bulunduğu öne sürüldü. 
   Rahimoğlu hakkında, 1999'da Beşiktaş ve Şişli'de müşterilerine cinsel tacizde bulunduğu gerekçesiyle işlem yapıldığı da öğrenildi. Kadın müşterilerini aracının içine kilitledikten sonra pantalonunu çıkarıp uygunsuz hareketler yaptığı iddia edilen Rahimoğlu, iddiaları reddederek, "Bunlar beni çekemeyenlerin uydurması" dedi. 
   Rahimoğlu'nun alkol yüzünden ehliyetlerine el konanların sokulduğu psikoteknik teste tabi tutulacağı belirtildi. Testi geçememesi halinde ehliyetine el konacağı ve taksicilik yapmasının engelleneceği kaydedildi. 
   
   
</TEXT>
</DOC>
