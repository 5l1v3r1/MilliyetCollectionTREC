<DOC>
<DOCNO> 224972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/ekonomi/aeko.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
4.5 milyar dolarlık haciz operasyonu 
</HEADLINE>
<TEXT>

   Fon bankalarına kredi borcunu ödemeyen binlerce kişiye haciz uygulamaya hazırlanan TMSF, çok yüksek faiz ve ceza oranları uygulamayarak takdir yetkisini kullanacak 
      Ahmet Erhan Çelik 
   
   Tasarruf Mevduatı Sigorta Fonu TMSF Kurulu batık bankalardan usulsüz kredi alan ya da kredi borcunu ödeyemeyenler hakkında haciz operasyonu başlatma kararı aldı. 
   TMSF, bankaların eski hakim ortakları dışında kalan binlerce kredi borçlusundan 3.5 - 4.5 milyar dolar arasında hesaplanan alacağını tahsil etmek için hacize gidecek. Operasyon yerel seçimlerin hemen ardından uygulamaya konulacak. Haciz operasyonu, el konulan bankaların birleşme, devralma ve tasfiyeleri sonrasında TMSF'ye devredilen kötü kredileri kapsayacak. 
   Haciz takibine alınan toplam kredi borcu faiz ve gecikme cezaları hariç 1.3 milyar dolar olarak belirlendi bankaların TMSF'ye devri, birleşme ve tasfiye tarihleri itibariyle . TMSF'nin hesaplamalarına göre kredi borçlarına faiz ve gecikme zamları uygulandığında rakam 3.5 - 4.5 milyar dolara kadar çıkacak. 
   
   'Yüzde 100 faiz olmaz' 
   TMSF haciz takibini 6183 sayılı Amme Alacakları Tahsili Usulü Hakkındaki Kanun çerçevesinde yapacak. Mahkeme kararı aranmaksızın tahsilat için doğrudan borçluya gidecek olan TMSF vergi borcunu takip eden vergi dairesi gibi davranacak. TMSF takip usulünde 6183 sayılı yasayı esas alırken, faiz ve gecikme zammı uygulamasında başka kanunları ya da takdir yetkisini kullanacak. TMSF yetkilileri bu kararın gerekçesini, "6183 sayılı yasaya göre kredi borçlarına yıllık yüzde 100'leri aşan oranlarda faiz ve ceza uygulanması gerekiyor. Bu durumda borçlar kartopu gibi büyür, ödenemez hale gelir" diye açıkladı. 
   TMSF bu hafta içinde batık bankaların hakim ortaklarıyla yapılan borç ödeme protokollerini de açıklamaya hazırlanıyor. Bugüne kadar 7 protokole taraf olan TMSF, bunlardan sadece Çukurova Grubu'yla imzalanan sözleşmeyi açıkladı. TMSF yapacağı açıklamalarla, 6 protokoldeki faiz oranı, ödeme vadesi, peşin ödeme gibi hükümlerin bazı detaylarını duyuracak. 
   
   Ticari sırlar açıklanacak    Ticari sır hükümleri içerdiği için açıklanamayacağı belirtilen sözleşmelerin İstanbul yaklaşımı çerçevesinde imzalanan protokoller olduğu öğrenildi. Sözkonusu protokollerin Ceylan ve Bayındır gruplarına ait finansal yeniden yapılandırma sözleşmeleri olduğu belirlendi. TMSF'nin borç ödeme protokollerini açıklamak için ilgili gruplardan onay aldığı, çok sayıda hukukçudan da görüş topladığı öğrenildi. Bazı hukukçuların protokollerdeki borç faiz oranını bile ticari sır kapsamında değerlendirdiği, buna karşılık TMSF'nin k r - zarar detayları, teminat mektupları, avaller ve ipotekler gibi bazı unsurlar hariç diğer bilgileri açıklama kararı aldığı bildirildi. 
   
   Çukurova emsal oldu    TMSF yetkilileri borç ödeme protokollerinin açıklanmasının arkasında yatan gerekçeyi şöyle açıkladı 
   "Her borçlu grup bana Çukurova protokolünü uygulayın' diyor. Oysa protokoller arasında büyük farklar var. Örneğin Çukurova'da faiz oranı libor 0.5 belirlenmişken, libor 4.5'in altına imza atan gruplar oldu. Biz kamuoyuna açıklanan diğer sözleşmelerin de yeni protokollerde emsal oluşturmasını istiyoruz." 
   
   
</TEXT>
</DOC>
