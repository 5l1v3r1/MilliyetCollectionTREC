<DOC>
<DOCNO> 222963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/guncel/gun90.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Yanılmışız ..    Aşağıdaki satırları 13 Şubat'ta yazmışız... 
   Yıllardır anlatıla gelmiş bir fıkra sanırdık... Ülkenin birinde devlet gelirleri düşmüş. Vezir koşmuş krala "Yüce efendimiz, durum berbat, ne yapalım " demiş. Kral "Vergi koyun" buyurmuş. Bir zaman sonra kral çağırmış veziri sormuş "N'oldu vergi koyunca " "Aman efendim n'olacak, yandık, bittik diye bağırmaya başladılar" "İyi" demiş, "biraz daha koyun" 3 kere daha bu sıkıcı diyalogu okuduğunuzu farz edin... Bir gün yine kral vezirini çağırmış sormuş "Nedir durum " Vezir "Aman efendim, her şey mükemmel, insanlar şakır şakır oynuyor" deyince "Tamam, daha fazla vergi koyma, durum tehlikeli" demiş... Biz bunu fıkra sanırken, IMF Avrupa Direktörü Michael Deppler As The King "Türkiye'de vergi oranlarının çok yüksek olduğuna dikkat çekerek, artık vergi idaresinin etkinliği dışında yapacağınız bir şey kalmadı" demiş. IMF bile "Durun, vergileriniz çok yüksek" dedikten sonra... Bir devrin her tür kaynak için koy vergiyi sonu olur mu bilmeyiz ama kötü bir fıkranın sonu oldu... 
   Meğer fıkranın sonu değilmiş .. 
   Fıkranın ortasında yani Michael Deppler'in açıklamasından önce atlanmış olan "esas olay" daha sonra gerçekleşti. Yaklaşık bir ay sonra. Başbakanın Erzurum'daki konuşmasında vatandaşlar "zam yap, zam yap " diye bağırınca... Evet, olay biraz Tarantinovari kurgulanmış, hatta zam-vergi birbirinin içine geçmiş olsa da fıkra bu kez tarihe gömüldü büyük konuşamayalım yine de .. 
   Bu arada "zam yap, zam yap " diye bağıran bir halk da her başbakana nasip olmaz... Sayın Demirel'e bağıracaklardı ki böyle kimse durduramazdı valla, erken doğmuş... 
   
   İyi bir yalan, mükemmel bir hafıza gerektirir... 
   Dr. İsmet Salu 
   
   Kurtlar Vadisi adlı dizinin hayatımıza kattıkları Top5    1 Etrafta dizideki mafya Süleyman Çakır'ın yaptığı gibi burun çekmeye çalışan bir sürü çocuğun türemesi... 
   2 Daha önce "abi görüşürüz" diyen adamların bir anda "eyvallah " demeye başlaması... 
   3 Ergenliğe yeni adım atmış gençlerin her mevsim palto ile dolaşması... 
   4 "Abi bu Polat x kişiyi temsil ediyor aha bu da şimdi falanca yerde olan falanca kişi valla helal olsun adamlara, gerçekleri gözümüze sokuyorlar" diyen bir ton geyiğin türemesi... 
   5 Asiye türküsünün 39 çeşit versiyonunun çıkması ve en alakasız insanların arabalarında bu türkünün çalınması... 
   
   Çift Bilinmeyenli 
   "Deniz Seki gizli sırrını Televole'ye açıkladı..." b b 
</TEXT>
</DOC>
