<DOC>
<DOCNO> 206834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sonspo14.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Duman Konyaspor'da 
</HEADLINE>
<TEXT>

     Konyaspor, Malatyasporlu Murat Duman ile anlaştı. 
     Kulüp Basın Sözcüsü İbrahim Kaplan, Malatyasporlu Murat Duman ile uzun süren görüşmelerin sonuna gelindiğini kaydetti. 
     Kendisiyle her konuda anlaşma sağlayarak, yeşil-beyazlı takıma dahil edilen Duman'ın Antalya Belek'te süren kamp çalışmalarına katıldığını belirten Kaplan, ''Trabzonspor'dan transfer ettiğimiz Oumar'dan sonra Murat Duman'ı da renklerimize bağladık. Duman, imzayı 17 Ocak'ta bitecek kamp dönüşü atacak'' dedi. 
     2 yeni transferle takımın daha güçlü hale geldiğini ifade eden Kaplan, şunları söyledi 
     ''Yönetimimiz, Teknik Direktör Ziya Doğan ile görüşerek, ikinci yarı için transfer çalışmalarını sona erdirdi. Halen kamp çalışmalarımız tüm hızıyla sürüyor. Oyuncularımızın moralleri de üst seviyede. Ligin başında belirlediğimiz ilk 10 takım arasında yer alma hedefimizden sapmış değiliz. Ligin ikinci yarısına iyi bir başlangıç yapmak istiyoruz.'' Transfer görüşmelerine son verilmesinde Ziya Doğan'ın ''Takımın dokusunu bozmayalım. Sadece eksiklerimizi giderelim'' görüşünün rol oynadığı bildirildi. 
     
</TEXT>
</DOC>
