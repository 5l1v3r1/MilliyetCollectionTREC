<DOC>
<DOCNO> 242020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sontur27.html </URL>
<DATE> 2004/05/22/ </DATE>
<TIME> 20.16 </TIME>
<AUTHOR>  </AUTHOR>
<HEADLINE>
Yılanların şifa dağıttığına inanıyorlar 
</HEADLINE>
<TEXT>

     Bayburt merkeze bağlı Kırkpınar Köyü'ne gelen birçok kişi, Mayıs-Haziran arasında toprak altından çıkan yılanları, rahatsızlıkları olan bölgelere koyarak şifa bekliyorlar. 
     Kırkpınar Köyü Muhtarlığı Baş Azası Ali Hakalmaz, köylerinde, her yıl mayıs ile haziran ayları arasında topraktan çıkan yılanların hastalara şifa dağıttığına inanıldığını belirtti. 
     Hakalmaz, 1 Mayıs-10 Haziran arasında 40 günlük dönemde özellikle 20 Mayıs'ta yeryüzüne çıkan yılanlar için Türkiye'nin çeşitli illerinden insanların köylerine geldiğini belirterek, ''Çeşitli rahatsızlıkları olanlar yılanları vücutlarının ağrılı ya da rahatsız yerlerine koyarak şifa arıyor'' dedi. 
     Söz konusu dönemlerde yöreye yoğun ilgi olduğunu kaydeden Hakalmaz, ''Buna rağmen maalesef köyümüzde sosyal tesis ve bu insanların konaklayabileceği tesisler yok. Kalacak yer konusunda sıkıntı yaşıyoruz'' diye konuştu. 
     Başında yoğun ağrı olduğunu söyleyen 58 yaşındaki İbrahim Demirhan, yılanları birkaç seans başına koyduktan sonra ağrısının azaldığını savundu. 
     
</TEXT>
</DOC>
