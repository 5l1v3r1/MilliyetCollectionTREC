<DOC>
<DOCNO> 219050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur20.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman Perşembe günü Ankara'ya geliyor... 
</HEADLINE>
<TEXT>

     ABD Dışişleri Bakanlığı Siyasi İşler Müsteşarı Büyükelçi Marc Grossman başkanlığındaki ABD heyeti, Perşembe günü Ankara'ya geliyor. 
     Dışişleri Bakanlığı'ndan yapılan açıklamada, ''ABD Dışişleri Bakanlığı Siyasi İşler Müsteşarı Büyükelçi Marc Grossman başkanlığındaki ABD heyetinin, bazı Ortadoğu ve Avrupa ülkelerine gerçekleştirilen ziyaret turu çerçevesinde 4 Mart 2004 Perşembe günü Türkiye'ye geleceği'' belirtildi. 
     Açıklamada, Grossman ve beraberindeki heyetin, Dışişleri Bakanı ve Başbakan Yardımcısı Abdullah Gül tarafından kabul edileceği, ayrıca bakanlıkta heyetlerarası görüşmeler yapılacağı kaydedildi. 
     Bakanlıktan yapılan açıklamada ayrıca, görüşmelerde ikili ve bölgesel konular ile İstanbul'da düzenlenecek NATO zirvesi hazırlıklarının görüşülmesinin beklendiği belirtildi. 
     
</TEXT>
</DOC>
