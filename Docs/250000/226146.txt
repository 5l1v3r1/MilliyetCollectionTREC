<DOC>
<DOCNO> 226146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo11.html </URL>
<DATE> 2004/03/27/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Malatyaspor 2 - Trabzonspor 3 maç bitti 
</HEADLINE>
<TEXT>

     Birinci Süper Ligi'nde Malatyaspor, kendi sahasında Trabzonspor'a 3-2 yenildi. 
     5. dakikada Trabzonspor'un kazandığı serbest atışı kullanan Gökdeniz'in vuruşunda top kaleci Fevzi'de kaldı. 
     11. dakikada İnanç'ın ceza alanına yaptığı ortada topla buluşan Mkalele'nin vuruşunda meşin yuvarlak yandan auta çıktı. 
     15. dakikada Malatyaspor'un golü geldi. Mkalele'nin ceza alanına yaptığı ortada Fazlı topu müsait durumdaki Celalettin'in önüne bıraktı. Celalettin'in sert vuruşunda top kalecinin sağından filelerle buluştu 1-0. 
     25. dakikada Trabzonspor beraberlik golüne kavuştu. Ceza alanına sağdan giren Gökdeniz ile Malatyasporlu savunma oyuncuları arasındaki ikili mücadelede Gökdeniz yerde kaldı. Hakem Cem Papila bu pozisyonda penaltı noktasını gösterdi. Penaltı atışını kullanan Fatih Tekke, meşin yuvarlağı filelere gönderdi 1-1. 
     29. dakikada Tolga'nın ceza alanı dışından attığı sert şutta top üst direğe çarparak kale çizgisi üzerine düştü. Kaleci Fevzi topu güçlükle uzanarak çeldi. 
     30. dakikada Malatyaspor 2. golünü attı. Sağdan kazanılan serbest atışı kullanan İlyas'ın vuruşunda, meşin yuvarlak filelere buluştu 2-1 
     Kalan dakikalarda her 2 takımın çabaları sonucu değiştirmeyince maçın ilk yarısı Malatyaspor'un 2-1 üstünlüğü ile bitti. 
     
     İKİNCİ YARI 

     51. dakikada Mkalele'nin yaklaşık 30 metreden attığı sert şutta kaleci Petkoviç tehliyeyi güçlükle önledi. 
     57. dakikada Trabzonspor 2. golüne kavuştu. Ceza sahası dışından kazanılan serbest atışı Yattara kullandı. Yattara, güzel bir vuruşla meşin yuvarlağı üst köşeden filelere gönderdi 2-2. 
     60. dakikada Mkalele'nin ceza alanına gönderdiği topa İlyas, dokunmayınca meşin yuvarlak kaleci Petkoviç'in elinde kaldı. 
     62. dakikada Yattara'nın sağdan sert şutunda top az farkla yandan auta gitti. 
     84. dakikada Yattara'nın ortasında ceza alanında topla buluşan Gökdeniz , düzgün bir vuruşla meşin yuvarlağı filelerle buluşturdu 3-2 
     Maçın kalan dakikalarında başka gol olmayınca Trabzonspor deplasmanda Malatyaspor'u 3-2 yendi. 
     MAÇIN KARNESİ 
     

Stat İnönü Hakemler Cem Papila xx, Özgür Çetiner xx, Serkan Akal xx Malatyaspor Fevzi xx, Serkan Özsoy xx, Mert xx, İnanç xx, Mkalele xxx, Ayman x, Celalettin xx, İlyas xxx, Mithat xx Dk. 58 Muharrem x , Attila Birlik x Dk. 64 Muhammet Hanifi Dk. 77 Mehmet Özcan x , Fazlı x Trabzonspor Petkoviç xx, Emrah xx, Tolga Seyhan xxx, Erdinç xx, Volkan xxx, Hüseyin xx, Somers x, İbrahim x Dk. 50 Yattara xxx , Romanshenko x Dk. 46 Mehmet Yılmaz x , Gökdeniz xxx, Fatih Tekke xxx Dk. 90 Hasan Üçüncü Goller Dk. 15 Celalettin, Dk. 25 Fatih Tekke Penaltı , Dk. 30 İlyas, Dk. 57 Yattara, Dk. 84 Gökdeniz Sarı Kartlar Dk. 34 Mkalele, Dk. 44 Fazlı, Dk. 83 Muharrem Malatyaspor , Dk. 39 Romanshenko Trabzonspor      

     
</TEXT>
</DOC>
