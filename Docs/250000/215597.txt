<DOC>
<DOCNO> 215597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/guncel/gun06.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabip Odası Maliye'ye isyan etti 
</HEADLINE>
<TEXT>

   Muayenelere pos makinesi konulma zorunluluğu, doktorlardan tepki gördü 
   YILDIZ YAZICIOĞLU Ankara 
   
   Maliye Bakanlığı Gelirler Genel Müdürü Osman Arıoğlu'nun her muayenehaneye pos makinesi konulmasını zorunlu hale getireceklerini açıklaması, hekimlerden tepki gördü. Türk Tabipleri Birliği TTB Merkez Konseyi Başkanı Füsun Sayek, "Hekim, hastasını 'kredi kartı ile ödeme yapacaksın ki pos makinesi tespit edecek' diye zorlayamaz. Hekimler vergi kaçakçısı mı En sonunda bizim posamız çıkartılacak" dedi. 
   TTB, Arıoğlu'nun, "Muayenehanelere mutlaka pos makinesi koyacağız. Pos makinesi bile yetmez, gerekirse muayenehane kapısına adam koyarız" sözlerine tepkisini Maliye Bakanlığı'na yazılı olarak bildirdi. Henüz Bakanlık'tan uygulamaya ilişkin yanıt alamadıklarını kaydeden Sayek, her şeyden önce Arıoğlu'nun tarzını "çirkin" bulduklarını söyledi. 
   
   Ticaret zihniyeti 
   Hekim - hasta ilişkisine ticaret zihniyeti ile bakılmasından yakınan Sayek, sözlerini şöyle sürdürdü 
   "Türkiye'de milyonlarca dolar vergi kaçıran isimlerle uğraşılması gerekirken, yarısı kamuda çalışan ve dolayısıyla vergisini her ay düzenli ödeyen hekimlerle uğraşılıyor. Pek çok muayenehanede zaten arzu ettikleri pos makinesi bulunuyor. Kırsaldaki hastalar da hiç düşünülmüyor. Kırsaldaki hastalar, çoğunlukla taksit taksit hekimine ödeme yapar. Hekim, bu hastasından kredi kartı ile hemen ödeme yapmasını nasıl ister ki " 
   Ankara Tabip Odası Başkanı Prof. Dr. Sinan Adıyaman da, tüm hekimlerin vergi kaçakçısı ilan edildiğini, bunun hekimlerce kabul edilemeyeceğini belirtti. 
   
   Kadın doktora sağlık raporu soruşturması    YALÇIN ATA Aydın DHA 
   Aydın Belediyesi Sağlık İşleri Müdürlüğü'nde görevli pratisyen doktor Nurten Arıhan'ın, Devlet Hastanesi'nden "mekanik bel ağrısı" tanısıyla aldığı 2 aylık rapor soruşturma konusu oldu. 
   16 Ocak'ta mesai sırasında rahatsızlanarak hastaneye giden Arıhan, beyin cerrahi servisinde tedavi gördü. 26 Ocak'ta taburcu edilen Arıhan, verilen 20 günlük istirahatin ardından 2 aylık rapor daha aldı. İl Sağlık Müdürlüğü, belediyenin "usule uygun" düzenlenip düzenlenmediği konusundaki başvuru üzerine, raporu incelemek üzere İzmir Atatürk Eğitim Hastanesi'ne gönderdi. 
   Sağlık Kurulu, araştırma, tetkik yapılmadan, mekanik bel ağrısı tanısıyla bir hastaya iki aylık rapor verilemeyeceğini kaydetti. Bunun üzerine Belediye Başkanı İlhami Ortekin'in hakkında idari soruşturma emri verdiği Arıhan, son raporunun süresi dolmadan işine geri döndü. 
   Arıhan, "Haklarımı kaybetmemek için göreve başlama çağrısına uymak zorunda kaldım. Bu durumu hukuksal zemine taşıyacağım" dedi. 
   
   Doktor çifte ikiz tüp bebek    EskİŞehİr Osmangazi Üniversitesi OGÜ Tıp Fakültesi'nden 9 yıl önce mezun olan doktor çift, bitirdikleri okulda tüp bebek tedavisiyle ikiz çocuk sahibi oldu. Harran Üniversitesi Radyoloji Bölümü Öğretim Üyesi Yrd. Doç. Dr. Nurcan Kat ile Şanlıurfa Sağlık Müdürlüğü Bulaşıcı Hastalıklar Şube Müdürü eşi İlker Kat, kızlarına 'Doğanazlı' ve oğullarına 'Mustafa Başar' adını verdi. 
   
   
   
</TEXT>
</DOC>
