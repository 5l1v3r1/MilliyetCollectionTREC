<DOC>
<DOCNO> 217686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun45.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Angola'da polis göstericilerin üzerine ateş açtı 
</HEADLINE>
<TEXT>

     Angola'nın elmas zengini Lunda Norte bölgesinde düzenlenen bir protesto eylemi sırasında göstericilerin üzerine ateş açan polisin 16 kişiyi öldürdüğü öne sürüldü. 
     Cafuntu kentinde, bir elmas madenindeki anlaşmazlık sonrasında Pazartesi günü düzenlenen gösteride çıkan çatışmayla ilgili olarak açıklama yapan muhalefet partileri yetkililerinin, 16 kişinin öldüğünü, 99 kişinin tutuklandığını söylemelerine karşın bugün açıklama yapan polis sözcüsü Carmo Neto, ölenlerin sayısının 3 olduğunu belirtti. 
     Sözcü, gösteri sırasında gözaltına alınanların sayısının da 64 olduğunu kaydetti. 
     Çatışmanın, polis ve askerlerin, elmas madeni sektörünü kontrol altında tutmayı amaçlayan hükümetin, yasadışı biçimde elmas arayanların peşine düştüğü bölgede meydana geldiği belirtildi. 
     
</TEXT>
</DOC>
