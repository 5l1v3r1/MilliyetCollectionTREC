<DOC>
<DOCNO> 226002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/guncel/gun90.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   'Seçim mürekkebi' araştırması...    Dünyada, bazı Asya ve Afrika ülkeleri dışında, mürekkep kullanan yok... 
   Bu mürekkebi 1962'den beri üreten Hindistan'daki ismi bizde saklı şirketinin referans verdiği ülkeler orijinal metinden "Orders from countries such as Turkey, Nepal, Nigeria, Singapore, South Africa, Thailand and Vietnam..." 
   Bu mürekkepten kullanan diğer bazı ülkeler Etiyopya, Belize, Uganda, Filipinler, Pakistan... 
   Mürekkep kullananın cildinden su, sabun, sıvı el yıkama maddeleri, deterjan, ağartıcı maddeler, ovma maddeleri, alkol, aseton ve diğer organik çözücülerle yıkama, silme veya ovma işlemleri ile çıkarılamıyor, gözle rahat görülür bir leke veya iz bırakıyor... 
   Her sene Hindistan'daki şirketten alınan mürekkep bu sene Türkiye'deki bir firmadan 500 milyara alınınca Hindistan'daki şirket DMO'yu arayarak "Seçim vardı, mürekkebi bizden almayacak mısınız " diyor... 
   1 yıl boyunca çalışanlarına mürekkebi test ettiren DMO Genel Müdürü Ahmet Yalçınkaya'nın sözleri yorumsuz "Test ettirdikçe ihaleyi alan Türk firmasına eksikliklerini söyledik, tekrar yaptılar. Hatta, numuneleri kendi parmakları üzerinde defalarca deneyen çalışanlarımız, ciltlerinin tahriş olması nedeniyle hastanelik oldu..." 
   Hindistan'daki firma, mürekkebin 3-4 gün çıkmayacağını garanti ediyor. Ama vur deyince öldüren bir millet olduğumuz ve yukarıdaki sözleri de duyduğumuz için, bu mürekkep 1 aydan önce çıkmaz gibi görünüyor... 
   Bu mürekkebin sürüleceği parmakta yağ ve gres gibi geçirgenliği önleyici sıvılar bulunmaması gerekiyor. Fakat seçimde oy için sıra beklerken cips yemek yasak değil... 
   Sürüldükten sonra 30 saniye içerisinde silinmemesi gerekiyor. Fakat bir değişiklik olmadıysa 10 saniyede odanın dışına çıkmak mümkün... 
   Neyse, seçimler memlekete hayırlı uğurlu olsun... 
   
   Nevada araştırmaları    Nevada''da yapılan bir araştırmaya göre Yolda yürürken bir bitki veya çiçeğe rastlayan insanların 87''si yapraklarını koparıp parçalıyor. Diğer 13 ise daha önce bu tip bir girişim esnasında bitkinin dikeni veya dikenli tel yüzünden parmağını kanatıp bu işe tövbe etmiş... 
   
   Yeni taktikler ..    Cep telefonlarını bloke edecek bir sistem kurulacağı" ve "KKTC'li yetkililerin aslında yetkisiz olduğu" haberlerinden sonra Kıbrıs zirvesinde uygulanacak yeni taktikleri ele geçirdik .. 
   1 Türklerin kafalarının karıştığı, görüşmelerin yürümediği bahane edilerek, zirvenin Rauf Denktaş'ın ulaşamayacağı uzak bir bölgede muhtemelen Mars'ta yapılması istenecek... 
   2 KKTC'lilerden yetki, garanti, işletme belgeleri yanında da ISO 9001 belgesi istenecek... 
   3 Her türlü engellemeye rağmen, Denktaş'la gece rüyalarında görüşmeyi başaran Türklere uyku yasaklanacak... 
   4 "Bir arkadaşa bakacaktım" diyerek içeri girerek dışarı haber uçuranlara karşı, "Damsız girilmez " levhası asılacak... 
   5 Her şeye rağmen Türkler ısrarla anlaşmaya çalışırsa, Rum tarafından biri plastik makyajla Deniz Baykal'a benzetilerek Tayyip Bey'in masadan kalkması ve dünya kamuoyunun "Bakın, Türkler uzlaşmadı " şeklinde düşünmesi sağlanacak... 
   
   Ziyaretin kısası makbuldür... 
   Michael Schumacher pit alanında 
   
   Seçim Özel No 4    Tesadüf İşte 
   "İstanbul için aşkla yola çıktık AKP " - "Aşkta Her Şey Mümkün Something's Gotta Give " 
   
</TEXT>
</DOC>
