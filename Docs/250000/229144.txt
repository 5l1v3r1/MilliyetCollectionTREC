<DOC>
<DOCNO> 229144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/siyaset/siy01.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evet' mi 'hayır' mı 
</HEADLINE>
<TEXT>

   ŞÜKRAN PAKKAN İstanbul 

   
   Kıbrıs sorununun çözümü için BM Genel Sekreteri Kofi Annan'ın hazırladığı plan, 24 Nisan'da Türk ve Rum kesiminde referanduma sunulacak. Ancak "Bugüne kadar her defasında savaşta kazanıp, masada kaybettik" diyenler olduğu gibi "Annan Planı'ndan başka çıkış yolu olmadığı"nda diretenler planı tartışmayı sürdürüyor. Yazar, hukukçu, tarihçi, siyasetçi, emekli asker, sosyolog ve sanatçı gibi farklı kesimlerden birçok kişiye, "Siz olsaydınız, Annan Planı'na 'evet' mi, 'hayır' mı oyu verirdiniz " diye sorduk. 
   
   Evetçiler 
   Hasan Cemal Milliyet Kıbrıs'ta çözüm, Rumlar ve Türkler için barışla birlikte refah çıtasını da yükseltecek, Doğu Akdeniz'e istikrar getirecektir. Bugüne kadar silahlanmaya giden kaynaklar, kalkınmaya koşulacaktır. Kıbrıs'ta çözüm barışa, aşa, işe, refaha yatırımdır. 
   Taha Akyol Milliyet Taleplerimiz karşılanmamış ve sakıncalı yerleri olmakla beraber, Rum yönetiminin hayır kampanyası açtığı plana, ben bir Türk olarak "evet" diyorum. Planın reddini Rumlar yapsın, Türkler değil. 
   Güngör Uras Milliyet Çözüm istiyorum. Bundan ötesi yapılamazdı. Bunun uzaması, daha kötü şartlarla çözüme imk n verir. 
   Meral Tamer Milliyet Tartışmasız "evet" derdim. Çözümsüzlük politik değil, Kıbrıs halkı refaha kavuşacak. AB şu noktadan sonra çok önemli değil. AB, artık Kıbrıs'ı bahane edemez. 
   Prof. Dr. Can Baydarol AB uzmanı Türkiye'nin asıl sorunu AB ile bütünleşmektedir. Kıbrıs, siyasi gerçek olmaktan çıkmaktadır. Varılabilecek en olumlu noktaya varıldı. 
   Mehmet Ali Birand Posta Hem kendimin, çocuklarımın, torunlarımın geleceğini garanti altına alıyorum. Herkesin tanıdığı bir ülkenin vatandaşı olacağım. Toplum olarak kendi kendimi yöneteceğim ve refah düzeyim birkaç misli artacak. 
   Ahmet Taşgetiren Yeni Şafak Bu plan kabul edilmezse çok sağlıklı çıkış yolları yok. Bu şekilde sürdürmek Kıbrıs Türkleri için bir anlam taşımıyor. Plan, önemli garantiler getirdi. AB de samimiyet sınavı verecek. 
   Atilla Dorsay Sinema eleştirmeni İdeal olmasa da, bu koşullar altında ortaya çıkabilecek en iyisi. Kahpe Yunan edebiyatıyla hiçbir yere varılamaz. 
   Ediz Hun Siyasetci - sanatçı Mutlaka bir taviz vermek gerekiyor, yoksa sonuca varılmıyor. Plan çok olumlu yaklaşıyor. 
   Prof. Dr. Mehmet Ali Kılıçbay Tarihçi Çözülebilecek gibi görünen yeg ne plan Annan'dır, karşı çıkışlar, çözümsüzlük getiriyor. Tüm sakıncalara rağmen peşine takılmak gerekiyor. 
   
   Hayırcılar 
   Hasan Pulur Milliyet Kıbrıs'ı tamamen Rumlaştıran bir plan. İstisnalar Avrupa hukukuna dahil değil, Türklere verilmiş hak gibi görünen istisnalar, ileride Rumlar tarafından AİHM'ye götürülebilir. Türklerin elindeki tüm hakları alınabilir. Enosis'in bir başka türü olarak görüyorum. 
   Melih Aşık Milliyet Hayır, çünkü bu plan, 15 yıl içinde yani uygulaması sürecinde adadaki Türkleri kaçıracak ve adayı bir Helen adası haline getirecektir. 
   Bekir Coşkun Hürriyet Kuzeyde her üç kişiden biri Rum oluyor. Ama güneyde aynı durum yok. Çatışma zemini hazırlayabilir. 
   Emin Çölaşan Hürriyet Hayır. Çünkü ellerimizle kurduğumuz bir devleti sırf AB'ye yaranmak amacıyla ver - kurtulcu medya korosunun baskısıyla yok ediyoruz. 
   Kemal Yavuz Emekli Orgeneral Plan şu şekliyle yeterince faydalı değil. Türk köylerinin tahliyesi, nereye gidecekleriyle ilgili güvenilir bir durum yok. Çatışmalar başlayınca Türkiye ve Yunanistan'ın arası açılacak. AB ile çok daha kötü duruma düşülecek. 
   Prof. Dr. Hakan Baykal Uluslararası hukukçu Bu, KKTC'nin kendi kendini fehsetmesi anlamına geliyor. Her şeyin dayandırıldığı AB, 2020'de olacak mı Bundan sonra Ege de gider. 
   Armağan Kuloğlu Emekli Tümgeneral Bu plan müzakere zemini değil. Başlangıcı yanlış bir iş doğrultulmaz. 
   İsmet Sezgin Siyasetçi Bu planın başarılı olabilmesi için Türkiye'nin AB'ye girmesi gerekir. Aksi takdirde bir anlamı yok. 
   
   Kararsızlar 
   Çetin Altan Milliyet "Evet" ya da "hayır" demeden... Annan'ın biçimlendirdiği hukuksal bir denkleme uygun olarak Türk ve Rum tarafları ortak bir anlaşmaya varır da elbirliği ile çift kanatlı yepyeni bir Kıbrıs devletini oluştururlarsa hukuksal denklem AB için de geçerli olacak ve bir anlam taşıyacak mı Kıbrıs Rumları, AB kimliğiyle anlaşmayı delebilecekler mi 
   Ece Temelkuran Milliyet Benim değil, adadaki insanların yanıltılmadan ne dedikleri önemli. Başka bir ülkenin kaderiyle ilgili bu ülkedeki bilgiçlerin ne dedikleri, ne o adayı, ne de o Bay Annan'ı ilgilendirmeli. Küresel ısınma nedeniyle Kıbrıs zaten sular altında kalacak. O zaman Denktaş ve Papadopulos'la bu kavganın mühim şahsiyetleri denizde ancak şamandıra olarak kullanılırlar. 
   Ali Atıf Bir Hürriyet Kararsızım. Kalbim evet diyor. Bu sorunun bir an önce çözülmesi gerekiyor. Temcit pilavı gibi önümüze çıkarılıyor. Ama aklım hayır diyor. Biraz fazla Rum tarafına yontulmuş olduğunu düşünüyorum. 
   İlhan Kesici Siyasetçi Bu planı, olanı biteni bütün yönleriyle herkesin tam olarak algılaması mümkün değil. Orada sözüne inanılır Rauf Bey'i buluyorum. O evet derse, ben de evet derim. 
   Prof. Dr. Nilüfer Narlı Sosyolog Farklı görüşlerden dolayı kafam karışık. 
   
   YARIN DEVAM EDECEK 
   
   
   
</TEXT>
</DOC>
