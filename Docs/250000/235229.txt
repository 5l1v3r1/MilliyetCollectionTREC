<DOC>
<DOCNO> 235229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/soneko30.html </URL>
<DATE> 2004/04/27/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hazine'nin bono ihalesinde ortalama faiz yüzde 24.19 oldu... 
</HEADLINE>
<TEXT>

     Hazine tarafından yapılan tahvil ihalesinde ortalama bileşik faiz oranı yüzde 23.72, bono ihalesinde de ortalama bileşik faiz yüzde 24.19 olarak gerçekleşti. 
     Bugün gerçekleştirilen 525 gün vadeli Türk Lirası cinsinden iskontolu devlet tahvili ihalesine 3 katrilyon 415.7 trilyon lira, 210 gün vadeli Türk Lirası cinsinden bono ihalesine de 1 katrilyon 117 trilyon liralık teklif geldi. 
     Hazine, tahvil ihalesiyle net 2 katrilyon 33.3 trilyon lira, bono ihalesiyle de net 831.1 trilyon liralık borçlanmaya gitti. 
     Bono ihalesinde basit ortalama faiz yüzde 23.08, tahvil ihalesinde basit faiz ise yüzde 24.91 oranında faiz gerçekleşti. 
     Bononun valörü 28 Nisan ve itfa tarihi 24 Kasım 2004, tahvilin valörü 28 Nisan ve itfa tarihi 05 Ekim 2005 olarak belirlendi. 
     Bu arada Hazine, kamuya net 100 trilyon liralık bono ve 405 trilyon liralık tahvil, piyasa yapıcılarına ise net 136.9 trilyon liralık bono, 168.3 trilyon liralık da tahvil sattı. 
     
</TEXT>
</DOC>
