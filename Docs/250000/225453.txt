<DOC>
<DOCNO> 225453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun44.html </URL>
<DATE> 2004/03/25/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
FBI uyardı Teksas vurulabilir 
</HEADLINE>
<TEXT>

     Amerikan Federal Soruşturma Bürosu FBI , Teksas eyaletindeki petrol rafinerilerinin, terörist saldırıların hedefi olabileceği uyarısı yaptı. 
     Reuters'ın haberine göre, bir FBI yetkilisi bugün yaptığı açıklamada, bu yönde ellerinde duyum bulunduğunu ancak ayrıntılı bilgilere sahip olmadıklarını söyledi. 
     Yetkili, bu nedenle eyaletteki yetkililerin uyanık olmaları gerektiğini kaydetti. 
     Teksas'daki petrol işletmelerinden bir yetkili ise tehdit uyarısının, ''Kasım ayında yapılacak başkanlık seçimleriyle bağlantılı olduğunu'' savundu. Bu kaynak, geçen yaz aylarından beri FBI'dan bu tipte en az 6 uyarı aldıklarını belirtti. 
     FBI'ın son bir yıl içerisinde ülke çapında 7 bin kadar tehdit duyumunu değerlendirdiği kaydedildi. 
     
</TEXT>
</DOC>
