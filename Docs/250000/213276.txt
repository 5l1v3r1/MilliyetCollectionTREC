<DOC>
<DOCNO> 213276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun32.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Irak polisinin eğitimini üstlenmek istiyor... 
</HEADLINE>
<TEXT>

     Fransa Savunma Bakanı Michele-Alliot Marie, Paris'in haziran ayında yapılacak seçimlerden sonra Irak'a askeri işbirliği yapmayı önerebileceğini bildirdi. 
     Le Monde gazetesinin sorularını yanıtlayan Fransız Bakan, ''Irak'ta 1 Temmuz'da yeni bir hükümet kurulacak. Bu tarihten sonra bu ülkenin yeniden inşasıyla ilgili çalışmalara, yakın müttefikimiz Almanya ve Japonya ile katılmayı gözden geçiriyoruz'' dedi. 
     Japonya'nın, Fransa'nın Irak'a ilişkin projelerine katılmak istediğini belirten Marie, Paris'in Irak polisi, jandarması ve ordusunun eğitimine katkıda bulunabileceğini bildirdi. 
     Fransa'nın Afganistan'daki faaliyetlerine dikkati çeken Marie, ülkesinin bu alanda önemli tecrübelere sahip olduğunu söyledi. 
     Michele Alliot-Marie, bu tür katılımın, Irak hükümetinin daveti üzerine ya da BM izniyle olabileceğini bildirdi. 
     
</TEXT>
</DOC>
