<DOC>
<DOCNO> 221813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/soneko48.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF Fondaki bankaların sahiplerinden 1.8 katrilyon tahsil edildi 
</HEADLINE>
<TEXT>

     Tasarruf Mevduatı Sigorta Fonu TMSF , Fon bünyesine alınan bankaların hakim ortakları, diğer kurumsal ve bireysel olmak üzere, 31 Aralık 2003 tarihi itibarıyla kümülatif bazda 1 katrilyon 880.8 trilyon lira tahsil edildiğini bildirdi. 
     TMSF, Aralık 2003 tarihi itibarıyla TMSF Tahsilat Daireleri rapor setini yayımladı. 
     Tahsil edilen yaklaşık 1.9 katrilyon liranın 849.2 trilyon lirası kredi dosyalarından yapılan tahsilatlar 1 katrilyon 31.5 trilyon lirası da gayri nakdi risk düşümlerinden oluşuyor. 
     Gayri nakdi risk düşümleri, satılan Fon bankalarında, TMSF garantisinde bulunan risklerden iade-tazmin suretiyle düşümleri göstermekte olup, satış ve rapor tarihi itibarı ile risk tutarları aysonu kurlarıyla değerlemeye tabi tutulduğundan tutar, kur farkından kaynaklanan değişimleri de kapsadı. 
     849.2 trilyon lira tutarındaki kredi dosyalarından yapılan tahsilatın 761.7 trilyon lirası hakim ortaklar ve diğer kurumsal, 87.5 trilyon lirası da bireysel tahsilatı içerdi. 
     TMSF, 2003 yılı sonu itibarıyla Fon bünyesine alınan, İktisat Bankası, Toprakbank, Bank Kapital, Esbank, EGS Bank, Sümerbank ve Egebank'tan toplam 37 firmanın yönetiminini, 66 firmanın da denetimini devir aldı. 
     TMSF Birinci ve İkinci Tahsilat Daireleri'nin projeksiyonuna göre, 2018 yılına kadar, 442.5 milyon doları 2004 yılında olmak üzere, toplam 8 milyar 128.9 milyon dolar tahsilat yapmayı öngörüyor. 
     TMSF, 31 Aralık 2003 tarihi itibarıyla banka hakim ortakları ile yapılan protokole bağlanan tutar 4 milyar 605.6 milyon dolar oldu. 
     
</TEXT>
</DOC>
