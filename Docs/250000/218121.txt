<DOC>
<DOCNO> 218121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/guncel/gun06.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökçen belgeseli komşuda finalist 
</HEADLINE>
<TEXT>

   Dünyanın ilk kadın savaş pilotu Sabiha Gökçen hakkındaki belgesel, Selanik'teki Belgesel Film Festivali'nde finalist oldu 
      ÖNAY YILMAZ İstanbul 
   
   Ermeni olduğu iddiası ortaya atılan 'dünyanın ilk kadın savaş pilotu' Sabiha Gökçen'in belgesel filmi, Yunanistan'da ses getirdi. Yapımcılığını Gülşah Çeliker'in yaptığı 'The Legendary Girl of The Skies Sabiha Gökçen Göklerin Efsane Kızı Sabiha Gökçen ' adlı belgesel, binlerce belgesel arasında, 6. Selanik Uluslararası Belgesel Film Festivali'nde finalist oldu. Yunan ulusal kanalı ERT'nin desteklediği ülkenin bu en büyük film festivali, 15-21 Mart tarihleri arasında yapılacak. 
   
   Başkan çok beğendi 
   Filmin sadece 'Belgesel Pazar' bölümüne katılacağını zannettiklerini belirten yapımcı Çeliker, şöyle konuştu "Festival başkanı çok beğenmiş, finalist olarak da yer almasını istemiş. Bu belgeselde Atina ve Selanik'te Atatürk'ün evinde çekim ve araştırmalar yaptık. Belgesel, Sabiha Gökçen'in yaptığı Balkan Dostluk Turunu ve Atatürk'ün Balkan barışına katkı için çalıştığının bir ifadesi olarak Gökçen'i bu solo tura gönderdiğini ifade ediyor." 
   
   
</TEXT>
</DOC>
