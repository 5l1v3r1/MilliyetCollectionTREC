<DOC>
<DOCNO> 240308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo18.html </URL>
<DATE> 2004/05/15/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hooijdonk'tan takım arkadaşlarına jest... 
</HEADLINE>
<TEXT>

     Lig şampiyonluğunu doyasıya kutlayan Fenerbahçe'de, Hollandalı yıldız Pierre van Hooijdonk, takım arkadaşları, ailesi ve dostlarıyla birlikte İstanbul Boğazı'nda tekne turuna çıktı. 
     Van Hooijdonk, Kandilli İskelesi'nden, futbolcu arkadaşları Semih, Kemal, Mehmet, Serhat ve Recep, futbol takımı idari işler sorumlusu Volkan Ballı, ailesi ve yakın arkadaşlarıyla tekneye bindi. 
     Sarı-lacivertli bazı futbolcuların uyanamaması nedeniyle tekne yaklaşık bir saat rötarlı kalkarken, diğer oyuncuların tekne gezisine diğer iskelelerden binecekleri bildirildi. 
     Tekne gezisine, İspanya'da yaşayan Şilili kız arkadaşı Claudia ile katılan Serhat, gazetecilere birlikte poz verdi. 
     Gazetecilerin alınmadığı, futbolcuların eşleri ve arkadaşlarıyla katıldığı boğaz turunun gün boyu süreceği bildirildi. 
     
</TEXT>
</DOC>
