<DOC>
<DOCNO> 215146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko08.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılara ikinci el taşıt satışı hakkındaki kanun yürürlüğe girdi 
</HEADLINE>
<TEXT>

     ''Yabancılara İkinci El Taşıt Satışı Hakkında Kanun'', Resmi Gazete'de yayımlanarak yürürlüğe girdi. 
     Kanun, yabancılara ikinci el taşıt satışı ve devri ile ihracatında kolaylıklar sağlıyor. 
     Kanuna göre, aracın, motorlu taşıtlar vergisi borcu bulunmadığına ilişkin belgenin ibraz edilmesi üzerine yabancı gerçek ve tüzel kişilere satış ve devirleri noterlerce yapılacak. Satış işlemleri harçve damga vergisinden müstesna tutulacak. Noterler aynı gün satışları trafik tescil müdürlüklerine iletecek. 
     Yabancılara satılan, Türkiye'de kullanılacak taşıtların tescilinde, zorunlu mali sorumluluk sigortası yaptırılması şartı aranacak. Sigortası bulunan taşıta, tescili yapılarak trafik belgelerive plakası verilecek. 
     
     TAŞITIN İHRACI 

     Bu arada yabancılara satılan taşıtın sahibinin istemi üzerine, tescil kaydı silinecek ve yurtdışına çıkışı için geçici trafik belgesive plakası verilecek. 
     Yabancı kişilerin ikinci el satın aldıkları taşıtların kaydının kapatıldığına ilişkin belge ile doğrudan gümrük idaresine ibrazı üzerine, yurtdışına çıkış izni imkanı sağlanacak. 
     Yasa ile 50 bin dolayında ikinci el taşıtın satışına olanak sağlanacağı tahmin ediliyor. 
     Özel Tüketim Vergisi ÖTV indirimi teşviği sağlayan 20 yaş üzeri araçların hurdaya ayrılarak yerine yenilerinin alınmasını içeren uygulama 7 Ağustos 2003 tarihinde yürürlüğe girmişti. Düzenleme, yasanın yayımı tarihinden 7 Ağustos 2003 31 Aralık 2004 tarihine kadar araçlarını hurdaya çıkaran ve yine bu süre içinde aynı cins yenibir aracı alacak olan gerçek ve tüzel kişileri kapsıyor. Ancak, belediyeler dışında Taşıt Kanunu kapsamına giren kurumlar bu indirimden yararlanamıyor. ÖTV indirimi, motor silindir hacmi 1600 cc'yi geçmeyen araçlar için geçerli. Sektör, bu yasanın yürürlük süresinin piyasalardaki canlılığı muhafaza edecek şekilde uzatılmasından yana. 
     20 yaş üstü aracın trafikten men edilmesiyle, sahiplerinin bu araçları trafik tescili düşmüş halde hurda olarak ellerinde tutarken, bu tür araçların tescili düştükten sonra üçüncü dünya ülkelerine ihracı konusunda da çalışmalar yapılıyordu. Bugünkü Resmi Gazete'de yayımlanan kanun buna olanak sağlayacak. 
     
</TEXT>
</DOC>
