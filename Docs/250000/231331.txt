<DOC>
<DOCNO> 231331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonsiy11.html </URL>
<DATE> 2004/04/14/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Arınç, eşiyle ilgili soruya kızdı, sonra özür diledi... 
</HEADLINE>
<TEXT>

     TBMM Başkanı Bülent Arınç, 23 Nisan Resepsiyonu davetiyelerinde sadece kendi isminin bulunmasının nedenini soran bir gazeteciye verdiği "Nedeni nedir Bunun karşılığı şeyini şey ettiğimin şeyidir" yanıtının yanlış anlaşılmalara neden olabileceğini belirtirken, "Bugün biraz da sinirli olarak verdiğim cevabın maksadını aşan bir üslup olduğunu kabul ediyorum" dedi. 
     Bülent Arınç, bugün düzenlediği basın toplantısında bir basın mensubunun sorusu üzerine verdiği yanıtın, yanlış anlaşılmalara neden olabileceği gerekçesiyle bir açıklama yaptı. Resepsiyonlarda eşinin katılması konusunun yüzlerce kez sorulduğunu ve yüzlerce kez tarafından yanıtlandırılmış olmasına karşın, aynı soruyu her yerde, ayrnı tarzda sormaya devam eden basın mensuplarının bu tavrını anlamadığını kaydeden Arınç, "Krizlere mahal vermemek için eşim resepsiyonlara katılmama kararı almıştır ve bizce bu fedekarlıktır. Ancak basın mensupları nedenini bildikleri halde, bu kez 'eşiniz neden resepsiyona katılmıyor, davetiyelerde neden ismi yok' diyerek soru sormaktadırlar. 
     Bunu anlamak mümkün değildir" diye konuştu. 
     Ancak bugün biraz da sinirli olarak verdiği yanıtın maksadını aşan bir üslup olduğunu kabul eden Arınç, bu açıdan üzüntüsünü dile getirdi. 
     
     ARINÇ NE DEMİŞTİ 

     TBMM Başkanı Bülent Arınç, 23 Nisan'da TBMM'de yapılacak resepsiyon davetiyelerinde yalnızca kendi isminin bulunma nedenini soran bir gazeteciye, "Nedeni nedir Bunun karşılığı şeyini şey ettiğimin şeyidir" diyerek garip bir üslupla yanıt verdi. 
     TBMM Başkanı Arınç, 84'üncü Milli Egemenlik Haftası kutlamaları ve TBMM Kurumsal Kimlik çalışmasının tanıtımı nedeniyle düzenlediği basın toplantısında basın mensuplarının sorularını da yanıtladı. Arınç, bir gazetecinin 23 Nisan Resepsiyonu davetiyelerinde yalnızca kendi isminin bulunmasının nedenini sorması üzerine sinirli bir şekilde garip bir üslup kullanarak şu yanıtı verdi 
     "Nedeni nedir Bunun karşılığı şeyini şey ettiğimin şeyidir. Nedeni nedir diye yani bunu bana tekrar niye soruyorsunuz güzel kardeşim. Yani ne öğrenmek istiyorsunuz. 
     Bilinmedik ne kaldı. Canım kardeşim. Keşke başka bir şey sorsaydınız. Yani bu davetiyenin niçin böyle yazıldığını herhalde siz de çok iyi biliyorsunuz, ben de çok iyi biliyorum. Bundan büyük üzüntü duyuyorsanız, gelin o üzüntüyü birlikte paylaşalım." 

     
</TEXT>
</DOC>
