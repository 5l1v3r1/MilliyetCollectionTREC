<DOC>
<DOCNO> 247491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/spor/spo05.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ralf ilk cepte 
</HEADLINE>
<TEXT>


Kanada Grand Prix'sinin sıralama turlarında en iyi zamanı geçen yılki gibi yine küçük kardeş Schumacher elde etti 


Button ikinci 
FORMULA 1'de sezonun sekizinci yarışı olan Kanada Grand Prix'sinde ilk cebi, geçen yıl olduğu gibi yine Ralf Schumacher kaptı. Williams pilotu, 1 12.275'lik derecesiyle pist rekorunun da sahibi oldu. Avrupa'daki yarışların ardından Kuzey Amerika'ya taşınan Formula 1'de, Montreal'in Gilles Villeneuve pistinde dün yapılan sıralama turlarında BAR takımından Jenson Button, 1 12.341 ile ikinci sırayı alırken, Renault pilotu Jarno Trulli de 1 13.023'lük bir derece yaparak üçüncü cebe yerleşti. 

Michael şaşırttı 
YEDi yarışın altısını kazanarak sezona damgasını vuran Ferrari sürücüsü Michael Schumacher ise Montreal'da aradığını bulamadı, dördüncü olan Williams'tan Juan Pablo Montoya ve beşinci sırayı alan Renault pilotu Fernando Alonso'nun ardından ancak altıncı en iyi zamanı elde edebildi. Schumi'nin takım arkadaşı Rubens Barrichello da hatasının cezasını yedincilikte kalarak çekti. Kanada Grand Prix'si bugün TSi 19.30'da başlayacak ve NTV'den naklen yayınlanacak. 



</TEXT>
</DOC>
