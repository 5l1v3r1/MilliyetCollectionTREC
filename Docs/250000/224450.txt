<DOC>
<DOCNO> 224450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun48.html </URL>
<DATE> 2004/03/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Moratinos Şimdi Ortadoğu'da durum daha da alevlenecek 
</HEADLINE>
<TEXT>

     İspanya'da yeni kurulacak hükümette Dışişleri Bakanı olması beklenen Miguel Angel Moratinos, aşırı dinci Hamas örgütünün ruhani lideri Şeyh Ahmed Yasin'in öldürülmesinin ''Ortadoğu'daki durumu daha da alevlendireceğini'' söyledi. 
     AB'nin eski Ortadoğu Özel Temsilcisi Moratinos, Yasin'in İsrail askeri helikopterlerinden füze saldırısında öldürülmesini, ''Felaket bir haber, çünkü Hamas'ın ruhani lideriydi. Hiç kimse Hamas için büyük bir sempati beslemiyordu. Ben şahsen Yasin ile tanışmadım ama birçok Hamas temsilcisiyle görüştüm. Ateşkes, siyasi bir yol izlemelerini önerdiğimizde bunu reddediyorlardı, büyük bir düş kırıklığına uğradım'' şeklinde değerlendirdi. 
     Cadena Ser radyosuna demeç veren Moratinos, ''Ortadoğu'nun çıkmaz bir geçitte olduğunu ve dönüm noktası olarak nitelediği şu andaki durumdan çıkılamaması halinde bölgede büyüyen istikrarsızlığın önlemeyeceğini'' ifade etti. 
     
</TEXT>
</DOC>
