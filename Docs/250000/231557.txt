<DOC>
<DOCNO> 231557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/yazar/asik.html </URL>
<DATE> 2004/04/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Erdoğan'a ceza... 
</HEADLINE>
<TEXT>

   
   Başbakan Erdoğan CHP İstanbul eski İl Başkanı Mehmet Bölük'e 700 milyon lira tazminat ödemeye mahk m oldu... Neden mi 
   Mehmet Bölük 22 Temmuz 2002 tarihinde yayımlanan Teke Tek programına e-mail çekerek katılmış ve canlı yayında Tayyip Erdoğan'a hakkındaki yolsuzluk iddialarıyla ilgili sorular sormuştu... 
   Tayyip Erdoğan'ın Mehmet Bölük'e yanıtı şu olmuştu 
   - Bu arkadaş hesap kitap bilmiyor. Bu arkadaş dört dörtlük bir cahil... Bu çirkin ifadeyi kullanan kişiyi de kendime muhatap almam... 
   Bölük, bu sözler üzerine Erdoğan aleyhine 2 milyar liralık tazminat davası açtı. Şişli Asliye Hukuk Mahkemesi'nde görülen davada yargıç 2 milyar liralık tazminatı indirerek Tayyip Erdoğan'ı 700 milyon lira ödemeye mahk m etti... 
   Eee, elbette Türkiye'de de yargıçlar var... 
   
   Kıbrıs'ta değişen bir şey yok. Eskiden Türk ve Rum diye ikiye ayrılırdı, şimdi evetçi - hayırcı diye... 
   
   Derviş'in ihtisası ..    CHP'li iki milletvekili kuliste Kemal Derviş'in genel başkan yardımcılığından istifasını konuşuyorlardı. Biri 
   - Kardeşim, Kemal Bey bu kadar güçlü biriyse kursun bir parti de görelim boyunu, deyince öteki müdahale etti 
   - Yahu, adamın uzmanlık alanı parti kurmak değil ki, parti eritmek... 
   
   Türkiye'nin sorunlarına ABD ve AB lehine çözümler üretmek artık medyanın görevleri arasında yer alıyor... 
   Haldun Ertem 
   
   
   Popstar elemesine 1 milyon 300 bin kişi 
   cep telefonuyla katılmış... 
   Seçimlere katılmayanlar "vatandaşlık görevi"ni 
   bu şekilde yerine getiriyor demek 
   Akif Kökçe 
   
   Teleskop misali...    Zihinsel özürlü 9 yaşındaki K. bir gün annesine, "ben Allahskop istiyorum", dedi. İsteğin ne olduğunu önce anne, ardından akşam eve gelen baba da çözemedi. Anne - baba, Zihinsel Eğitim Merkezi uzmanlarına başvurdular, sonuç değişmedi. Çünkü hiç kimse böyle bir sözcük duymamıştı. Sonunda istediği şeyin ne olduğunu K. açıkladı 
   - En uzak yıldızları teleskopla... Görünmeyen mikropları mikroskopla görüyorlar. Ben de Allah'ı görmek istiyorum. Onun için Allahskop istiyorum. 
   Zihinsel Özürlüler Federasyonu'nun yayın organı Düşünsel'den 
   
   Tarikat...    AB'ye gireceğiz diye Kıbrıs'ı kısa yoldan halletme çabamız sürüyor. Ya Kıbrıs'ta çözüm AB'yi insafa getirmezse Fıkra Ali Sirmen'den... 
   Uyanığın biri, sınıf atlamak, ihale almak, köşe dönmek için tarikata girmeye karar vermiş, başvurusunu yapmış 
   - Yoo öyle olmaz, demişler, langırt diye tarikata girilmez, Hoca efendinin şu eserlerini okuyacaksın, toplantılara katılacaksın, sonra nefsini tutacaksın, kadın, kumar, içki, sigara yok. Altı ay sonra bakarız. 
   Bizimki bütün koşullara "olur" demiş. 
   Süre işlemeye başlamış, bitime birkaç gün kala, bizim uyanık Migros'a girmiş, alışverişini yapmış, kasaya doğru giderken, önünde mini etekli bir taze, paketini düşürmüş ve almak için dizlerini kırmadan yere eğilmiş... 
   O günlerde bir arkadaşı bizim uyanığa rastlamış yolda, 
   - Ne oldu, demiş, tarikata girebildin mi 
   Bizimkinde surat bir karış 
   - Yok, demiş giremedim, üstüne üstlük bir haftadır Migros'a da giremiyorum. 
   
   Pandispanya...    Yahya Kemal "Endülüs'te Raks" şiirinde İspanyol kadınını şöyle anlatır 
   "Alnında halka halkadır aşüfte kakülü, 
   Göğsünde yosma Gırnata'nın en güzel gülü. 
   Altın kadeh her elde, güneş her gönüldedir 
   İspanya varlığıyla bu akşam bu güldedir. 
   
   Raks ortasında bir durup oynar, yürür gibi 
   Bir baş çevirmesiyle bakar öldürür gibi... 
   Gül tenli, kor dudaklı, kömür gözlü, sürmeli. 
   Şeytan diyor ki, sarmalı, yüz kerre öpmeli" 
   
   Dünkü Hürriyet'te Erman Toroğlu da Gençlerbirliği maçı için gittiği İspanya'da gördüğü kadınları anlatıyor, şöyle diyordu 
   "İspanya'da işin bir başka ilginç yanı ise doğru dürüst güzel bir kadın görememek. Hepsinin kalçası maaşallah bidon gibi. Erkeklerine 'neden' diye sordum enteresan cevap verdiler ve 'Bizim kadınımız gitarımıza benzer' dediler." 
   Yahya Kemal'in gül tenli, kor dudaklı, kömür gözlü İspanyol kadınları gitti yerine bidon kalçalı hatunlar mı geldi Yoksa Şair önden, Spor Yazarı arkadan baktığı için algıladıkları görüntüler farklı mı oldu Ne çetrefil mesele 
   
   Pazaryeri'ne kitap    Bilecik ili Pazaryeri ilçesi Kaymakamı Eren Arslan, Açık Pencere okurlarına gönderdiği notta diyor ki 
   "Pazaryeri ilçemizde 30 adet kahvehane vardır... Kahvehane başına ortalama 200 kişi düşmektedir... Bu mek nların yaygın eğitim için hazır mek nlar olduğundan yola çıkarak, kahvehaneleri "kıraathane"ye dönüştürme projesi yaptım. Proje kapsamında her kahvehanede en az 50 kitaplı bir kütüphane kuracağız. Bunun için her türlü KİTAP, DERGİ, CD gibi ihtiyaçlarımızın temini amacıyla sizlerin yardım ve desteğine ihtiyaç duymaktayım... İrtibat adresi Eren Arslan, Pazaryeri Kaymakamı - Bilecik" 
   
      
   
   
</TEXT>
</DOC>
