<DOC>
<DOCNO> 204570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sondun35.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık olduğu kadını genelevden çıkarmak istedi 1 ölü, 4 yaralı 
</HEADLINE>
<TEXT>

     Rusya'nın başkenti Moskova'da bir genç, aşık olduğu genelev kadınının genelevden çıkarılmasına izin verilmemesi üzerine 1 kişiyi öldürdü, 4 kişiyi yaraladı. 
     İnterfaks ajansının haberine göre, 20 yaşındaki genç, aşık olduğu kadını çıkarmak için, genelevin patronuyla erkek erkeğe görüşmek istedi. 
     Alkollü halde ve yanına bir bıçak alarak geneleve giden genç, önce 28 yaşındaki patron ve iki hayat kadınına, kaçarken de aynı binadaki bazı kiracılara saldırdı. 
     Gencin saldırısına uğrayan kiracılardan 73 yaşındaki bir adam hayatını kaybederken, 75 yaşındaki bir kadın bıçak darbeleriyle ağır yaralandı. 
     Polis, genci daha sonra bir metro istasyonunda suç aletiyle birlikte yakaladı. 
     Gencin üzerinde sevgilisinin doğum yeri olan Çeboksari kentine gitmek üzere alınan iki otobüs bileti de bulundu. 
     
</TEXT>
</DOC>
