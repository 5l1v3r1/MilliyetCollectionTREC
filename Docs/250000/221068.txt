<DOC>
<DOCNO> 221068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur22.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da laf atma kavgası 1 ölü, 2 yaralı... 
</HEADLINE>
<TEXT>

     Bursa'nın merkez Osmangazi İlçesi'nde bir genç kıza ''laf atma'' yüzünden çıktığı belirtilen kavgada 1 kişi öldü, 2 kişi yaralandı. 
     Alınan bilgiye göre, Nalbantoğlu Mahallesi'ndeki bir kafeye giden Ümit Demirhan 19 ile arkadaşı Mustafa K, Demirhan'ın kız kardeşine laf attıkları iddia edilen Ramazan T. ve Mesut T. ile tartışmaya başladılar. Tartışmanın kısa sürede kavgaya dönüşmesi üzerine, kafeden sokağa çıkan gençler, birbirlerine bıçakla saldırdılar. 
     Olayda, Ümit Demirhan sırtından, Ramazan T. karın boşluğundan, Mustafa K. ise sağ bacağından yaralandı. 
     Bursa Devlet Hastanesi'ne kaldırılan Ümit Demirhan, kurtarılamadı. Ramazan T. ve Mustafa K, Yüksek İhtisas Hastanesi'nde tedavi altına alındı. 
     Olaydan yara almadan kurtulan Mesut T, saklandığı evinde polis tarafından yakalandı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
