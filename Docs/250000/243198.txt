<DOC>
<DOCNO> 243198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sondun03.html </URL>
<DATE> 2004/05/27/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Karayiplerde sel felaketi... Ölü sayısı 1960'a ulaştı... 
</HEADLINE>
<TEXT>

     Haiti ile Dominik Cumhuriyeti'nde, aşırı yağışlar nedeniyle meydana gelen sel ve toprak kayması sonucu ölenlerin sayısı 1960'ye ulaştı. 
     Haiti'nin Güneydoğu bölgesi sivil savunma bürosu şefi Margareth Martin, Mapou kentinde bulunan 1000 yeni cesetle ölü sayısında çok büyük oranda artış olduğunu belirtti. Haiti'de son bulunan cesetlerle birlikte sel nedeniyle 1660 kişinin öldüğü kaydedildi. 
     Komşu Dominik Cumhuriyeti'nden yetkililer ise çoğu Haiti sınırı yakınındaki Jimani kentinde olmak üzere şimdiye kadar 300 ceset bulunduğunu bildirdiler. 
     Haiti'de ABD öncülüğündeki barış gücüne bağlı askerlerin helikopterlerle Fond Verette kentine su, meyve ve ekmek taşıdıkları belirtildi. Fond Verette'yi başkent Port-au-Prince'e bağlayan dağ kenarındaki karayolunun fırtına nedeniyle büyük hasar gördüğü kaydedildi. 
     
</TEXT>
</DOC>
