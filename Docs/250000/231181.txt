<DOC>
<DOCNO> 231181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/yasam/yas03.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojman cinayetine AİHM 'dokundu' 
</HEADLINE>
<TEXT>

   Ankara'da, eski SHP milletvekili Erol Göngör'ün oğlunun öldürülmesiyle ilgili davayı kabul eden AİHM, hükümete 'dokunulmazlığın sınırını' sordu 
      
   Ankara'daki milletvekili lojmanlarında öldürülen Mustafa Güngör'ün babası ve eski SHP milletvekili Erol Güngör, Avrupa İnsan Hakları Mahkemesi'nin AİHM h l çözülemeyen cinayetle ilgili başvurusunu kabul ettiğini açıkladı. 
   Güngör, oğlunun 24 Haziran 1991'de kurban gittiği 'faili meçhul cinayet'le ilgili iç hukuk yollarının etkili çalışmaması üzerine, İzmir Barosu eski Başkanı Güney Dinç aracılığıyla 1995'te AİHM'ye başvurduğunu belirtti. Güngör, "AİHM, başvuruyu Avrupa İnsan Hakları Sözleşmesi'nin yaşama hakkı ve etkili başvuru olanaklarını güvenceye alan 2 ve 13. maddelerine aykırılıklar nedeniyle 16 Mart 2004'te kabul edilebilir buldu" dedi. AİHM'nin Türk hükümetine martta kararı ilettiğini, ancak yetkililerin 'Kabul etmeyin, araştırıyoruz' dediğini öne süren Güngör, "AİHM de bunun gerçeği yansıtmadığını da görmüş olacak ki, davaya bakma kararı aldı" diye konuştu. 
   
   İşte AİHM'nin soruları 
   Güngör, oybirliğiyle aldığı kararı Dinç'e 2 gün önce tebliğ eden AİHM'nin yanıt için hükümete 5 Mayıs 2004'e kadar süre verdiğini kaydetti ve mahkemenin Türk hükümetine yönelttiği davayla ilgili soruları şu şekilde özetledi 
   Milletvekili dokunulmazlığının, adli soruşturma sürecinin olağan biçimde işletilmesini engellemesi, ulusal hukukta hangi kural ve yasalara dayanmaktadır Milletvekillerinin aile bireylerinin tanık olarak dinlenmesini isteyen savcılığın talebine karşı, hangi hukuksal temele dayanarak bu kişiler dokunulmazlıktan yararlandırılmıştır Yeniden seçilmeyen kişilerin milletvekili dokunulmazlıkları devam eder mi Görevin sona ermesiyle dokunulmazlık sona ermişse, bu kişiler hangi nedenle sorgulanmamıştır 
   
   'Kanıtlar yok ediliyor' 
   Tek beklentilerinin sanıkların bulunması olduğunu dile getiren Dinç de, soruşturmaların adeta "kanıtların yok edilmesi" biçiminde yürütüldüğünü öne sürerek şunları söyledi 
   "Anayasa'nın 83. maddesine göre, yasama dokunulmazlığının özü, milletvekillerinin siyasal görüşlerini açıklamalarıyla, parlamentodaki oy ve işlemleriyle sınırlı bir güvencedir. Milletvekillerinin suç işleme ayrıcalıkları yoktur." 
   
   
</TEXT>
</DOC>
