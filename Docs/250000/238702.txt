<DOC>
<DOCNO> 238702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/spor/bbas.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyaka işi bitirdi 82-70 
</HEADLINE>
<TEXT>


Yeşil-Kırmızılılar, Play-Off çeyrek finalinin son randevusunda Tuborg Pilsener'i 12 sayı farkla devirdi, seride durumu 3-2'ye getirip yarı finalde Efes'le eşleşti 


BASKETBOL Play - Off çeyrek final üçüncü maçında, Tuborg Pilsener'i 12 sayı farkla yenen Pınar Karşıyaka, seride 3 - 2 öne geçti ve yarı finale yükseldi. İlk periyodu 25 - 23, devreyi ise 42 - 40 geride kapatan Yeşil - Kırmızılılar üçüncü çeyrekte üstünlüğü ele aldı. 64 - 57'lik skorla son periyoda giren Pınar Karşıyaka farkı daha da açtı ve galibiyete ulaşan taraf oldu. Pınar Karşıyaka yarı finalde Efes Pilsen'le karşı karşıya gelecek. 

Maçın karnesi 
HAKEMLER Memduh Öget, Mustafa Can, Erşan Kartal 
PINAR KARŞIYAKA Domercant 8 32, İnanç 7 19, Kinloch 6 6, 
Johnson 7 8, Onur 6 , Tolbert 6 8, Mehmet Kahyaoğlu 5 2 
TUBORG PİLSENER Ömür 4 , Jensen 7 22, Mustafa Kemal 4 5, Barış 6 13, Asım 5 13, Bora 6 9, Hakan 5 8 
1. PERİYOT 25 - 23 Tuborg Pilsener , 2.PERİYOT 42 - 40 Tuborg Pilsener , 3. PERİYOT 64 - 57 Pınar Karşıyaka , MAÇ SKORU 82 - 70 Pınar Karşıyaka 
BEŞ FAUL Asım 35.49 

Bakalım kim gülecek 

Kartal mı, Daçka mı 
BASKETBOL Erkekler Ligi'nde Play - Off çeyrek final serisi üçüncü maçında bugün Beşiktaş ile Darüşşafaka son kez kozlarını paylaşacak. BJK Süleyman Seba Salonu'ndaki maç saat 16.30'da başlayacak. 1 - 1'lik eşitlikle başlanan seride takımlar, rakip sahada oynadıkları maçları kazanarak durumu 2-2'ye getirdi. Bugünkü maçı kazanan ekip, yarı finale yükselerek, Ülkerspor'a rakip olacak. 

Güvenlik tartışması 
SON maçta yaşanan çirkin olaylar nedeniyle Darüşşafaka'nın güvenlik konusundaki açıklamalarına Beşiktaş'tan tepki geldi. Menajer Zeki Can, "Süleyman Seba Salonu'nda yıllardır lig maçı yapıyoruz. Şu ana kadar rakip takıma hiçbir saldırı olmadı. Darüşşafaka'nın açıklaması talihsizliktir. Ben rakip takımın taraftarları provoke etmesinden korkuyorum. Federasyon bunu engellesin" dedi. 


</TEXT>
</DOC>
