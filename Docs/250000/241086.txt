<DOC>
<DOCNO> 241086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/ekonomi/eko01.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura kabardı, zamlar başladı 
</HEADLINE>
<TEXT>


Petrol fiyatındaki artışın, Türkiye'nin enerji faturasını 3 milyar dolar yükseltebileceği hesaplanıyor. Akaryakıttan alınan ÖTV'nin artırılmasıyla benzine yüzde 5 zam geldi 

EKONOMİ SERVİSİ 

Petrol fiyatındaki yükselişin ardından beklenen akaryakıt zamları geldi. Hükümetin, akaryakıttan alınan Özel Tüketim Vergisi'ni ÖTV yüzde 9 - 9.5 dolayında artırması benzinin pompa fiyatına yüzde 5 zam olarak yansıdı. 
Anka'nın yaptığı analize göre yapılan Maliye'nin akaryakıttan elde ettiği vergi gelirini eski düzeyine çekebilmesi için ÖTV'nin yüzde 10.6 daha artırılması gerekiyor. 1 litre kurşunsuz benzinden Maliye'nin elde ettiği toplam vergi 27 Şubat'ta 1 milyon 249.7 bin liraydı. İzleyen dönemde petroldeki fiyat artışlarını tüketiciye yansıtmamak için yapılan ÖTV indirimleriyle 1 milyon 49 bin liraya kadar düşen bu tutar, yapılan son zamla ise 1 milyon 139.6 bin lira oldu. 

Petrol dün geriledi 
2004 yılı ekonomik programı ham petrol fiyatlarının ortalama 25.5 dolar olacağı varsayılarak hazırlanmıştı. Ancak son haftalarda 40 doların üzerinde seyreden uluslararası fiyatlar, enerji gereksiniminin yüzde 68'ini ithal eden Türkiye'nin enerji ithalatı faturasını yükseltiyor. Türkiye'nin bu yılki ham petrol faturası 1.6 milyar dolar artarak 6.2 milyar dolara çıkabilir. 1.6 milyar dolarlık ek yükün doğalgaz ve petrol ürünü ithalatıyla birlikte 3 milyar doların üzerine çıkabileceği belirtiliyor. 
Hem yapılan yüzde 5'lik zam hem de ham petrol fiyatları ile ve kurdaki artışın fiyatlara tam yansıtılması maliyet artışıyla enflasyondaki olumlu gidişi tehdit edebilecek. 
Bu arada önceki gün ABD'de varil başına 41.85 dolara çıkarak yeni bir rekor kıran petrol fiyatı dün 40.80 dolara geriledi. 

Turkcell'den 3.22 zam 
Turkcell, faturasız hatların kullanım ücretlerine dünden itibaren ortalama yüzde 3.22 zam yaptı. Faturalı hat kullanım ücretlerindeki artış da yüzde 2.73 oldu. Yeni ücret tarifesine göre, kontörlü hatlarda 100 kontörlük kart 10 milyon, 250'lik kart 21 milyon, 500'lük kart 39 milyon, 750'lik kart 58 milyon ve 1.000'lik kart 73 milyon lira oldu. 

Akaryakıt fiyatları Ürün Eski fiyat Yeni fiyat Değişim Kurşunsuz benzin 1.795.000 1.885.000 5.01 Süper benzin 1.798.000 1.888.000 5.01 Motorin 1.398.000 1.468.000 5.01 Gazyağı 1.258.000 1.321.000 5.01 Kal - Yak 812.000 852.000 4.93 Fuel - Oil 1 538.000 565.000 5.02 Fuel - Oil 3.5 447.000 469.000 4.92 
İstanbul Avrupa yakası 

LPG ve otogaz fiyatları Şehir Piknik tüpü Ev tüpü Sanayi tüpü Otogaz TL lt. İstanbul Eski 3.820.000 21.500.000 81.000.000 940.000 Yeni 3.990.000 22.500.000 84.750.000 987.000 Ankara Eski 3.830.000 21.630.000 81.450.000 947.000 Yeni 3.990.000 22.620.000 85.200.000 994.000 İzmir Eski 3.790.000 21.420.000 80.650.000 937.000 Yeni 3.960.000 22.410.000 84.400.000 984.000 

En ucuz benzin ABD'de Ülke Litre dolar Hollanda 1.54 İngiltere 1.43 Almanya 1.40 İtalya 1.34 Fransa 1.30 Belçika 1.29 Türkiye 1.20 ABD 0.58 Kanada 0.58 


</TEXT>
</DOC>
