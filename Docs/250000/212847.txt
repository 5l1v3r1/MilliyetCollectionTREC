<DOC>
<DOCNO> 212847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/yasam/ayas.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne çikolata, ne istiridye... 
</HEADLINE>
<TEXT>
   'Afrodizyak'ın kralı meyve 
   500 çiftin katıldığı bir araştırmaya göre, düzenli olarak meyve yiyen insanlar kendilerini daha seksi hissediyor ve seks hayatları canlanıyor 
      Dış Haberler Servisi 
   
   500 çifte soruldu 
   AFRODİZYAK yani cinsel arzuyu artırıcı madde dendiğinde akla istiridye ve çikolata gelirdi. Ancak Cape adlı bir meyve şirketinin 500 çifte ne sıklıkta seks yaptıklarını ve meyve yeme alışkanlıklarını sorduğu araştırmanın sonuçları, meyvenin daha güçlü bir afrodizyak olduğunu ortaya çıkardı. 
   
   Daha seksi hissediyor 
   ARAŞTIRMAYA göre, meyve yiyen çiftlerin seks yapma isteği artıyor. Katılan çiftlerin yüzde 54'ü düzenli olarak normalden fazla meyve yediklerinde kendilerini daha seksi hissettiklerini söylerken, yüzde 33'ü de normalden 2 kat fazla seks yaptıklarını açıkladı. 
   
   Üzüm, muz ve çilek 
   ÖZELLİKLE üzüm yemenin libidoyu yükseltmeye yardımcı olduğunun bulunduğu araştırmayı yapan uzmanlar, çiftlerin birbirlerinin vücuduna muz sürmesinin, üzüm tanelerini erimiş çikolataya batırarak yedirmesinin ve birlikte çilek yemesinin seks isteğini artıracağını belirtti. 
   
   
   
   
</TEXT>
</DOC>
