<DOC>
<DOCNO> 246675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/dunya/dun02.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen, 'süper komiser' olacak 
</HEADLINE>
<TEXT>


DIŞ HABERLER SERVİSİ 


Avrupa Komisyonu'nun genişlemeden sorumlu komiseri Günter Verheugen'in kasım ayında işbaşına gelecek yeni komisyonda ekonomiden sorumlu "süper komiser" olarak görev alacağı ileri sürüldü. 
Almanya'da yayımlanan Die Welt gazetesinin haberine göre, Verheugen'le Almanya Başbakanı Gehrard Schröder, şu anda komisyonda 2 adet komiseri bulunan ancak yeni komisyonda bir komiseri olacak Almanya'nın, yetki gücünün azalmaması için Verheugen'in "süper komiser" olarak görev yapmasını isteyecek. Alman hükümeti sözcüsü, Verheugen'in yeni komisyonda komiser olarak kalacağını doğrularken, "Süper komiser olacağı iddiasını ink r da, teyit de edemem" dedi. 
Avrupa Birliği liderleri, önümüzdeki hafta Brüksel'de yapılacak bir toplantıyla Komisyon Başkanı Romano Prodi'nin yerine geçecek ismi belirleyecek. Yeni komisyonun yapısını yeni başkan belirleyecek. 


</TEXT>
</DOC>
