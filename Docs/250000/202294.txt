<DOC>
<DOCNO> 202294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sonspo29.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'a 1 maç saha kapatma cezası verildi... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK Galatasaray'a 1 maç saha kapatma cezası verdi. 
     PFDK, bugün Ankara'da yaptığı olağanüstü toplantısında 8 dosyayı karara bağlarken, Galatasaray'a geçen hafta yapılan İstanbulspor maçında sarı-kırmızılı taraftarların neden oldukları olaylar ve sahaya atılan ve hakem M.Selçuk Dereli'ye isabet eden ''ağzı açık'' bıçak nedeniyle sahasının 1 maç kapatıldığı açıklandı. 
     Sarı-kırmızılı kulüp 1 maçlık saha kapatma cezasını Türkiye Kupası'nda 17 Aralık Çarşamba günü Türk Telekomspor ile yapacağı karşılaşmada çekecek. Karşılaşma Bursa Atatürk Stadı'nda saat 18.30'da yapılacak. 
     Kurul, Beşiktaş'a da Adanaspor maçında taraftarlarının neden olduğu olaylar gerekçesiyle 2 miyar 500 milyon lira para cezası verdi. 
     PFDK, Vestel Manisaspor'a Karşıyakaspor maçında çıkan olaylar nedeniyle 1 milyar 500 milyon lira para cezası ve Yeni Turgutluspor Kulübü'ne de Ispartaspor maçında seyircilerinin kötü tezahüratı gerekçesiyle ihtar verilirken, diğer kararlar şöyle 
     45 gün hak mahrumiyeti Mehmet Erdoğan Gaziantepspor PAF Teknik sorumlusu 
     1 ay hak mahrumiyeti Reha Kapsal Büyükşehir Belediyesi Ankaraspor Teknik Sorumlusu 
     2 maç Hasan Kaya, Ferdi Öztürk Gaziantepspor PAF 
     
</TEXT>
</DOC>
