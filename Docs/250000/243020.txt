<DOC>
<DOCNO> 243020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo20.html </URL>
<DATE> 2004/05/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Iviç Galatasaray'da... 
</HEADLINE>
<TEXT>

     Transfer çalışmalarını sürdüren Galatasaray'ın, Sırbistan-Karadağlı futbolcu Vladimir İviç ile anlaştığı açıklandı. 
     Kulüp yönetim kurulu üyesi Fatih Gökşen, Sırbistan-Karadağ Ligi takımlarından Partizan'da forma giyen 27 yaşındaki orta saha oyuncusuyla 3 yıllık anlaşma yaptıklarını, avukatının yarın, kendisinin ise cuma günü Türkiye'ye geleceğini söyledi. 
     Sarı-kırmızılı takımın eski oyuncularından Cevat Prekazi'nin izlediği İviç'in transferinin, teknik direktör Gheorghe Hagi'nin isteğiyle gerçekleştirildiği bildirildi. 
     Gökşen, bu transferin camiaya hayırlı olmasını dilerken, ''Transferlerin haftaya devamı gelecek. Galatasaraylılar rahat olsun'' dedi. 
     İviç, Beşiktaş Kulübü başkan adaylarından Yıldırım Demirören'in de transfer gündeminde yer alıyordu. 
     
     Iviç Kimdir 

     

DOĞUM TARİHİ 07.05.1977 DOĞUM YERİ Sırbistan-Karadağ BOYU 1.91 m. KİLOSU 85 kg. POZİSYONU Orta saha OYNADIĞI KULÜPLER Proleter Zrenjanin 4 sezon , Partizan Belgrad 6 sezon      

     
</TEXT>
</DOC>
