<DOC>
<DOCNO> 226965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonspo37.html </URL>
<DATE> 2004/03/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Elazığspor Hak etmediğimiz ağır bir ceza aldık... 
</HEADLINE>
<TEXT>

     Elazığspor Kulübü Başkanı Baki Aydın, Profesyonel Futbol Disiplin Kurulu'nun PFDK , Elazığspor'a verdiği cezanın haksız ve ağır olduğunu söyledi. 
     Elazığspor'a verilen ceza nedeniyle, Malatyaspor maçını seyircisiz oynayacaklarını hatırlatan Baki Aydın, ''Bu maçta taraftarlarımızın desteğinden yoksun sahaya çıkacak olmamız büyük dezavantaj. Ayrıca kulübümüze verilen 750 milyon liralık para cezası da oldukça ağır'' diye konuştu. 
     Ankaragücü karşılaşmasında çıkan olayların tek sorumlusunun hakem Mustafa Çulcu olduğunu iddia eden Aydın, şöyle devam etti 
     ''Hakem Çulcu, maçın son dakikasında penaltı olmayan bir pozisyonda penaltı kararı verdi. Bu karar seyircimizi tahrik etti. Bu tür olayları tasvip etmiyoruz. Bizim taraftarımız centilmendir. Bunu bütün Türkiye biliyor.'' Baki Aydın tüm olumsuzluklara karşın Malatyaspor maçından 3 puanla ayrılarak, yapılan haksızlıklara yanıt vereceklerini sözlerine ekledi. 
     
</TEXT>
</DOC>
