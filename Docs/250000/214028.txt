<DOC>
<DOCNO> 214028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun17.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mihailidis "Kötü bir çözüm serüvenlere neden olacak" 
</HEADLINE>
<TEXT>

     Kıbrıs Rum kesimindeki Mücadeleci Demokrasi Hareketi ADİK Genel Başkanı Dinos Mihailidis, ''Kıbrıs sorununa bulunacak kötü bir çözümün, gerek Kıbrıs'ta, gerek Avrupa'da serüvenlere neden olacağını'' söyledi. 
     Mihailidis, partisinin yönetim kurulu toplantısında yaptığı konuşmada, Kıbrıs sorununa 1 Mayıs'tan önce çözüm bulunması ve Kıbrıs'ın bir bütün olarak Avrupa Biriği'ne AB alınması gerektiğini, ''tüm Kıbrıs adına sadece Güney Kıbrıs'ın alınmasının birçok zorluklar yaratacağını'' belirtti. 
     ''Masada bulunan Annan planında özlü değişiklikler yapılması gerektiğini'' dile getiren Mihailidis, şöyle konuştu 
     ''Bulunacak çözüm haksız, tekyanlı, üstünkörü veya laf kalabalığı içeren bir çözümse, karşılıklı anlayış ve olgunluğun sonucu değilse ve ortak refaha hizmet etmezse, o zaman, er veya geç, sadece küçük adamızda değil büyük Avrupa'da da sadece serüven ve zorluklar getirecektir. Çözüm doğru, adil, çalışabilir, birleştirici ve demokratik olmalıdır.'' 
     
</TEXT>
</DOC>
