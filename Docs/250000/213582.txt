<DOC>
<DOCNO> 213582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur04.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Daveti kabul edip etmeyeceğimize adada karar vereceğiz 
</HEADLINE>
<TEXT>

     KKTC Cumhurbaşkanı Rauf Denktaş, BM Genel Sekreteri Kofi Annan'ın davetini kabul edip etmeme kararını bugün adaya döndükten sonra alacaklarını belirtti. 
     Denktaş, Sheraton Oteli'nde kahvaltıya inişi sırasında A.A muhabirinin sorusu üzerine, New York'a gidip gitmeme kararını adaya dönüşünde, Türkiye ile bir kez daha temas ettikten sonra vereceklerini söyledi. 
     Denktaş, KKTC'ye gelişinde, sorular üzerine, şunları kaydetti 
     ''BM Genel Sekreteri Kofi Annan'a bugün veya yarın yazılı bir yanıt vereceğiz. Bunun üzerine herhalde eğer Türkiye'den gelen haberler olumlu ise herhalde Pazar günü New York'a hareket edeceğiz.'' Denktaş, bugün Başbakan Recep Tayyip Erdoğan'la yeniden bir araya gelmesinin ise şu anda söz konusu olmadığını kaydetti. 

     
</TEXT>
</DOC>
