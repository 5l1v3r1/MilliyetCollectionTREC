<DOC>
<DOCNO> 234573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/tv/ekran.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrim ve yasak aşk 
</HEADLINE>
<TEXT>

   Robert Redford ile Lena Olin'in başrollerini paylaştığı devrim öncesi yasak aşk öyküsü "Havana" Sydney Pollack imzasını taşıyor 
      ALİN TAŞÇIYAN 

   
   Batista rejiminin yıkılmasından hemen önce Havana... Küba'nın kalbinin attığı yer. Bir yandan devrimciler diktatörü alaşağı edip sosyalist rejimi yerleştirmeye çalışırken öte yandan Amerikalı ve Avrupalılar yeraltı dünyasına egemen olmuş. Bu ortamda gençlik günlerini geride bırakmış ama cazibesini yitirmemiş, hayatı bir macera olarak görme hevesini de h l almamış kumarbaz Jack Weil Robert Redford Havana'ya gelir. Ama poker masasından bol adrenalin salgılamış ve para kazanmış olarak kalkmak yerine kendisini bambaşka bir mücadelenin içinde bulur. 
   Kübalı devrimci Arturo Duran Raul Julia ile evli olan İsveçli güzel Roberta Lena Olin , Jack'in kalbini çalar. Arturo, polis tarafından yakalanır, muhtelemen öldürülür. Jack, Roberta'ya destek olurken son büyük oyun hayalinden vazgeçer. Bu arada genç kadını kaçıp gitmek için ikna etmeye de çalışır. 
   
   "Kazablanka" havası 
   Usta yönetmen Sydney Pollack'ın 1990 tarihli filmi "Kazablanka" ile kıyaslanan ve bu yüzden zararlı çıkan bir yapım. Pollack'ın Havana kentinin devrim öncesi atmosferini yaratırken "Kazablank"dan esinlendiği de besbelli. Aşk öyküsü de büyük bir benzerlik taşıyor. Hatta tropikal iklim de Ancak burada söz konusu olan basbayağı tensel aşk olduğu için "Kazablanka"daki Rick ve Ilse ile Jack ve Roberta'nın ilişkisini karşılaştırmamak gerek. Havana da mafyanın, fahişelerin, kumarbazların kol gezdiği yozlaşmış ve "kurtarılmaya" ihtiyaç duyan bir mekan olarak gayet inandırıcı biçimde beliriyor. 
   
   "Havana" 
   Yönetmen Sydney Pollack 
   Oyuncular Robert Redford, Lena Olin, Alan Arkin, Thomas Milian, Raul Julia 
   Görüntü Owen Roizman 
   Senaryo Judith Rascoe, David Rayfiel 
   Müzik Dave Grusin 
   
   TRT 1 20.00 
   
   
   Müzikten siyasete yolculuk    Pazar Konseri Vefa Çiftçioğlu'nun sunduğu programda bu hafta "Danny Kaye Show" ekrana gelecek. Klasik müzikle komedi iç içe... TRT 2 14.10 
   UNICEF'le Elele Handan Güçyılmaz Serezli'nin hazırlayıp sunduğu programın bugün ekrana gelecek ilk bölümünde, UNICEF'in Türkiye Temsilcisi Edmond McLoghney konuk olacak. Yapımda, dokuz nüfuslu ailesine boya kutularına kapak çakarak bakan 11 yaşındaki Ceylan Şavran mavi düşlerini anlatacak. ATV 14.10 
   Artı Eksi 7 Haftanın en önemli yedi haberinin yanı sıra "Halkın Gündemi"nde Rıdvan Akar, Ulusal Egemenlik ve Çocuk Bayramı nedeniyle, 12 yaşındaki beş çocukla Kıbrıs'tan AB'ye memleket sorunlarını konuşacak. CNN TÜRK 20.10 
   Yar Dilinden Gülay'ın bu haftaki konuğu bir bağlama virtüozu, Erol Parlak. TRT 2 21.10 
   Şahane Pazar İlk "Popstar" Abidin, yeni albümüyle Behzat ve Süheyl Uygur'un programına konuk oluyor. KANAL D 21.20 
   Teke Tek Referandumun hemen ertesinde KKTC Başbakanı Mehmet Ali Talat, canlı yayında Fatih Altaylı'ya konuk olacak. Talat referandumun sonucunu değerlendirecek. KANAL D 23.30 
   
   
   Gözler İnönü'de    Süper Lig'in belki de en önemli karşılaşması bugün Beşiktaş İnönü Stadı'nda oynanacak. Sergen'li, Tümer'li, Giunti'li Beşiktaş, Van Hooijdonk'lu, Tuncay'lı, Serhat'lı Fenerbahçe'yi ağırlayacak. 
   Maçı naklen yayınlayacak olan LİG TV, gün boyu derbi özel programları da ekrana getirecek. LİG TV 19.00 
   CNN TÜRK'te dev randevu öncesi, stüdyoda Barış Kuyucu ve Fatih Demirkol, İnönü Stadı'nda ise İhsan Topaloğlu ve Yasir Kaya, canlı yayın konuklarıyla derbiyi konuşacak. CNN TÜRK 15.10 l Gün boyu stat önünden yapılacak canlı yayınların ardından maç sonunda ise özet görüntüler, röportajlar ve perde arkası yansıtılacak. CNN TÜRK 20.55 
   Pazar günlerinin klasiği "Maraton"da Şansal Büyüka ve Erman Toroğlu, derbinin analizini yapacaklar. SHOW TV 20.15 
   
   
   Kıskançlık krizi    Kanal D'nin dizisi "Sihirli Annem"de Ceren keman dersi almaya başlıyor. Betüş ve Sadık'ın ona gösterdiği ilgiyi yüzünden Çilek kıskançlık krizine giriyor. 
   KANAL D 19.50 
   
   
</TEXT>
</DOC>
