<DOC>
<DOCNO> 203857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yasam/yas02.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtta kalan kızlar erkeklere satıldı 
</HEADLINE>
<TEXT>

   Ankara'da 'pavyonlara komşu' Behice Eren Çocuk ve Gençlik Merkezi'ndeki 14 ve 15 yaşlarındaki iki kız çocuğunun, biri profesör üç kişiye pazarlandığı ortaya çıktı 
      TOLGA ŞARDAN YILDIZ YAZICIOĞLU Ankara 
   
   Behice Eren Çocuk ve Gençlik Merkezi'nin, Ankara'nın 'pavyonlarıyla' ünlü semti Maltepe'de olması da, kız çocuklarının burada yatılı tutulması da çok eleştirilmiş gazetemizde de haber konusu olmuştu. Ve sonunda korkulan oldu Sosyal Hizmetler ve Çocuk Esirgeme Kurumu'na SHÇEK bağlı merkezde kalan 'iki kız çocuğunu pazarladığı' gerekçesiyle bir kişi tutuklandı. Çocuklarla birlikte oldukları saptanan biri profesör 3 kişi hakkında da soruşturma başlatıldı. 
   Yaz aylarında, sokak çocuklarına hizmet veren merkezle ilgili yeni bir karar alındı. İstismara uğrayan ve sık sık Gazi Kız Yetiştirme Yurdu'ndan kaçarak diğer lerine kötü örnek oldukları düşünülen genç kızların da burada barındırılması kararlaştırıldı. Merkez personeli, Maltepe semtinin kız çocuklarının barınmasına müsait olmadığını belirterek, karara karşı çıktı. Ancak SHÇEK Genel Müdürlüğü bu kararı değiştirmedi. 
   
   Pek çok kez tecavüz 
   Personelin haklılığı, çocukların geçtiğimiz günlerde merkez uzmanı ile yaptığı görüşmeyle ortaya çıktı. D.T. 14 ve T.Y. 15 , merkezde kalmaya başladıkları günden bu yana birçok kez tecavüze uğradıklarını söyledi. Merkez personeli, bunun üzerine kızların isimlerini verdikleri kişiler hakkında suç duyurusunda bulundu. Savcılık ve Ankara Asayiş Şube Müdürlüğü olaya el koydu. 
   Yapılan soruşturmada, ilk aşamada dört kişinin çocuklarla ilişkiye girdiği, bunlardan birinin de kızları pazarladığı belirlendi. İsmi saptanan dört kişinin de ifadeleri alındı. Dört kişiden, Maltepe'de esnaf olduğu öğrenilen ve kızları pazarladığı iddia edilen E.G., tutuklanarak cezaevine konuldu. Diğer üç isimden ikisinin de Maltepe'de esnaf olduğu öğrenildi. 
   Gazi Üniversitesi Mühendislik - Mimarlık Fakültesi Öğretim Üyesi Prof. Dr. Timur Koç'un da iki çocukla ilişkiye girdiği öne sürüldü. 
   
   Karşılıklı iddialar 
   Tutuksuz yargılanmak üzere serbest bırakılan ve Emek'teki ofisinde porno CD'ler ele geçirilen Koç, ifadesinde, iki kız çocuğunun ara sıra ofisine geldiklerini, para yardımı istediklerini söyledi. 
   Koç, ofiste olmadığı bir gün gelen kızları porno CD izlerken bulduğunu, bunun üzerine ofisten kovduğunu, ancak ikisiyle de ilişkiye girmediğini belirtti. 
   Kızlardan T.Y. ifadesinde, Koç'un D.T.'nin tanıdığı olduğunu, D.T. ile ara sıra ofisine gittiklerini, Koç ile D.T.'nin kendi yanında öpüştüklerini, birlikte banyo yaptıklarını söyledi. T.Y., D.T.'nin uyuduğu bir gün yanına gelen Koç'un, kendisine fiili livatada bulunduğunu kaydetti. D.T. ve T.Y., diğer kişilerle bağlantıları tutuklanan E.G. vasıtasıyla kurduklarını ve diğer esnafla ilişkiye girdiklerini kaydettiler. 
   
   
</TEXT>
</DOC>
