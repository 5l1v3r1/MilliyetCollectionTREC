<DOC>
<DOCNO> 210249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/ekonomi/eko06.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmar yolsuzluğunun ortaya çıkması yabancı yatırımcı güvenini artırdı' 
</HEADLINE>
<TEXT>

   Babacan, '10 yılı aşkın zamandır devam eden İmar yolsuzluğunun ortaya çıkması yurtdışında kararlılık mesajı olarak algılandı' dedi 
   
   Devlet Bakanı Ali Babacan, İmar Bankası yolsuzluğu ortaya çıkarıldığından bu yana yabancı yatırımcıların Türkiye'ye güveninin arttığını söyledi. Dünya Ekonomik Forumu'na katılmak üzere İsviçre'nin Davos kasabasına giden Babacan, uçakta gazetecilerin sorularını yanıtladı. Yabancı sermayenin Türkiye'ye ilgisinin 2001 ve 2002'de düşük olmakla birlikte, 2003 yılı içerisinde yeniden artış olduğunu belirten Babacan, birden bire Türkiye'nin yabancı yatırıma boğulmasını beklememek gerektiğini, bunun peyderpey olacağını kaydetti. Babacan, şöyle devam etti 
   "Bir Amerikan şirketi ile ne zaman otursak Motorola diyorlardı. Ne zaman İmar Bankası olayı, büyük yolsuzluk ortaya çıkarıldı, bu çok olumlu karşılandı. Demek ki bu hükümet yolsuzluk gördüğü anda müdahale ediyor, üzerine gidiyor, taviz vermiyor. Her ne kadar bunun faturası büyük olmakla beraber, 10 yılı aşkın zamandır devam eden bir yolsuzluğun bizim dönemimizde ortaya çıkması, yurtdışında bir kararlılık mesajı olarak algılandı." 
   
   Krueger ile görüşecek 
   Babacan, Amerikan şirketlerinin h l Motorola örneğini gösterip göstermediklerinin sorulması üzerine, bunun azaldığını söyledi. "Tasarruf Mevduatı Sigorta Fonu TMSF başkanlığına yeni isim belirlendi mi " şeklindeki soruya karşılık ise Babacan, aşağı yukarı belirlendiğini, bununla ilgili açıklamanın ilgili bakan tarafından yapılacağını bildirdi. 
   Forum çerçevesinde çeşitli toplantılara katılacak olan Babacan, cumartesi sabahı IMF Birinci Başkan Yardımcısı Anne Krueger ile de görüşecek. 
   
   
</TEXT>
</DOC>
