<DOC>
<DOCNO> 212051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/ekonomi/eko01.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
8.5 milyar dolar şimdilik kalsın 
</HEADLINE>
<TEXT>

   Türk heyeti, ABD Hazine Bakanı Snow'un 8.5 milyar dolarlık kredinin ne zaman kullanılacağı sorusuna, "Uygun bulduğumuz zamanı size bildiririz" yanıtını verdi 
      
   Başbakan Recep Tayyip Erdoğan'ın üç gün süren Washington'daki görüşmelerine eşlik eden Devlet Bakanı Ali Babacan, temasların ticari ve ekonomik bölümüne ilişkin gazetecilere değerlendirmelerde bulundu. Babacan, şunları söyledi 
   
   'Zor dönem aşıldı' 
   Artık kaygılanmıyorlar Toplantılarda artık Türk ekonomisiyle ilgili fazla soru gelmiyor. Daha çok Kıbrıs, Irak ve AB'yi soruyorlar. Bu zor dönemlerden geçildiğini ve ekonomik alt yapının sağlam temellere oturduğunu gösterir. Beyaz Saray'da Erdoğan ile Bush'un görüşmesinde ABD tarafı 'Artık buralarda Türkiye ekonomisini çok düşünmüyoruz, fazla kaygılanmıyoruz. Zor dönemler aşıldı. Artık daha rahatız' ifadelerini kullandı. 
   
   Kredi değil işbirliği 
   Kesinti mutabakatı Asgari ücret ve emekli maaşlarına yapılan zammın getirdiği yükün bütçeden yüzde 10 kesilerek karşılanması konusunda IMF ile mutabıkız. Bunun tasarısı Başbakanlığa gönderiliyor.Kredi sorusu ABD Hazine Bakanı John Snow ile yaptığımız görüşmemizde Türkiye'ye sağladıkları 8.5 milyar dolarlık krediyi hatırlatarak, "Anlaşma yapmıştık halen kullanmadınız" dedi. Biz de ona, 'ne zaman istersek, uygun bulursak o zaman size bildireceğiz' yanıtını verdik. Kongreden çıkan karar metnine göre Eylül 2005'e kadar krediyi kullanma hakkımız var.İşbirliği istendi Artık ABD'ye gidip kredi istenen dönemlerin bitmesi lazım. Biz ne istedik Karşılıklı yatırım, ticaret ve ekonomik işbirliği. 
   
   Köhler geliyor 
   Babacan, İstanbul'da 15 Mart'ta düzenlenecek Yatırımcı Konseyi toplantısına IMF Başkanı Horst Köhler ile Dünya Bankası Başkanı Wolfenson'un gelmelerinin kesinleştiğini duyurdu. Babacan, toplantının Türk ekonomisi için çok faydalı olacağını belirtti. 
   
   
</TEXT>
</DOC>
