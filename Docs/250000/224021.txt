<DOC>
<DOCNO> 224021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/soneko11.html </URL>
<DATE> 2004/03/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar düştü... 
</HEADLINE>
<TEXT>

     Uluslararası borsalarda geçen hafta, ABD Doları, Japon Yeni dışındaki önemli paralar karşısında gerilerken, altın fiyatları yükseldi. 
     İspanya'yı önceki hafta vuran kanlı terör saldırısının etkisi altında menkul kıymet piyasaları kötü bir hafta geçirdiler. 
     Terör korkusu petrol ve altın fiyatlarının yükselmesinde de etkili oldu. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış değerleri şöyle oldu 
     

PARA BİRİMİ CUMA PAZARTESİ Japon Yeni 106.80 106.53 İsviçre Frangı 1.2630 1.2800 Kanada Doları 1.3295 1.3320      
Londra Borsası'nda pazartesi 1.2218 dolardan kapanan euro, cuma kapanışta 1.2338 dolara çıktı. 
     Aynı borsada haftaya 1.7955 dolarda giren İngiliz Sterlini de cuma kapanışında 1.8340 dolara yükseldi. 
     
     ALTIN FİYATLARI 

     Altının ons fiyatı bazı borsalarda dün kapanış ve bugün öğle saatleri itibariyle şöyle 
     

BORSA CUMA PAZARTESİ Londra 410.60 398.00 Zürih 411.25 396.85 Hong Kong 411.55 398.45      
Londra Borsası'nda haftaya 7.09 dolarda başlayan gümüşün ons fiyatı, hafta sonunda 7.39 dolara çıktı. 
     
     PETROL FİYATLARI 

     El Kaide korkusu, OPEC'in Nisan ayında gideceği üretim kısıntısı ve ABD'de benzin stoklarının azalması petrol fiyatlarının yüksek seyrini sürdürmesinde etkili oldu. 
     Bütün petrol çeşitleri için gösterge oluşturan ABD hafif petrolünün varil fiyatı geçen haftaya göre 2.58 dolar artıp hafta sonuna 38.08 dolarda girdi. 
     Sektör uzmanları söz konusu petrolün varil fiyatının önümüzdeki günlerde 40 dolar sınırını zorlayabileceğini bildiriyor. 
     
     MENKUL KIYMET PİYASALARI 

     Uluslararası borsalar, geçen hafta Madrid'de meydana gelen kanlı saldırıların etkisinde kötü bir hafta geçirdi. 
     Saldırıların uluslararası terör korkusunu canlandırmasıyla büyük borsalarda düşüş yaşanırken, el Kaide'nin ikinci adamı Eymen el Zevahiri'nin Pakistan'da kuşatıldığı haberleri cuma günü bir nebze toparlanmaya yol açtı. 
     New York Borsası'nda Dow Jones Endeksi haftayı yüzde 0.5 düşüşle 10,186.60 puanda tamamlanırken, 1,940.47 puanda kapanan Nasdaq Endeksi'nin haftalık kaybı yüzde 2.2 idi. 
     Bu sonuçlarla New York Borsası üst üste ikinci haftayı düşüşle kapatmış oldu. 
     Avrupa borsalarında da düşüş vardı. 
     Londra Borsası'nın FTSE 100 Endeksi haftayı 49.7 puan kayıpla 4417.7 puanda, Frankfurt'in DAX Endeksi 96.23 puan kayıpla 3819.15 puanda, Paris'in CAC-40 Endeksi de 48.5 puan kayıpla 3613.28 puanda tamamladı. 
     Tokyo Borsası ise büyük borsalar arasında haftayı kazançlı kapatan tek borsa oldu. 
     Japon ekonomisindeki olumlu işaretlere bağlı olarak yükselişe geçen borsanın temel göstergesi Nikkei Endeksi haftayı 255.76 puan artışla 11,418.51 puanda kapattı. 
     
</TEXT>
</DOC>
