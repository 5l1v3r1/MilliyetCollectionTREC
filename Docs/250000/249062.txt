<DOC>
<DOCNO> 249062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonspo28.html </URL>
<DATE> 2004/06/18/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Denizlisporlu Levent Konyaspor'da... 
</HEADLINE>
<TEXT>

     Konyaspor, Denizlispor'da forma giyen orta alan oyuncusu Levent ile 2 yıllık sözleşme imzaladı. 
     Kulüp başkanı Mehmet Köseoğlu, uzun süredir gizli bir şekilde yürüttükleri transfer görüşmesinde mutlu sona ulaşarak, Levent ile anlaştıklarını söyledi. 
     Köseoğlu, yeni transfer Levent'in Konyaspor'da başarılı olacağını ve orta alanda önemli bir eksikliği gidereceğine inandıklarını ifade ederek, önümüzdeki günlerde, görüştükleri bazı futbolcularla da sözleşme imzalayacaklarını kaydetti. 
     2 yıllık sözleşmeye imza atan Levent ise transfer görüşmelerine başladıklarından bu yana Konyaspor'u araştırdığını ve mutlu olacağına inandığı için bu kulübe geldiğini belirtti. 
     Konyaspor'un hedefleri olan bir takım olduğunu vurgulayan Levent, ''Benim de hedeflerim var. İki hedef birleştiğinde başarı kendiliğinden gelecektir'' diye konuştu. 
     
</TEXT>
</DOC>
