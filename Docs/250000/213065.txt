<DOC>
<DOCNO> 213065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sondun16.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kıbrıs'' zirvesi... Denktaş Toprak verilebilir 
</HEADLINE>
<TEXT>

     KKTC Cumhurbaşkanı Rauf Denktaş, Başbakan Mehmet Ali Talat ile Başbakan Yardımcısı ve Dışişleri Bakanı Serdar Denktaş, Başbakan Recep Tayyip Erdoğan ve Dışişleri Bakanı Abdullah Gül ile görüşmek üzere Ankara'ya gitti. 
     Rauf Denktaş, Geçitkale havaalanında yaptığı açıklamada, Başbakan Erdoğan'ın Kıbrıs konusuyla ilgili olarak Washington ve New York'ta yaptığı temasları Türk hükümetiyle değerlendirmek üzere Ankara'ya gittiklerini söyledi. 
     Erdoğan'ın temaslarında neler konuşulduğunu öğneleneceklerini belirten Denktaş, ''Genel Sekreter'den BM Genel Sekreteri Kofi Annan davet mektubu bekleniyormuş, bu şartları bilmemiz lazım. Ankara'nın da bu şartları bilip bilmediğini bilmiyoruz. Önümüzdeki günlerde bunları değerlendirme fırsatını yakalayacağız'' dedi. 
     Denktaş, Annan'ın kendisiyle teması olup olmadığına ilişkin bir soruya, ''Henüz olmadı. Herhalde Genel Sekreter, Türk hükümetiyle temasımızı beklemektedir. Türk hükümetiyle temasta bulunmadan kendisine kati bir cevap vermeyeceğimin bilinci içindedir. Türk hükümetinin hangi çizgide olduğunu bilmeden değerlendirme yapmam mümkün değil'' karşılığını verdi. 
     Erdoğan'ın ''KKTC'de toprak tavizi verilebilir'' şeklindeki açıklamalarının hatırlatılması üzerine Denktaş, ''KKTC tanınırsa, egemenliğimiz kabul edilirse, tabiyatıyla makul toprak tavizi vereceksiniz'' diye konuştu. 

     
</TEXT>
</DOC>
