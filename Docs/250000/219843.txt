<DOC>
<DOCNO> 219843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sontur08.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS soru türleri, geçen yıldan farklı olmayacak... 
</HEADLINE>
<TEXT>

     Milli Eğitim Bakanlığı MEB , bu yıl yapılacak Öğrenci Seçme Sınavı'ndaki ÖSS soru türlerinin geçen yıldan farklı olmayacağını belirterek, lise son sınıf müfredatından soru çıkmasının söz konusu olmadığını bildirdi. 
     MEB Basın ve Halkla İlişkiler Müşavirliği'nden yapılan yazılı açıklamada, bazı basın ve yayın organlarında yer alan ÖSS'yle ilgili haberlerin yüz binlerce öğrenciyi doğrudan ilgilendirdiği ve kaygılanmalarına yol açtığı kaydedildi. 
     Ortaöğretim Sınıf Geçme Yönetmeliği'nde yapılacak değişikliklerden bu yıl ÖSS'ye girecek son sınıf öğrencilerinin etkilenmeyeceği vurgulanan açıklamada, bu değişikliklerin, devamsızlıkları düzenleyen madde dışında, 2004-2005 eğitim öğretim yılından itibaren geçerli olacağı belirtildi. 
     
</TEXT>
</DOC>
