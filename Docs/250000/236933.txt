<DOC>
<DOCNO> 236933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo01.html </URL>
<DATE> 2004/05/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Murat Naci Çoklu, Avrupa Bilardo Şampiyonası'nda birinci oldu 
</HEADLINE>
<TEXT>

     61. Avrupa 3 Bant Bilardo Şampiyonası'nda, Türk sporcu Murat Naci Çoklu şampiyon oldu. 
     Fethiye Sun City Tatil Köyü'nün ev sahipliğinde gerçekleşen şampiyonada, Murat Naci Çoklu, dünya sıralamasında yedinci durumda olan İspanyol Sanches'i yarı final müsabakasında 15-0, 15-10, 12-15 ve 15-3'lük set skorlarıyla 3-1 yenerek finale yükseldi. 
     Yarı finalin diğer maçında ise Alman Horn Martin, dünya sıralamasında birinci durumda olan İsveçli Blendel Torbjon'u 12-15, 15-12, 15-7 ve 15-8'lik set skorlarıyla 3-1 mağlup ederek finale çıktı. 
     Genç bilardocu Murat Naci Çoklu, dünya sıralamasında 6. sırada bulunan Alman Horn Martin ile yaptığı final maçında da 15-12, 4-15, 15-5 ve 15-2'lik set skorlarıyla 3-1 galip geldi ve şampiyonluğa ulaştı. Şampiyonada, Alman bilardocu ikinci olurken, İsveçli Blendel Torbjon üçüncülüğü aldı. 
     Turnuvaya katılan diğer Türk bilardoculardan Semih Saygıner, Tayfun Taşdemir ve Adnan Yüksel çeyrek finalde, Muharrem Peker ve Burhan Genç ise grup maçlarında elendi. 
     
</TEXT>
</DOC>
