<DOC>
<DOCNO> 207135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sontur47.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayollarında son durum... 
</HEADLINE>
<TEXT>

     Kış koşulları nedeniyle karayollarının bazı kesimlerinde ulaşım sağlanamıyor. 
     Karayolları Genel Müdürlüğü'nden yapılan açıklamaya göre, Elazığ-Bingöl yolunun Karakoçan ayrımı-Bingöl arasındaki kesimi, Erzurum çevre yolu, Giresun ayrımı-Dereli-Şebinkarahisar yolunun Eğribel mevkii, Hadim-Bozkır, Erzincan-Erzurum ayrımı-Pülümür-Tunceli yolunun 0-35. kilometreleri arası, Erzurum-Aşkale ayrımı-Gölyurt, Çat-Karlıova yolları, kar ve tipi nedeniyle ulaşıma kapalı bulunuyor. 
     Afyon-İzmir ayrımı-Sandıklı yolunun 0-11. kilometreleri arasındaki bölünmüş yol yapım çalışmaları sürüyor. 
     Marmaris-Datça yolunun 30-34. ve 39-50. kilometreleri arasındaki yol yapım çalışmaları devam ediyor. 
     Karayollarının yol yapım ve onarım çalışmaları devam eden, ulaşımın kontrollü sürdürüldüğü kesimlerinde, sürücülerin trafik işaret ve işaretçilerine dikkat etmeleri, araçlarında zincir, takoz ve çekme halatı bulundurmaları istendi. 
     
</TEXT>
</DOC>
