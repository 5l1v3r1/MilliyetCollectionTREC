<DOC>
<DOCNO> 205960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun08.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'deki şüpheli SARS vakası kesinlik kazanıyor 
</HEADLINE>
<TEXT>

     Çin'in güneyindeki Guangzhou kentinde geçen ay ortaya çıkan şüpheli SARS vakası kesinlik kazanmaya başladı. 
     Yeni Çin Haber Ajansı, Guangdong eyaleti mikrobiyoloji laboratuarında yapılan gen sıralaması testlerinin 32 yaşındaki hastanın SARS olma olasılığının yüksek olduğunu gösterdiğini duyurdu. 
     Çin'in resmi organları, söz konusu vakayla ilgili halen kesin bir ifade kullanmaktan kaçınıyorlar. 
     Dünya Sağlık Örgütü DSÖ uzmanlarıyla Çinli yetkililer arasında söz konusu hasta ile ilgili olarak Çin dışında da test yapılması konusunda anlaşmaya varılmıştı. 
     DSÖ sözcüsü Roy Wadia, Çin makamlarının açıklamasıyla ilgili yorum yapmazken, Hong Kong'daki testlerin de sonuçların ne zaman açıklanacağının henüz belli olmadığını belirtti. 
     Söz konusu hasta, SARS şüphesiyle geçen 20 Aralık günü hastaneye yatırılmıştı. Bu, Temmuz ayından beri Çin'de görülen ilk şüpheli SARS vakası oldu. 
     
</TEXT>
</DOC>
