<DOC>
<DOCNO> 215638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/yas06.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aborjinler ayaklandı 
</HEADLINE>
<TEXT>

   Avustralya'nın 'ezilen' yerli halkı Aborjinler, tuğlalar ve molotof, kokteylleri ile polise saldırdı 
      DIŞ HABERLER SERVİSİ 
   
   Avustralya'nın Sydney'de kentinde, ülkenin yerlisi Aborjinler, polisle tam dokuz saat süreyle çatıştı. 
   Sydney'in iç kesimindeki Redfern tren istasyonunda 100 kadar Aborjin, bisikletli 17 yaşındaki bir Aborjin gencinin ölümünden sorumlu tuttukları Redfern polisine molotofkokteylleri ve tuğlalar attı. Saldırı sırasında Redfern tren istasyonunu da ateşe veren Aborjinler, camlarını kırdıkları bir aracı da yaktı. Olayda yaklaşık 40 polis yaralandı. Polislerin çoğunda, atılan tuğlalar nedeniyle çeşitli kırıkların bulunduğu açıklandı. 
   Olaylar, 17 yaşındaki Aborjin Thomas Hickey'in bisikletinden düştükten sonra metal bir engele çarparak ölmesi sonucu başladı. 
   
   'Polis takip ediyordu' 
   Çocuğun annesi Gail, oğlunun polis tarafından takip edildiğini öne sürerken, devriye gezen polis görevlileri ise sadece 17 yaşındaki bisikletli gencin yanından geçtiklerini ve daha sonra hızlanan gencin bisikletinin kontrolünü yitirdiğini iddia ettiler. 
   
   
</TEXT>
</DOC>
