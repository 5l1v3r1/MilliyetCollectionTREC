<DOC>
<DOCNO> 232435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/siyaset/siy11.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'lıların kimliği kameraya 
</HEADLINE>
<TEXT>

      ŞEYHMUS ÇAKAN Diyarbakır DHA 

   
   DEHAP Diyarbakır İl Başkanı Celalettin Birtane, il örgütünün AB'nin Kongra-Gel'i terör listesine almasını kınamak için yaptığı basın açıklamasının ardından gözaltına alındı. DEHAP İl Örgütü'nün İstasyon Meydanı'ndaki basın açıklamasına yaklaşık 250 kadar partili katıldı. Açıklamaya katılanların kimlikleri polis kamerasına alındı. Diyarbakır Emniyet Müdürü Orhan Okur, karşı çıkan partililere "Kimliklerinizi neden saklıyorsunuz. Sizin güvenliğiniz için bunu yapıyoruz" dedi. DEHAP İl Başkanı Birtane, açıklamasında da AB'nin Kongre - Gel'i terör listesine almasının ciddi kaygılar yarattığını söyledi. Polis, Birtane'yi gözaltına alırken, partililer sessizce dağıldı. 
   
   
   
   
</TEXT>
</DOC>
