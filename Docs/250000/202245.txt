<DOC>
<DOCNO> 202245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/soneko17.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 3.03'lük artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 513.68 puan artışla 1. seansı 17,468.88 puandan tamamladı. 
     1. seansta hisse senetlerinin ortalama değer kazancı yüzde 3.03 olarak gerçekleşti. 
     Cuma günü 16,955.20 puanla yılın en yüksek seviyesinden kapanan Borsa, KKTC'deki seçim sonuçlarının belli olması ve Irak'ın devrik Devlet Başkanı Saddam Hüseyin'in yakalanmasının ardından haftanın ilk seansına 62.37 puan artışla 17,017.57 puandan başladı. 
     İlk yarıyı 17,446.93 puandan geçen endeks, seans içinde en düşük 17,017.57, en yüksek 17,647.87 puanı gördü. Endeks, 17,468.88 puanlık kapanış değeriyle yılın yeni zirvesini oluşturdu. 
     Seans sonunda mali endeks 848.61 puan artışla 24,096.28 puana, sanayi endeksi 352.69 puan artışla 15,321.33 puana, hizmetler endeksi 186.47 puan artışla 9,075.85 puana yükseldi. 
     Böylece, önceki kapanışa göre mali grup hisseler ortalama yüzde 3.65, sanayi grubu hisseler ortalama yüzde 2.36, hizmetler grubu hisseler ise ortalama yüzde 2.10 değer kazandı. 
     1. seansta işlem gören toplam 286 hisse senedinden 220'si değer kazanırken, 32 hisse senedi değer kaybetti, 34 hissenin fiyatında değişiklik olmadı. 
     Seansta, 930 trilyon 667 milyar 154 milyon liralık işlem hacmi oluştu. 
     1. seansta, Doğan Holding, İş Bankası C , Koç Holding, Garanti Bankası ve Sabancı Holding en yoğun işlem gören hisseler oldu. 
     
</TEXT>
</DOC>
