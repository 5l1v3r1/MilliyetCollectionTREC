<DOC>
<DOCNO> 207724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/soneko07.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalar... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 4.07 oranında değer kazandı. 
     Borsada özellikle haftanın son işlem gününde KKTC'de bir hükümet kurulmasıyla ilgili beklentinin kuvvetlenmesiyle hareketin hızlandığını belirten uzmanlar, bu durumun önümüzdeki hafta da yukarı hareketin devam edeceğinin bir göstergesi olduğunu savunuyor. 
     Borsa uzmanları, 20,600-21,000 aralığının önemli bir direnç bölgesi olduğunu vurgulayarak, gelecek hafta buraya doğru yükselişin devam edeceğini, önemli desteklerin 19,600 ve 19,200 seviyelerinde bulunduğunu kaydediyor. 
     Önümüzdeki hafta yoğun bir gündemin varlığına işaret eden uzmanlar, IMF gözden geçirme çalışmalarının başlayacağını, KKTC'de hükümet kurma çalışmalarının sonuçlanmasının beklendiğini, 13 Ocak'ta Tüpraş ihalesinin sonuçlandırılacağını hatırlatıyor. 
     
     ÖZETLE PİYASALAR 
     Borsadaki artışın yanında İMKB Tahvil ve Bono Piyasası ortalamalarında 1 puan dolayında düşüşler gerçekleşti. Altın ve dövizle birlikte mevduat faizlerinin ortalamalarında da yarım puanlık gerilemeler kaydedildi. Haftalık repoda bir önceki hafta sonu seviyeleri korundu. 
     Hisse senetleri haftalık bazda ortalama yüzde 4.07 oranında değer kazandı. 24 ayar külçe altının gram satış fiyatı yüzde 1.07, Cumhuriyet altınının satış fiyatı da yüzde 1.19 geriledi. Türk Lirası karşısında dolar yüzde 2.72, Euro da yüzde 1.14 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 1.06 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.41, haftalık reponun net getirisi yüzde 0.39 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 2.87'lik artışla başladı. Salı günü ortalama yüzde 3.47 oranında gerileyen endeks, Çarşamba günü ortalama yüzde 1.94 oranında, Perşembe günü ortalama yüzde 0.11 oranında ve Cuma günü de ortalama yüzde 2.69 oranında yükseldi. İMKB Bileşik Endeksi hafta boyunca 778.79 puan ve yüzde 4.07'lik yükselişle 19,147.69 puandan 19,926.48 puana çıkarak tüm zamanların en yüksek kapanış değerini gerçekleştirdi. 
     İMKB Ulusal-Mali Endeksi bin 1,315.08 puan artarak 26,462.22 puandan 27,777.30 puana, İMKB Ulusal-Sanayi Endeksi 457.50 puan artarak 16,650.55 puandan 17,108.05 puana ve İMKB Ulusal-Hizmetler Endeksi 406.32 puan artarak 10,060.99 puandan 10,467.31 puana yükseldi. 
     Böylece, mali grup hisseleri ortalama yüzde 4.97 oranında, sanayi grubu hisseleri ortalama yüzde 2.75 oranında ve hizmetler grubu hisseleri de ortalama yüzde 4.04 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 293 hisse senedinden 189'u değer kazanırken, 85 hisse senedi değer yitirdi, 19 hisse senedinin değeri değişmedi. 
     Geçen hafta en yüksek oranlı artış yüzde 148.21 ile Deniz Yatırım Ortaklığı hisselerinde gerçekleşti. Hafta boyunca tavan fiyatlardan alıcı bulan bu kağıdın önceki hafta sonunda 5 bin 600 lira olan fiyatı Cuma günü kapanışta 13 bin 900 liraya çıktı. 
     Yüzde 90.48'lik artışla TSKB Yatırım Ortaklığı hisseleri ikinci ve yüzde 74.39'luk artışla da Kerevitaş hisseleri üçüncü oldu. 
     En yüksek oranlı düşüş ise yüzde 9.09 ile İş Bankası A hisselerinde oldu. Yüzde 7.25'lik düşüşle Transtürk Holding hisseleri ikinci ve yüzde 6.25'lik düşüşle de Kav hisseleri üçüncü sırada yer aldı. 
     İMKB Ulusal Pazar'da geçen hafta toplam 2 trilyon 37 milyar 658.9 milyon adet hisse senedi işlem gördü ve karşılığında 7 katrilyon 480 trilyon 8.5 milyar liralık işlem hacmi gerçekleşti. 
     
     DÖVİZ 
     Geçen hafta İngiliz Sterlini dışındaki döviz türlerinde düşüşler yaşandı. İstanbul serbest döviz piyasasında alınıp satılan ABD Doları Türk Lirası karşısında yüzde 2.72 oranında, euro da yüzde 1.14 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 38 bin lira düşerek 1 milyon 357 bin liraya, euronun satış fiyatı da 20 bin lira düşerek 1 milyon 738 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.12 oranında artarak 2 milyon 502 bin liraya çıkarken, İsviçre Frangı'nın satış fiyatı yüzde 1.51 oranında düşerek 1 milyon 110 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 3 bin liradan, Euro 1 milyon 733 bin liradan, İngiliz Sterlini 2 milyon 500 bin liradan ve İsviçre Frangı da 1 milyon 109 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 1.07, Cumhuriyet altınının satış fiyatı da yüzde 1.19 oranında düştü. 
     Külçe altının gram satış fiyatı 18 milyon 500 bin liraya, Cumhuriyet altınının satış fiyatı da 125 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.03 oranında düşerek 18 milyon 591 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 1.06 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 4 bin 997 puan artarak 470,706 puandan 475,703 puana yükseldi. 
     Geçen haftanın en çok değer kazanan katılma belgeleri, yüzde 6.23'lük artışla Pamukbank A Tipi Değişken Fon, yüzde 5.48 oranındaki artışla İş A Tipi Teknoloji Endeks Fon ve yüzde 5.27 oranındaki artışla da Kalkınma Menkul A Tipi Fon oldular. 
     Haftanın en çok değer yitiren katılma belgeleri de yüzde 2.44'lük düşüşle YKB B Tipi Yabancı Menkul Kıymetler Fon, yüzde 2.18'lik düşüşle Eczacıbaşı Menkul B Tipi Tahvil-Bono Fon ve yüzde 1.97'lik düşüşle de Vakıf B Tipi Yabancı Menkul Fon olarak sıralandılar. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.44 ile yüzde 0.49 arasında gerçekleşti. 
     Mevduat faizlerinin ortalamalarında geçen hafta yarım puana varan düşüşler gerçekleşti. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.41 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26'nın biraz üzerinde olan haftalık reponun net getirisi de yüzde 0.39 olarak gerçekleşti. 
     
</TEXT>
</DOC>
