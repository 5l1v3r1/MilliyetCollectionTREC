<DOC>
<DOCNO> 215634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/yas02.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ZİNCİR FACİASI 
</HEADLINE>
<TEXT>

   Nişandan dönenleri taşıyan midibüsün şoförü, buza rağmen zincir takmayınca faciaya neden oldu. Uçuruma yuvarlanan araçta 6 kişi öldü 
      EKREM ÇAĞLAR, TURAÇ TOP, NESRİN COŞKUN Manisa İzmir DHA 
   
   Salihli'de, nişandan dönenleri taşıyan midibüs, buzlanma nedeniyle kontrolden çıkarak dereye uçtu. 6 kişi ölürken, 21 kişi de yaralandı. Babası Ahmet Öğütel'in 50 can verdiği kazayı yara almadan atlatan damat adayı İsa Öğütel, aracın zincirsiz yola çıktığını söyledi. 
   İzmir Salihli'nin Poyrazdamları ve Gökeyüp beldelerinde oturan yaklaşık 30 kişi, Ahmet Öğütel'in oğlu İsa Öğütel'in nişanı için, Mehmet Aydın'ın 38 kullandığı 45 SL 640 plakalı midibüsle Kula ilçesine gitti. İsa Öğütel ve Fadima Bodur'un nişan töreninin ardından dönüşe geçen midibüs, önceki akşam 19.30 sıralarında Salihli - Demirci karayolu Ortaköy yol ayrımına geldi. Buzlanma nedeniyle kontrolden çıkan midibüs, yaklaşık 30 metre aşağıdan geçen Cevizli Deresi'ne uçtu. 
   Ahmet Öğütel, Mehmet Akif Yöndem 20 , Ahmet Ali Öğütel 49 , Ramazan Aral 50 , Ömer Tetik 25 ve Cennet Aral 18 olay yerinde öldü. Yardıma koşan vatandaşlarca araçtan çıkarılan 21 yaralı da Salihli Devlet Hastanesi'ne kaldırıldı. 
   
   Diğer şoför gitmedi 
   Kazaya neden olan şoför Mehmet Aydın'ın, aşırı buzlanma nedeniyle yolcuları Kula'ya götürmeye cesaret edemeyen Muhsin Kandan'dan direksiyonu devraldığı öğrenildi. Akciğer zarı yırtılan Aydın'ın hayati tehlikesinin sürdüğü belirtildi. 
   
   
</TEXT>
</DOC>
