<DOC>
<DOCNO> 235723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas20.html </URL>
<DATE> 2004/04/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
''Kayıp Uygarlık'' Atlantis Kıbrıs yakınlarında mı 
</HEADLINE>
<TEXT>

     Amerikalı araştırmacı Robert Sarmast, ''kayıp uygarlık'' olarak bilinen batık Atlantis kıtasının Kıbrıs yakınlarında olduğunu iddia etti. 
     Bu hafta sonunda adada araştırmalara başlayacağını kaydeden Sarmast, ''Keşfimizin, Kıbrıs'ı sonsuza kadar dünyanın gündeminde tutacağına inanıyoruz'' diye konuştu. 
     Atlantis kıtasının Akdeniz'in 1600 metre derinliğinde bulunduğu öne süren Sarmast, kıtanın yerini sualtı haritaları ve Yunan filozof Platon'un metinlerindeki bilgiler sayesinde tespit ettiğini kaydetti. Sarmast, tespit ettiği kıta parçasının Kıbrıs'ın doğusundan Suriye'ye doğru uzandığını iddia etti. 
     Sarmast, keşfedilmeyi bekleyen Atlantis'in battığı yerin Kıbrıs adasının yaklaşık 112 kilometre açığında bulunduğuna inanıyor. 
     
     ''TRUVA'NIN DA EFSANE OLDUĞU SANILIYORDU'' 

     Çoğu bilim adamının Atlantis'i hayal ürünü olarak görmelerinden rahatsız olmadığını belirten Sarmast, Alman arkeolog Heinrich Schliemann, Truva kentini bulmadan önce, arkeologların ''Truva'nın da efsane olduğunu sandığını'' hatırlattı. 
     Sarmast, Babil kentinin de aynı şekilde, bulunana kadar mit olarak kabul edildiğini söyledi. 
     Platon'un yazılarında, Atlantis'in kendisinden 9000 bin yıl önce var olduğunu ve bir depremde bir gün içinde battığını ifade etmişti 
     
</TEXT>
</DOC>
