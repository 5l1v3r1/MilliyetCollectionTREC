<DOC>
<DOCNO> 210337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun03.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükleer silah üretmek isteyen Teknoloji Bakanı istifa etti 
</HEADLINE>
<TEXT>

     Brezilya'da, nükleer silah üretilmesi konusunun düşünülmesi gerektiğini savunan Bilim ve Teknoloji Bakanı Roberto Amaral, görevinden istifa etti. 
     Ülkede bir yıldır iktidarda olan Brezilya Devlet Başkanı Luiz Inacio Lula da Silva'nın sözcüsü Andre Singer, Amaral'ın istifasının, bu hafta kabinede yapılacak geniş çaplı değişiklikten önce geldiğine dikkati çekerek, bakanın Silva hükümetinden istifa eden ilk kabine üyesi olduğunu söyledi. 
     Bilim ve Teknoloji Bakanlığı'na Amaral'ın yerine üyesi olduğu Brezilya Sosyalist Parti lideri Eduardo Campos'un atandığı belirtildi. 
     Roberto Amaral, Brezilya'nın nükleer tesislerinde yerinde incelemeler yapılmasına izin veren ek protokolü imzalaması önerisini yapan Uluslararası Atom Enerjisi Ajansı UAEA ile çatışarak, ülkesinin bu tür incelemelere zaten izin verdiğini savunmuştu. 
     UAEA, bu talebi, Brezilya'nın geçen Ekim ayında bu yıl uranyum zenginleştirmeye başlamayı ve ürünü on yıl sonra satmayı planladığını açıklaması üzerine yapmıştı. 
     
</TEXT>
</DOC>
