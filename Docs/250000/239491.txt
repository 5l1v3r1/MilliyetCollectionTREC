<DOC>
<DOCNO> 239491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur44.html </URL>
<DATE> 2004/05/12/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Konya'da silah kaçakçılığı operasyonu... 
</HEADLINE>
<TEXT>

     Konya'da düzenlenen operasyonda, 5 kişi, 3 tabanca, 4 pompalı tüfek ve çok sayıda mermi ile birlikte yakalandı. 
     Bir istihbaratı değerlendiren Konya Emniyet Müdürlüğü Asayiş Şubesi ekipleri, 5 kişinin silah ticareti yaptığı bilgisine ulaştı. 
     Gerçekleştirilen operasyonlarda, Mustafa K. 48 , Mehmet K. 22 , Yılmaz G. 29 , Mustafa D. 29 ve Ali K 42 , gözaltına alındı. 
     Şüphelilerin araçları ve evlerinde yapılan aramalarda, 3 ruhsatsız tabanca, 6 dolu şarjör, 1 kuru sıkı tabanca, 4 pompalı tüfek, 400 tabanca mermisi ve 280 adet av fişeği ve silah bakımında kullanılan malzemeler ele geçirildi. 
     Yetkililer, ele geçirilen 9 mm çapındaki ruhsatsız Brovning marka tabanca ve bu tabancaya ait 13 fişeğin şeker çuvalı içinde bulunduğunu, olayla ilgili soruşturmanın sürdürüldüğü bildirildi. Asayiş Şube Müdürlüğü, 2004 yılının ilk 4 ayında yaptığı çalışmalarda, toplam 32 ruhsatsız silah ele geçirmişti. 
     
</TEXT>
</DOC>
