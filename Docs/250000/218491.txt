<DOC>
<DOCNO> 218491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sondun07.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto "Bilgi sızması durduğu zaman dönüm noktası olacak" 
</HEADLINE>
<TEXT>

     BM Genel Sekreteri Kıbrıs Özel Temsilcisi Alvaro de Soto, Kıbrıslı Türk ve Rum liderlerin, gelecek hafta itibariyle, birbirlerinin önerilerini önlerinde bulacağını söyledi. 
     De Soto, Rum haber ajansına yaptığı açıklamada, tarafların karşılıklı olarak diğer tarafın önerilerini almasını ''önemli bir adım'' olarak niteledi ve bunun tarafların müzakerelere devam etmelerini sağlayacağını belirtti. 
     ''Kapalı kapılar ardında konuşulanlar hakkında dışarıya bilgi sızmasının durduğu an görüşmelerin dönüm noktasına ulaşacağını'' ifade eden Alvaro de Soto görüşmelere katılan her iki liderden bir anlaşmaya varılmasını arzu ettiklerini açık ve kesin bir dille açıklamalarını istedi. 
     De Soto, görüşmelerin kötüye gittiği yolundaki haberlerin gerçek dışı olduğunu belirterek, görüşme masasında hüküm süren havanın ''samimi'', tarafların yaklaşımının da ''ciddi'' olduğunu kaydetti. 
     ''Kıbrıslıların sabırlı olmalarını ve kararlarını görüşmelerin sonucuna ulaşıldıktan sonra vermelerini'' isteyen Özel Temsilci, halkın kendilerini görüşmelerde temsil eden liderlerine güvenmeleri gerektiğini söyledi. 
     
</TEXT>
</DOC>
