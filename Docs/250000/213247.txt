<DOC>
<DOCNO> 213247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun03.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıf arkadaşına 'Cehenneme git' diyen çocuğa uzaklaştırma... 
</HEADLINE>
<TEXT>

     ABD'de sınıf arkadaşına ''Cehennem git'' diyen ilkokul öğrencisi, bir hafta okuldan uzaklaştırıldı. 
     Pittsburgh Tribune Review gazetesinin internet sitesinde yer alan haberde, Philadelphia'da okuyan 7 yaşındaki ikinci sınıf öğrencisi Brandy McKenith'in, Tanrı'ya küfrettiğini söyleyen erkek öğrenciyi uyarmak için ''Tanrı'ya küfrettiğin için cehenneme gideceksin'' dediği bildirildi. 
     Kızları okuldan uzaklaştırılan ailenin, okul yönetimine bu konudaki şikayetlerini ilettiği belirtildi. 
     Baba Wayne McKenith, ''Çocuklar okula bıçak ve silah getiriyor. Uyuşturucu taşıyorlar. Bizse cehennem lafı konusunda endişeleniyoruz'' dedi. 
     Okul yönetimi, konuyla ilgili açıklama yapmazken, Pittsburgh devlet okulları sözcüsü öğrencilerin ''kutsal şeylere saygısızlık etmesinin'' yasak olduğunu söyledi. 
     
</TEXT>
</DOC>
