<DOC>
<DOCNO> 238107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko18.html </URL>
<DATE> 2004/05/07/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Maliye'den üniversitelere 8.5 trilyon liralık daha araştırma ödeneği 
</HEADLINE>
<TEXT>

     Maliye Bakanlığı, üniversitelerin araştırma projeleri için 8.5 trilyon liralık daha ödenek aktarımını bugün onayladı. 
     Maliye Bakanlığı'ndan yapılan açıklamaya göre, Milli Eğitim Bakanlığı ve YÖK Başkanlığı tarafından gündeme getirilen üniversitelerin araştırma projeleri finansman talepleri, Bakanlıkca değerlendirildi. 
     Değerlendirme sonucunda, araştırma projelerinin yürütülmesi için ek kaynağı ihtiyacı bulunan üniversitelere 2004 bütçesi yedek ödeneğinden ''Anadolu Üniversitesi'ne 2 trilyon, Ankara Üniversitesi'ne 1 trilyon, Mersin Üniversitesi'ne 700 milyar, Ortadoğu, İstanbul Teknik Üniversitesi, Boğaziçi, İnönü, Dicle, Süleyman Demirel, Zonguldak Karaelmas, Kocaeli ve Celal Bayar üniversitelerine 500'er milyar, Sütçü İmam Üniversitesi'ne 200 milyar, Gaziosmanpaşa Üniversitesi'ne 100 milyar lira'' olmak üzere toplam 8.5 milyar lira aktarıldı. 
     Bu arada açıklamada, Maliye Bakanlığı'nın üniversitelerin araştırma projeleri için geçen ay da 10.5 trilyon liralık ödenek aktardığı hatırlatıldı. 
     
</TEXT>
</DOC>
