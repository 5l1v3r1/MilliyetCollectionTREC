<DOC>
<DOCNO> 246606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur10.html </URL>
<DATE> 2004/06/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Her 100 cep telefonundan biri Türkiye'de satıldı .. 
</HEADLINE>
<TEXT>

     Dünyayı mobil telefonla tanıştıran GSM teknolojisinin hızla yayıldığı ve dünyada 987 milyon GSM abonesi bulunduğu bildirildi. 
     Türktelekom Dergisi'nde yer alan bir araştırmaya göre, dünyada halen 205 ülke ve bölgede GSM teknolojisinden yararlanarak telefon kullanan abone sayısı 987 milyona ulaştı. 
     GSM teknolojisi, kablosuz haberleşmenin yanı sıra kısa mesaj adı altında yeni bir haberleşme türünü de hayata geçirdi. Ayda atılan kısa mesaj sayısı 46 milyar, bu yıl atılacak toplam kısa mesaj sayısının ise 552 milyar olacağı tahmin ediliyor. 
     
     HER 100 CEP TELEFONUNDAN BİRİ TÜRKİYE'YE SATILDI 

     Yapılan araştırmaya göre, geçen yıl tüm dünyada yarım milyar cep telefonu satıldı. Türkiye'de ise bu rakam dünya satışlarının yüzde 1'i kadar yani 5 milyon adet olarak gerçekleşti. 
     Yazıda, geçen yıl Türkiye'de toplam 5 milyon 130 bin cep telefonu satışı yapıldığı ve satışların üreticilere toplam getirisinin 779 milyon euro olduğu kaydedildi. Satışların ay ortalamasının 60 milyon euroya yaklaştığı, en fazla talebin ise kameralı cep telefonlarına olduğu bildirildi. 
     
</TEXT>
</DOC>
