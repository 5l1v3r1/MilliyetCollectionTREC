<DOC>
<DOCNO> 243931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun01.html </URL>
<DATE> 2004/05/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Suudi Arabistan'da militanlara operasyon düzenlendi... 9 rehine öldü 
</HEADLINE>
<TEXT>

     Suudi Arabistan'ın El Huber kentindeki bir sitede, aralarında İtalyan, Amerikalı ve Hıristiyan kökenli Arapların bulunduğu 50 yabancıyı rehin alan militanlara karşı, güvenlik güçleri bu sabah bir operasyon düzenledi. Binadan 9 ceset çıkarıldı. 
     Kentteki AFP muhabiri, binadan en az 9 cesedin çıkarıldığını duyurdu. 
     Suudi kaynaklar, 25 saat süren olaylardan sonra onlarca rehinenin kurtarıldığını, birkaç rehinenin öldüğünü belirtti. 
     Militanlarca rehin alınanlar arasında bulunan Nizar Hicazin, kurtarıldıktan sonra AFP'ye yaptığı açıklamada, öldürülen rehinelerden birinin, adı Antonio olduğu sanılan bir İtalyan olduğunu kaydetti. 
     Ürdün vatandaşı olan Hicazin, öldürülen rehinelerden birinin İsveçli, 7'sinin de Asyalı olduğunu kaydetti. Hicazin, 9 rehinenin kaçmaya çalışırken militanlar tarafından vurulduğunu söyledi. 

     
</TEXT>
</DOC>
