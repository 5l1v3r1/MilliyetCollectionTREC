<DOC>
<DOCNO> 215098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/yasam/yas01.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Istanbul'un orta yeri esaret 
</HEADLINE>
<TEXT>

   Ana yollar açıktı ama örneğin Yeşilköy ile Halkalı arası kapanmış, onlarca araç kara gömülmüştü. Tipi altında 20 dakika yürüyüp araçlara ulaştığımızda mahsur kalan sürücüler isyan ediyordu... 
      Ömer Erbil 
   
   Otomobilimizle Atatürk Havalimanı'nın yanında Yeşilköy kavşağına ulaştığımızda trafik polisleri yolu kesmişti. Askeri Müze önünden Florya yönüne araç geçişine izin verilmiyordu. Biraz yürümeye karar verdik, kavşaktan biraz uzaklaşmıştık ki görüş mesafesi bir metreye kadar düştü. Tipi nefes almamızı dahi engelliyordu. Daha ilk adımlarda yürüyüşümüz güçleşti. 
   Pisti görünmez hale getiren kar, rüzg rın etkisiyle yolu dolduruyordu. Yer yer diz boyunca bazı yerlerde ise boyumuzdan yüksek yığıntılar arasından 20 dakika sonra ilk araca ulaşabildik. Araç kardan görünmüyordu. Sabahın erken saatlerinden beri mahsur kaldığını söyleyen sürücü Yücel Fazlıoğlu yaşadıklarını şöyle anlatıyordu 
      "Öndeki araç yolda kalınca ilerleyemedim. Sekiz saattir buradayım. Belediyeyi arıyorum, sürekli meşgul. Gelen giden yok. Aracın benzini bitmek üzere. Yakınlarım yürüyerek yardıma geliyor." 
   Sonra, yolda kalan başka araçlar dikkatimizi çekti. Soğuktan fotoğraf makinası donmuş, fotoğraf çekmek imk nsız hale gelmişti. Aracımızı bıraktığımız yöne doğru yöneldik. Giyeceklerimiz bembeyazdı. 
   
   Radyo yollar açık diyor ama... 
   Bir kez de Sefaköy yönünden denemeyi düşündük. Havalimanı çevresini dolaşarak Çobançeşme üzerinden Sefaköy'e ulaştık. Florya yönünden kapalı yola girmeyi denedik. Ancak yine polis izin vermiyordu. Yürümeye karar verdik. Burada da yol kenarları kara gömülmüş araç doluydu. Büyükşehir Belediyesi'ne ait kar temizleme aracı bile yolda kalmıştı. Sabah hostes götürmek için yola çıkan ve saat 04.00'den bu yana aracında mahsur kalan Abdurrahman Bozkurt aracının radyosunun göstererek, "Yetkililer hala İstanbul'da yolların açık olduğunu söylüyorlar. Saatlerdir buradayım ve tek bir kurtarma aracı gelmedi" diye isyan ediyordu. 
   
   
</TEXT>
</DOC>
