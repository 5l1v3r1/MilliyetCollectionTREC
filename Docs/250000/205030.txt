<DOC>
<DOCNO> 205030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/siyaset/siy04.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu okutulan öğrenci artmayacak 
</HEADLINE>
<TEXT>

   ANKARA Milliyet 

   
   Milli Eğitim Bakanı Hüseyin Çelik, özel okullarda ücretsiz okutulması zorunlu öğrenci sayısının artırılmasının düşünülmediğini belirterek, "Bu mali sıkıntı içinde olan özel okulları olumsuz yönde etkiler" dedi. Cumhurbaşkanı Sezer, hükümetin 10 bin yoksul öğrencinin özel okullarda okutulması için hazırladığı yasayı veto etmişti. Milli Eğitim Bakanlığı da ücretsiz okutulması zorunlu öğrenci sayısını arttırma yoluna gitmedi. Çelik ücretsiz okutulması zorunlu öğrenci sayısını, okul kapasitesini yüzde 2'sinden yüzde 10'a çıkarılmasının düşünülmediğini bildirdi. CHP Milletvekili Kemal Kılıçdaroğlu'nun soru önergesini yanıtlayan Çelik, özel okullardaki toplam 222 bin 759 öğrencinin 4 bin 459'unun ücretsiz öğrenim gördüğünü bildirdi. Çelik şunları kaydetti "MEB 2001 - 2005 Çalışma Programı'nda Özel Öğretim Kurumları Kanunu'nda özel sektörün okul açması, eğitime daha fazla yatırım yapması, işletmesini özendirmek için özel kesime vergiden muafiyet ve vergi iadesi imkanı sağlanacağı ifadeleri yer almaktadır." 
   
   
</TEXT>
</DOC>
