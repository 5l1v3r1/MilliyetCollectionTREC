<DOC>
<DOCNO> 226753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/yasam/yas02.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Babaanne öldürüldü torun h l kayıp 
</HEADLINE>
<TEXT>

   15 gün önce torunu Ceyhun ile yürüyüşe çıktıktan sonra kaybolan Naciye Sezgin'in parçalanmış cesedi bulundu. Ceyhun ise h l kayıp 
      MURAT EĞİLMEZ İzmir DHA 
   
   İzmir Seferihisar'da oturan Naciye Sezgin 44 , 15 gün önce cezaevindeki oğlu İsmail Sezgin'in tek çocuğu Ceyhun'u 3 yanına alarak sabah yürüyüşüne çıktı ama geri dönmedi. 
   Sezgin'in kahvehane işleten eşi Hüseyin Sezgin'in 54 başvurusu üzerine araştırma yapan polis bir sonuç elde edemezken, önceki gün Kavakdere Köyü Mezarlığı'nda köylüler bir köpeğin ağzında kesik kadın bacağına benzer bir kemik gördü. 
   Köylülerin ihbarı üzerine harekete geçen jandarma, mezarlık yakınlarında yaptığı araştırmada Naciye Sezgin'in parçalanmış cesedini buldu. Sezgin'in kesin ölüm nedeninin saptanabilmesi için cesedi Adli Tıp Morgu'na kaldırılırken, küçük Ceyhun'un bulunabilmesi için araştırma başlatıldı. 
   Jandarma, cesedi parçalanan kadının eşini şüpheli olarak gözaltına alırken, Sezgin ailesinin fırın işletmecisi damadı Cihan Üçek şunları söyledi "Perişan olduk. Kayınpederim çıldırmanın eşiğinde. Onun böyle bir vahşetle ilgisi olamaz. Kimseyle bir husumetimiz yoktu. Kayınvalidem kaybolduğu güne kadar hayatımız çok sakindi." 
   
   Organ mafyası şüphesi 
   Ölüm haberini alınca sinir krizi geçiren Sezgin ailesinin kızı Yeliz Üçek de, annesinin her sabah yürüyüşe çıktığını belirterek şunları söyledi "Seferihisar'da bu tip olaylar son aylarda fazlasıyla yaşanıyor. Kötü niyetli insanların kaçırdığını, belki de bir organ mafyasının bu işi yaptığını tahmin ediyoruz. Annem torununu alıp kaçacak bir insan değil. Zaten yanlarına ne para ne de kimliklerini almış." 
   
   
</TEXT>
</DOC>
