<DOC>
<DOCNO> 248716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko38.html </URL>
<DATE> 2004/06/17/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Volkswagen, Çin pazarında fiyat kırıyor... 
</HEADLINE>
<TEXT>

     Alman otomotiv şirketi Volkswagen, sert rekabet yüzünden geçen ay satışlarının yüzde 20 azalması üzerine, Çin pazarı için ürettiği otomobillerde önemli fiyat indirimlerine gitti. 
     Şirketten yapılan açıklamada, Çin pazarı için Çin'deki fabrikalarda üretilen VW modellerinin fiyatlarında yüzde 1.2'den yüzde 11'e varan indirimler yapıldığı bildirildi. Bu yüzdelerin parasal karşılığının ise 10 bin yuan 1,200 ABD Doları ile 90 bin yuan 10 bin 800 ABD Doları arasında değiştiği kaydediliyor. 
     Dünyanın en hızlı büyüyen pazarı olarak görülen Çin'nde geçen yıl, pazarın yüzde 30'una tekabül eden 700 bin adet otomobil satan Volkswagen, bu ülkedeki yatırımlarını büyütme kararı almıştı. 
     Alman şirketi, bir kaç gün önce yapılan açıklamayla Şanghay'daki fabrikasının yıllık üretim kapasitesini 150 bin birime çıkarmak için 240 milyon dolarlık yatırım kararı alındığını, ayrıca, toplam 636 milyon dolara mal olacak iki motor fabrikası kurma izni için Çin hükümetine baş vurulduğunu duyurmuştu. 
     
</TEXT>
</DOC>
