<DOC>
<DOCNO> 247771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko35.html </URL>
<DATE> 2004/06/14/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Ömer Sabancı AB iş dünyasının Türkiye'ye verdiği destek sürüyor 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Ömer Sabancı, AB iş dünyasının Türkiye'ye verdiği güçlü ve kararlı desteğin sürdüğünü bildirdi. 
     Sabancı, Avrupa Sanayi ve İşverenler Konfederasyonları Birliği'nin UNICE 11 Haziran'da Dublin'de yapılan Başkanlar Konseyi toplantısıyla ilgili yaptığı açıklamada, UNICE zirveleri sonucunda bugüne kadar birçok kere Türkiye'nin AB üyeliğine destek mesajı veren Avrupa iş dünyası liderlerinin, bu kez de tam üyeliğe destek mesajı verdiklerini vurguladı. 
     Ömer Sabancı, şunları kaydetti 
     ''AB iş dünyasının Türkiye'ye verdiği güçlü ve kararlı destek sürüyor. Ülkemizde AB reformlarını uygulamaya koyma açısından önemli gelişmelerin yaşandığı haftaya denk gelen destek mesajında, AB'nin Türkiye'nin Kopenhag siyasi kriterlerini yerine getirmesiyle birlikte tam üyelik müzakerelerini en kısa sürede başlatması talebi dile getirildi. Bu gelişmenin AB ve Türk şirketlerine daha tutarlı ve kalıcı bir ekonomik ortam sağlayacağı hatırlatıldı.'' TÜSİAD heyetinin de Avrupa iş dünyasına Türkiye'nin AB üyeliği yolunda attığı adımları ve AB'nin Türkiye ile müzakereleri başlatmasının önemini vurguladığını belirten Sabancı, UNICE Zirvesi'nde Avrupa özel sektörü temsilcilerinin Türkiye'de süregelen reform sürecinden övgüyle söz ettiğini, AB iş dünyasının Türkiye'ye verdiği güçlü ve kararlı desteği sürdürmesinde örnekleri giderek artması beklenen uygulama örneklerinin etkili olduğunu bildirdi. 
     
</TEXT>
</DOC>
