<DOC>
<DOCNO> 232179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/siyaset/siy03.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nezaketimizden yanıt vermiyoruz' 
</HEADLINE>
<TEXT>

   Başbakan Erdoğan, Annan Planı'nı eleştiren Denktaş'ın sert açıklamaları için "Yanıt vermiyorsak nezaketimizdendir" dedi 
      Önder Yılmaz 

   
   Başbakan Recep Tayyip Erdoğan, AKP milletvekillerini kampa aldığı Antalya'da düzenlediği Merkez Karar Yönetim Kurulu MKYK toplantısında, Kıbrıs'ta yaşanan çözüm sürecini anlattı. 
   Kıbrıs konusunda hükümeti eleştiren başta Cumhurbaşkanı Ahmet Necdet Sezer, KKTC Cumhurbaşkanı Rauf Denktaş olmak üzere muhalefet partisi liderlerine sert bir yanıt veren Erdoğan, şunları söyledi "Kimseden gizli saklı iş yapmadık. Kıbrıs müzakerelerinde yetkili kurumlarla istişare ederek karar aldık. Görüşmelere ilişkin kriptoları da kendilerine gönderdik. Kimse AKP'yi KKTC'nin menfaatlerini görmezden gelen bir hükümet olarak yargılayamaz. Bunu söyleyenler gitsin aynaya baksınlar. Onlar geçmişi çok iyi bilir. Ülkemizi nerelere düşürdüklerini gördük." Erdoğan, Denktaş ile de polemiğe girmeyeceğini belirterek, "Sayın Denktaş'a cevap vermiyorsak, nezaketimizdendir" dedi. Erdoğan'ın verdiği mesajlar özetle şöyle 
   İçe kapanma politikası ile bizi boğdular. Acı bedelini biz ödedik, şimdi bu çemberi biz kırdık, bir de Turgut Özal kırdı. 
   9 bin sayfadan bahsediyorlar. Ben yöneticiyim, metin nasıl yazılır bilirim. Bu konuyu TBMM'de konuşanlar maalesef arzuhalcidir. 9 bin sayfayı Dışişleri'ndeki arkadaşlara okutturduk, özetini milletvekillerine dağıtacağız. 
   
   
   
</TEXT>
</DOC>
