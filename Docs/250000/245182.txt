<DOC>
<DOCNO> 245182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/magazin/amag.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Reina doldu, taştı 
</HEADLINE>
<TEXT>


İstanbul gecelerinin en gözde mek nlarından Reina, yaz sezonunu 4 bin kişinin katıldığı muhteşem bir partiyle açtı 

Deniz Altuntaş 

İstanbul eğlence hayatının nabzının attığı Kuruçeşme'deki iki eğlence kompleksinden biri olan Reina, yeni sezonu açtı. 
Yaklaşık 4 bin kişinin katıldığı açılışta, tadilat çalışmaları bugüne sarktığı için davetliler 21.30'dan sonra alınmaya başlanınca, kapıda uzun kuyruklar oluştu. Reina'nın açılışına katılanlar arasında Deniz Seki, Seray Sever, Çağla Kubat, Duygu Ulaş, Sergen Yalçın, Aslı Sarı, Mehmet Özdilek, Rıdvan Dilmen, Orhan Keçeli, Feryal - Kemal Gülman, Deniz - Murat Murathanoğlu, Nilgün Dumanlı, Zeynep Tunuslu, Barbaros Şansal gibi çok sayıda ünlü vardı. 

Bu yazın ağacı 'zeytin' 
Çoğu taksi yerine otomobiliyle gelen davetliler, Ortaköy ve Kuruçeşme trafiğinin de yine saatlerce tıkanmasına yol açtı. Fazladan ekip görevlendiren trafik polisleri, yolu açmak için uzun süre mücadele etti. 
Mehmet Koçarslan'ın sahibi olduğu ve Ali Ünal'ın işlettiği Reina'da bu yaz Benihana, Dragon, G by Karaf, Köşebaşı, Mio, Niş, Reina Restoran, S Cafe, Woks ve Zarifi hizmet verecek. Yazlık Reina'nın dekorasyonunu yapan mimar Barbara Pensoy, eğlence kompleksinin girişine ve içine bolca zeytin ağacı diktirdi. Eğlence kompleksinin bu yaz DJ'liğini ise Suat Ateşdağlı üstlendi. 


</TEXT>
</DOC>
