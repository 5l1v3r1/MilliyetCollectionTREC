<DOC>
<DOCNO> 215480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko27.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde dönem faizi yüzde 7.34 oldu... 
</HEADLINE>
<TEXT>

     Hazine'nin bugün düzenlediği 3 ayda bir değişken faiz ödemeli, TL cinsinden devlet tahvili ihalesinde, dönemsel faiz yüzde 7.34 oldu. 
     İhalede, nominal 1 katrilyon 968.9 trilyon liralık teklif gelirken, nominal 1 katrilyon 715.9 trilyon liralık, net 1 katrilyon 801.9 trilyon liralık satış yapıldı. TRT180106T11 tanımlı senedin yeniden ihracı şeklinde olan tahvillerin valörü 18 Şubat 2004 olarak belirlendi. Tahvillerin geri ödemesi 18 Ocak 2006'da yapılacak. 
     Tahvilin ilk kupon ödemesi 21 Nisan 2004'de yapılacak, kupon ödemesine esas teşkil edecek faiz oranı ise 21 Ocak 2004 ihraç tarihlireferans bono ihalesinde belirlendi. 
     Bugünkü ihalede, ortalama faiz üzerinden, kamu kuruluşlarına net 111 trilyon lira, piyasa yapıcılarına da 268 trilyon lira, rekabetçi olmayan ortamda satış yapıldı. 
     Hazine'nin, en son 20 Ocak'ta düzenlediği 3 ayda bir değişken faizli tahvil ihalesinde dönemsel faiz yüzde 7.42 olmuştu. 
     Bu arada Hazine, yarın da 203 gün vadeli Türk Lirası cinsinden iskontolu hazine bonosu ile 434 gün vadeli Türk Lirası cinsinden iskontolu devlet tahvili ihaleleri yapacak. 
     
</TEXT>
</DOC>
