<DOC>
<DOCNO> 203071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sontur28.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşirette çocuk yüzünden kavga çıktı 7 ölü, 5 yaralı... 
</HEADLINE>
<TEXT>

     Van'ın Erciş ilçesinde, çocuk yüzünden çıkana silahlı kavgada 7 kişi öldü, 5 kişi yaralandı. 
     Alınan bilgiye göre, ilçenin Çakırbey köyünde bulunan Bekrani aşireti mensubu ve korucu başı olan Abdulkerim Atmaca ile aynı aşiretten olan Mehmet Demir arasında, bir gün önce çocuk kavgası yüzünden çıkan tartışma kısa sürede büyüyerek silahlı çatışmaya dönüştü. 
     Uzun namlulu silahların kullanıldığı kavgada Mehmet Demir, Eyüp Demir, Şefik Atmaca, Eyüp Atmaca, Rasime Atmaca, Yasin Atmaca olay yerinde, yaralanan Sevim Atmaca ise hastaneye kaldırılırken yolda öldü. 
     Kavgada yaralanan Gökhan Atmaca, Ferhat Atmaca, Arzu Atmaca, korucu başı Abdulkerim Atmaca ile Fetiye Atmaca, Erciş Devlet Hastanesi'nde tedavi altına alındı. 
     Jandarma ekiplerinin Çakırbey köyünde geniş güvenlik önleri aldığı ve soruşturmanın sürdürüldüğü bildirildi. 
     
</TEXT>
</DOC>
