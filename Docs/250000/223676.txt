<DOC>
<DOCNO> 223676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun09.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'taki saldırıları El Kaide'nin üstlendiği iddia edildi... 
</HEADLINE>
<TEXT>

     Irak'ın başkenti Bağdat'ta çarşamba günü 7 kişinin öldüğü, 35 kişinin yaralandığı bir otele yönelik saldırının El Kaide tarafından üstlenildiği ileri sürüldü. 
     Merkezi Londra'da bulunan Suudi Arap sermayeli gazete Eşşark El Avsat'a elektronik postayla gönderilen ve El Kaide'ye atfedilen Ebu Muhammed Ablaj imzalı mektupta, ''El Kaide'nin Irak'ta düşmanı bulmak için bulunan arslanları, Bağdat'taki Lübnan Dağı Oteli'ne yönelik bu operasyonu planlamış ve düzenlemiştir'' ifadesi yer aldı. 
     Mektupta, ''Saldırı ABD'nin Irak'ta batağa saplandığının kanıtıdır. Saldırı, El Kaide örgütünün emirleri ve talimatları doğrultusunda düzenlenmiştir'' denildi. 
     Mektubun gerçekten El Kaide'ye ait olup olmadığı ise kesinlik kazanmadı. 
     
</TEXT>
</DOC>
