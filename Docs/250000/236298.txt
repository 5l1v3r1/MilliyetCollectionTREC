<DOC>
<DOCNO> 236298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonyas01.html </URL>
<DATE> 2004/04/30/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Uydurma haberlerle sarsılan USA Today yeni yayın yönetminini belirledi 
</HEADLINE>
<TEXT>

     Bülent Keneş 

ABD'nin tek ulusal ve en fazla tiraja sahip gazetesi USA Today'in yayın yönetmeni olarak, daha önce Florida Today ve New York'ta yerel bir gazetenin yayın yönetmenliğini yapan Kenneth A. Paulson'un atandığı bildirildi. 
     Paulson 50 , gazetenin eski dış haberler muhabiri Jack Kelley'in uydurma haberlerine engel olamadığı için 20 Nisan'da USA Today'den istifa eden Karen Jurgensen'in yerini alacak. 
     USA Today'in yayıncısı Craig Moon'un, bu görev için Paulson'u seçmekle gazetenin yayın hakkını almak isteyen Gannet ailesine yakın kalmak istediğini ortaya koyduğu ifade ediliyor. 
     Paulson'un 1986-1988 yılları arasında USA Today'in kurucusu ve Gannett'in o zamanki başkanı Allen H. Neuharth'ın özel asistanı olarak çalıştığı belirtiliyor. Neuharth'ın kurduğu bir vakıf olan Freedom Forum'un başkan yardımcılığını da yapan ve bir hukukçu olan Paulson, Freedom Forum'dan aldığı mali destekle basın özgürlüğünü korumak ve geliştirmek için faaliyet gösteren First Amendment Center'ın da yöneticiliğini yapıyordu. 
     
</TEXT>
</DOC>
