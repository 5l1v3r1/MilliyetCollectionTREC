<DOC>
<DOCNO> 204278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/guncel/agun.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar 'beyaz eylemi' çok sevdi 
</HEADLINE>
<TEXT>

   Sağlık çalışanları ve doktorlar, ücretlerinde iyileştirme ve daha iyi koşullarda çalışma imk nı istemiyle yedi hafta sonra yeniden iş bıraktı 
      HABER MERKEZİ 
   
   Türk Tabipleri Birliği TTB ile Sağlık ve Sosyal Hizmet Emekçileri Sendikası SES üyesi doktorlar ve sağlık personeli, ücretlerinde iyileştirme ve daha iyi koşullarda çalışma imk nı istemiyle yedi hafta sonra yeniden iş bıraktı. Olumsuz hava koşullarına rağmen yurt çapında geniş katılımın olduğu eylemde bazı hastanelerde iş bırakanların tespiti için komiteler kuruldu. 
   
   Broşür dağıttılar 
   Ankara Numune Hastanesi'nde toplanan sağlık çalışanları, hasta ve hasta yakınlarına eylemin nedenlerini anlatarak "Ücretimiz, iş güvencemiz ve sağlık hakkı için G ö revdeyiz", "Ücretsiz, eşit, ulaşılabilir sağlık mümkündür. Nüfus cüzdanınızla ücretsiz sağlık hizmeti talep ediniz" yazılı broşürler dağıttı. Ankara'daki hastanelerde, diğer günlere oranla hasta yoğunluğu azalırken, acil servislerde il dışından gelen randevulu hastalara, kanser ve diyaliz hastalarına, hamile ve çocuklara hizmet verildi. 
   CHP Grup Başkan Vekili Haluk Koç ve sağlık kökenli vekiller de Meclis'teki basın toplantısıyla eyleme destek verdi. Koç, "Başbakan Erdoğan sağlıkçılarla görüşmüyor ama onu aynı gün bir hemşeri derneğinin açılışında, köşedeki bir cemaat marketinin açılışında rahatlıkla görebilirsiniz" dedi. 
   
   Başhekimlik takipte 
   Eylem, İstanbul'da da geniş katılımla yapıldı. Taksim Eğitim ve Araştırma Hastanesi'nde eyleme destek veren İstanbul Tabip Odası Başkanı Prof. Dr. Gencay Gürsoy, polikliniklere başvurunun az sayıda olduğunu ve halkın mesajı aldığını kaydetti. Haydarpaşa Numune Eğitim ve Araştırma Hastanesi Başhekimi Prof. Dr. Suphi Acar imzalı bir tamimle de, eylemin yasal olmadığı duyuruldu. Eyleme katılanları tespit etmek üzere hastanede bir komite oluşturulduğu belirtildi. İl Sağlık Müdürü Prof. Dr. Erman Tuncer, "Eyleme katılanlar hakkında gerekli incelemeleri yapıyoruz. Yasal girişimlerde bulunacağız" diye konuştu. İzmir'de de katılım yağmura rağmen yüksek olurken, sağlık çalışanları eylemi bilmeden gelen hastalara kırmızı karanfil dağıttı. 
   Sağlık Bakanı Recep Akdağ, sağlık çalışanlarının iş bırakma eylemine doktorların büyük çoğunluğunun katılmadığını öne sürdü. Akdağ, eylemin biçimini ve mek n seçimini yanlış bulduğunu da belirtti. 
   
   Ambulansa yol verdiler    İzmit'te eski Demiryolu Caddesi'ni basın açıklaması için kapatan sağlıkçılar, geçmekte olan bir ambulansı eyleme destek için durdurdu. Ancak şoförün hasta taşıdığını belirtmesi üzerine ambulansa yol verildi. 
   Antalya'da sağanak yağış nedeniyle, ön tarafı kapalı olan Akdeniz Üniversitesi Tıp Fakültesi Hastanesi A Kapısı önündeki eylemde, "AKP sağlığa zararlıdır", "Hastalar müşterilerimiz değildir" dövizleri dikkati çekti. 
   Konya'da doktorlar hem çalıştı, hem eylem yaptı. Numune Hastanesi doktorları, "Ankara duy sesimizi" sloganı attı. 
   Trabzon Valisi Aslan Yıldırım, eyleme destek vererek, kamu görevlilerinin haklarını en son noktasına kadar araması gerektiğini söyledi. 
   
   
   
</TEXT>
</DOC>
