<DOC>
<DOCNO> 200736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/ekonomi/eko07.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra İflas Kanunu değişikliği Meclis'te 
</HEADLINE>
<TEXT>

   İcra İflas Kanunu değişiklik tasarısı Meclis'e geliyor. Bakan Çiçek, tasarının amacının, işletmelerin varlığını sürdürüp borçlarını ödeyebilmelerini sağlamak olduğunu söyledi 
   
   Adalet Bakanı ve Hükümet Sözcüsü Cemil Çiçek, dün toplanan Bakanlar Kurulu'nda İcra İflas Kanunu'nda değişiklik yapılmasıyla ilgili kanun tasarısının Meclis'e sevkine karar verildiğini bildirdi. 
   Tasarıyı Adalet Bakanlığı ile Hazine'nin birlikte hazırladığını belirten Çiçek, şöyle konuştu 
   "Bunun maksadı şudur Ekonominin etkin ve verimli olarak işleyebilmesi için herşeyden önce işletmelerin çalışmaları, borçlarını ödeyebilecek ve alacaklarını tahsil edebilecek durumda olmaları gerekmektedir." 
   
   'Yeni anlayış gerek' 
   Yaşanan krizler nedeniyle birçok şirketin borçlarını ödeyemez duruma geldiğini belirten Çiçek şöyle devam etti 
   "Bir taraftan alacakların tahsili, ama öbür taraftan bu müesseselerin hayatiyetlerini sürdürmeleri lazım. Bu konu, sadece bir alacak - borç ilişkisi değil, bu işletmelerde çalışan birçok insan var, işçi ve aileleri var. Bir taraftan alacağın tahsiline imk n veren, öte yandan varlıklarını sürdürerek borçlarını ödemelerine imk n veren bir yeni anlayışın icra iflas hukukuna egemen olması gerekmektedir. Bu ikisini dengeleyebilecek yeni bir düzenlemeyi Meclis'e sevketmeye bugün karar verdik." 
   
   Şişecam grevi ertelendi    Hükümet, Şişecam'a bağlı altı şirket ve 13 fabrikada Kristal - İş Sendikası'na üye 5 bin işçinin bugün başlatacağı grev uygulamasını 60 gün erteleme kararı aldı. 
   Bakanlar Kurulu'ndan sonra açıklama yaparak kararı bildiren Hükümet Sözcüsü ve Adalet Bakanı Cemil Çiçek, Bakanlar Kurulu'nda söz konusu grevin otomotiv sanayiine ve ekonominin geneline zarar verebileceği düşüncesiyle ertelenmesi yönünde karar alındığını ve kararın Cumhurbaşkanı Sezer'in onayına sunulduğunu kaydetti. 
   
   
</TEXT>
</DOC>
