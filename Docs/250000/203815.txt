<DOC>
<DOCNO> 203815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/ekonomi/eko05.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'225 milyonun savunulacak yanı yok' 
</HEADLINE>
<TEXT>

   Çalışma Bakanı Murat Başesgioğlu, hükümetin, asgari ücret artışında ortaya çıkacak maliyeti işverenlerle paylaşacağını söyledi 
   ANKARA Milliyet 
   
   Çalışma ve Sosyal Güvenlik Bakanı Murat Başesgioğlu TBMM Genel Kurulu'nda Bakanlığının bütçesi görüşmeleri sırasımnda yaptığı konuşmada, "225 milyon liranın net asgari ücret savunulacak hiçbir tarafı olmadığını biliyoruz" dedi. 
   Asgari ücreti net olarak artırmak istediklerini belirten Başesgioğlu, "Ortaya çıkacak maliyeti işveren ve hükümet olarak paylaşmamız gerektiği inancındayız" diye konuştu. 
   Başesgioğlu, emekli aylıklarının yeniden düzenlenmesi konusunu da bütçe imk nları içinde makro ekonomik dengeleri gözeterek, sınırları zorlayarak bir iyileştirme yapmayı düşündüklerini bildirdi. 
   2004 yılının işsizlikle ve kayıt dışı istihdamla mücadele yılı olacağını kaydeden Başesgioğlu, bu konuda hükümet olarak tüm olanakları seferber edeceklerini belirtti. Başesgioğlu ancak bunun yalnız hükümetin çabasıyla aşılacak bir konu olmadığını, özel sektörün de katkı sağlaması gerektiğini vurguladı. 
   
   
</TEXT>
</DOC>
