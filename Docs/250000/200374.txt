<DOC>
<DOCNO> 200374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sondun33.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'daki seçimlerde güvenliği 370 bin polis sağladı 
</HEADLINE>
<TEXT>

     Rusya İçişleri Bakan Yardımcısı Sergey Şadrin, Rusya'daki seçimlerde, 94 bin 115 oy verme merkezindeki güvenliği 370 bin polisin sağladığını belirtti. 
     Şadrin, seçimlerin sona ermesinin ardından yaptığı açıklamada, polislerin her seçim sandığında aşırı önlemlerle güvenliği sağladığını 146 bin polisin, seçimlerin başlamasından önce tüm oy verme merkezlerini detaylı bir şekilde kontrol ettiğini kaydetti. 
     Polisin seçim kampanyası boyunca izinsiz 38 eylemi engellediğini kaydeden Şadrin, bunların izin alınmayan yürüyüşler ve seçim kurallarına aykırı bir şekilde afiş veya bildiri dağıtma olduğunu söyledi. 
     Rusya Başbakanı Mihail Kasyanov da yaptığı açıklamada, seçimlerin demokrasinin mihenk taşı olduğunu belirterek, ''Basit bir şekilde kağıtlarda belirtilen tercihi sandığa atmak, demokrasinin kuruluşunu ifade ediyor'' diye konuştu. 
     Bu arada, Rusya Seçim Merkezi Başkanı Aleksandır Veznikov da yaptığı açıklamada, seçimlerin tüm yurt genelinde sakin ve olaysız geçtiğini duyurdu. 
     
</TEXT>
</DOC>
