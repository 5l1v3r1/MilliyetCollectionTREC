<DOC>
<DOCNO> 236604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/spor/spo11.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Perdenin önü 
</HEADLINE>
<TEXT>


MURAT AĞCA 


Habercilikte en doğru bilgi, hiç şüphe yok ki, kaynağından elde edilendir. Süreyya Ayhan ile Yücel Kop'un, MİLLİYET'te yer alan sözleri ve fotoğrafları haberin tartışmasız kanıtları olarak tüm ülkenin gözleri önüne serildi. 
Hukuk der ki, "İspat, iddia sahibine aittir". Biz de bu kuralı sonuna kadar işlettik. Antalya'ya röportaj için giderken, yanımda iddia edildiği gibi yabancı gazeteciler değil, sadece foto muhabirimiz Murat Akbaş vardı. Ve Süreyya, hergün çalıştığı ama bir gün önce kovulduğu o çim sahaya, biz tartan pistte beklerken gitti. Kapı kilitliydi ve geri geldi. Neden döndüğünü sorunca da olay ortaya çıktı. "Yol geçen hanı" gibi elini kolunu sallayan herkesin girdiği tartan pistteki kalabalığı ve çalışma ortamının uygunsuzluğunu da anlamak için gazeteci olmaya bile gerek yoktu ya da bazıları için vardı Ayrıca bizim gördügümüz tek yabancı, gazeteci değil, Uluslararası Atletizm Federasyonu'nun IAAF resmi fotoğrafçısıydı. O da yaşananlarla zerre kadar ilgilenmedi. 
Peki ya "çamur at izi kalsın" mantığını güdenlerin iddialarını dayandırdıkları ya da baskı yaptıkları kaynaklar kim ya da kimler Söyleyelim olay yaşandığında Antalya'da olmayan, merkezin harika çocuğu Gençlik ve Spor İl Müdürü. Başka Aynı otelde kamp yapan Grekoromen Milli Takımı'nı ziyaret ettiği sırada, Ayhan ve Kop'u gelişlerinin 12. gününde lobide "şans eseri" görüp, "hal hatır" soran Spor Şube Müdürü. Ve işini kaybetme korkusuyla "yanlış dala" sarılan bir bekçi... 
Kısaca Süreyya Ayhan gibi atletin, böyle bir olayda kendisini kullandıracak kadar "ucuz kişiliğe" sahip olmadığını, MİLLİYET gibi bir "doğru haber" adresinin de, Türkiye'deki spor gazeteciliğini "geyik " muhabbetlerine sokacak kadar "ahlak dışı" değerlere sahip olmayacağını h l öğrenemeyenlerin, şapkalarını önüne koyma zamanı gelmiştir... Perdenin arkasını görmek için önce önüne bakmak gerekir... 


</TEXT>
</DOC>
