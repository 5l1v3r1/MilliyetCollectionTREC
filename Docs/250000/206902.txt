<DOC>
<DOCNO> 206902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/ekonomi/aeko.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hesap nasıl tutacak 
</HEADLINE>
<TEXT>

   1 - Asgari ücrete yapılan yüzde 34 artışın ardından emeklilere yıllık yüzde 21 zam verilmesi bütçeye 3.5 katrilyonluk bir yük getirdi. 2 - Bakan Babacan, yükün maaş hariç bütçe kalemlerinde yapılacak yüzde 10'luk kısıntıyla karşılanacağını dile getirince kafalar karıştı. 3 - Ekonomistler, zamlara IMF'nin tepkisini, bütçede yapılacak kısıntıların, istihdam ve büyüme hedefine etkisini hesaplamaya çalışıyor 
      EKONOMİ SERVİSİ 
   
   Hükümetin emekli maaşı ve asgari ücretlerde yaptığı yüksek artışların 2004 bütçesine getireceği yük 3.5 katrilyon olarak hesaplanıyor. Devlet Bakanı Ali Babacan'ın da kamuoyuna açıkladığı bu yükün, yatırım ve cari harcamalarda yüzde 10 kısılarak karşılanacağını belirtildi. 
   Ancak Başbakan Tayyip Erdoğan'ın açıkladığı yüzde 21'i bulan emekli maaş artışının ardından bu iki kalemde yapılacak kısıntı hesapları karmakarışık etti. Ekonomistler büyüme ile istihdam hedefini etkileyecek olan ve IMF'ye de izah edilmesi gereken bu gelişmelerin verilere nasıl yansıyacağını tahmin etmeye çalışıyor. Bakan Babacan ise dün CNN Türk'te yaptığı açıklamada, asgari ücrete yılın ilk yarısı için yapılan yüzde 34'lük zammın bütçeye 900 trilyon - 1 katrilyon lira, emekli maaş artışının da 2.5 - 2.6 katrilyon lira yük getireceğini belirtti. 
   
   Erdoğan vergi istemedi 
   Babacan, emekli zammının 2004 için açıklanan yüzde 12'lik enflasyon hedefiyle uyumlu olmamasını "siyasi tercih olarak" açıklarken 3.5 katrilyon lirayı bulan yükün bütçedeki kaynağını maaş hariç giderlerde yapılacak yüzde 10 kesinti olarak açıkladı. Söz konusu formül, bütçede personel, sosyal güvenlik ve faiz harcamaları dışında kalan 35 katrilyon lira civarındaki ödenekten yüzde 10 kısıntı yapılarak maaşlardan gelecek yükün karşılanması şeklinde. 
   Reuters'a bilgi veren bir ekonomi yetkilisi Başbakan'a Özel Tüketim Vergisi artışının da içinde olduğu gelir artırıcı bir paket sunulduğunu ancak tercihin harcamaların kısılması olarak kullanıldığını söyledi. Ödeneklerden yapılacak kesinti ve yılın kalan bölümünde kaynağı olmayan harcamaya gidilmemesi için yasa hazırlanacak. 
   Hükümetin bir taraftan 2004'ü 'istihdam ve büyüme yılı' ilan ederken, diğer taraftan yatırım harcamalarında kısıntıya gidecek olması da soru işareti yarattı. 
   
   IMF'ye hazırlık 
   Hükümetin asgari ücret ve emekli maaşlarındaki artış kararı IMF ile görüşmeleri de etkileyecek. Ekonomi yetkilileri ücret artışlarının getireceği yükün karşılanması amacıyla yapılan hazırlıklar nedeniyle IMF'nin önümüzdeki günlerde başlaması beklenen yedinci gözden geçirmesinin de sarkabileceğini, ancak henüz bunun kesinleşmediğini belirttiler. 
   
   'Emeklileri rahatlatmak için maliyeti göze aldık'    Başbakan Recep Tayyip Erdoğan, SSK ve Bağ-Kur emeklilerinin maaşlarına 2004'ün ilk ve ikinci 6 ayında yüzde 10'ar zam yapılacağını belirterek, "Yıl sonu itibarıyla yüzde 21'lik bir zam yapmış olacağız" dedi. Partisinin TBMM Grup toplantısında müjde veren Erdoğan, tüm imkanları zorladıklarını belirtti. 
   "Yıl sonu itibarıyla yüzde 21'lik bir zam yapmış olacağız. Bu oranlara göre, Ocak 2004 itibarıyla en düşük SSK emekli maaşı 364 milyon 887 bin lira, en düşük Bağ-Kur emekli maaşı ise 309 milyon 417 bin lira 6. basamak için olacak" diyen Erdoğan, "TÜFE artışının yaptığımız iyileşme sınırına gelmesini bekleseydik SSK emeklileri Ekim 2004'ü, Bağ-Kur emeklileri 2004 sonunu beklemek zorunda kalacaklardı. Oysa biz onları bekletmeksizin emeklilerimizi bir nebze rahatlatmak için yıllık 2.6 katrilyon liralık bu ekstra maliyeti göze aldık" dedi. 
   
   'Ümüğünü sıkarız'    Başbakan Erdoğan, SSK ve Bağkur emeklilerinin maaşlarına yapılan zamları açıkladığı grup toplantısında ilginç üslubu da dikkat çekti. 
   Kaçak elektrik kullanımına karşı mücadele verildiğini belirten Erdoğan, "Babamız olsa, ihbarını aldığımızda kontrollerde yakaladığımızda kusura bakmasınlar ümüğünü sıkarız. Yazıktır. Fakir fukaranın garip gurabanın hakkını yedirtmeyiz" diye konuştu. 
   Zarar eden şeker fabrikalarını çalıştırmak suretiyle zararın önüne geçtiklerini kaydeden Erdoğan, "350 trilyon kara geçirdik. Üstelik yaklaşık bir yıldır da birçok temel tüketim maddesine olduğu gibi şekere de zam yapmadık. Stok biriktirmedik ve bunun sonucunda da 2004-2005 dönemi pancar üretimi kotalarında indirim ihtiyacını ortadan kaldırmış olduk" dedi. 
   
   İkinci hedef tek hane 
   2004 için hedeflerinin yüzde 12'lere kadar gerilemiş bir enflasyon olduğunu belirten Erdoğan, bu yıl olduğu gibi gelecek yıl da bu hedeflerinde mutlu şekilde yanılmak, tek rakamlı enflasyona beklenenden önce kavuşmayı ikinci hedef olarak belirlediklerini kaydetti. 
   
   Babacan Zam kararımız tamamen siyasi bir seçenek    Devlet Bakanı Ali Babacan, CNN Türk'e yaptığı açıklamada, emeklilere yapılan zammın kaynağını maaşlar hariç harcamaların bütçe harcamalarının yüzde 10'u kesilerek sağlayacaklarını söyledi. Babacan, "Bu bizim sosyal politikamız. Hükümetin kaynağını harcarken nereye ne kadar ayıracağı tamamen siyasi bir seçenek. Biz seçeneğimizi dar gelirli vatandaşlardan, emeklilerden yana kullandık." 
   Öte yandan zammın ardından Bağ - Kur'da 6. basamakta en düşük emekli aylığının 309 milyon lira olacağını açıkladıysa da Bağ - Kur'da diğer basamaklar gibi 6. basamakta da herkes aynı maaşı almıyor. Aynı basamakta prim ödenen gün sayısı ve çeşitli katsayılar maaşların miktarını değiştirebiliyor. Nitekim Bağ - Kur yetkililerinin verdiği bilgiye göre yüzde 10'luk zamla 6. basamakta en düşük maaş 274 milyona yükselecek. 
   
   '850 trilyon lira yedi ceddimde yok'    Başbakan Recep Tayyip Erdoğan, paralarının ödenmesini isteyen İmar Bankası'ndan bonozede bir vatandaşa "Paraları ödemek kanuna aykırı, ödersem hakkımda soruşturma açılır. Parayı benden tahsil ederler. 850 trilyonu yedi ceddim bir araya gelse ödeyemez" karşılığını verdi. 
   Başbakan Erdoğan Meclis'ten ayrılırken bonozede bir vatandaşın parasının ödenmesi talebiyle karşılaştı. Erdoğan, vatandaşın kendilerine haksızlık yapıldığı, büyük bir sıkıntıyla karşı karşıya kaldıkları yakınmasıyla paranın ödenmesi talebine şu karşılığı verdi "Bu bankanın bono verme hakkı yoktu. Kanuna aykırı olarak verdiler. Şimdi bizim bunu ödememiz de kanuna aykırı olur. Bu parayı ödersem benden tahsil ederler. 850 trilyonu yedi ceddim bir araya gelse yine ödeyemez." 
   
   SSK 31 Aralık 2003 tarihi itibariyle tahsis talebinde bulunan SSK'lıya, 25 yıllık sigortalılık süresi ile 5 bin ve 9 bin gün prim "deme üzerinden Aralık 2003'te hesaplanan aylık miktarına ilk altı ay için yapılan artış 
   Zamlı emekli maaşları 5000 Gün TL Zamlı TL 9000 Gün TL Zamlı TL Asgari 332.051.528 365.256.680 376.551.441 414.206.585 Ortalama 398.351.946 438.187.140 505.648.414 556.213.255 Azami 496.312.829 545.944.111 630.219.721 693.241.693 
   En düşük maaşı g"stermektedir. Uzmanlar Başbakan'ın açıkladığı rakamla aradaki farkın geçen yıldan itibaren T FE artışlarının eksiltilerek maaşa yansıtılmasına ilişkin düzenlemeden kaynaklandığı yorumunu yapıyor. 
   
   BAĞ - KUR Aralık 2003 tarihindeki Bağ - Kur yaşılık aylıkları üzerinden ilk altı ay için yapılan artış 
   
   Basamak Toplam aylık TL Zamlı aylık TL 1 248.664.368 273.530.804 6 249.799.000 274.778.900 12 297.055.475 326.761.022 18 418.882.242 460.770.466 24 603.682.420 664.050.662 
   En düşük aylığı g"stermektedir. Uzmanlar Başbakan Erdoğan'ın Bağ-Kur rakamını bir yıllık olarak açıkladığı yorumunu yapıyor. SSK'daki T FE hesabı Bağ-Kur içinde geçerli olduğu çünkü yıllık artışın 300 milyon liraya ddenk geliyor. 
   
   
</TEXT>
</DOC>
