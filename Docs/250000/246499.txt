<DOC>
<DOCNO> 246499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/soneko18.html </URL>
<DATE> 2004/06/09/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Unakıtan Faiz dışı fazlada yüzde 6.5 mucize rakam değil 
</HEADLINE>
<TEXT>

     Maliye Bakanı Kemal Unakıtan, faiz dışı fazla hedefinde yüzde 6.5'in mucize bir rakam olmadığını ifade ederken, ''ama bizim ülkemizin neye ihtiyacı varsa, onun tespit edilmesi ve gerçekleştirilmesi şarttır'' dedi. 
     Bakan Unakıtan, düzenlediği basın toplantısının ardından gazetecilerin sorularını yanıtladı. 
     Gazetecilerin '2005 yılında faiz dışı fazlada yüzde 6.5'in altında bir rakam öngörülüp görülmediğini' sorması üzerine, bunu Maliye Bakanı dahil hiç bir bakanın, ''faizdışı fazla önümüzdeki sene illa şu kadar olmalıdır veya onun altında olmalıdır'' diye kesin bir karar veremeyeceğini söyledi ve gerekçesini şöyle açıkladı 
     ''Neden veremez Bu bir hesap-kitap işidir. Bizim ilgili organlarımız var. Nedir bunlar Maliye'dir, DPT'dir, Hazinedir, Merkez Bankasıdır. Otururlar bir hesap yaparlar. Ondan sonra bu hesabı, bizim kamu borç stokumuza göre bizim büyümede tercih edeceğimiz büyüme renklerine göre, burada olması gereken faiz dışı fazlayı belirlerler. Bu bir hesap-kitap meselesidir.'' Bu nedenle, ''ben şunu isterim olmasın, ben bunu isterim bu olsun'' gibi ifadelerin tek başına söylenemeyeğini anlatan Unakıtan, şöyle devam etti 
     ''Bu hesaplamalar şu anda yapılmaktadır. Bundan sonra ortaya çıkan 2005 yılı makro hedeflerimiz, büyümemiz, enflasyonumuz, bütçemiz, bütçe fazlamız, cari açığımız ne olacaktır Makro hedefler ortaya konulur. Bunun içinde de faiz dışı fazla tespit edilir. Bundan sonra bizim vazifemiz, o faiz dışı fazlaya kilitlenmek ve onu gerçekleştirmektir. Faiz dışı fazlada yüzde 6.5, mucize bir rakam değildir. Ama bizim ülkemizin neye ihtiyacı varsa onun tespit edilmesi ve gerçekleştirilmesi şarttır.'' 

     
</TEXT>
</DOC>
