<DOC>
<DOCNO> 203148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/yazar/pulur.html </URL>
<DATE> 2003/12/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu işlerin bir suçlusu olmalı 
</HEADLINE>
<TEXT>

   
   YOOO, bu böyle gitmez, bu işlerin bir suçlusu olmalı, kabak onun başında patlamalı... 
   Önce şu Hazine bonosu işine bakalım... 
   İmar Bankası'ndan Hazine bonosu alanlara ödeme yapılmayacakmış. Meclis böyle karar vermiş, Başbakan böyle istemiş... 
   
   PEKİ, kim bunun suçlusu 
   Elinde Hazine bonosu yokken, vatandaşlara bono satıp paralarını alanlar mı 
   Yoksa, başka bankalar dururken, faiz fazla, diye koşup İmar Bankası'na gidenler mi 
   Kim bunun suçlusu 
   Yani, devlet "Ey vatandaş sakın ha, bu bankadan bono mono alma sonra batarsın " dedi de, onlar dinlemedi mi 
   Kim, kim bu işlerin suçlusu 
   
   HAYIR, öyle "Bana ne " deyip işin içinden sıyrılamazsınız... 
   "Bana ne, almasaydın " diyerek de "Sen beni uyandırmadın " diyerek de kaçıp gitmek yok 
   Mutlaka, mutlaka bir suçlu bulunmalıdır. 
   
   YA şu Kıbrıs işi. 
   Hem Avrupa'ya girmek için can atıyorlar, hem de "Avrupa bizi almasın " diye gidip oy veriyorlar. 
   "Suratsız Alman" Verheugen seçimden önce söylemedi mi 
   "Kıbrıs'ta muhalefet kazanırsa, oturup konuşuruz, yoksa konuşmayız " demedi mi 
   Şimdi ne oldu 
   "Suratsız adam"ın dediği çıkmadı, muhalefet kazanamadı, adam yine konuştu, yine kustu, böyle gitmez dedi, Avrupa'ya giremezsiniz, dedi, 30 bin Türk askeri adadayken bu olmaz, dedi. 
   Daha ne desin 
   İşgalci Türkiye'ye oy verenler, bunun hesabını verecekler demeye getirdi. 
   
   PEKİ, kim bunun suçlusu 
   Kim, kimler Kıbrıs'ta böyle oy verip başımızı derde soktular 
   Bunlara hesap sorulmayacak mı 
   "Suratsız adam" kalkmış sana yol gösteriyor, git muhalefete oy ver, yoksa halin harap diyor, sen inadına gidip başkalarına oy veriyorsun 
   
   HEM Hazine bonosu yanıklarının, hem de Kıbrıs'ta yanlış oy verenlerin, Avrupa'nın yoluna taş koyanların hesabı sorulmalı... 
   Suçlu bulunmalı 
   Kim acaba suçlu 
   Biz olmayalım da 
   Ya da bizler olmayalım da... 
   "Bizler"in kim oldukları, belli değil mi 
   "Etli bulgur pilavı var" diyerek Hazine bonosuna koşanlar, ya da "Şu Kıbrıs'ı versek de kurtulsak " diyenler değil herhalde... 
   Nasıl olsa, her faturayı, vergisini ödeyen vatandaşla, ülkesine sadakatten ayrılmayanlar ödemiyor mu 
   Suçlu da onlardır 
   Yani bizleriz 
   
      
   
</TEXT>
</DOC>
