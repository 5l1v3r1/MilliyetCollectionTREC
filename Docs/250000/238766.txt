<DOC>
<DOCNO> 238766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun25.html </URL>
<DATE> 2004/05/10/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
İşkence raporu kamuoyuna açıklanmayacak 
</HEADLINE>
<TEXT>

     İngiltere Savunma Bakanlığı, Uluslararası Kızılhaç Örgütü tarafından hazırlanan gizli raporun kamuoyuna açıklanmasının beklenmediğini, bu raporda bahsedilen konularla ilgili gerekli önlemlerin alındığını belirtti. 
     Ancak siyas çevrelerden bu raporun yayınlanması yönünde baskı var. Eski Dışişleri Bakanı Robin Cook raporun açıklanmasının önemli olduğunu, yaşananların bağımsız kaynaklar tarafından nasıl değerlendirildiğini öğrenmenin tek yolunun bu olduğunu söyledi. 
     Liberal Demokrat Parti lideri Charles Kennedy de halkın gerçekleri öğrenmeye hakkı olduğunu belirterek sorunun kökenine inmenin önemini vurguladı. 
     Ana muhalefetteki Muhafazak r Parti'nin gölge Savunma Bakanı Nicholas Soames Savunma Bakanı Hoon'un parlamentoda soruları yanıtlayacak olmasını memnunlukla karşıladıklarını söyledi ve Dışişleri Bakanı Jack Straw'un da benzer şekilde davranması ve başlatılan soruşturmaların ne aşamada olduğunu açıklaması gerektiğini savundu. 
     Savunma Bakanlığı dün yaptığı açıklamada Irak'ta yaşanan taciz ve kötü muamele olaylarıyla ilgili olarak birkaç aydır soruşturmaların sürdürüldüğünü duyurmuştu. 
     
     RAPORDAN SIZANLAR 

     Uluslararası Kızılhaç Örgütü'nün İngiltere hükümetine verdiği raporun ayrıntıları da netleşmeye başladı. 
     Raporda, koalisyon güçlerinin Irak'ta gerçekleştirdikleri insan hakları ihlalleri yer alıyor. 
     Raporun içeriği Amerikan the Wall Street Journal gazetesinin internet sitesinde yayınlandı. 
     Raporda, tutuklulara bazen ölüme yol açan oranda zalimce davranıldığı, sorgu sırasında fiziksel ve psikolojik baskı yapıldığı, bu kişilerin günlerce ışıksız bir ortamda hücrelerde tutuldukları belirtiliyor. 
     Ayrıca, koalisyon güçlerinin şüpheli kişileri gözaltına alırken, orantısız güç kullandıkları vurgulanıyor. 
     
</TEXT>
</DOC>
