<DOC>
<DOCNO> 203478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/yasam/ayas.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler burcu için 'ev'lenme zamanı 
</HEADLINE>
<TEXT>

   Yorucu geçen bir yılın ardından İkizler burcu için hareketli bir dönem başlıyor. Bu yıl ikizlerin gündeminde yeni bir ev almak ya da taşınma ilk sırada yer alıyor 
      2004'te sizi neler bekliyor - 3 
   Hakan Kırkoğlu 
   
   Bu yıl yakın çevreniz, ev hayatınızdan daha fazla destek alabilirsiniz. Yeni bir yere yerleşmek ya da ev hayatında pozitif gelişmeler yılın ikinci yarısında daha keyifli bir atmosfere yol açabilir. 
   Geçtiğimiz yılın ikinci yarısında Satürn'ün baskılarından kurtulmuştunuz fakat ardından yaz aylarında geri gitmeye başlayan ve etkileri uzun süren Mars yorucu bir yıl getirmişti. Engellenmeler, bekleme ve özellikle iş hayatında ortaya çıkan pürüzler yüzünden kendinizi vakit kaybetmiş gibi de görebilirsiniz. 2004 yılında Uranüs size aniden doğan fırsatlar, beklenmedik gelişmeler, sürprizler ve eğer yerinde kullanılabilirse büyük bir özgürlük getirmekte. Uranüs'ün yaratıcı titreşimi özellikle 21-27 Mayıs doğumlu İkizler tarafından çok daha fazla hissedilecek. Bu dönemde doğanlar ilk bakışta şok gibi gelebilecek ama aslında onlara yenilik yapma şansı veren olaylarla karşılaşabilirler. Pluto ise İkizler'in ortaklaşa konular, evlilik ve yakın beraberliklerde kendini yenilemesi gerektiğini göstermekte. 10-13 Haziran doğumlu İkizler bu alanda daha fazla baskı görebilirler. 
   Mücadele alanları 
   Bu yıl Uranüs karesi altında ani kararlar vermek çok kolay ama sonuçlarını kestirmek çok zor. Mars-Uranüs etkisi altında huzursuzluk, iş hayatında üstlerle gerginlik ve kopma yaşayabilirsiniz. Bu yüzden 21 Mart 7 Mayıs, 10 Ağustos - 26 Eylül ve 25 Aralık'tan sonraki günlerde çok daha dikkatli olmalısınız. 
   Şanslı alanlar 
   Jüpiter 25 Eylül'e kadar size ev hayatı, yakın çevreniz ve yerleşimle ilgili konularda şans getirmekte. Yeni bir ev almak ya da taşınmak, evle ilgili pozitif gelişmeler yaşamak ve evdeki canlılık onları daha iyimser kılmakta. Bu tarihten sonra Jupiter yaratıcı alanda kendinizi göstermeniz ve hayattan daha çok keyif almak için fırsatlar sunacak. Jüpiter'in bu geçişi aşk hayatında da sürpriz gelişmelere işaret edebilir. Yeni hobiler, ve kendinizi daha rahat hissedebileceğiniz olanaklar dikkat çekici olabilir. 
   
   Aşk ve İlişkiler 
   İkizler değişikliği ve renkliliği sever. İyi bir konuşmacı ve hazırcevap olmaları onları ilişkiler alanında hareketli ve neşeli bir karakter kılmakta. Partnerlerinin de kendileri kadar iyi eğitimli ve hoşgörü sahibi olmaları büyük önem taşır. Duygusal anlamda pek derin olmasalar bile, konuşmaları ve geniş ilgi alanları ile son derece etkileyicidirler. 
   İkizler Kadını 
   İkizler kadınını bir yere bağlamak ve hapsetmek istiyorsanız asla başarılı olamazsınız. İkizler kadını evlenip çocuk sahibi olmak için yaratılmamıştır. Oldukça sofistike ve ilişkilerinde zihinsel heyecanlar arayan birisidir. İkizler kadını için aşk değişiklik, merak ve yeni konulara açık olmaktır. Venüs ve Mars'ın burcunuzla uyumlu olduğu dönemlerde aşkta daha mutlu olabilirsiniz. 2004'te Venüs 3 Nisan'dan 7 Ağustos'a kadar burcunuzda kalıyor. Venüs 29 Ekim - 22 Kasım arasında da burcunuz uyumlu kalarak size aşk hayatında daha fazla tatmin getirebilir. Bununla birlikte, 14 Ocak - 8 Şubat, 3-29 Ekim günleri arasında evlilik dahil ilişkiler alanında bazı yanlış anlamalara dikkat etmek gerekiyor. Ayrıca Mars da 10 Ağustos - 26 Eylül gergin bir döneme işaret etmektedir. 
   İkizler Erkeği 
   Sürekli hareket halinde olan bu adam merakı ve hoş sohbeti ile çekicilik kazanır. Çok güvenilir olduğunu söylemek zordur ama zek pırıltısı ile hareketli ve canlı bir birliktelik için biçilmiş kaftandır. Sözlerinde etkileyici ve oldukça inandırıcıdır. İkizler erkeğini bağlamak zor olacaktır. Mars'ın olumlu açıları altında ilişkiler ve romantizm çok daha keyif verici olabilir. 21 Mart-7 Mayıs arasında yaşanacak beraberlikler daha fazla tutku ve macera içerebilir. Ayrıca 26 Eylül - 11 Kasım arasında da ilişkilerde romantizm ön plana çıkabilir. 
   İş ve Para 
   Bu yıl maddi kaynaklarınızı daha akılcı ve tutumlu biçimde kullanmak yolunda olanaklar bulabileceksiniz. Zaten Satürn sizi kişisel alanda daha ekonomik davranmaya ve birikimlerinizi daha rasyonel kullanmaya itmekte, hatta zorlamakta. Maddi kaynak elde etmek pek kolay olmamakla birlikte Satürn size bu alanda disiplinli olmak yönünde yardımcı olacak ve uzun vadeli düşünmenizi sağlayacak. Jüpiter ise 25 Eylül tarihinden sonra maddi kaynaklarınızı daha verimli kullanabileceğiniz yeni olanaklar getirebilir. Yaratıcı projeler akılcı biçimde değerlendirilmelidir. 
   Sağlık 
   Bu yıl çok ağır etkiler olmamakla birlikte, belirli dönemlerde aşırı iş koşulları ya da yıpratıcı koşullar bedeninizi zorlayabilir. 21 Mart - 7 Mayıs, 10 Ağustos - 26 Eylül ve 25 Aralık'tan sonraki günler böyle dönemlerdir ve dinlenmeye de önem vermek gerekir. 
   
   İKİZLER    22 Mayıs-21 Haziran    Tanımlayan kelimeler 
   Uyumlu, çok yönlü, iletişimde hareketli ve hızlı, entelektüel, çabuk düşünen, genç ruhlu ve canlı 
   - Yüzeysel, gergin ve aşırı değişken, alaycı ve gerçekleri saptırabilen, huzursuz 
   Yönetici gezegeni Merkür 
   Elementi Hava, Niteliği Değişken 
   Mitolojisi Grek mitolojisinde Hermes, diğer adıyla Merkür bu burçla doğal bir ilişki içindedir. Hermes kurmaz, becerikli, hızlı hareket eden ve Zeus'un habercisi olarak anılır. Hırsızlık da onun bir şöhretidir. Elinin çabuk olması ve değişik marifetleri İkizlerin hızı ve yerinde duramaması, çok yönlülüğü ile bağdaşır. 
   Vücutta karşı geldiği bölge Omuzlar, eller, kollar, sinir sistemi 
   Rengi Sarı ve turuncu 
   Metali Civa 
   Taşı Agat 
   
   Yükselen burçlarına göre İkizler ve 2004 
   YÜKSELEN KOÇ 
   Bu yıl parasal konulara daha ciddi yaklaşmanız ve birikimlerinizi daha iyi değerlendirmeniz gerekiyor. Ev ve aileye ilişkin konularda sorumluluk alabilirsiniz. 
   YÜKSELEN BOĞA 
   Yeni yılda yaratıcı çalışmalar, kendinizi ifade edebileceğiniz olanaklar var. Eğitim alanında 
   ciddi başarılar gösterebilirsiniz. Aşkta da sizi mutlu edecek deneyimler söz konusu. 
   YÜKSELEN İKİZLER 
   Kişisel birikimlerinizi daha iyi değerlendirmeniz. Aşk hayatında yaz ayları çok daha hareketli olabilir. Yılın ikinci yarısı yaratıcılık gücünüz daha fazla. 
   YÜKSELEN YENGEÇ 
   Bu yıl önemli sorumluluklar sizi fazlasıyla oyalayabilecek uğraşlar söz konusu. Yılın ikinci yarısında ise evde daha pozitif gelişmeler mümkün. 
   YÜKSELEN ASLAN 
   Yeni yılda maddi alanda daha başarılı olabilirsiniz. Yeni gelir kaynakları var ve birikimlerinizi daha iyi değerlendirebilirsiniz. Eğitim alanında sizi hareketli günler bekliyor. 
   YÜKSELEN BAŞAK 
   Bu yıl pek çok şey sizden yana. Jüpiter'in koruyucu etkisi altında kendinizi geliştirebilir, ufuklarınızı genişletebilirsiniz. Yeni girişimler size başarı getirecek. 
   YÜKSELEN TERAZİ 
   Yeni yılda önce iş hayatında önemli kararlar vermeniz gerekebilir. Sorumluluklarınızın yüksek olduğu bir yıldasınız. Yılın ikinci yarısı size pek çok istediğinizi getirecek güçte. 
   YÜKSELEN AKREP 
   Ortaklaşa konular, grup çalışmaları ve sosyal alanda daha iyimser, canlı ve verimli olabileceksiniz. Bu yıl çocuklarla ilgili sorumluluklar da öne çıkabilir. 
   YÜKSELEN YAY 
   Bu yıl iş hayatında sizi öne geçirebilecek fırsatlar söz konusu. Yeni yılda çalışmalarınızı daha fazla öğrenmek ve sorumluluk almak üzerine kurmalısınız. 
   YÜKSELEN OĞLAK 
   Yeni yılda özellikle evlilik ve ortaklıklardan yana daha ciddi deneyimler söz konusu. İş hayatında daha olumlu bir dönem yılın ikinci yarısında başlayabilir. 
   YÜKSELEN KOVA 
   Bu yıl ortaklaşa konulardan, miras ya da toplu para içeren konulardan fayda sağlanabilir. İş hayatında detaylar yoracak ama yılın ikinci yarısında rahatlama mümkün. 
   YÜKSELEN BALIK 
   Ortaklaşa işler, evlilikler size daha fazla hareket ve fırsat getirecek. Şartlar kolay değil ama sabırlı davranarak sorumluluklarınızı yerine getirebilecek güçtesiniz. 
   
   En uyumlu olduğu burçlar Terazi ve Kova 
   En zorlandığı burçlar Balık ve Başak 
   
   
   Yükselen burcunuzu nasıl bulacaksınız 
   Aşağıdaki tabloda doğum saatinizi, doğduğunuz döneme ilişkin satırla birleştirin. - 22 MAYIS-31 MAYIS 1 HAZİRAN-11 HAZİRAN 12 HAZİRAN-21 HAZİRAN 00 00 Kova Kova Balık 00 30 Kova Balık Balık 01 00 Kova Balık Koç 01 30 Balık Koç Koç 02 00 Balık Koç Boğa 02 30 Koç Boğa Boğa 03 00 Koç Boğa İkizler 03 30 Boğa İkizler İkizler 04 00 Boğa İkizler İkizler 04 30 İkizler İkizler İkizler 05 00 İkizler İkizler Yengeç 05 30 İkizler Yengeç Yengeç 06 00 İkizler Yengeç Yengeç 06 30 Yengeç Yengeç Yengeç 07 00 Yengeç Yengeç Yengeç 07 30 Yengeç Yengeç Aslan 08 00 Yengeç Aslan Aslan 08 30 Yengeç Aslan Aslan 09 00 Aslan Aslan Aslan 09 30 Aslan Aslan Aslan 10 00 Aslan Aslan Başak 10 30 Aslan Başak Başak 11 00 Aslan Başak Başak 11 30 Başak Başak Başak 12 00 Başak Başak Başak 12 30 Başak Başak Başak 13 00 Başak Başak Terazi 13 30 Başak Terazi Terazi 14 00 Başak Terazi Terazi 14 30 Terazi Terazi Terazi 15 00 Terazi Terazi Terazi 15 30 Terazi Terazi Akrep 16 00 Terazi Akrep Akrep 16 30 Terazi Akrep Akrep 17 00 Akrep Akrep Akrep 17 30 Akrep Akrep Akrep 18 00 Akrep Akrep Akrep 18 30 Akrep Akrep Yay 19 00 Akrep Yay Yay 19 30 Akrep Yay Yay 20 00 Yay Yay Yay 20 30 Yay Yay Yay 21 00 Yay Yay Oğlak 21 30 Yay Oğlak Oğlak 22 00 Yay Oğlak Oğlak 22 30 Oğlak Oğlak Oğlak 23 00 Oğlak Oğlak Kova 23 30 Oğlak Kova Kova 
   
   
   Aylık durumlar    Anahtar Zor Vasat İyi - Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   
   
   
</TEXT>
</DOC>
