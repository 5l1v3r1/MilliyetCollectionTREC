<DOC>
<DOCNO> 233742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/yazar/asik.html </URL>
<DATE> 2004/04/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Turistik şovlar 
</HEADLINE>
<TEXT>

   
   NET Holding Yönetim Kurulu Başkanı Besim Tibuk, önceki akşam gazetecilere verdiği davette turizmle ilgili gelişme ve gözlemlerini aktardı... 
   Son 20 yılda Turizm Bakanlığı'na gelen isimler arasında sadece ikisinin başarılı olduğunu anlattı Mükerrem Taşçıoğlu ve Abdülkadir Ateş... Mevcut Turizm Bakanı Erkan Mumcu'nun ise daha çok şov yaptığı görüşündeydi... 
   İstanbul turizminin yarını karanlıktı... Bir gerçeği yeniden vurguladı 
   - 40 yıl önce İstanbul'a turist rehberi olarak geldiğimde Sultanahmet'te hangi sorunlar varsa bugün aynı sorunlar yaşanıyor. Üstelik "kapkaççılık" gibi bazı yeni sorunlar eklendi... O daracık alanı güvenlik kontrolü içine almak bu kadar mı zor 
   İstanbul'a gelen turist sayısı her yıl düşüyordu... 
   Antalya turizminin ise geleceği parlaktı... 
   Pek çok alanda, örneğin hizmet personelinin kalitesi yönünden iyiydik... Neden mi 
   - Çünkü, bizim personelde yabancıya hizmet konusunda muazzam bir istek var, yerli müşteri bahşiş verir yüzüne bakmazlar yabancıya hizmet için birbirlerini ezerler... 
   Tayyip Erdoğan'ın turizm konusundaki vaatlerine ne demeli 
   - Bu hükümetin şimdiye kadar turizme pozitif bir katkısı olmamıştır, dedi Tibuk... 
   Turizmde yüzde 18'lik KDV'nin yüksekliğinden yakındı bir kez daha... 
   Peki turizm şirketleri neden lobiler oluşturarak hükümetin sorunları çözmesine yardımcı olmuyorlar 
   Bu tür sorular da pek yanıt bulamadı... 
   
   Sağlık, spor, sanayi kompleksimiz hariç her türlü kompleksimiz var... 
   Akif Kökçe 
   
   New Holland TT    Koç Holding tarafından üretilen New Holland marka traktörlerin TT serisinin tanıtımı vardı önceki gece... İpek Altınay'ın düzenlediği zarif davette New Holland Trakmak şirketinin Genel Müdürü Ateş Arsan'la ayaküstü sohbet ettik... Geçen yıl iç piyasaya 9 bin, dışarıya 6 bin traktör satmışlar. Bu yıl iç piyasaya 19 bin adet satış planlıyorlar. Tabii satışlar krediyle... Tarım zorda. Çiftçi fakir. Fakat biliyor musunuz Bugüne dek tek bir çiftçi bile traktör borcunu ödemezlik etmemiş... Tek bir çiftçi icraya verilmemiş... Ateş Arsan bunu iftiharla anlattı... Duygulandık... 
   
   İstediklerimizin bazılarını elde edememek mutluluğun ayrılmaz bir şartıdır. 
   Bertrand Russell 
   
   Yine şeyin şeyi...    Bağımsız milletvekili Emin Şirin dün Meclis Başkanı Bülent Arınç'a şu yazıyı gönderdi 
   "Sayın Bülent Arınç, kusura bakmayın ama daha "şeyini şey ettiğimin şeyi" ortadan kalkmadan bugün Meclis kulislerini dolaşırken görüdüğüm bir afişe çok şaşırdım.... Kırmızı bir zemin üzerine Dalay Lama'nın gençliğini andıran çizgi bir figür ve altında "propheten" yani "peygamber" kelimesi... 23 Nisan Milli Egemenlik Haftası'nı anlatabilecek yüzlerce resim varken nereden aklınıza geldi "peygamber" yazılı afişlerle TBMM'yi donatmak .." 
   
   Gülen'in bakışı    Fethullah Gülen, bir süre önce Zaman gazetesinde Nuriye Akman'a verdiği röportajda "terörist" ile "ateist" i aynı kefeye koyduğu izlenimi vermişti. Gülen, dün Hürriyet'te gerçek düşüncesinin bu olmadığını söyledi. 
   Fethullah Gülen'in dünyaya genel bakışını nasıl değerlendirmeli. Dr. Mehmet Ali Kılıçbay diyor ki 
   - Fethullah Gülen'in bakış açısı total... Kendi dışındaki bütün duruşları tanzim etme hakkını kendinde görüyor... Kendi cemaati için konuşsa beni çok ilgilendirmez. Ama bütün insanlığı kendi anladığı İslam açısından tarif etmeye kalktığı zaman bu totalitarizmdir. "Ben böyle düşünüyorum sen de öyle düşünebilirsin" bakışı demokrasidir. "Bu böyle olmalıdır" dediğin zaman ise bu totalitarizmdir. Demokrasi değildir. Bunu yalnızca ateist - terörist tartışması için söylemiyorum. Fethullah Gülen'in bütün ifadelerinde, olumlu ifadelerinde bile bu bakış açısı var. Her şeyi o belirliyor... Müslüman şöyle yapmaz, diyor örneğin. Kendi duruşu belirleyici... Biz ona göre şöyleyiz, böyleyiz... Bu totalci bakıştır... 
   
   Laboratuvar mevzuu    Tahlil laboratuvarlarındaki fiyatların yüksekliğini yazmıştık geçenlerde... Örneğin... Almanya'da bir laboratuvarda kolesterol tahlili 400 bin liraya yapılırken Türkiye'de aynı işlemin fiyatı 18 milyon liraydı... 
   BİRUNİ Laboratuvarı Yönetim Kurulu Başkanı Dr. Ömer Güzel bu konuda kimi açıklamalar yaptı. Almanya'daki sigorta sistemi içinde fiyatlar evet düşüktü ama fark bizim yazdığımız gibi 50 kat değil ancak 5 kat idi... İngiltere ve ABD fiyatları ise daha yukarıdaydı... Dr. Güzel'i dinlerken bizi en çok şaşırtan, "devletin laboratuvarları denetlememesi" oldu...Kentlerin ucunda, kenarında, kıyısında, onlarca laboratuvarın verdiği raporlar ne ölçüde sağlıklı Bilinmiyor... Büyük laboratuvarlar kendilerini uluslararası kuruluşlara denetlettiriyor ama küçükleri kimse denetlemiyormuş... Garip... 
   
      
   
</TEXT>
</DOC>
