<DOC>
<DOCNO> 220481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun14.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Zebari Saddam Irak'ta yargılanmalı... 
</HEADLINE>
<TEXT>

     Irak Dışişleri Bakanı Hoşyar Zebari, devrik Irak lideri Saddam Hüseyin'in savaş esiri statüsünde olmasına rağmen bir Irak mahkemesi tarafından yargılanmasını istediklerini söyledi. 
     Arapça yayımlanan Eşşark El Avsat Ortadoğu gazetesine açıklamada bulunan Zebari, ''Saddam, savaş esiri statüsüne rağmen Irak mahkemesince yargılanacak'' ifadesini kullandı. 
     Zebari, Irak'ta bağımsız hükümetin kurulmasından sonra, koalisyondan Saddam'ın savaş esiri statüsünden çıkarılmasını ve yargılanması için Iraklı yetkililere teslim edilmesini isteyeceklerini belirtti. 
     ABD, iki ay önce, Irak'ta 13 Aralık 2003'te yakalanan eski Devlet Başkanı Saddam Hüseyin'in savaş esiri olduğunu açıklamıştı. 
     
</TEXT>
</DOC>
