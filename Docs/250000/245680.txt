<DOC>
<DOCNO> 245680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/guncel/gun06.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Varillere karşı tek kişilik eylem 
</HEADLINE>
<TEXT>


Samsun DHA 

SAMSUN'da, Doğayı Koruma Derneği Başkanı Mustafa Kandemir, Dünya Çevre Günü nedeniyle tek kişilik bir gösteri gerçekleştirdi. Üzerine giydiği özel bir kıyafetle, boş bir varilin üzerinde incelemeler yaparak temsili bir gösteri yapan Kandemir, bir süre önce çok sayıda zehirli varilin İtalyan bandıralı bir gemiden Karadeniz'e boşaltılması olayını protesto ederek, "Karadeniz kimsenin çöplüğü değildir'' dedi. 
Sahile vuran zehirli varillerin, çevre sağlığını tehdit ettiğini belirten Kandemir, bu olayı kınamak için Gezi Parkı'nda tek kişilik bir eylem gerçekleştirdi. Kandemir, İtalyan hükümetini protesto ettiğini belirterek, "Varillerinizi geri alın. Bizi zehirlediğiniz yeter artık'' diye bağırdı. Kandemir, "500 zehirli varil kıyılarımıza vurdu. Bu konuyla ilgili şik yetlerimizi hem Çevre ve Orman Bakanlığı'na hem de İtalya Büyükelçiliği'ne bildirdik. Ancak, variller sadece kıyıya vurduğunda gündeme geliyor. Kanser vakalarında zehirli varillerle birlikte artış meydana geldi" diye konuştu. 


</TEXT>
</DOC>
