<DOC>
<DOCNO> 206286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/ekonomi/eko05.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorola Uzanların peşinde 
</HEADLINE>
<TEXT>

   
   "Motorola kayıp milyarlar için Uzan ailesinin peşinde" başlıklı yazıda Türk hükümetinin, Uzanlar'ın İmar Bankası'ndan 5.2 milyar dolar "hortumladıklarına inandığı", bu tutarın Türkiye'nin gayrısafi milli hasılasının yüzde 2.5'ine karşılık geldiği belirtildi. 
   "Uzanlar, Motorola için de bir sorun oluşturuyorlar" diyen gazete, geçen yaz New York'taki bir federal mahkemenin Uzanlar'ın Motorola'yı 1.8 milyar dolar dolandırdığına karar vermesinin ardından, telekomünikasyon devinin Uzanlar'a karşı 4.2 milyar dolarlık bir tazminat kazandığını hatırlattı. Bunlar arasında Cem Uzan'ın 10 milyon dolar değerinde Londra'daki evi, New York'taki apartmanı, 40 milyon dolar değerindeki jeti ve 150 milyon dolar değerindeki Almanya'daki baskı fabrikası bulunduğunu belirten gazete, "Motorola yetkilileri, Uzanlar'ın İsviçre bankalarındaki hesaplarında iki milyar dolar civarında para olabileceğini söylüyorlar" dedi. 
   
   
</TEXT>
</DOC>
