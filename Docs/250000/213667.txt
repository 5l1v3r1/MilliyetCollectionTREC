<DOC>
<DOCNO> 213667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/spor/yaksoy.html </URL>
<DATE> 2004/02/07/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Menfi ve müsbet 
</HEADLINE>
<TEXT>

   
   Haberler çok. Acaba bugün hangisini yazalım Müsbet olanını mı, menfi olanını mı Yoksa popülizm mi yapalım Mesela çok sevindirici bir haber. Şampiyonlar Ligi'nin finali Olimpiyat Stadı'nda yapılacak. Peki hani bu stat seyirciye uzaktı Seyretmek zevk vermiyordu, rüzgarlıydı, yolsuzdu. Ne oldu Değişen ne Sessiz ve başarılı bir adam bütün bu söylenenleri bir anda kenara attı ve stadı onure etti. Şimdi bakalım tenkitçi şom ağızlılar ve herşeye kulp bulanlar ne yapacaklar Ah şu başarılı olanı çekememek ve kendi yapamadığımızı yapana olan kompleksimiz. 
   Gelelim başka bir habere. Almanya'nın şöhretli, rekortmen şampiyon takımı Bayern Münih son günlerde ikinci lig takımlarına bile yeniliyor. Almanya'nın Terim'i diyebileceğimiz teknik direktör Hitzfeld bunun sebebini şöhretli futbolcuların futboldan başka herşeyle uğraşmalarında buluyor. Defileler, reklamlar ve yeni yeni sevgililer. Alman medyası bugünlerde ne reform haberleri ile, ne ekonomi ile, ne de politika ile ilgileniyor. Hitzfeld gitsin mi, kalsın mı İşte futbol. Güneşli havaları var, yağmurlu günleri var. Yıldırımın ise ne zaman düşeceği belli olmuyor. Hani biz de sorabiliriz sokaktaki adam için Kıbrıs mı mühim, yoksa seçilecek kulüp başkanı mı veya Japonya'ya gidecek futbolcu mu Futbol bizce globalleşmenin yegane ve en güzel halk masalı. Baksanıza bu bit pazarına milyon dolarlar yağarken, kendi pazarına metelik bile düşmüyor. Öte yandan ne hikmetse kulüp başkanları da evliya seçiliyor. 
   
   
</TEXT>
</DOC>
