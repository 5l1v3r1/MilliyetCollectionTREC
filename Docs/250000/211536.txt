<DOC>
<DOCNO> 211536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sontur09.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörlerin eleştirdiği Teziç'e TÜMÖD sahip çıktı... 
</HEADLINE>
<TEXT>

     Tüm Öğretim Üyeleri Derneği Genel Başkanı Prof.Dr. Tahir Hatipoğlu, yeni yükseköğretim yasa taslağına nedeniyle rektörlerce sert bir şekilde eleştirilen YÖK Başkanı Prof. Dr. Erdoğan Teziç'e sahip çıkarak, Teziç'i desteklediklerini söyledi. 
     Hatipoğlu yaptığı yazılı açıklamada, YÖK Başkanı Prof. 
     Dr. Teziç'e karşı bazı rektörlerce "yersiz" saldırılarda bulunulduğunu savundu. Geçen dönem başkanlığı yürüten Kemal Gürüz döneminde rektörlerin "ağızlarını açmadıklarını" ifade eden Hatipoğlu, demokratik bir tavır sergileyen Teziç'e yönelik saldırıları üzüntüyle karşıladıklarını kaydetti. 
     Rektörlerin "üniversiteleri biz temsil ediyoruz" savunmasına da tepki gösteren Hatipoğlu, bugünkü rektörlerin hiçbirinin üniversitelerindeki seçimlerde yüzde 50'nin üzerinde oy almadığına dikkat çekerek, şöyle dedi 
     "Üniversitelerin gerçek temsilcileri öğretim üyeleri dernekleri ve öğrenci konseyleridir. Bunlar üniversiteleri yıllardır kan kusturan rektörlerin yaptıklarını çok iyi bildiklerinden, yeni YÖK taslağında rektör yetkilerinin kısılmasını istemişlerdir. YÖK Başkanı Teziç, bunları göz önüne alarak, rektör yetkilerinin kısılmasını istemişlerdir. 
     YÖK Başkanı Teziç, bunları göz önüne alarak, rektör yetkilerini kısmıştır. 
     Erdoğan Teziç, hükümetle uzlaşma yolunu tercih ederek, yeni demokratik yasanın çıkmasına önayak olmak istemekte ve doğru olanı yapmaktadır. YÖK Başkanını destekliyoruz. Bir an önce çağdaş ve demokratik yasaya kavuşmak istiyoruz." 
     
</TEXT>
</DOC>
