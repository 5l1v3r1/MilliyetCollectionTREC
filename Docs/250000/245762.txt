<DOC>
<DOCNO> 245762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/soneko07.html </URL>
<DATE> 2004/06/06/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Vergi kaçırmanın 114 yolu bulundu... 
</HEADLINE>
<TEXT>

     Türkiye'de 114 çeşit vergi kaçırma yöntemi olduğu belirtildi. Bunlar içerisinde, bahşiş, düğün takısı ve tazminat ücretlerinin belgelendirilmesi, basılmış faturaların renkli fotokopi ile çoğaltılması ve canlı hayvan satışlarında bazı hayvanların doğumlarının gizlenmesi gibi yöntemler de yer alıyor. 
     Abant İzzet Baysal Üniversitesi Öğretim Üyesi Yard.Doç.Dr. Faruk Güçlü'nün Türkiye'de vergi kayıp ve kaçağı konusunda yaptığı araştırma bir Türkiye klasiğini ortaya koydu. Araştırmada, vergi kaçırma yöntemleri iki kategoride toplandı. Türkiye'de "tamamen yasa dışı yollar" ve "yasal boşluklar tercih edilerek" yapılan vergi kaçakçılığında toplam 114 yöntem tespit edildi. Bu yöntemlerden bazıları şöyle 
     
     İŞÇİLER MÜDÜR GİBİ GÖSTERİLİYOR " 
     -Kurulu şirketlere hayali kişileri ya da çalışan işçileri müdür olarak atayarak sahte fatura düzenlemek yoluyla, 
-Mahkeme kararıyla kazanılan tazminat ve vekalet ücretlerine fatura ve serbest meslek makbuzu düzenlemek yoluyla, 
-Düğünlerde, özel günlerde diğer insanlar tarafından yapılan yüksek değerli bağışlar ve karşılıksız intikaller yoluyla, 
     
     BAHŞİŞLER BİLE BELGELENDİRİLİYOR 
     -Bahşişlerin, otopart ücretlerinin, bazı yerlere giriş ücretlerinin kanunen geçersiz belgelerle belgelendirilmesi yoluyla, 
-Veresiye satışlarda malın teslim anında fatura, fiş, vb. Belge düzenlememek parayı aldığı tarihte belge düzenlemek yoluyla, 
-Yerli insanlara sattığı mal ve hizmeti yabancı insanlara satmış gibi göstermek yoluyla, 
-Kesilen faturadaki rakamların önüne ya da sonuna rakam eklemek yoluyla, 
     
     HAYVAN DOĞUMLARI GİZLENİYOR 
     Canlı hayvan satışlarında bazı hayvanları ve doğumları gizlemek yoluyla, 
-Basılmış faturaları renkli fatokopi kullanarak çoğaltmak yoluyla, 
-Defter ve belgeleri bilinçli bir şekilde yok ederek Ticaret Mahkemelerinden zayi ilamı almak yoluyla, 
-Dağıtılan mirası çok sayıda mirasçıya dağıtmış gibi göstermek yoluyla 
     
     SORUNUN KÖKENİ OSMANLIYA DAYANIYOR 
     Araştırmada, vergi kaçakçılığının bu denli yaygın olması "vergi bilincinin gelişmemesine bağlanırken, "İnsanlarımızın toplanan vergilerin iyi kullanılmadığı inancında olmaları ve Osmanlı'dan kalan 'aşarcı' korkusu insanların vergiden uzak kalmasına neden olmaktadır. Gerçekten de adliyeye yansıyan vergi suçlarına baktığımızda insalarımızın vergi vermemek uğruna binbir çeşit hileli yöntemler geliştirdiği görülmektedir" değerlendirmesine de yer verildi. 
     
</TEXT>
</DOC>
