<DOC>
<DOCNO> 214934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/yazar/pulur.html </URL>
<DATE> 2004/02/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Komünistler, "komünist parti" kuramazlar 
</HEADLINE>
<TEXT>

   
   BUGÜN, bir insanın kalkıp, açıkça "Ben komünistim " demesi suç mu Hayır, değil 
   Ya "Ben komünistim " diyenlerin bir araya gelip "komünist parti" kurmaları 
   Olmaz, "komünist" adıyla parti kurulamaz. 
   Çünkü siyasi partiler yasası buna engel... 
   Türkiye Komünist Partisi kurulmuş, seçime girmiş, önümüzdeki seçime de girecek... 
   
   PEKİ, bu parti adını değiştirmezse ne olur 
   Anayasa Mahkemesi bu partiye ihtar verir, adını değiştir, der, altı ay içinde bu ihtara uymazsa partinin kapatılması için dava açılırdı... 
   
   "AÇILIRDI" diyoruz, çünkü Avrupa'ya uyum sağlamak için "parti kapatmak" hükmü kaldırıldı. 
   Anayasa Mahkemesi'nin ihtarına uymayan partiler kapatılmayacak, onlara devlet yardımı yapılmayacak, parti sorumlularına, üç ile altı ay arasında hafif hapis cezası verilecek. 
   
   BU anlattıklarımızı hukuki ayrıntılarla, yorumlarla uzatmak, genişletmek mümkün... 
   Önemli olan yazımızın başındaki çelişki... 
   Adamın "Ben komünistim " demesi suç değil, lakin "Ben komünistim " diyenlerin partilerini kurmaları suç... 
   Hani Avrupa'ya uyacaktık, uyum sağlayacaktık 
   Eğer, Avrupa isteseydi, bir günde siyasi partiler yasasının ilgili maddesini değiştirmezler miydi 
   Neredeyse Türk "alfabe"sine bile karışacak olan Avrupalı istese neler olmaz... 
   
   KIBRIS'ta olanlar ne 
   Hani Türkiye'nin, AB'ye girebilmesi için "Kopenhag kriterleri"ne uyması gerekiyordu, Kıbrıs var mıydı 
   Şimdi nereye gelindi 
   "Kıbrıs'ı çözmeden gelme, AB'ye giremezsin " 
   
   CHP Grup Başkanvekili Prof. Dr. Haluk Koç, geçen gün Atatürk'ün 6 Mart 1922'de Meclis'te yaptığı bir konuşmayı hatırlattı, Atatürk diyordu ki 
   "Efendiler 
   Bir şeyin zararıyla, bir şeyin imhasıyla yükselen şeyler, tabii ki o şeyden zarara uğrayanları alçaltır. 
   Hakikaten Avrupa'nın bütün ilerlemesine, yükselmesine ve medeniyetleşmesine karşılık Türkiye tam tersine gerilemiş ve düşüş vadisine yuvarlanmıştır. 
   Artık vaziyeti düzeltmek için mutlaka Avrupa'dan nasihat almak, bütün işleri Avrupa'nın emellerine göre yapmak, bütün dersleri Avrupa'dan almak gibi birtakım zihniyetler belirdi. 
   Halbuki, 
   Hangi istiklal vardır ki yabancıların nasihatleriyle, yabancıların planlarıyla yükselebilsin 
   Tarih böyle bir hadiseyi kaydetmemiştir." 
   Yine de kaydetmeyecektir. 
   
      
   
</TEXT>
</DOC>
