<DOC>
<DOCNO> 219052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur22.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta havaalanı işletmesine Valilik talip oldu... 
</HEADLINE>
<TEXT>

     Sivas Valisi Hasan Canpolat, ''Sivas'ta havaalanını işletmeye talibiz'' dedi. 
     Sivas Büyük Otel'de 1 Mart Muhasebeciler günü nedeniyle düzenlenen törende konuşan Vali Canpolat, Türk Hava Yolları'nın farklı mazeretlerle kente uçak seferlerini iptal ettiğini belirterek, şunları kaydetti 
     ''Pist kısa, kar yağdı, sis bastı gibi nedenlerle ilimize uçak seferleri iptal ediliyor. Bir ilin kaderiyle uğraşılmasına izin vermeyeceğiz. Bize verilirse havaalanını işletmeye talibiz. Hava alanının düzenli olarak işletilmesi için eksikliklerin giderilmesi, özel hava yollarının buraya çekilmesi gerekiyor.'' Özel hava yolu şirketlerine mektup yazarak, burayı incelemelerini talep ettiklerini dile getiren Canpolat, ''Özel hava yolları buraya girerse turizm açısından kentte büyük bir atılım olacaktır'' diye konuştu. 
     
</TEXT>
</DOC>
