<DOC>
<DOCNO> 219717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun03.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya Pakistan nükleer silah desteği teklif etti 
</HEADLINE>
<TEXT>

     Pakistan'ın, Nijerya silahlı kuvvetlerine askeri yardım ve nükleer silah desteği vermeyi teklif ettiği öne sürüldü. 
     Nijerya Dışişleri Bakanlığı'ndan konuya ilişkin yayınlanan bildiride, Pakistan Genelkurmay Başkanı Muhammed Aziz Han'ın, Nijerya Savunma Bakanı Rabiu Kwankwaso'ya, ülkesinin ''Nijerya silahlı kuvvetlerine askeri yetenekleri ve nükleer güç elde etmesi için yapacağı yardımın dinamikleri üzerine çalıştığını ilettiği'' belirtildi. 
     Bildiride, Pakistan'ın nükleer savaş başlıklı füzelere sahip olduğu kaydedildi, ancak Nijerya'ya bu silahları vermeyi veya Nijerya'nın bu silahları almak istediği konusunda bir açıklamada bulunulmadı. 
     Nijerya Savunma Bakanı'nın iki ülke arasında yoğunlaştırılmış işbirliği yapılmasını istediği ve Nijerya'nın da ihtiyaç duyulması halinde Pakistanlı askerlere eğitim vermeye hazır olduğu ifade edildi. 
     Han'ın Nijerya'nın başkenti Abuja'da, planlanmış bir ziyaret dolayısıyla bulunduğu belirtildi. 
     
</TEXT>
</DOC>
