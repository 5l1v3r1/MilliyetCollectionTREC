<DOC>
<DOCNO> 237464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun59.html </URL>
<DATE> 2004/05/05/ </DATE>
<TIME> 21.51 </TIME>
<AUTHOR>  </AUTHOR>
<HEADLINE>
Uzmanlar "İnsanlar için yeni hayvan hastalıkları tehdit oluşturuyor" 
</HEADLINE>
<TEXT>

     Bilim adamları, insanlara geçen hayvan hastalıklarının giderek küresel bir tehdit haline geldiğini ancak şimdilik yeni hastalıkların nasıl ve ne zaman ortaya çıkacağının bilinmediğini kaydetti. 
     Dünya Sağlık Örgütü DSÖ hayvan hastalıkları kontrol koordinatörü François Meslin, konuyla ilgili 3 gün süren konferansın ardından gazetecilere yaptığı açıklamada, ''Hayvan hastalıklarının sonuçlarından biri, giderek önemi artan ciddi bir küresel ve bölgesel konu olmasıdır. Ancak şu anda ne zaman, hangi koşullarda ortaya çıkacakları tahmin edilemiyor''dedi. 
     Asya'nın bazı bölgelerinde görülen kuş gribi ve 1990'lı yıllarda Afrika'da yüzlerce kişinin ölümüne neden olan Ebola virüsü, farklı türlerden geçen hastalıklar arasında bulunuyor. 
     Dünyanın en öldürücü hastalıklarından biri olan AIDS de, bugün insandan insana geçiyor olmasına rağmen, başlangıçta hayvanlardan insanlara bulaşan bir hastalıktı. 
     Hayvan hastalıkları, sadece doğrudan hayvanlardan değil, virüslerin mal ve ürünlere bulaşmasıyla uluslararası ticaretle de yayılıyor. 
     
</TEXT>
</DOC>
