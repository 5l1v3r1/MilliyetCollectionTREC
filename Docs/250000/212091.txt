<DOC>
<DOCNO> 212091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/spor/bbas.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen rotada 61-52 
</HEADLINE>
<TEXT>

   Yunan Olympiakos karşısında zorlu bir mücadele veren temsilcimiz, 11 maçta 9. galibiyetini aldı, liderliği bırakmadı. Ermal, 26 sayı ve 13 ribaunt ile yıldızlaştı 
      GÖKHAN TÜRE 

   
   Son çeyrekte çözdü 
   LACİVERT - Beyazlılar, Avrupa Ligi C Grubu'ndaki 11. maçında Yunan rakibi Olympiakos'u zor da olsa 61 - 52 geçti, 9. galibiyetini alarak liderliğini perçinledi. Skor yönünden kısır geçen karşılaşmada, bocaladığı ilk yarıyı 31 - 30 geride kapayan Efes, ikinci yarıda Ermal ve Granger'ın sayılarıyla kontrolü ele geçirdi, son çeyrekte rakibine sadece yedi sayı izni vererek galibiyete ulaştı. Kaya ve Prkacin'in sakatlıkları nedeniyle forma giymedikleri karşılaşmada Efes'te 26 sayı ve 13 ribaund ile oynayan Ermal maçın yıldızı oldu. 
   
   İstatistik    EFES PİLSEN OYUNCU TS 2S 3S SA R Ender 9 1 5 1 4 4 4 3 Nikolic 4 2 6 - - 8 Langdon 7 1 5 1 5 2 2 1 Ermal 26 11 19 - 4 5 13 Granger 12 2 3 2 7 2 2 2 Kerem - - 0 1 - - Alper - - 0 1 - 3 Ömer 3 - 1 2 - 2 TOPLAM 61 17 38 5 20 12 13 32 
   
   OLYMPIAKOS OYUNCU TS 2S 3S SA R Jurak 10 4 11 0 1 2 2 7 Charisis 3 0 1 1 5 - 6 Gorenc 7 2 4 0 3 3 6 5 Liadelis 22 5 10 1 2 9 9 4 Bagaric 2 1 3 - - 3 Kalampokis - - - - - Giannouzakos - - 0 3 - 2 Tomic 6 - 2 10 - 2 Sklavos 2 1 3 0 4 - 9 TOPLAM 52 13 32 4 28 14 17 39 
   1.PERİYOT 19 - 18 Olympiakos , 2.PERİYOT 31 - 30 Olympiakos , 3.PERİYOT 47 - 45 E.Pilsen , MAÇ SKORU 61 - 52 E.Pilsen BEŞ FAUL Langdon 36.10 
   HAKEMLER Armand De Keyser Belçika , Tihomir Bubalo Sırbistan Karadağ , J.R.Garcia Ortiz İspanya 
   
   'Savunmayla kazandık'    EFES Pilsen Coachu Oktay Mahmuti karşılaşma sonrası kalitesi vasat olan bir oyuna rağmen galip geldikleri için sevinçli olduklarını söyledi. Seyircilere iyi bir basketbol izlettiremediklerini söyleyen Mahmuti, "Ancak eksiklere rağmen ikinci yarıdaki savunmamızla galip gelmesini bildik. Kalan maçları da kazanarak grubu zirvede tamamlamaya çalışacağız" dedi. 
   
   İzmir-Üsküp çekişmesi    BASKETBOL FIBA Avrupa Kupası Güney Konferansı'nda Final - Four'a kalan Fenerbahçe ve Tuborg Pilsener'in 28 - 29 Şubat'ta oynayacakları dörtlü finalin hangi ülke ve şehirde yapılacağı önümüzdeki hafta belirlenecek. Fenerbahçe -Tuborg Pilsener, Rabotnicki Makedonya - Keravnos Keo'nun Kıbrıs Rus Kesimi maçlarının oynanacağı Final - Four'a ev sahipliği için Tuborg Pilsener, İzmir, Rabotnicki Üsküp'le aday oldular. Final - Four birincisi, Doğu, Batı ve Kuzey Konferansı dörtlü finallerinin birincileriyle FIBA Avrupa Kupası finalini oynayacak. 
   
   
</TEXT>
</DOC>
