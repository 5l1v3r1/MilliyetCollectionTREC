<DOC>
<DOCNO> 214671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/yasam/yas07.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli Belediye Başkan Vekili'ne silahlı saldırı... 
</HEADLINE>
<TEXT>

   MUSTAFA KURTARAN İstanbul 
   
   Şişli Belediye Başkan Vekili Bayram Özata, uğradığı silahlı saldırı sonucu bacağından yaralandı. Alınan bilgiye göre, Merkez Mahallesi Kocamansur Sokak'taki işyerinden saat 23.00 sıralarında ayrılan Özata, evine gitmek için otomobiline doğru yürümeye başladı. O sırada kimliği belirlenemeyen bir kişi, arka tarafından yaklaştığı Özata'nın bacaklarına doğru ateş etti. Sol bacağına beş kurşun isabet eden Özata, makam şoförü ve çevredekiler tarafından Şişli Etfal Eğitim ve Araştırma Hastanesi'ne kaldırıldı. 
   Özata, ilk müdahalenin ardından Amerikan Hastanesi'ne sevk edildi. İfadesi alınan Bayram Özata'nın, saldırganı tanımadığını ve kendisine herhangi bir şey söylemediğini ifade ettiği öğrenildi. Eşk li belirlenen saldırganın yakalanması için geniş çaplı araştırma başlatıldı. 
   
   
   
</TEXT>
</DOC>
