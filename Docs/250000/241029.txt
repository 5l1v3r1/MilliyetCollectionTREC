<DOC>
<DOCNO> 241029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo44.html </URL>
<DATE> 2004/05/18/ </DATE>
<TIME> 21.49 </TIME>
<AUTHOR>  </AUTHOR>
<HEADLINE>
A Milli takımı Avustralya'ya gitti 
</HEADLINE>
<TEXT>

     A Milli Futbol Takımı, Avustralya Milli Takımı ile özel maç yapmak için Avustralya'ya geldi. 
     Yaklaşık 25 saat süren bir yolculuktan sonra Sydney Havalalanı'na varan A Milli Takım'ı, 2000 kadar gurbetçi karşıladı. 
     Bir ay öncesinden biletleri satışa çıkarılan maça ilginin yoğun olduğu, şu ana kadar 27 bin adet biletin satıldığı ve bu sayının maç günü 35 bin civarında olacağı kaydedildi. 
     Bu rakamların, Avustralya futbol tarihinde rekor seviyede olduğu ve maça gösterilen yoğun ilginin yetkilileri şaşırttığı ifade edildi. 
     Yorgun oldukları gözlenen A Milliler ile futbolculara yoğun ilgi gösteren gurbetçi Türkler arasında duygulu anlar yaşandı. 
     Havaalanından özel bir otobüsle kalacakları otele hareket eden A Milli Takım, yarın ilk antrenmanını yapacak. 
     Öte yandan A Milli Takımı Teknik Direktörü Ersun Yanal ve Futbol Federasyonu yetkililerinin yarın bir basın toplantısı yapacakları belirtildi. 
     
</TEXT>
</DOC>
