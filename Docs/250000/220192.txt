<DOC>
<DOCNO> 220192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/spor/yaksoy.html </URL>
<DATE> 2004/03/06/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Cehennem azabı 
</HEADLINE>
<TEXT>

   
   Bugün sporun felsefesinden, psikolojisinden ve fizyolojisinden bahsetmek istemiyoruz. 
   Son derbide taraftarların çektiği sıkıntıyı ve heyecanı gözönüne alarak bir fıkra üretebilir miyiz diye düşündük. Fıkra bu ya... 
   Bir gün cehennemin müfettişleri zebanileri basmışlar. Bakmışlar cehennemin dışında iki büyük salon var. Birinin kapısında büyük bir Galatasaray bayrağı, diğerinin önünde ise bir Fenerbahçe bayrağı asılı. Ve her salonda büyük birer dev ekran. Her iki ekranda da Fenerbahçe - Galatasaray karşılaşması yapılıyor. Müfettişler şaşırıp kalmışlar. Hiddetle "Bu rezalet. Burası cehennem mi, yoksa cenette mi " diye bağırmışlar. 
   Zebani başı "Burası cehennem efendim" demiş. Müfettişler "Nasıl olur" demişler. Zebani başı cevaplamış "Bir salonda yalnız Fenerbahçeliler'i topluyoruz. Diğerinde ise Galatasaraylılar var. Kimse dışarı çıkamıyor. Kapılarda zebaniler nöbet tutuyorlar. Biz her gün sanal olarak Fenerliler'e Galatasaray'ın attığı golleri ve karşı tarafa edilen küfürleri, diğer salonda Galatasaraylılar'a Fenerbahçe'nin attığı golleri ve küfürleri durmadan seyrettiyoruz. Ve bu golleri seyretmek onlara cehennem azabından daha beter geliyor. O kadar ki, tahammmül edemeyip tekrar cehenneme dönmek istiyorlar. Ama biz müsaade etmiyoruz." 
   Müfettişler, zebanileri başarılarından dolayı tebrik edip cehennemden ayrılıyorlar. Arkalarında hıçkırıklar, ıstırab çağlıkları bırakarak. Ve hiçbir acının bu cehennem azabının yerini tutmayacağını düşünerek. 
   
      
</TEXT>
</DOC>
