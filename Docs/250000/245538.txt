<DOC>
<DOCNO> 245538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun18.html </URL>
<DATE> 2004/06/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bush Teröre karşı savaş, çağın meydan okuması... 
</HEADLINE>
<TEXT>

     ABD Başkanı George Bush, teröre karşı savaşın ''çağın meydan okuması'' olduğunu söyledi. 
     Bush, İtalya Başbakanı Silvio Berlusconi ile Roma'da görüşmesinin ardından ortak basın toplantısı düzenledi. 
     ABD Başkanı Bush, BM Güvenlik Konseyi'nin, Irak'ın bağımsızlığı ile ilgili yeni karar tasarısını gelecek hafta onaylamasını beklediğini kaydetti. İtalya Başbakanı Berlusconi de bu yöndeki umudunu dile getirdi. 
     Bush, Amerikan Merkezi Haberalma Teşkilatı'nın CIA Başkanı George Tenet'in da görevinden istifa etmesinden üzüntü duyduğunu ifade etti. 
     Tenet'in kişisel nedenlerle istifa ettiğini belirten Bush, ''George Tenet, Amerika için mükemmel bir iş yaptı. Onunla çalışmak gurur vericiydi. İstifa ettiği için üzgünüm'' dedi. 
     
</TEXT>
</DOC>
