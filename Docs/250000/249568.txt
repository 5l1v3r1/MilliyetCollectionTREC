<DOC>
<DOCNO> 249568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun03.html </URL>
<DATE> 2004/06/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Irak'ın güneyinde patlama... 
</HEADLINE>
<TEXT>

     Irak'ın güneyindeki Semavi kentinin merkezinde, patlama ve silah sesleri duyulduğu bildirildi. 
     Japonya'nın Kyodo haber ajansı, Japon askerlerin konuşlandığı kentte, gece yarısından sonra bir patlama olduğunu ve ardından silah sesleri duyulduğunu belirtti. 
     Haberde, patlamanın tam olarak nerede meydana geldiği ve ölen veya yaralanan olup olmadığı konusunda bilgi edinilemediği kaydedildi. 
     Kent üstünde helikopterlerin uçtuğu belirtilirken, bazı görgü tanıkları, patlamanın, Muthana hükümet binası yakınlarında olduğunu söylediler. 
     Japonya'nın, temiz su, tıbbi yardım tedarik etmek ve yol ve okul onarımlarına yardımcı olmak amacıyla Semavi'de 550 kadar askeri bulunuyor. Semavi'de ayrıca Hollanda askerleri konuşlanmış durumda. 
     
</TEXT>
</DOC>
