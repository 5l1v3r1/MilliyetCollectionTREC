<DOC>
<DOCNO> 236183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/soneko25.html </URL>
<DATE> 2004/04/30/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Babacan IMF ile hangi kurallar içinde çalışacağımız belli değil 
</HEADLINE>
<TEXT>

     Devlet Bakanı Ali Babacan IMF ile ilişkilerin nasıl düzenleneceğinin henüz belli olmadığını ve bu konudaki çalışmaların devam ettiğini belirterek, ''Biz net borç ödeyicisi olmak istiyoruz'' dedi. 
     Babacan, IMF ile ilişkilerin nasıl yürütüleceğine ilişkin üç format olduğunu anlatırken, bunları ''program sonrası izleme, ihtiyati stand-by ile mevcut stand-by'' olarak özetledi. 
     Babacan, CNNTürk'te katıldığı programda, IMF ile ilgili soruları yanıtlarken, ilk defa kendi yönetimleri sırasında IMF ile yapılan bir anlaşmanın zamanında tamamlandığını, bundan sonra IMF ile hangi kurallar ve çerçeve içinde çalışacaklarının ise henüz belli olmadığını kaydetti. 
     Net borç ödeyici olmak istediklerini vurgulayan Bakan Babacan, IMF ile ilişkilerin nasıl yürütüleceğine ilişkin 3 format bulunduğunu, bunlardan birisinin 'program sonrası izleme', diğerinin ''ihtiyati Stand-By'', diğerinin ise 'normal Stand-By' olduğuna işaret etti. 
     Babacan, içerde ve dışarda nasıl şoklar yaşanırsa yaşansın, Türkiye ekoomisinin rotasının ve gideceği yönün belli olacağını kaydetti. 
     ''IMF ile ilgili kararın Haziran veya Temmuz alınmasının, bu konuda geç karar alınması anlamına gelip gelmeyeceğine'' ilişkin soru üzerine Bakan Babacan, 2004 yılı için finansman programını açıkladıklarını, bu programdan herhangi bir ciddi sapma olmadığını, programdaki borç döndürme rasyosunun yüzde 84 olduğunu kaydetti. 
     Geçen yılın ortalamasının yüzde 93, bir önceki yılın yüzde 100'ün üzerinde olduğunu anlatan Babacan, bu yılın son 9 aylık dönemindeki Hazine'nin finansman yapısının ise önceki dönemlere göre oldukça rahat olduğunu kaydetti. 
     
</TEXT>
</DOC>
