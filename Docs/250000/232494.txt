<DOC>
<DOCNO> 232494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun02.html </URL>
<DATE> 2004/04/18/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Türk babanın işsizlik cinneti Karısını öldürdü, kızlarını yaraladı 
</HEADLINE>
<TEXT>

     ABD'nin New York eyaletindeki küçük ve sakin Rochester kasabası, bir Türk ailesinin faciasına sahne oldu. 
     İşsizlik nedeniyle cinnet getirdiği belirtilen 42 yaşındaki İsmail Peltek, 38 yaşındaki karısı Hatice Peltek'i bıçaklayarak öldürdü. Peltek, kızları 22 yaşındaki Zeliha ile 4 yaşındaki Melisa'yı da çekiç darbeleriyle ağır yaraladı. 
     Olay sırasında evde bulunan İsmail'in Peltek'in 19 ve 17 yaşlarındaki iki oğlu Yunus ile Adem ise babaların durdurmaya ve yaralı kızkardeşlerine yardım etmeye çalıştılar. 
     İsmail Peltek'in daha sonra kendisini de karnından ağır biçimde bıçakladığı bildirildi. 
     Yerel basının yanı sıra New York medyasında da geniş şekilde yer bulan haberlere göre, bir buçuk yıl önce New York kentinin Brooklyn bölgesinden ailesiyle birlikte Rochester'a taşınan İsmail Peltek işsizlik sonucu bunalıma girdi ve kasabadaki İslam Merkezi'nden iş için yardım istedi. 
     En son cinayetin 1912'de işlendiği Rochester'daki İslam Merkezi yetkilileri, ruh sağlığının bozuk olduğunu farkettikleri İsmail Peltek'in bir psikiyatra gitmesi için girişimde bulundular. Ancak, Peltek'in doktora gitmediği ve İslam Merkezi ile ilişkisini kestiği belirtildi. 
     Cinayetle suçlanan ve hastanede tedavisi süren İsmail Peltek'in Salı günü yargıç karşısına çıkarılması bekleniyor. 
     
</TEXT>
</DOC>
