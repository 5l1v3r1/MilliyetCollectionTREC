<DOC>
<DOCNO> 213964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/magazin/mag01.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Evet, eğlence bitti 
</HEADLINE>
<TEXT>

   Abidin, Safran'daki partide 'Haydi eller havaya' diye talim komutları verirken anlaşıldı ki, eski popstar partilerinde daha çok eğleniliyordu 
      KAYNAMA NOKTASI 
AHMET SALİH 
   
   Böyle mi olacaktı, bu muydu yani, bunun için mi çekildi bunca dert, kahır ve mesaj Bunun için miydi bütün bu tantana Veletin biri, artık birinci seçildiğine göre sahip olduğu yetkiye dayanarak, Türk eğlence talimnamesinin en dayatmacı komutunu haykırsın sahneden diye "Haydi Türkiye, bütün eller havaya" 
   Ve reyting rekortmeni, dev bir prodüksiyon, Etiler barı, Tarabya tavernası ambiyansında muradına, sınırına, ifrat noktasına ulaşsın diye böylelikle. 
   Elbette bunun içindi, az şey mi bu Bu yetkiyi almaktan, bu konuma gelmekten başka ne ister ki, ne isteyebilir ki Türkiye'nin popstarı, yani halkımıza talim yaptırmaktan 
   Ama aynı komutları Popstar finalinin ardından Karaköy'deki Safran'da yapılan partide de vermeye başlayınca Abidin, kamuoyu önderleri yavaş yavaş uyanıyorlar duruma. CNN Türk'ten Ahu Özyurt, "Biz daha önceki popstar partilerinde daha fazla eğlenmiyor muyduk " diye soruyor. 
   Evet, sanki o zamanlar, yani daha yarışma sürerken onlar, popstar adayları bu partilerde, eğlencelerde bize bırakılır, bizler de onlara taleplerimizi dayatırdık. 
   
   Zerrin Özer yine ağladı 
   Şimdi ise içlerinden biri reşit olup da bize direktif vermeye kalkışır, diğerleri de zaten onun bu yeni iktidarının, gücünün karşısında sönüp giderken, anlıyoruz ki Party is over, yani eğlence bitti. Biz de ne kadar zorlarsak zorlayalım, partinin organizatörleri de. 
   Hele Zerrin ablaları, yarışmanın o kaybetmiş çocuklarını, "Hadi bakayım, ablalara, abilere gösterin maharetinizi" edasıyla, h l iftiharla davet ettikçe sahneye, daha bir acıklı hal alıyor eski popstar adaylarının telafi edilmez gecikmişliğinden ötürü Safran'daki umarsız eğlenme çabası. 
   Hatta bir ara dışarıya çıkıp vestiyerin önünde hüngür hüngür ağlıyor nedense ya da beklendiği üzere Zerrin Özer. 
   Abidin ile Firdevs ise o sırada artık iyiden iyiye alıştıkları çikolatalı suflesini kaşıklıyorlar Safran'ın. 
   Armağan Çağlayan bir düğün sahibi edasıyla dolaşırken, Ercan Saatçi ve Ahmet San ciddiyetlerini korumaya kararlılar bu gece. 
   Haldun Dormen ise yerinden yine hiç kalkmıyor. 
   
   Orada kimler mi var 
   Elena klan halinde gezinen "popstar kaybetmişleri"nden uzakta, bir köşede kocasıyla ve şaşkınlıkla izliyor olanları. Sadece bir kez çıkıp sahneye, farkını koyarak ortaya, dönüyor yine kocasının yanına. 
   Gazeteciler epey kalabalık bir biçimde katılım gösteriyorlar partiye. Soner Yalçın'ı ilk kez görüyorum bir popstar partisinde. 
   Safran'ın müdavimi "sosyete görselcileri" de salonda tabii Mimar Mahmut Anlar, ressam İsmail Acar, sergici Alinur Velidedeoğlu. 
   Nu Pera'dan Nilgül Utku, sonra sanatçı Selda Asal da işte oradalar. 
   Birçok parti katılımcısı Firdevs'in yanına gidip onu teselli etme girişiminde bulunuyor. Ama o ikinciliğinden son derece memnun görünüyor. 
   Firdevs ve Abidin sanki hemen bu salondan ABD'ye, Berkley Müzik Akademisi'ne uçacaklarmışçasına, düğünleri konuklardan önce terk eden aceleci gelin ve damatlar gibi, erken ayrılıyorlar partiden. 
   "Bu geceyi televizyonu kapatır gibi kapatmak mümkün olsa" diyorum yorgunluğumu hissedince. 
   Takside şoför h l orada "Firdevs kazanmalıydı." 
   
   
</TEXT>
</DOC>
