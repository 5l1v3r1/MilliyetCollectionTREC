<DOC>
<DOCNO> 216148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/spor/spo15.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Aktan takipte    MALİYE Bakanı Müsteşarı Hasan Basri Aktan, üç büyüklerin yöneticileriyle görüşerek, beyan edilen stopaj ve KDV bedelleriyle ilgili bilgi aldı. Yöneticiler evraklar olmadığı gerekçesiyle Mart başına kadar süre istedi. 
   
   Ronaldo atağı    RUS iş adamı Roman Abramovich'in kulübü almasının ardından transferde çılgın paralar harcayan Chelsea, şimdi de Ronaldo'nun peşine düştü. Real Madrid'de forma giyen Brezilyalı yıldızın ilk teklife olumlu yanıt verdiği öğrenildi. 
   
   Rüştü'ye şok    BARCELONA'DA şans bulamayan Rüştü'nün, AB statüsüne geçebilmesi için Eylül ayına kadar beklemesi gerektiği açıklandı. Gazeteler, bu gelişme üzerine milli kalecinin kiralık olarak başka bir kulübe gidebileceğini bildirdi. 
   
   Holigan yuvası    BELÇİKA'DA bu yıl tribünlerde çıkan olaylar nedeniyle toplam 614 holigana dava açıldığı öğrenildi. Bu davalarda 328 kişinin cezalandırıldığı, 286 kişinin ise halen mahkemesinin sürdüğü açıklandı. 
   
   Ödem öldürdü    BİSİKLETÇİ Marco Pantani'nin, beyninde ve ciğerlerinde neden oluştuğu bilinmeyen şiddetli ödem yüzünden öldüğü tespit edildi. Pantani'nin annesi cenazede uyuşturucu kullandığını iddia eden medyaya "Onu siz öldürdünüz" dedi. 
   
   Tuz kabusu    FİZİK Tedavi Uzmanı Dr. Gültekin Caymaz, spor sahalarındaki ani ölümlerin sebebinin magnezium isimli tuz iyonunun azalmasına bağladı. Gültekin Caymaz, yorgunluk nedeniyle eksilen tuzun yenilgilere de sebep olduğunu iddia etti. 
   
   Zirveye çıktılar    ALP Disiplini Balkan Açık Kupası Kayak Yarışmaları Erciyes'te başladı. Türkiye, Gürcistan, İran ve Pakistan'ın katıldığı organizasyonda ilk gün erkeklerde Erkan Yeşilova, bayanlarda ise Tuğba Taşdemir birinci oldu. 
   
   Spor keyfi    SPOR ve spor kültürünü eğlenceli, nitelikli ve farklı bir içerikle sunmayı amaçlayan "www.deplasman.com" internet sitesi açıldı. Yetkililer, sporseverlere yorumsuz ancak yararlı bilgilerle dolu haberler vermeyi hedefliyor. 
   
   Hentbolda dün    Erkekler 
   Halk Bankası-Beşiktaş 27-24 
   Çankaya Bld.-İzmir B.Ş.Bld 40-31 
   İzmit B.Ş.Bld-ASKİ 23-39 
   Trabzon Bld-B.Nilüfer Bld 35-30 
   Bayanlar 
   Kastamonu-İzmir B.Ş.Bld 32-31 
   
   
</TEXT>
</DOC>
