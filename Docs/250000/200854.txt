<DOC>
<DOCNO> 200854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko03.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişecam işçileri grev için Danıştay'a başvuracak... 
</HEADLINE>
<TEXT>

     Çimento, Cam ve Toprak İşçileri Sendikası'nın Kristal-İş , Türkiye Şişe Cam fabrikalarında Şişecam yarın başlayacak grevi 60 gün süreyle erteleyen Bakanlar Kurulu kararıyla ilgili olarak, yürütmenin durdurulması için Danıştay'a başvuracak. 
     Kristal-İş Genel Merkezi'nden yapılan yazılı açıklamada, "Şişecam işyerlerinde yarın başlayacak grevin, Şişecam'ın talebi doğrultusunda ve milli güvenlik bahanesiyle ertelendiği" kaydedilerek, "Hükümetin kararının Türkiye'de grev hakkının olmadığının açık bir kanıtı olduğu" savunulan açıklamada, "Su bardağının, pencere camının milli güvenliği tehdit ettiğini söylemek Türkiye Cumhuriyeti'ne hakaret etmek anlamına gelir. Bu ülkenin milli güvenliği su bardağı üretiminden etkilenecek kadar zayıf mıdır Sendikamız, hükümetin bu keyfi kararı karşısında, yürütmenin durdurulması için Danıştay'a başvuracaktır" denildi. 
     Açıklamada, hükümetin Uluslararası Çalışma Örgütü'ne de şikayet edileceği kaydedildi. 
     Bu arada, Cam İşverenler Sendikası'ndan yapılan açıklamada da, sözleşme kapsamına dahil işyerlerinde teklif ettikleri ortalama aylık brüt ücretin 1 milyar 725 milyon lira olduğu, Kristal-İş'in ise 2 milyar 392 milyon lira ücret talebinde ısrar ettiği belirtildi. 
     
</TEXT>
</DOC>
