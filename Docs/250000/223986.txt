<DOC>
<DOCNO> 223986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun16.html </URL>
<DATE> 2004/03/20/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Gorbaçov Irak'taki savaş önemli bir hataydı... 
</HEADLINE>
<TEXT>

     Dağılan Sovyetler Birliği'nin son lideri Mihail Gorbaçov, Irak'taki savaşın, terörist saldırı riskini artıran ''önemli bir hata'' olduğunu söyledi. 
     Meksika'da bulunan Gorbaçov, başkent Meksiko'daki Anahuac Üniversitesi'nde, Irak'taki savaşın birinci yıldönümü için düzenlenen konferansta, Irak'ın işgal edilmesinin terörizmin yayılmasını engellemediğini, aksine daha fazla terör eylemi düzenlenmesine yol açtığını belirtti. 
     Yaklaşık 5 bin kişiye hitap eden Gorbaçov, ''Her gün Irak'taki yanlış işgalin sonuçlarını görüyoruz. Demokrasi tanklar ve füzelerle değil, diğer halklara saygı duyarak ve uluslararası kanunlarla kabul ettirilir'' dedi. 
     ABD'nin ekonomik, askeri ve demokratik açıdan güçlü olduğundan hiç kimsenin şüphesi olmadığını belirten Gorbaçov, ''Washington yönetiminin dünyanın lideri olabileceğini kabul ettiklerini, ancak bunun için uluslararası yasalara saygı ve işbirliğinden başka yol bulunmadığını'' söyledi. 
     
</TEXT>
</DOC>
