<DOC>
<DOCNO> 209373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/siyaset/siy02.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya 'nem' kaptı 
</HEADLINE>
<TEXT>

   Rus basını, Boğazlar'da tanker geçişini sınırlayan Türkiye'nin petrol ihraç güzerg hını ele geçirmeye çalıştığını iddia etti 
      Cenk Başlamış 

   
   İstanbul ve Çanakkale boğazlarındaki kötü hava koşulları nedeniyle tanker geçişlerinde uygulanan kısıtlama, petrolünü Avrupa ülkelerine ulaştırmakta zorluk çeken Rusya'da rahatsızlık yarattı. 
   Rus yetkililer, özel sohbetlerde sıkıntılarını dil getirirken, Rus basını Boğazlar'dan tanker geçişine uygulanan kısıtlamanın perde arkasında, Türkiye'nin petrol ihraç güzerg hını ele geçirme çabası yattığını öne sürdü. 
   Nezavisimaya gazetesi, Boğazlar'daki kötü hava koşullarını gerekçe gösteren Türkiye'nin aslında Rusya'yı Bak - Ceyhan petrol boru hattını kullanmaya zorunlu kılmak istediğini ileri sürdü. 
   Gazeteye göre, tanker geçişlerinde yaşanan sorun nedeniyle sadece Rusya değil, Ukrayna da Batı'ya petrol göndermekte büyük sıkıntı yaşıyor. 
   
   Bak - Ceyhan taktiği 
   Nezavisimaya, başından beri Bak - Ceyhan'a sıcak bakmayan Rusya'nın Türkiye'nin uyguladığı taktik nedeniyle tutum değiştirmek zorunda kalarak elindeki petrolü dış dünyaya ulaştırabilmek için bu hattı kullanmaya başlayabileceğini yazdı. 
   Rus yetkililer, 2005 yılında tamamlanması beklenen Bak - Ceyhan'ın ekonomik açıdan k rlı olmadığında ısrar ediyor. Ancak, İstanbul ve Çanakkale boğazlarının artan tanker trafiğini kaldıramaması nedeniyle petrolün bu yolla taşınma olanağı giderek azalıyor. 
   Moskova, Boğazlar'dan geçişlerde uygulanan kısıtlama nedeniyle sert tepki göstermiş, ancak Türkiye çevre kaygılarıyla hareket ettiğini bildirmişti. 
   Rusya'yı sıkıntıya düşüren bir diğer gelişme de, Azerbaycan'ın Novorossisk hattına verdiği petrolü artırmaya yanaşmaması. 
   
</TEXT>
</DOC>
