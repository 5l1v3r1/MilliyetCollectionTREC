<DOC>
<DOCNO> 200820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun05.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gallup Saddam döneminde 61 bin kişi öldürüldü... 
</HEADLINE>
<TEXT>

     Gallup kamuoyu araştırma kurumunun yaptığı yoklamaya göre, devrik Devlet Başkanı Saddam Hüseyin döneminde Bağdat'ta yapılan katliamlarda 61 bin civarında kişi öldürüldü. 
     Bağdat'ta Ağustos ve Eylül aylarında yapılan kamuoyu yoklamasında, 1178 kent sakinine, Saddam'ın 23 yıllık yönetimi sırasında öldürülen yakınları veya tanıdıkları olup olmadığı soruldu. 
     Yoklamaya katılanların yüzde 6.6'sı, "evet" cevabı verirken, rakamın, Bağdat'ta katledilenlerin sayısının, daha önceki tahminlerin üstünde olduğu ortaya çıktı. 
     ABD'nin öncülük ettiği işgal yönetimi, Irak genelinde en az 300 bin kişinin toplu mezarlarda yattığını açıklamıştı. 
     İnsan hakları yetkilileri, rakamın 500 bine yakın olduğunu açıklarken, Iraklı bazı siyasi partiler, katledilen insan sayısının 1 milyondan fazla olduğuna inanıldığını belirtiyorlar. 
     
</TEXT>
</DOC>
