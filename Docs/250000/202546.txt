<DOC>
<DOCNO> 202546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur01.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski sabıkalı, cezaevi arkadaşını öldürdü 
</HEADLINE>
<TEXT>

     Denizli'de eski bir sabıkalı, bir kişiyi öldürdü, bir kişiyi de yaraladı. 
     Alınan bilgiye göre, İrfan Karaboya, İncilipınar caddesinde karşılaştığı arkadaşı Enis Kor ile tartıştı. Tartışma sırasında silahını çeken Karaboya, Kor'u vurarak öldürdü. 
     Olay yerinden kaçan Karaboya, daha sonra Lise caddesinde karşılaştığı ve ismi öğrenilemeyen dayısını da tabancayla yaraladı. 
     Kendisini takip eden polise ateş eden ve izini kaybettirmeye çalışan Karaboya, güvenlik güçlerinin bölgeyi çembere alması sonrasında yakalandı. 
     İrfan Karaboya'nın öldürdüğü Enis Kor'un cinayetten sabıkalı olduğu ve cezaevinde aynı koğuşta yattıkları belirlendi. 
     Gözaltına alınan Karaboya'nın sorgusunun sürdüğü bildirildi. 
     
</TEXT>
</DOC>
