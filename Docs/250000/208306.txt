<DOC>
<DOCNO> 208306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun11.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de iki bakan hariç tüm bakanlar meclis dışından... 
</HEADLINE>
<TEXT>

     KKTC'de Cumhuriyetçi Türk Partisi CTP Genel Başkanı Mehmet Ali Talat başbakanlığında kurulan CTP-Demokrat Parti koalisyon hükümetinin bakanlar kurulu listesi hazır. 
     Cumhuriyet Meclisi toplantısı için meclise gelen CTP Genel Başkanı Talat ve DP Genel Başkanı Serdar Denktaş, ''Bakanlar kurulu listesinin hazır olduğunu, ancak listenin Cumhurbaşkanı Rauf Denktaş'a sunulmadan açıklanmayacağını'' söyledi. 
     Talat'ın Başbakan, Serdar Denktaş'ın Dışişleri Bakanı ve Başbakan Yardımcısı olduğu kabinede, iki partide de diğer bakanlıklara, ikisi hariç tüm bakanlar meclis dışından atandı. Bu durumda CTP'li 6 bakandan 5'i, DP'li 3 bakandan 2'si meclis dışından atandı. 
     İki bakanlığa meclis üyelerinden atanmasının gerekçesinin ise Talat ve Serdar Denktaş yurtdışında bulunduğunda yerlerine vekalet edebilmeleri olduğu belirtildi. 
     Bakanlar Kurulu listesinin sunulması için Cumhurbaşkanlığından henüz randevu alınmazken, kabinenin bugün saat 17.00'ye kadar Cumhurbaşkanı Denktaş'a sunulması gerekiyor. 
     Öte yandan, Meclis Başkanlık Divanı seçimi için saat 10.00'da toplanması beklenen Meclis Genel Kurulu henüz başlamadı. CTP Genel Başkanı Talat ve DP Genel Başkanı Serdar Denktaş, meclis toplantısı öncesinde partilerinin meclis grubuyla ayrı ayrı toplandı. 
     Meclis iç tüzüğüne göre, meclis başkanlığı için CTP ve Ulusal Birlik Partisi UBP aday gösterebilecek. 
     
</TEXT>
</DOC>
