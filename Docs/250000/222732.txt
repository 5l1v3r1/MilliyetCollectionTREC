<DOC>
<DOCNO> 222732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun41.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Anna Lindh davasında karar 23 Mart'ta açıklanacak 
</HEADLINE>
<TEXT>

     İsveç'te 10 Eylül 2003'te cinayete kurban giden Dışişleri Bakanı Anna Lindh'i öldürdüğünü itiraf eden Mihailo Mihailoviç'in yargılanmasına Stockholm'de devam edildi. 
     Sanık Mihailoviç ile avukatı Peter Althin'in katıldığı duruşmada, mahkeme heyeti, Mihailoviç'in ruhsal sağlığının yerinde olduğunu belirten raporu inceledi. 
     Sanık avukatı Althin, mahkemeden, müvekkilinin bir kez daha psikolojik muayeneden gecirilmesini talep etti. Mahkeme heyeti, avukatın istemini inceledikten sonra, sanığın yeniden psikolojik muayeneden geçirilmesine gerek olmadığına karar verdi. 
     Savcı, Mihailoviç'in ''Anna Lindh'i tasarlayarak öldürmek'' suçundan ömür boyu hapis cezasına çarptırılmasını istedi. Mahkeme, sanık hakkındaki kararını 23 Mart'ta açıklayacak. 
     Anna Lindh, 10 Eylül'de başkent Stockholm'de, yanında koruma görevlisi olmadan süpermarkette alışveriş yaparken, göğsünden ve karnından bıçaklanarak öldürülmüştü. 
     
</TEXT>
</DOC>
