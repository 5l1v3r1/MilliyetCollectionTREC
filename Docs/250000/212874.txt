<DOC>
<DOCNO> 212874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sondun07.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'da kuş gribinden ölenlerin sayısı 11'e yükseldi 
</HEADLINE>
<TEXT>

     Endonezya Tarım Bakanlığı, ülkedeki kuş gribi türünün öldürücü H5N1 virüsü olduğunu açıkladı. 
     Tarım Bakanlığı'nda hayvan sağlığı müdürü Tri Satya Naipospos, düzenlediği basın toplantısında, yurtdışında yapılan bir dizi tahlil sonucunda, ülkede rastlanan kuş gribi türünün en tehlikeli olarak değerlendirilen H5N1 tipi olduğunun ortaya çıktığını belirtti. 
     Naipospos, bu sonuçların, hükümetin önlem alması ve kuş gribinin kökünü kazımak için kullanılacak aşının geliştirilmesinde temel alınacağını söyledi. 
     Bu arada, Tayland'da kuş gribi semptomları taşıyan bir erkek çocuğunun ölmesiyle bu ülkede kuş gribinden ölenlerin sayısı 11'e yükseldi. 
     Hükümet sözcüsü Jakrapob Penkair, adı açıklanmayan 4 yaşındaki çocuğun kuş gribinden öldüğünü açıkladı. 
     
</TEXT>
</DOC>
