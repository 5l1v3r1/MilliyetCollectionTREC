<DOC>
<DOCNO> 233573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo31.html </URL>
<DATE> 2004/04/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Eindhoven'ın teknik direktörü Guus Hiddink, ölümle tehdit edildi 
</HEADLINE>
<TEXT>

     Hollanda Birinci Ligi takımlarından PSV Eindhoven'ın teknik direktörü Guus Hiddink, ölümle tehdit edildi. 
     Geçen cumartesi günü Guus Hiddink'in babasının evine bir mektup geldiği ve mektupta Hiddink'e molotof kokteyliyle bir saldırı düzenleneceğinin yazıldığı bildirildi. 
     Mektubu yollayan kişinin, Hiddink'in AFC Ajax'dan oyuncu transfer etme kararından vazgeçmesini, aksi takdirde hem kendisine hem de ailesine saldırı düzenleneceği tehdidinde bulunulduğu kaydedildi. 
     Öte yandan 2002 yılının temmuz ayında Hiddink'in, kendisine gönderilen bir zarfın içinde, ''Bu mermi senin başına girecek'' yazılı not olan bir mektup aldığı ve mektubun içinden de bir mermi çıktığı belirtildi. 
     Fenerbahçe'nin de bir dönem teknik direktörlüğünü yapan Guus Hiddink'in, son 4 yıl içinde 4 kez ölüm tehditi aldığı ifade edildi. 
     
</TEXT>
</DOC>
