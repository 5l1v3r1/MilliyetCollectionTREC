<DOC>
<DOCNO> 229405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur29.html </URL>
<DATE> 2004/04/07/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Ayı korkusu, 20 metreden atlattı 
</HEADLINE>
<TEXT>

     Rize'nin Fındıklı İlçesi'nde arıcılık yapan Hasan Kutluata, bir ayının saldırısına uğrayınca, yaklaşık 20 metre yüksekten atlayarak yaralandı. 
     Alınan bilgiye göre, ilçenin Yaylacılar Köyü'nde arıcılık yapan 30 yaşındaki Hasan Kutluata, gece geç saatlerde kovanlarına bakmaya gittiğinde, kovan ve peteklerin çevreye saçıldığını gördü. Petekleri topladığı sırada ayının saldırısına uğrayan Kutluata, kurtulmak için yaklaşık 20 metre yükseklikten atlayarak yaralandı. 
     Arkadaşları tarafından hastaneye kaldırılan Kutluata, AA muhabirine, şunları söyledi 
     ''Geç saatlerde kovanlara bakmaya gittim. Ayının, kovan ve peteklerimi dağıttığını gördüm. Çevreye dağılmış kovan ve petekleri takip ederek 20 metre kadar ilerledim. Kovan çerçevesini almaya gittiğimde, ayı bana saldırarak yaraladı. Kurtulmak için yaklaşık 20 metre yükseklikten atlamak zorunda kaldım ve zorlukla mahalleye geldim.'' Çeşitli yerlerinden yaralanan Kutluata, Rize SSK Hastanesi'nde tedavi altında tutuluyor. 
     
</TEXT>
</DOC>
