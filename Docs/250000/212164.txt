<DOC>
<DOCNO> 212164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun30.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ve Blair Nobel Barış Ödülü adayları .. 
</HEADLINE>
<TEXT>

     ABD Başkanı George Bush ve İngiltere Başbakanı Tony Blair'in, 2004 Nobel Barış Ödülü için adaylar arasında bulunduğu belirtildi. 
     Irak'ta Nisan ayında Saddam Hüseyin'in devrilmesinin hemen ardından Bush ve Blair'i 2004 Nobel Ödülü'ne aday gösteren Norveç parlamentosunun sağ kanattaki bağımsız üyesi Jan Simonsen, ''Kesinlikle hala hak ediyorlar'' dedi. 
     Simonsen, Reuters ajansına verdiği demeçte, ''Toplu imha silahları bulamamış olmalarına rağmen, bir diktatörden kurtuldular ve dünyayı daha güvenli hale getirdiler'' dedi. 
     Nobel gözlemcileri, Bush ve Blair'in ödülü kazanma şanslarının sıfıra yakın olduğunu belirtiyor. 
     2002 yılı ödülü, savaşa karşı olan eski ABD Başkanı Jimmy Carter'a verilmişti. Geçen yılın 1.35 milyon dolar değerindeki Nobel ödülü ise İranlı hukukçu Şirin Ebadi'ye verilmişti. 
     Ödüle adaylık için süre Pazar günü dolarken Norveç Nobel Enstitüsü Başkanı Geir Lundestad, adayları destekleyen ya da itiraz eten kişilerden günde yaklaşık 1500 e-posta aldığını söyledi. 
     Eski Doğu Bloğu ülkelerini genişlemesine katan Avrupa Birliği AB , Papa John Paul, Çinli Muhalifler de adaylar listesinde bulunuyor. 
     
</TEXT>
</DOC>
