<DOC>
<DOCNO> 241228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sontur14.html </URL>
<DATE> 2004/05/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sağlık Bakanlığı'ndan müjde... 910 ilacın fiyatı inecek... 
</HEADLINE>
<TEXT>

     Sağlık Bakanlığı'nın yeni ilaç fiyat kararnamesine göre, 910 ilacın fiyatı, 15 Haziran'dan itibaren yüzde 80 ile 1 oranında ucuzlayacak. 
     Sağlık Bakanlığı, 14 Nisan'da yayınlanan ''Beşeri Tıbbi Ürünlerin Fiyatlandırılmasına Dair Karar'da Değişiklik Yapılmasına İlişkin Karar'' gereğince belirlenen yeni fiyatları açıkladı. 
     Bakanlık internet sitesinde ilan edilen fiyatlar için, 21 Mayıs Cuma günü mesai bitimine kadar itirazlar kabul edilecek. İtirazlar ve yeni müracaatlar sonucunda listelerde gerekli düzeltmeler yapılacak. 
     Kararname gereğince, yeni fiyatlar 15 Haziran'dan itibaren geçerli olacak. 
     Sağlık Bakanlığı, yeni ilaç fiyatlarını 15 Mayıs'ta eczacılara bildirdi. Eczacıların, daha önce yapılan indirim nedeniyle yaşadıkları zararların önlenmesi için, yeni ilaç indirimi 1 ay sonra piyasaya yansıtılacak. 
     
     14 MİLYONDU, 2 MİLYON 900 BİN OLDU 

     İndirimin ardından bazı ilaçların fiyatlarında yüzde 70-80'e varan indirimler olurken, bazılarında ise yüzde 0.1-2'de kaldı. 
     Buna göre, 8 miligramlık Salbutam adlı doping içeren ilacın fiyatı yüzde 50 azalarak, 26 milyon 565 bin liradan 13 milyon 270 bin liraya, parkinson hastalığında kullanılan 0.05 miligramlık Permax adlı ilacın fiyatı ise yüzde 80 ucuzlayarak 14 milyon 570 binden 2 milyon 900 bin liraya düştü. 
     Kolesterol düşürücü olarak kullanılan Zocor 10 miligramlık ilacın fiyatı yüzde 76.3 oranında ucuzlayarak 46 milyon 98 bin liradan 10 milyon 920 bin liraya indi. 
     Kolesterol düşürücü bir başka ilaç Zovatin 40 miligramlığın fiyatı yüzde 40 azalarak 64 milyon 983 bin liradan 38 milyon 900 bin liraya, aynı ilacın 10 miligramlığı yüzde 67 ucuzlayarak 29 milyon 746 bin liradan 9 milyon 830 bin liraya geriledi. 
     
     13 MİLYONDAN, 4 MİLYONA 

     Antibiyotik Kefsid 125 miligramlık ilacın fiyatı yüzde 68.4 inerek, 13 milyon 771 bin liradan 4 milyon 350 bin liraya geriledi. 
     15 Haziran'da fiyatlara yansıtılacak yeni indirimin ardından, 910 ilacın fiyatı değişecek. Buna göre, 15 Haziran'dan itibaren geçerli olacak bazı ilaç fiyatları şöyle 
     

Orijinal İlaç Adı Eski Fiyatı TL Yeni Fiyatı TL Taxotere 20 mg 289.444.000 289.440.000 Aspirin Fort 500 mg 1.588.000 1.580.000 Prozac 20 mg 31.338.000 17.120.000 Vioxx 25 mg 52.789.000 52.530.000 Duocid 250 flakon 4.069.000 2.880.000 Viagra 50 mg 63.617.000 55.870.000 Alfoksil 250 mg 2.171.000 2.170.000 Parol 500 mg 1.858.000 1.850.000 İncidal şurup 100 ml 4.930.000 4.930.000 Katarin 250 mg 2.857.000 2.850.000 Pentox Fort 600 mg 12.499.000 7.390.000 Diazem 10 mg 5.687.000 5.680.000 Kongest 1.929.000 1.920.000 Apranax Forte 550 mg 9.919.000 9.190.000 Augmentin 1000 mg 46.028.000 45.490.000 Ben-gay 50 gr 2.475.000 2.260.000 Calcium-Sandoz 6.193.000 4.820.000 Cardura 4 mg 25.325.000 21.590.000 Cıproxin 0.2 gr 47.644.000 33.260.000 Fosamax 10 mg 61.788.000 47.420.000 Kompensan 340 mg 3.525.600 3.220.000 Naprosyn cr 750 mg 22.747.000 20.540.000 Novalgin 5 ml 4.367.000 3.960.000 Strepsils cvit. pastil 3.612.000 3.300.000 Yasmin 15.435.000 13.580.000 Zovirax 38.376.000 37.970.000 Zyban 150 mg 115.711.000 112.820.000      Sağlık Bakanlığı, 1 Mart'ta KDV'nin yüzde 18'den yüzde 8'e indirilmesinin yanı sıra ithal ilaçlardaki kur ayarlaması dolayısıyla, ilaç fiyatlarında ortalama yüzde 20 indirim yapmıştı. 

     
</TEXT>
</DOC>
