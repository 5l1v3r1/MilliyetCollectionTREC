<DOC>
<DOCNO> 234528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/magazin/mag01.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın birincisi Simge 
</HEADLINE>
<TEXT>

   Türkstar'da bu hafta Seçil elenirken, Simge birinci oldu. Finalistler, Zerrin Özer için 'Sen Üzülme' şarkısını söyledi 
      DENİZ ALTUNTAŞ 
   
   Kanal D'nin ilgiyle izlenen yarışma programı Türkstar'da dördüncü hafta elemeleri dün yapıldı. Önceki gün canlı yayında bayılan jüri üyesi Zerrin Özer, rahatsızlığını atlatamadığı için dün yerini alamadı. Finalistler ve diğer jüri üyeleri, Özer için sahnede Tarkan'ın "Sen Üzülme" şarkısını seslendirdi. Abidin de gecede sahneye çıkarak iki şarkı seslendirdi. En az oyu alarak elenen Seçil, duygularını "Ayrılıyorum ama hayallerime veda etmiyorum. Şarkı söylemeye devam edeceğim" diye anlattı. Ufuk, "Sertaç'ın sesi yok. Faruk da birkaç hafta sonra elenecek" deyince Ercan Saatçi, "Ufuk, iyi şarkı söylüyorsun. Ama bu bazen işe yaramıyor. Kasedinin olduğunun ortaya çıkmasından sonra bir kez daha bana samimiyetsiz olduğunu gösterdin" diye tepki gösterdi. 
   
   
</TEXT>
</DOC>
