<DOC>
<DOCNO> 247553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/soneko11.html </URL>
<DATE> 2004/06/13/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Sigortada son 2 yılda toplam istihdamda erkeklerin oranı azaldı... 
</HEADLINE>
<TEXT>

     Sigorta sektöründe, 2001-2003 döneminde toplam istihdam içinde erkeklerin oranı azalırken, kadınların oranı arttı. 
     Sigorta ve reasürans şirketlerinde çalışan toplam personel sayısı geçen yıl sonu itibariyle 11 bin 151 kişiye ulaşırken, bunların yüzde 98.1'i sigorta şirketlerinde, geri kalanı ise reasürans şirketlerinde çalışıyor. 
     Bu dönemde toplam çalışanlar içinde erkeklerin oranı yüzde 48.2'den yüzde 47'ye gerilerken, kadınların oranı yüzde 51.8'den yüzde 'e çıktı. 
     
     EĞİTİM SEVİYESİ YÜKSELİYOR 
     Bu dönemde sektörde, ilkokul mezunlarının oranı yüzde 2.6'dan yüzde 2'ye, ortaokul mezunlarının oranı yüzde 1.9'dan yüzde 1.4'e, lise mezunlarının oranı da yüzde 30.1'den yüzde 23.7'ye geriledi. 
     Aynı dönemde, yükseköğretim mezunlarının oranı yüzde 61.6'dan yüzde 68.9'a, lisansüstü eğitime sahiplerin oranı da yüzde 3.8'den yüzde 4'e çıktı. 
     
     KADINLARIN EĞİTİM SEVİYESİ DAHA YÜKSEK 
     Cinsiyet açısından eğitim düzeyine bakıldığında ise kadın çalışanların eğitim düzeyinin daha yüksek olduğu gözleniyor. 
     Kadın çalışanların yüzde 3.8'i lisansüstü eğitim, yüzde 70'i yükseköğretim, yüzde 25.3'ü de lise mezunu iken, erkeklerde üniversite mezunlarının oranı yüzde 67.7, lise mezunlarının oranı da yüzde 21.8'de kalıyor. Lisansüstü eğitimde ise erkeklerin oranı yüzde 4.2 ile kadınların üzerine çıkıyor. 
     2001 yılında lisansüstü eğitim alan sigorta çalışanlarının ağırlıkla ekonomi dalını tercih ettikleri gözlenirken, 2003 yılına gelindiğinde bu dal işletme olarak öne çıkıyor. Bunun ardından ekonomi ve mühendislik yüksek lisans için tercih edilen dallar olarak öne çıkıyor. 
     
     İŞGÜCÜ VERİMLİLİĞİ 
     Sektördeki ortalama işgücü verimliliği de bu dönemde hem cari hem de sabit fiyatlarla artış gösterdi. 
     Nitekim cari fiyatlarla 248 milyar lira düzeyinde olan işgücü verimliliği geçen yıl 457 milyar lira seviyesine çıktı. 
     Sabit fiyatlarla dolar bazında da 172 bin dolar olan ortalama işgücü verimliliği iki yılda 328 bin doları buldu. 
     
</TEXT>
</DOC>
