<DOC>
<DOCNO> 219004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo13.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol basınından Nihat'a "sıfır" puan... 
</HEADLINE>
<TEXT>

     İspanyol gazeteleri, kendi sahasında oynadığı maçta Albacete'ye 1-0 yenilen Real Sociedad'ta Türk futbolcu Nihat Kahveci'ye ''sıfır'' puan verdi. 
     La Liga'da 31 puanla 13. sıraya düşen Real Sociedad, son haftalardaki kötü oyunuyla eleştirilirken, tekrardan ligde kalma mücadelesi verecek duruma geldiği belirtiliyor. 
     AS gazetesi Nihat'a puan bile verme gereği duymazken, Türk futbolcuya ''0'' puan veren Marca, ''Nihat, hiçbir tehlike yaratamadı'' yorumunda bulundu. Bask Bölgesi'nin gazetelerinden Diariovasco ise ''Real Sociedad problemlere giriyor'' başlığı altında verdiği haberde, ''Real kapandı ve çıkış yolu bulamıyor. Ne oyun düşüncesi ne ritm var'' diye yazdı. Gazete, Bask takımının golcü futbolcuya ihtiyacı olduğunu ne Kovaçeviç ne de Nihat'ın geçen yıl ki performanslarını gösteremediğini savundu. 
     
</TEXT>
</DOC>
