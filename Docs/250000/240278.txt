<DOC>
<DOCNO> 240278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonsiy01.html </URL>
<DATE> 2004/05/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Başbakan Erdoğan İstanbul'a geldi... 
</HEADLINE>
<TEXT>

     Başbakan Recep Tayyip Erdoğan, saat 22.20'de özel uçak ATA ile İstanbul'a geldi. 
     Başbakan Erdoğan'ı, Atatürk Havalimanı'nda İstanbul Valisi Muammer Güler, Büyükşehir Belediye Başkanı Kadir Topbaş ve öteki yetkililer karşıladı. 
     Erdoğan'ın eşi Emine Erdoğan'ın yanı sıra Enerji ve Tabii Kaynaklar Bakanı Hilmi Güler de aynı uçakla İstanbul'a geldi. 
     
     Kayınbabasını ziyaret etti 

     Başbakan Recep Tayyip Erdoğan, Bezm-i Alem Valide Sultan SSK Vakıf Gureba Eğitim Hastanesi'nin yoğun bakım servisinde tedavi gören kayınbabası Cemal Gülbaran'ı 80 ziyaret etti. 
     Başbakan Erdoğan, Atatürk Havalimanı'ndan ayrıldıktan sonra eşi Emine Erdoğan ile Vatan Caddesi'ndeki hastaneye geldi. 
     Erdoğan, burada, hastanenin yoğun bakım servisinde tedavi gören kayınbabası Gülbaran'a, yaklaşık 20 dakika süren ziyarette bulundu. 
     Ziyaretin ardından Erdoğan, hastane bahçesinde bekleyen hasta yakınlarına el sallayarak, ''iyi akşamlar'' diledi. 
     
</TEXT>
</DOC>
