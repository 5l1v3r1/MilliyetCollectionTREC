<DOC>
<DOCNO> 215148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko10.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Mevduatta bir kayma beklemiyoruz... 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, mevduata garantinin 5 Temmuz 2004tarihinde 50 milyar liraya ineceğini hatırlatarak, ''50 milyar liralıksınır mevduat sayısının yüzde 99'luk bölümünü kapsayacak. Dolayısıyla mevduatta bir kayma beklemiyoruz'' dedi. 
     Bilgin, Ziraat Bankası'nın 140. kuruluş yıldönümü nedeniyle dün düzenlenen kokteylde gazetecilerin sorularına verdiği yanıtta, tasarruf mevduatı hesaplarındaki devlet garantisi sınırının 5 Temmuz 2004 tarihinde 50 milyar liraya ineceğini kaydetti. Tevfik Bilgin, biryıl önceden açıklanması koşulu nedeniyle bu tarihin öne çekilmesinin söz konusu olmadığını da söyledi. 
     
     ZİRAAT VE HALKBANK'A YENİ ŞUBE İZNİ 
     Ziraat ve Halk Bankası'na yeni şube açma izni verilip verilmediğinin sorulması üzerine de BDDK Başkanı, yurtiçinde böyle biriznin verilmediğini belirtirken, sadece Halk Bankası'na Pakistan ve Afganistan'da şube açma izni verildiğini ifade etti. 
     
     PAMUKBANK'IN HALKBANK'A DEVRİ 
     Pamukbank'ta Halkbank'ın inceleme yapma izni verildiği hatırlatılarak, bunun ne zaman sona ereceğinin sorulması üzerine ise BDDK Başkanı, burada bir süre olmadığını ifade ederken, Pamukbank'ın bilançosunun gayet şeffaf olduğunu, yakında incelemenin bitebileceğinisözlerine ekledi. 
     Bilgin, yedi BDDK danışmanının, binaya giriş kartlarının iptal edilmesine ilişkin bir soru üzerine, ''Ben başkanım, bu başkanın tasarrufudur'' yanıtını verdi. 
     
</TEXT>
</DOC>
