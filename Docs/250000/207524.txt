<DOC>
<DOCNO> 207524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/soneko26.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk ve yalılar da özelleştiriliyor... 
</HEADLINE>
<TEXT>

     İstanbul Boğazı'nda yer alan Sait Halim Paşa Yalısı ile Zarifi Köşkü, 49 yıllığına özel sektöre devrediliyor. 
     Köşk ve yalıların ekonomiye kazandırılması projesi çerçevesinde, Sait Halim Paşa Yalısı ile Yorgo Zarifi Köşkü özel sektör işletmeciliğine açılıyor. 
     Bu amaçla İstanbul Defterdarlığı her iki tesisin işletme hakkı için ihale açtı. 
     Sarıyer İlçesi Yeniköy Mahallesi'nde bulunan Sait Halim Paşa Yalısı ile yine aynı mevkide bulunan Yorgo Zarifi Köşkü'nün işletme hakları 49 yıl süreyle gerçek veya tüzel kişilere verilecek. 
     İşletici kişi ya da kuruluşlar söz konusu tesisleri, turizm amaçlı olarak kullanacak. Tesislerin imar planı, bakım, onarım ve restorasyon ve rölevasyon gibi projelerin yaptırılıp onaylanmasına imkan vermek amacı ile 1 yıl süreyle Sait Halim Paşa Yalısı için 110 milyar, Zarifi Köşkü içinse 200 milyar lira tahmini ön izin bedeli üzerinden sözleşme yapılacak. 
     Sait Halim Paşa Yalısı ile Zarifi Köşkü'nün işletme hakkı devirleri, 28 Ocak 2004 günü saat 14.00 ve 15.00'de yapılacak ''pazarlık usulü'' ihale ile sonuçlandırılacak. 
     
     BOĞAZA NAZIR TESİSLER 
     İstanbul Boğazı kenarında yer alan Sait Halim Paşa Yalısı, 19. yüzyılın son çeyreğinde inşa edildi. 
     3 salon, 7 oda ve 1 mutfağın bulunduğu yalı 1995 yılında çıkan yangında büyük ölçüde tahrip oldu. 1998'de yapılan onarım çalışmalarında yalının imarı için 1.7 trilyon lira harcama yapıldı. İstanbul'un ünlü Rum Bankerlerinden Yorgo Zarifi'ye ait 4 1 katlı Zarifi Köşkü de yine Sait Halim Paşa Yalısı gibi Yeniköy'de buluyor. 
     
</TEXT>
</DOC>
