<DOC>
<DOCNO> 230553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/yazar/temelkuran.html </URL>
<DATE> 2004/04/12/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
'Bizınıs' lemlerinin son trendi 
</HEADLINE>
<TEXT>
   İnsaniyet müesseseden 
   Eşitsizliğin sürmesi için bir parça 'eşitlik' mecburidir. Bu nedenle ortalık şirketlerin 'sosyal sorumluluk projeleri'yle dolacak. Peki ama neden Camlar kırılmasın diye... 
   
      Ey muhterem okur, eğer bir yerlerde "Kapitalizmi Geliştirme Kooperatifi" veya "Sürdürülebilir Kapitalizm Vakfı" adı altında çalışan bir "think-tank" fikir üretim merkezi var ise, birazdan yazacağım yazıdan sonra beni davet edip, kırmızı halılardan geçirip, fikirlerimden fena halde yararlanma gereği duyacaklar. Zira kapitalizmin zek sı, en çok düşmanlarının zek sından beslenir Neyse, bu çok uzun ve ayrı bir konu. 
   Bizim bugünkü meselemiz ise eşitsizliğin, kendisini sürdürebilmek için bir parça eşitlik yaratma mecburiyeti. Şöyle ki Dünya "bizınıs" lemleri son yıllarda "insaniyet projelerine" akıyor yeni trend bu. Türkiye'de de -bakın görün- pek yakında, sadece afili dev şirketleri değil, orta ve küçük ölçekli işletmeleri bile içine alan bir moda olarak, "eğitime katkı yapalım", "açları doyuralım", "kadınların sosyal hayata entegrasyonunu artıralım", "sokak çocuklarını giydirip süsleyelim" gibisinden fikirlerle yola çıkan "sosyal sorumluluk projeleri" müthiş bir hızla çoğalacak. Bak, buraya yazıyorum. 
   Niye peki Açıklayacağımdır 
   Şirketler iyi kalpli olabilir mi Nihai amacı k r etmek olan bir organizma, kendi doğasına aykırı davranıp k r amacı gütmeyen bir etkinlik için para ayırır mı Ayırmaması gerekir normalde, eşyanın tabiatı gereği. Ama ayırıyorlar. Bilhassa çokuluslu şirketler ve bilhassa Türkiye gibi üçüncü dünya ülkelerinde, bunu yapıyorlar. Peki bunu iyi kalpli oldukları için mi yapıyorlar 
   
   'İyi kalpli' şirketler    Ya da hakikaten bu hayır işlerine "hiçbir k r amacı gütmeden" mi girişiyorlar Hayır. 
   Bir büyük şirket - atıyorum - sokak çocuklarını uçucu madde bağımlığından kurtarmayla ilgili bir sosyal projeye, projenin metinleri itibarıyla "insanlık adına" giriyor olmasına rağmen aslında bunu "kurumsal kimliği" için yapıyor. Yani biz X firması hakkında "Ay ne şeker firma " diyelim, o firmanın ürettiği malları alırken o sosyal projeye bir katkı sağlıyormuşuz hissiyle dolup taşıp, tüketirken duygulanalım, duygulanıp daha çok satın alalım diye yapıyorlar. "Hissiyat yüklenmiş tüketim modeli" diyebiliriz misal buna 
   Sistemin belden aşağı darbeleri böyledir işte. Çünkü aslında firma firma içinde bu projede çalışan insanlar değil, firmanın kendisi kaç çocuğun kurtulduğu, orada olup biten "iyi" şeylerle ilgilenmez. Firmanın ilgilendiği mesele, projenin "rate of return"üdür geri dönüş oranı . 
   Kaç gazete bunu haber yapmış, kaç kanalda "iyi kalpli firma" olarak çıkmışlar, işin reklamı onlara ne kadar yaramış, mekanizma buna bakar. Geri dönüş oranı iyi değil mi Bırak projeyi gitsin Çocuklar ne olacak peki 
   'Eeee Şey... Kusura bakmayın 
   Bakın göreceksiniz, Türkiye'deki birçok firma önümüzdeki yıllarda eğitimle ilgili sosyal sorumluluk projeleri için inanılmaz paralar ayıracaklar. Bunu, şirketlerin kalbi Türkiye'deki eğitim eşitsizliğine dayanmadığı için yapmayacaklar. Eğer sistemi doğru anlıyorsam, ürettikleri malların tüketildiği toplum modeli bozulmasın diye yapacaklar. Sistemin iç sesini konuşarak söylersek 
   
   Aman camlar kırılmasın    "Abi biz bu insanları eğitmezsek bunlar kapitalist toplum modelindeki tüketici insan profilinin dışına çıkıyor. Misal gidip 'dinci' oluyorlar, kapalı ekonomik ağlara giriyorlar, bizim hesap bozuluyor. Ya da çok öfkelenip örgütleniyorlar. Biz bunları eğitelim ki, tüketimle barışık tipler olsunlar." 
   Türkiye gibi, henüz kapitalizmin ABD'deki gibi dört başı mamur olmadığı bir ülke için fazla "sistematik" olsa da bu "iç ses", birer organizma olarak şirketler lüzumundan fazla eşitsiz, lüzumundan fazla cahil, lüzumundan fazla geri bir toplumda iş yapamayacağını "içgüdüsel" olarak bilir. Çocuklarını çok sevmesi, kalpten sevmesi de bu yüzdendir. 
   Camdan bir lokanta düşünün misal ve dışarıdaki herkes aç. O camlar kırılmasın diye, arka kapıdan yemek artıklarının, kuru ekmeklerin verilmesi gerekir. Açlar, camları kırmasın diye yani, anlıyor musunuz Camlar kırılmasın diye 
   
      
   
   
</TEXT>
</DOC>
