<DOC>
<DOCNO> 212829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/spor/aspo.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NOBRE SAYGI DUYACAKLAR 
</HEADLINE>
<TEXT>

   Fenerbahçe'nin yeni kahramanı Nobre, giydiği formayı çok kutsal bulduğunu söyledi, "Herkes bu formaya saygı duymalı. Gol sonrası sırtımdan çıkarıp yere sererek bunun mesajını vermeye çalıştım" diye konuştu 
      YUSUF DURSUN 

   
   Gönülleri fethetti 
   FENERBAHÇE'YE ara transferde gelen ve oynadığı dört maçta hem camianın, hem de taraftarın gönlünü fetheden Marcio Nobre, Trabzonspor galibiyeti sonrası ilginç açıklamalar yaptı. Brezilyalı golcü, Şükrü Saracoğlu Stadı'ndaki atmosfere aşık olduğunu söyledi, "Türkiye'ye gelmeden önce Fenerbahçe seyircisini bana anlatmışlardı. Ancak bu kadar coşkulu olacaklarını tahmin etmemiştim. Sahaya çıktığımda kendimi bambaşka bir dünyada buluyorum" dedi. 
   
   'Taraftar ateşliyor' 
   ATTIĞI gol sonrası yaptığı sevinç hareketine de açıklık getiren Nobre, "Formamı çıkardım ve sahaya yaydım. Anlamı şuydu Bu forma kutsaldır. Herkes saygı duymalıdır. Davranışımla bunu anlatmaya çalıştım. Bir kez daha gördüm ki, şampiyonluk için bu taraftar bizi ateşleyecek. Onların gücüyle iki kupayı da kazanacağız" diye konuştu. Genç golcü, Beşiktaş ve Galatasaray ile oynayacakları derbi maçlarını da çok merak ettiğini sözlerine ekledi. 
   
   '15 finale çıkacağız'    Anlamlı ziyaret 
   TRABZONSPOR maçında attığı golle rakibin kilidini çözen ve galibiyette rol oynayan kaptan Ümit Özat dün Yakacık'ta 350 kimsesiz çocuğu barındıran bir merkezi ziyaret etti. Minik hayranlarına forma dağıtan, çeşitli hediyeler veren tecrübeli oyuncu, "Kötü oynarken kazanmayı bilmek çok önemli. Her maç hücum gücümüz daha da artıyor. Önümüzde 15 final maçı var. Biz kazanalım gerisi kolay" dedi. 
   
   'Emek verdim' 
   ÜMİT Özat, gol sonrası hocasına koşmasını ise "Bu gol için büyük emek verdim. Gençlerbirliği maçında topum direkten döndü. Galatasaray derbisinde şutum direği yaladı. Rize maçında ise penaltı yaptırdım. Orta sahada oynuryorsam en az 5-6 gol atmalıyım" diye konuştu. Fenerbahçe'nin Kaptanı, Elazığ maçının zor geçeceğine de dikkat çekti, "Hava şartları bizi sıkıntıya sokabilir" ifadesini kullandı. 
   
   
   
</TEXT>
</DOC>
