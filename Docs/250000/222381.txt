<DOC>
<DOCNO> 222381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun04.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baradei İran, kendi kendine zarar veriyor... 
</HEADLINE>
<TEXT>

     Uluslararası Atom Enerjisi Ajansı UAEA Başkanı Muhammed el Baradei İran'ın, nükleer denetimleri geciktirmekle kendisine zarar verdiğini söyledi. 
     Washington'ı ziyaret etmekte olan el Baradei, ''Denetimlerin gecikmesi UAEA'ya zarar vermez, ancak İran'a verir'' dedi. 
     İran'ın, nükleer programı konusunda en kısa zamanda kapsamlı açıklama yapması gerektiğini söyleyen UAEA başkanı, ''Bunu İranlılar'a da söyledim. Bu, onların yararına olur'' diye konuştu. 
     UAEA'nın İran soruşturmasının, her şeye rağmen yıl sonuna kadar tamamlanabileceğini umduğunu da belirten el Baradei, bu konuda Pakistan'ın UAEA ile daha fazla işbirliğine girmesine ihtiyaç olduğunu söyledi. 
     El Baradei, dünyadaki nükleer karaborsasında teknoloji dolaşımının daha iyi anlaşılabilmesi için Pakistan'ın katkısını beklediklerini belirtti. 
     
</TEXT>
</DOC>
