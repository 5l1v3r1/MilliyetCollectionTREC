<DOC>
<DOCNO> 237311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sontur35.html </URL>
<DATE> 2004/05/04/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Teziç "Bugüne kadar öğrenciler sınava girdi, şimdi biz giriyoruz" 
</HEADLINE>
<TEXT>

     YÖK Başkanı Prof. Dr. Erdoğan Teziç, TBMM'ye sevk edilen Yükseköğretim Yasa Tasarısı'yla ilgili olarak, ''Bugüne kadar bizim huzurumuzda hep öğrenciler sınava girmişti, şimdi üniversiteler ve rektörler sınava giriyor'' dedi. 
     Teziç, A.A muhabirinin Yükseköğretim Yasa Tasarısı'na ilişkin görüşlerini sorması üzerine, şunları söyledi 
     ''Ben, bugün bu taslağın açıklanmasından sonra, rektörlerin ve üniversitelerin nerede durduğunu merak ediyorum. Bugüne kadar bizim huzurumuzda hep öğrenciler sınava girmişti, şimdi üniversiteler ve rektörler sınava giriyor.'' ''Pazar günü gerçekleştirilen Rektörler Toplantısı'nda, rektörlerin ve üniversitelerin nerede durduğuna ilişkin bir izlenim edinmediniz mi '' sorusuna Teziç, ''Edindim. Şimdi bu izlenimin devam edip etmeyeceğini görmek istiyorum'' yanıtını verdi. 
     Teziç, izleniminin ne olduğu sorusuna karşılık da, 6 Mayıs Perşembe günü, YÖK Genel Kurulu'nun olağanüstü toplanacağını hatırlatarak, toplantıda Yükseköğretim Yasa Tasarısı'nın ele alınacağını ve konuya ilişkin açıklama yapacağını belirtti. 
     
</TEXT>
</DOC>
