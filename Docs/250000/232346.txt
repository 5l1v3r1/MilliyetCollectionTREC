<DOC>
<DOCNO> 232346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonspo16.html </URL>
<DATE> 2004/04/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Gençlerbirliği 1 - Ankaragücü 2 maç bitti 
</HEADLINE>
<TEXT>

     Birinci Süper Lig'de başkent derbisini, Gençlerbirliği'ni 2-1 yenen Ankaragücü kazandı. 
     Karşılaşma öncesinde Gençlerbirliği taraftarları Milli Takımlar Teknik Direktörlüğü görevine getirilen Ersun Yanal'ı tribünlere çağırarak, uzun süre alkışladılar. Bu arada kırmızı-siyahlı taraftarların tribünlere astığı, ''Kocaman takıma, kocaman hoca'' yazılı pankart dikkat çekti. 
     Ankaralı sporseverlerin fazla ilgi göstermediği başkent derbisine hızlı başlayan ve rakip alanda gol posizyonları üreten taraf Gençlerbirliği olmasına karşın, Umut'un şık golüyle öne geçen Ankaragücü oyunda dengeyi de sağladı. Karşılıklı ataklarla geçen ilk yarıda Gençlerbirliği de Veysel ile beraberliği yakaladı ve devre1-1 eşitlikle sona erdi. 
     6. dakikada Skoko'nun uzun pasında ceza alanına giren Youla, topu iyi kontrol edemeyince, savunma tehlikeyi kornerle geçiştirdi. 
     8. dakakida M'Bayo'nun pasında sağ taraftan ceza alanına giren Youla'nın vuruşunda, meşin yuvarlak yandan auta gitti. 
     19. dakikada gelişen Ankaragücü atağında, Gençlerbirliği yarı alanının ortalarında topu taşıyan Umut, kimsenin beklemediği bir anda yaklaşık 25 metreden çok sert vurdu. Top, kalecinin bakışları arasında filelerle buluştu 1-0. 
     21. dakikada Mustafa Özkan'ın ceza alanı dışından yerden sert vuruşunda, topu kaleci Orkun kontrol etti. 
     26. dakikada Hakan Keleş'in uzun mesafeli pasında Umut, Gençlerbirliği ceza alanında topu göğsüyle kontrol etmek istedi, ancak araya giren savunma topu kornere gönderdi. 
     32. dakikada Ankaragücü ceza alanına gelen hava topunda oluşan karambolde, topu yumruklayarak uzaklaştıran kaleci Orkun, pozisyonun devamında yerde kaldı. Ceza alanı dışında El Saka topu kafayla yeniden içeriye gönderdi. Uygun pozisyonda meşin yuvarlağı önünde bulan Veysel, boş kaleye topu göndererek beraberlik golünü kaydetti 1-1. 
     34. dakikada Serkan'ın ceza alanı girişinden plase vuruşunda Orkun'u geçen top, direği sıyırarak auta gitti. 
     36. dakikada Yılmaz, serbest vuruştan topu ceza alanına ortaladı. Kaleci Gökhan'ın boşa çıktığı pozisyonda arka direkte iyi yükselen Hüseyin'in kafa vuruşunda, top yandan auta gitti. 
     44. dakikada Ankaragücü yarı alanında topla ilerleyen Filip, ceza alanına girdi. Bu futbolcunun vuruşunda, son anda topa müdahele eden Desouki tehlikeyi kornere göndermeyi başardı. 
     Karşılaşmanın ilk yarısı 1-1'lik skorla kapandı. 
     
     İKİNCİ YARI 

     Karşılaşmanın ikinci yarısına golle başlayan ve devrenin başlarında peşpeşe bulduğu pozisyonlarla Gençlerbirliği savunmasını bunaltan Ankaragücü, ilerleyen dakikalarda savunma güvenliğini ön planda tutan futboluyla başkent derbisini, galibiyetle tamamlamasını bildi. 
     İkinci yarıya devrenin hemen başında yediği golle geride başlayan Gençlerbirliği ise özellikle oyunun son 20 dakikasında rakip ceza alanında tehlikeli pozisyonlar yakalasa da beraberlik golünü bulamadı ve sahadan yenik ayrılan taraf oldu. 
     46. dakikada sol taraftan ceza alanına giren Hüzeyfe'nin penaltı noktasına doğru çıkardığı topa Hakan Keleş yerden sert vurdu. Kaleci Gökhan'ı geçen top 2. kez Gençlerbirliği ağlarıyla buluştu 2-1. 
     49. dakikada Yılmaz'ın ceza alanı dışında şutunda, top auta gitti. 
     53. dakikada sağ taraftan M'Bayo'nun ortasında Youla, topu kafayla aşırdı. Arka direkte topla buluşan Veysel'in kafa vuruşunda, yerden seken meşin yuvarlak yandan auta gitti. 
     79. dakikada Skoko'nun ceza alanına ortasında topla buluşan M'Bayo, meşin yuvarlağı öne çıkan Orkun'un üstünden kaleye gönderdi. Üst direkten dönen topu, M'Bayo kafayla boş kale yerine üstten auta gönderdi. 
     89. dakikada Serkan'ın ceza alanına gönderdiği topa Veysel yatarak kafayla vurdu. Kaleci Orkun, topu son anda tokatlayarak kornere gönderdi. 
     Karşılaşma Ankaragücü'nün 2-1'lik üstünlüğüyle sona erdi. 
     KÜNYE 
     Stat 19 Mayıs. 
     Hakemler Cüneyt Çakır xx, Alpaslan Dedeş xx, Orkun Aktaş xx. 
     Gençlerbirliği Gökhan x, Baki x, El Saka xx, Erkan xx, Filip xx, Skoko xx, Serkan xx, Mustafa Özkan x, M'Bayo xx, Veysel xx, Youla x Dk. 85 Nihat . 
     Ankaragücü Orkun xx, Baidoo xx, Gökmen xx, Desouki xx, Hakan Keleş xx, Faruk x Dk. 46 Hüzeyfe xx , Adem Koçak xx, Yılmaz xx Dk. 70 Özgür x , Adem Dursun xx, Umut xxx, Hüseyin xx Dk. 84 Mehmet . 
     Goller Dk. 19 Umut, Dk. 32 Veysel, Dk. 46 Hakan Keleş. 
     Sarı Kartlar Dk. 35 Skoko, Dk. 39 Youla, Dk. 61 Filip Gençlerbirliği , Dk. 33 Adem Dursun, Dk. 39 Baidoo, Dk. 57 Yılmaz, Dk. 73 Adem Koçak, Dk. 83 Hüseyin, Dk. 89 Orkun Ankaragücü . 

     
</TEXT>
</DOC>
