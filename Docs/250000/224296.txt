<DOC>
<DOCNO> 224296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur26.html </URL>
<DATE> 2004/03/21/ </DATE>
<TIME> 19.24 </TIME>
<AUTHOR>  </AUTHOR>
<HEADLINE>
Eski eşini öldürdü, damadı tarafından öldürüldü... 
</HEADLINE>
<TEXT>

     Bağcılar'da eski eşini tabancayla öldüren bir kişi, damadı tarafından bıçaklanarak öldürüldü. 
     Alınan bilgiye göre, Mahir Sarıca, Demirkapı Mahallesi Adli Sokak'taki bir evde, kızı Şükriye Göktepe ve damadı Süleyman Göktepe ile oturan eski eşi Cemile Bozkurt'un yanına gitti. 
     Sarıca, burada çıkan tartışma sonucu Cemile Bozkurt'u tabancayla vurarak öldürdü. 
     Bu sırada bıçakla üzerine yürüyen damadı Süleyman Göktepe'ye de ateş eden Mahir Sarıca, çıkan boğuşma sonucu damadı tarafından bıçaklanarak öldürüldü. 
     Sarıca'nın silahla yaraladığı Süleyman Göktepe ve olay nedeniyle şoka giren eşi Şükriye Göktepe, Bakırköy Dr. Sadi Konuk Eğitim ve Araştırma Hastanesi'nde tedavi altına alındı. 
     Mahir Sarıca ve eski eşi Cemile Bozkurt'un cesetleri ise olay yerindeki incelemelerin ardından Adli Tıp Kurumu'na kaldırıldı. 
     Süleyman Göktepe'yi tedavi gördüğü hastanede gözaltında tutan polisin, olayla ilgili başlattığı soruşturma sürüyor. 
     
</TEXT>
</DOC>
