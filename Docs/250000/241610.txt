<DOC>
<DOCNO> 241610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sondun18.html </URL>
<DATE> 2004/05/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Cuma namazı kılınırken türbede patlama 2 ölü, 50 yaralı 
</HEADLINE>
<TEXT>

     Bangladeş'te türbede meydana gelen patlamada 2 kişinin öldüğü, yaralı sayısının 50 civarında olduğu bildirildi. 
     Sylhet şehrindeki Hazret Şah Celal türbesindeki güçlü patlamada, İngiliz Yüksek Komiseri büyükelçi Enver Çavduri de hafif yaralanmıştı. 
     Polis yetkilileri, saldırıyı kimlerin yapmış olabileceği konusunda henüz ellerinde pek bilgi bulunmadığını, soruşturmanın sürdüğünü söylediler. 
     Polis, bombanın namaza gelen biri tarafından içeri sokulmuş olabileceğini belirtirken, bir türbe yetkilisi, bombanın dışarıdan atılmış olabileceğini söyledi. 
     Başbakan Begüm Halide Ziya, bunu ''iğrenç'' bir şiddet eylemi olarak nitelendirirken, İngiltere Dışişleri Bakanı Jack Straw, saldırıdan şoke olduğunu belirterek, kurbanların ailelerine taziyelerini sundu. 
     
</TEXT>
</DOC>
