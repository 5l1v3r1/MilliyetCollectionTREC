<DOC>
<DOCNO> 227798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/siyaset/siy20.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Yunan dedikodusu gerilim yarattı 
   Günther Verheugen, Bürgenstock'ta Yunanistan ve Türk heyetleri ile yaptığı görüşmeler sırasında ortaya atılan bir iddia üzerine iki heyete de küstü. Başbakan Recep Tayyip Erdoğan ve Dışişleri Bakanı Abdullah Gül'ün, Yunan heyetiyle yaptıkları görüşmede Gül'ün koluna giren Yunan Dışişleri Bakanı Moliviatis, "AB'nin sözüne çok güvenmeyin. Verheugen bize, size tarih verilmeyeceğini açıkladı" deyince ortam gerildi. Türk heyeti önce dolaylı, sonra da doğrudan Verheugen'e başvurarak böyle bir şey söyleyip söylemediğini sordu. İddiaları yalanlayan Verheugen, bu duruma alındı ve iki tarafa da küstü. 
   
   2006 yılına kadar 300 milyon euro 
   Verheugen'in sözcüsü Jean -Christophe Filori, görüşmelerde AB'nin tüm taleplerinin kabul edildiğini söyledi. Flori, AB Komisyonu'nun sunacağı uyum senedinin AB Konseyi'nce "tercihen 1 Mayıs'tan önce" oybirliğiyle onaylanması gerektiğini belirtti. Filori, uzlaşma halinde Kıbrıs'a, 2004-2006 dönemi için 300 milyon euro ek bütçe öngörüldüğünü, bunun 259 milyon euro'luk bölümünün Kuzey'in ekonomik gelişmesi için harcanacağını, ayrıca 15 Nisan'da, Brüksel'de Bağışçılar Konferansı düzenlenerek yeni fonlar aranacağını belirtti. 
   
   Kıbrıs Türkü oyunu böyle kullanacak 
   Annan Planı'nın 5. versiyonu, 24 Nisan Cumartesi günü Kıbrıs Türk ve Rum tarafında eşzamanlı referanduma sunulacak. İki referandumdan da "evet" oyları "hayır" oylarından fazla çıkarsa, anlaşma halklar tarafından kabul edilmiş olacak. Halkoylamasına katılacak olanlar, oy pusulasında beyaz zemin üzerine siyah yazıyla "EVET" ile onun yanında siyah zemin üzerine beyaz yazıyla "HAYIR" sözcüklerinin altında bulunacak karelerden birine çarpı işaretli mühür basacak. 
   
   CHP, Sinop'ta YSK'ya gidecek 
   Sinop'ta çekişmeli geçen seçimlerde AKP adayı Zeki Yılmazer'in belediye başkanlığını kurayla kazanması sonucu çıkan tartışmalar sürüyor. Kurul, önceki gün CHP'nin itirazı üzerine 13 sandıkta yaptığı incelemede, AKP'nin 4977, CHP'nin ise 4969 oy aldığını açıkladı. Kurul, hem CHP hem de DYP'nin seçimlerin tümden iptali konusundaki itirazlarını da 2 gün içerisinde sonuçlandıracağını bildirdi. 8 farkla seçimi kaybeden CHP adayı Baki Ergül, "Kamu vicdanı için tüm sandıklar tek tek açılarak sayılmalı. Hukuk mücadelemiz sürecek" derken, CHP Sinop Milletvekili Engin Altay da, Yüksek Seçim Kurulu'na YSK başvurarak seçimlerin tümden iptalini isteyeceklerini söyledi. 
   
   Hıristiyan başkan iddialı 
   Hatay'ın İskenderun ilçesine bağlı Arsuz beldesinde belediye başkanı seçilen CHP adayı Fuat Süme mazbatasını alarak göreve başladı. Beldedeki 1602 seçmenden 220'sinin Hıristiyan olduğunu belirten CHP'li Süme, hiçbir zaman kimsenin dini ve sosyal kimliğiyle değerlendirilmediğini söyledi. Süme, "Aldığım oy da bunun göstergesi. Ben Hıristiyanım. Burası Türkiye'ye örnek olabilecek bir yer" dedi. 1995'ten beri belde statüsünde olan Arsuz'da altyapı dahil hiçbir şeyin yapılmadığını belirten Süme, "H l susuz mahallemiz var. Personel var, ekipman yok. Önceliklere göre sorunları çözeceğiz. Turizm alanında atılım gerçekleştireceğiz" dedi. 
   
   İlaca AB denetimi 
   AB'ye uyum çerçevesinde, ilaçların sağlığa zararlı ve beklenmeyen ters advers etkileri de sıkı takibe alınacak. İlaç şirketleri, ambalaj ve prospektüslerine 24 saat hizmet verecek telefon, faks ve e-posta bilgilerini koyacak. Sakat bebek doğumları, gebelikteki ilaç kullanımı açısından incelemeye alınacak. Sağlık Bakanlığı, 30 Haziran'da yürürlüğe girmesi planlanan Beşeri Tıbbi Ürünlerin Güven-liğinin İzlenmesi ve Değer-lendirilmesi Hakkında Yönetmelik taslağı hazırladı. Taslağa göre, ilaçların ters etkileri izlenecek. Ruhsat sahibi şirket, ürün güvenliğinin garanti edilmesinde asli sorumlu olacak. Sağlık personeli, ilaç kullanımına bağlı ters etkileri Bakanlığa bildirecek. Ruhsat sahibi şirkete ruhsatı askıya alma, tümüyle iptal etme cezaları uygulanabilecek. 
   
   Emniyet'te umut yok 
   Başbakanlık İnsan Hakları Başkanlığı, insan hakları ihlalleri açısından şik yet edilen kurumların başında yine Emniyet'in geldiğini belirledi. Başbakanlık İnsan Hakları Başkanı Vahit Bıçak, il ve ilçe insan hakları kurullarına şubat ayı içinde 64 kişinin 118 ayrı hak ihlali başvurusunda bulunduğunu açıkladı. Bıçak, başvurularının yoğunlukla Batı ve Orta Anadolu bölgelerinden geldiğini, en çok başvurunun Ankara'dan yapıldığını kaydetti. İhlal edildiği iddia edilen hak konularının başında ocak ayının aksine şubat ayında "adil yargılama hakkı" başvuruları geldi. İhlal iddiasıyla şik yet edilen kurumların başında 12 başvuru ile yine Emniyet Genel Müdürlüğü geldi. Emniyet ocak ayında da 17 başvuruyla ilk sırada yer almıştı. 
   
   Devir teslimde MHP-CHP gerginliği 
   Mersin'in Mezitli Belde Belediyesi'nde başkanlık devir teslim töreni sırasında MHP'liler ile CHP'liler arasında gerginlik yaşandı. Seçimlerde Mezitli Belde Belediye Başkanlığı'nı kazanan CHP'li Hakan Demirsoy, dün mazbatasını alarak görevine başladı. Kalabalık bir partili topluluğuyla belediyeye gelen Demirsoy, eski başkan MHP'li Nuri Hocaoğlu'ndan yeni görevini makamında teslim aldı. Bu arada, bir grup MHP'li genç ise belediye binası önünde toplanarak, "Ülkücü hareket engellenemez" diye slogan atınca, CHP'liler de "Türkiye laiktir, laik kalacaktır" sloganlarıyla karşılık verdi. Ortamın gerginleşmesi üzerine önlem alan polis, takviye ekip istedi. Kısa sürede olay yerine gelen Çevik Kuvvet ekipleri, belediyeyi ablukaya aldı. İki grup arasında slogan yarışı ile başlayan gerginlik, polis ve parti yöneticilerinin uyarılarıyla büyümeden önlendi. 
   
   Kadir Topbaş şakaya kanmadı 
   İstanbul Büyükşehir Belediye Başkanı seçilen Kadir Topbaş, Beyoğlu Belediye Başkanlığı görevini AKP'li Ahmet Misbah Demircan'a devretti. İlçenin önemli sorunlarından birinin tarihi dokuya zarar veren dükk nlar olduğunu belirten Topbaş, yeni başkana tavsiyelerde bulundu, ardından da başkanlık mührünü teslim etti. Bir basın mensubunun 1 Nisan şakası yaparak, "İstanbul'da seçimler iptal edildi. Ne düşünüyorsunuz " diye sorması üzerine Topbaş, "Önümde takvim var. Şakalara hazırlıklıyım" dedi. Mercedes marka minibüsünden el sallamayı sürdüren Topbaş, öğleden sonra İl Seçim Kurulu'na giderek mazbatasını aldı. 
   
   DEP davasında kritik gün 
   Eski DEP milletvekilleri Leyla Zana, Hatip Dicle, Orhan Doğan ve Selim Sadak'ın yeniden yargılandıkları davanın 13. duruşması Ankara 1 No'lu DGM'de bugün görülecek. Eski DEP milletvekillerinin, mahkeme heyetinin ve siyasilerin tutumu nedeniyle duruşmaya katılmayacaklarını bildiren avukat Yusuf Alataş, "Savunmamızı yapacağız. Karar çıkabilir" dedi. Savunmalarının mahkeme üzerinde etkili olacağını düşünmediklerini belirten Alataş, "Mahkemenin, savunma ve delillerle ilgilenmeyeceğini biliyoruz. Ancak biz görevimizi yerine getirmeye çalışıyoruz. Yargılamanın temyiz, Avrupa İnsan Hakları Mahkemesi AİHM ve kamuoyu aşamaları da var" diye konuştu. 
   
   CHP sıralarında 'ya sabır' sohbeti 
   TBMM'nin dünkü oturumuna gelen CHP'liler arasında hararetli tartışmalar yaşanırken, İstanbul Milletvekili Ahmet Güryüz Ketenci'nin tespihi, zor günler geçiren CHP'deki "ya sabır" dileklerinin ifadesi oldu. Seçim dolayısıyla çalışmalarına ara veren TBMM, dün de yeterli sayı bulunamadığı için toplanamadı. Genel Kurul'da AKP sıralarında seçim kutlamaları sürerken, CHP sıralarında, Hasan Fehmi Güneş ve Ketenci'nin etrafında hareketli tartışmalar vardı. 
   
   11 çocuklu anne artık başkan 
   Mardin Savur'a bağlı Sürgücü beldesinde 11 çocuklu ev kadını Zeyniye Öner 46 , belediye başkanı oldu. SHP'den aday olan ve 1400 oyun 893'ünü alan ilkokul mezunu Öner, beldede ilk hizmetinin kazanması için ev ev dolaşan kadınlara yönelik olacağını belirtti. Öner, şöyle konuşuyor "Beldemizde su sorunu var. Kadınlarımız evlerinde su olmadığı için bidonlarla çeşmeden evlerine su götürüyor. Hem evde hem tarlada çalışıyor. Artık bu sıkıntıları yaşamalarını istemiyorum." 
   
   Asker oy kullandı, seçimler iptal 
   Antalya'nın Serik ilçesine bağlı Kadriye beldesindeki seçim, askerlerin oy kullandığının belirlenmesi üzerine iptal edildi. AKP adayı Hüseyin Kantos'un 1205 oyla kazandığı seçimde 1204 oy alan DYP adayı İsmail Şahin, mükerrer oy kullanıldığı ve askerden izinli gelenlerin oy attığını öne sürerek, sonuçlara itiraz etti. İlçe Seçim Kurulu da, beldeye izinli gelen 3 askerin oyu bulunduğunu belirledi ve iptal kararı vererek konuyu İl Seçim Kurulu'na aktardı. İl Seçim Kurulu da seçimin iptal edildiğini ve 6 Haziran'da tekrarlanacağını bildirdi. 
   
   Halk, politikacıya güvenmiyor 
   Türkiye Ekonomik ve Sosyal Etüdler Vakfı'nın TESEV "Belediyelerde ve Merkezi İdarede Yolsuzluk Algılaması ve Hizmetlerden Memnuniyet" araştırmasında, TSK yüzde 8.2 ile en güvenilir kurum olurken, siyasi partiler yüzde 3.8 ile sondan ikinci, yüzde 3.4 ile de politikacılar son sıraya yerleşti. TBMM ve Emniyet teşkilatına güvenilirlik de 6.1 oldu. 
   
   CHP'li Akyüz Muhalif değilim 
   CHP İstanbul Milletvekili Halil Akyüz, seçimlerin ardından olağanüstü kurultay toplanmasına yönelik hazırlık yapan muhalifler arasında yer almadığını söyledi. Akyüz, şu açıklamayı yaptı "Seçim sonuçlarıyla ilgili paniğe kapılmış değilim. Kurultay beklentim de yok. Seçimlerin başarılı geçtiğini söylemiyorum, ama başarısız olduğu da söylenemez. CHP, geçmişteki oy oranlarını korumuştur. Bu konjonktürde daha iyi olamazdı. Önemli olan partinin sonuçları iyi değerlendirip derlenip toparlanmasıdır." 
   
   
   
</TEXT>
</DOC>
