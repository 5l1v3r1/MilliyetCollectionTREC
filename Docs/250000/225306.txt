<DOC>
<DOCNO> 225306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonyas22.html </URL>
<DATE> 2004/03/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Buergenstock... James Bond çekildi, Loren ve Hepburn evlendi 
</HEADLINE>
<TEXT>

     Kıbrıs sorununa çözüm amacıyla dörtlü görüşmelerin yapılacağı İsviçre'nin turistik Burgenstock bölgesindeki tesisler, Sean Connery'nin oynadığı James Bond filmlerinin bazı sahnelerinde kullanıldı. 
     Burgenstock otel kompleksinin sözcüsü, ''James Bond-Goldenfinger'' adlı filmin bazı sahnelerinin, 1132 metre yüksekliğe sahip kayalık yamaca inşa edilmiş görkemli Hammetschwand asansöründe çekildiğini hatırlattı. 
     Sözcü, James Bond'un efsanevi Aston Martin'iyle yaptığı bazı kovalamaca sahnelerinin de Buergenstock yolunda çekildiğini kaydetti. 
     Tesislerin karşısındaki Pilatus uçak fabrikası da aynı filmde kullanılmıştı. 
     600 bin metrekarelik Burgenstock bölgesinin turistik serüveni 1873'de başladı. O yıl bölgeye Grand Hotel yapıldı. İkinci otel Place Hotel 1904'de, üçüncü otel Park Hotel de 1991'de inşa edildi. 
     Sophia Loren Carlo Ponti'yle Burgenstock'da evlendi. Aynı şekilde Audrey Hepburn de Amerikalı aktör Mel Ferrer'la 1954'de aynı yerde dünyaevine girdi. 
     Burgenstock şimdi ise Kıbrıs sorununun çözümüne yönelik dörtlü görüşmelere evsahipliği yapacak. 
     
</TEXT>
</DOC>
