<DOC>
<DOCNO> 211212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sondun18.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani "Kürt halkının karşısına geçenlerin karşısında duracağız" 
</HEADLINE>
<TEXT>

     Irak Kürdistan Demokrat Partisi'nin IKDP askeri oluşumu ve peşmerge sorumlusu Mansur Barzani, ''Kürt halkının isteklerinin karşına geçenlerin, biz de karşısında duracağız'' dedi. 
     Mesud Barzani'nin kardeşi Mansur Barzani, IKDP'nin yayın organı Khabat gazetesine yaptığı açıklamada, peşmergelerin ''Kürdistan halkının meşru haklarını talep ettiklerini'' savundu. 
     Kürt halkının isteği olan federalizm yerine geldiği takdirde, kendilerinin de onu gerektiği gibi koruyacaklarını anlatan Barzani, şunları söyledi 
     ''Biz şimdiye kadar çok can verdik. Yine can vermeye hazırız. Eğer bu federalizm isteğimiz gerçekleşmezse biz kendimizi yine feda etmeye hazırız. Bu hakkı almak için binlerce can vermişiz ve binlerce can vermeye de hazırız. Kürt halkının isteklerinin karşısında duranlar ise şunu iyi bilsinler, biz de onların karşısında duracağız. O zaman peşmergelerin tavırları başka olacaktır...'' 
     
</TEXT>
</DOC>
