<DOC>
<DOCNO> 205013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/guncel/gun01.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tozdan boğuldular 
</HEADLINE>
<TEXT>

   İran'ın Bem kentinde, 6.3'lük depremle unufak olan kerpiç binalarda hava boşluğu kalmadığı için, enkaz altındakilerin hayatlarından umut kesildi... 
      DIŞ HABERLER SERVİSİ 
   
   Bem kentinde, depremin üzerinden 3-4 gün geçmiş olmasına rağmen enkaz altında canlı bulma umudu giderek sönüyor. Bunun en önemli nedeni kentteki binaların kerpiç olması. Betonarme binalar, bloklar halinde çöktükleri için enkaz altında kalanlara nefes alabilecek hava boşlukları bırakırken, kerpiç binalar unufak olduğu için nefes almayı imk nsız hale getiriyor. Bem'de arama kurtarma çalışması yapan İsviçre ekibinin başındaki Roland Schlachter da "Binaların kerpiç olması ve aradan geçen zaman göz önüne alınınca, artık enkaz altından canlı çıkarmak çok küçük bir ihtimal" diyor. 
   
   Ölü sayısı 22 bine ulaştı 
   İran İçişleri Bakanlığı Sözcüsü, arama - kurtarma çalışmalarının, ekipler enkaz altında canlı kişi kalmadığından emin olana kadar süreceğini söyledi. Sözcü, şu anda 22 bine ulaşan ölü sayısının artmasının beklendiğini belirtti. Kirman Valiliği'nden bir yetkili de ölü sayısının 30 bini bulacağını söyledi. İran Kızılay'ının kurtarma ekibinin şefi Ahmed Necefi ise, 80 bin nüfuslu kentteki ölü sayısının 40 bine ulaşabileceğini, hatta bu rakamı aşabileceğini söyledi. Yardım görevlileri, bölgede 100 bini aşkın kişinin de evsiz kaldığını belirtti. 
   
   Artçılar h l devam ediyor 
   Öte yandan, Tahran Üniversitesi Jeofizik Enstitüsü Sismoloji Merkezi, ülkenin güneyindeki Fars eyaletinin Zerrindeşt kentinde dün Richter ölçeğine göre 4.3 büyüklüğünde deprem olduğunu açıkladı. Tahran Üniversitesi Sismoloji Merkezi de Bem kentinde yaşanan 6.3 büyüklüğündeki depremin ardından dün sabaha kadar büyüklükleri 5.3 ile 3.1 arasında değişen onlarca artçı sarsıntı meydana geldiğini bildirdi. 
   
   Yüzlerce mahk m kaçtı ..    Depremde büyük hasar gören Bem kentine ikinci darbeyi yağmacılar vurdu. Güvenlik önlemlerinin yetersizliği nedeniyle, yardım malzemelerinin yağmalandığını söyleyen depremzedeler, hasar görmeyen civar köylerden önceki gece kamyonet ve motosikletlerle gelen bazı kişilerin, Kızılay çadırlarını ve askerlerin dağıttığı battaniyeleri alıp kaçtıklarını anlattı. Enkaz altından çıkarılan cesetlerin büyük kısmı, teşhis edilmeden gömülürken, kentte anne ve babasının akıbetinden habersiz yüzlerce çocuğun çaresizce sokaklarda dolaştığı belirtiliyor. Depremde 600 mahk mun kaldığı hapishanenin de kısmen çöktüğü ve mahk mların bir kısmının öldüğü, hayatta kalanların ise kaçtığı ifade ediliyor. 
   
   Erdoğan'dan İran'a öneri 
   'Prefabrikleri size gönderelim'    ABDULLAH KARAKUŞ 
   BAŞBAKANLIK'TA İran'ın Ankara Büyükelçisi Firuz Dolatabadi ile görüşen Başbakan Recep Tayyip Erdoğan, her türlü yardıma hazır olduklarını vurguladı. Türkiye'de kullanılmayan prefabrik evleri İran'a göndermeyi öneren Erdoğan, Dolatabadi'nin öneriyi olumlu karşılaması üzerine konuyla ilgili çalışma yapması için Bayındırlık ve İskan Bakanı Zeki Ergezen'e talimat verdi. 
   Bakan Ergezen de Dovlatabadi'ye, Ankara'daki depolarda bekletilen prefabrik konutlardan 700'ünün üç günde bölgeye ulaştırılabileceğini söyledi. 
   
   ABD de yardım elini uzattı...    DIŞ HABERLER SERVİSİ 
   BEM kentine aralarında Türkiye'nin de bulunduğu 23 ülkeden yardım ulaşırken İran'ı "şeytan eksenindeki ülkeler" arasında sayan ABD de, dün sabah bir uçak dolusu yardım malzemesi ve 140 kişilik arama kurtarma timi gönderdi. Virginia Eyaleti'nden gelen kurtarma ekibi "Virginia Görev Gücü 1", daha önce Meksika, Türkiye ve Ermenistan'daki depremler ile 11 Eylül saldırıları sonrasında da arama kurtarma çalışmaları yapmıştı. 
   
   
</TEXT>
</DOC>
