<DOC>
<DOCNO> 202960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun54.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan federal istinaf mahkemesi'nden şok karar 
</HEADLINE>
<TEXT>

     Amerikan federal istinaf mahkemesi, Küba'da ABD'ye ait Guantanamo Bay hava üssündeki Amerikan askeri cezaevinde tutulan mahkumların avukut tutabileceklerine ve Amerikan adalet sistemi içinde yargılanabileceklerine karar verdi. 
     San Francisco mahkemesi, Amerikan ordusu tarafından Afganistan'da yakalanan ve Küba'daki üsse gönderilen bir Libyalının başvurusunu görüştükten sonra verdiği kararda, Bush yönetiminin insanları süresiz biçimde gözaltında tutmasının Amerikan ideallerine aykırı olduğunu bildirdi. 
     Mahkeme, bazen ulusal acil durumlar ortaya çıksa bile adalet sisteminin ABD'nin anayasal değerlerini, yurttaşlarının yasal haklarını koruduğu gibi yabancıların haklarını da koruması gerektiğinin altını çizdi. 
     California eyaletinin San Francisco kenti istinaf mahkemesi, kararı 1'e karşı 2 oyla aldı. Mahkemenin kararının George Bush yönetime ağır bir ihtar niteliğinde olduğu bildiriliyor. 
     Washington yönetimi, El Kaide terör örgütü ve Taliban'la bağlantıları olduğu gerekçesiyle Guantanamo'da 660 kişiyi tutuyor. 
     ABD'nin Afganistan operasyonunu başlattıktan sonra 2 yıldır hiçbir resmi suçlama getirmeden yüzlerce kişiyi Guantanamo'da tutması tüm dünyanın tepkisi topluyor. 
     
</TEXT>
</DOC>
