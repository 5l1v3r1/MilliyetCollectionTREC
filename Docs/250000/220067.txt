<DOC>
<DOCNO> 220067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sonspo10.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Aziz Yıldırım'ın Fenerbahçe karnesi... 
</HEADLINE>
<TEXT>

     Fenerbahçe Futbol Takımı, Aziz Yıldırım başkanlığında geride kalan 6 yılda 1 lig şampiyonluğu dışında önemli bir sportif başarı elde edemedi. 
     Aziz Yıldırım'ın başkan olduğu dönemde yaptığı 243 resmi maçtan 137'sini kazanan Fenerbahçe, 57 yenilgi, 49 da beraberlik elde etti. 6 yılda 1 lig şampiyonluğu kazanan sarı-lacivertliler, Avrupa kupalarında da iz bırakacak bir başarı sergileyemedi. 
     Sarı-lacivertliler, Aziz Yıldırım döneminde geçen 6 yılda 1 kez lig şampiyonu 2000-2001 olurken, 1'er kez Başbakanlık ve Atatürk kupalarını müzesine götürdü. Sarı-lacivertliler, şampiyon olduğu sezon Türkiye Kupası'nda da final oynadı. 
     
     TESİSLEŞMEDE BÜYÜK YATIRIMLAR YAPILDI 
     Bugüne dek geçen süre içinde hemen her yıl teknik adam ve çok sayıda futbolcu değiştirerek istikrarlı bir yapıdan uzak kalan Yıldırım başkanlığındaki yönetim kurulları, kulübün ihtiyacı olan olan tesisleşme çalışmaları konusunda ise büyük atılımlar gerçekleştirdi. 
     Şirketleşme ve başarılı geçen bir halka arzla camianın beğenisini kazanan Yıldırım ve son dönem yönetim kurulu üyeleri, yaptıkları kulübe gelir sağlayacak yatırımlarla, başarısız geçen sezonlara karşın ayakta kalmasını bildi. 
     
     AVRUPA KUPALARI 
     2001-2002 sezonunda mücadele ettiği Avrupa Şampiyonlar Ligi'nde grup maçları sonunda hiç puan alamayan sarı-lacivertliler, gruptan çıkamadı. 
     Geçen sezon Avrupa Şampiyonlar Ligi için ön eleme maçı yapan Fenerbahçe, elemeyi geçemedi ve yoluna UEFA Kupası'nda devam etmeye çalıştı. Sarı-lacivertliler UEFA'da da 2. turdan öteye gidemedi. 
     Yıldırım döneminde 2000-2001 sezonu ve bu sezon Avrupa kupalarına katılmayan Fenerbahçe, UEFA Kupası'nda 1998-99'da 1. turda, 1999-2000'de de 2. turda elendi. 
     
     KARNE 
     Fenerbahçe'nin, kulüp başkanı Aziz Yıldırım döneminde lig, Avrupa Kupası, Türkiye, TSYD, Başbakanlık ve Atatürk kupalarında yaptığı maçlarda aldığı sonuçların grafiği şöyle 
     
     
Organizasyon 0 G M B A Y Lig 206 123 39 44 428 223 Avrupa Kupaları 20 4 13 3 17 32 Türkiye Kupası 11 8 3 - 32 21 TSYD Kupası 4 - 2 2 3 8 Başbakanlık Kupası 1 1 - - 1 - Atatürk Kupası 1 1 - - 2 - TOPLAM 243 137 57 49 483 284 
     
     LİG MAÇLARI 
     Ligde 6 yıla 1 şampiyonluk sığdıran ve bu sezon da şampiyonluğun en güçlü adayları arasında yer alan Fenerbahçe'nin, Aziz Yıldırım dönemindeki lig maçlarındaki performansı de şöyle 
     
     
Sezon O G M B A Y 1997-98 13 8 2 3 24 11 1998-99 34 22 6 6 84 29 1999-00 34 17 7 10 59 44 2000-01 34 24 6 4 82 39 2001-02 34 24 7 3 70 31 2002-03 34 13 9 12 55 42 2003-04 23 15 2 6 54 27 TOPLAM 206 123 39 44 428 223 
     
</TEXT>
</DOC>
