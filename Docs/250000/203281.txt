<DOC>
<DOCNO> 203281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sontur21.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsolosluğa tehdit mektubu gönderen kadın, İzmir'de yakalandı 
</HEADLINE>
<TEXT>

     ''Vize'' başvurusu kabul edilmeyince Antalya'daki Almanya Konsolosluğu'na tehdit mektubu göndererek ''bombalayacağını'' yazan kadın, İzmir'de yakalandı. 
     Alınan bilgiye göre, İzmir polisi ile bağlantı kuran Antalya Emniyet Müdürlüğü yetkilileri, ''vize'' başvurusunu reddeden Alman Konsolosluğu'na mektup göndererek ''bombalayacağını'' iddia eden Nevin E'nin 48 Alsancak Semti'nde bir otelde kaldığını bildirdi. 
     Otele baskın düzenleyen Terörle Mücadele Şube Müdürlüğü ekipleri, Nevin E'yi gözaltına aldı. 
     İfadesi alınan Nevin E, Almanya'da ''eşini öldürmek'' suçlamasıyla yattığı cezaevinden 2 yıl önce çıktığını, ardından sınır dışı edildiğini, Antalya'daki Alman Konsolosluğu'na yaptığı vize başvurusunun kabul edilmemesi üzerine de ''sinirlenerek'' mektup yazdığını kabul etti. 
     Mektupta ''konsolosluğu bombalayacağını'' yazdığını doğrulayan zanlı, aslında böyle bir amacının olmadığını bildirdi. 
     Nevin E, adliyeye sevk edildi. 
     
</TEXT>
</DOC>
