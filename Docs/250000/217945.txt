<DOC>
<DOCNO> 217945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun16.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı fıkra, İngiliz siyasetçiyi koltuğundan etti .. 
</HEADLINE>
<TEXT>

     İngiltere Muhafazakar Parti grup başkanvekillerinden Ann Winterton, Morecombe körfezinde akıntıya kapılarak ölen Çinli kaçak göçmenlerle ilgili yaptığı ırkçı esprisi yüzünden görevinden oldu. 
     Winterton'un bir grup politikacı ve Danimarkalı işadamıyla katıldığı akşam yemeğinde, ''Köpekbalıklarının canı Çin yemeği çekmiş, onun için Morecombe körfezine gelmişler'' sözleri basına yansıdı. 
     Parti Genel Başkanı Michael Howard, özür dilemeyi ve istifa etmeyi reddeden Winterton'u görevden aldı. 
     Milletvekilliğinden istifa etmesi de istenen Winterton ile ilgili açıklamasında Michael Howard, başkanvekilinin açıklamalarının tümüyle kabul edilemez olduğunu belirterek, partisi adına özür diledi. 
     Ann Winterton, 2002 yılında da Ian Duncan Smith'in parti genel başkanlığı döneminde, Congleton'da rugby kulübündeki bir yemekte ırkçı fıkra anlattığı gerekçesiyle Muhafazakar Parti'nin taşra teşkilatı sorumluluğu görevinden alınmıştı. 
     Winterton'un anlattığı fıkra şöyleydi 
     ''Bir İngiliz, bir Kübalı, bir Japon ve bir Pakistanlı trende seyahat etmektedir. Kübalı trenin penceresinden çok pahalı bir puroyu dışarı atar, neden diye sorarlar, Kübalı da 'bunlardan ülkemde bir sürü var' diye cevap verir. Japon da daha sonra Nikon marka fotoğraf makinesini dışarı atar ve aynı soruya 'bunlardan ülkemde bir sürü var' diye cevap verir. İngiliz ise Pakistanlıyı tutarak pencereden dışarı fırlatır ve 'bundan ülkemde bir sürü var' diyerek yanıt verir.'' 
     
</TEXT>
</DOC>
