<DOC>
<DOCNO> 243750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/yasam/ayas.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşil'in mezarı Osmancık'ta 
</HEADLINE>
<TEXT>


Gösterimde bulunan 'Truva' filminde Brad Pitt'in canlandırdığı mitolojik kahraman Aşil'in mezarının, Çorum'un Osmancık ilçesinde olduğu iddia ediliyor 


Araştırmacı - yazar Cevdet Saraçer, "Tarihsel Doku İçinde Unutulan Kent" adlı kitabında, "Truva" filmine konu alan İlyada ve Odysseia Destanı'nın kahramanı Aşil'in Akhilleus mezarının, Osmancık İlçesi'ne bağlı Adatepe'de olduğunu iddia ediyor. 
Çalışmasında, Halikarnas Balıkçısı olarak tanınan Cevat Şakir Kabaağaçlı'nın yapıtlarından da yararlandığını belirten Saraçer, iddiasını, kitabında şu cümlelerle açıklıyor 
"Akhilleus Aşil , Patroklos ve Kusursuz Antilokhos'un ölüsünü alıyorlar, Karadeniz'in kıyılarını izliyor, Halys'in geniş bir yay çizdiği yere geliyor, nemli yollardan geçiyor, Akkaya'ya varıyor, güneşin kapılarını geçiyorlar ve düşler ülkesine, Asfodel Çayırı'na ulaşıyorlar..." 
Osmancık'ın eski isminin Asfodel Çayırı olduğunu kaydeden Saraçer, Kızılırmak Nehri'nin mitolojideki adının da Halys olduğunu öne sürdü. "Akkaya denilen yerin de, Osmancık'ta Adatepe'ye çok yakın olan bir mermer dağı olma ihtimali çok yüksektir" diyen Saraçer, kitabında şunları kaydediyor 

Irmak Tanrı soyundan 
"Destanda geçen Düşler Ülkesi sözleri, ölülerin gömüldüğü yeri anlatır. Akhilleus'un dedesi Aiakos'tur. Aiakos'un da dedesi Asapos'tur. Yani Irmak Tanrı'dır. Halys de Kızılırmak mitolojide bir Irmak Tanrı'dır. Bir Irmak Tanrı'nın soyundan gelen Akhilleus, çevresine sularıyla serinlik veren başka bir Irmak Tanrı'nın coşkulu çağlayışları arasında, Adatepe'nin doruğunda yatmaktadır." 



</TEXT>
</DOC>
