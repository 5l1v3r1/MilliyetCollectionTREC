<DOC>
<DOCNO> 239805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur40.html </URL>
<DATE> 2004/05/13/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Psikoloğa tecavüz eden kişi, kapkaççı çıktı 
</HEADLINE>
<TEXT>

     Şişli'de bir psikolog kadına tecavüz ettiği ileri sürülen zanlının, daha önce çok sayıda kapkaç olayına karıştığı belirlendi. 
     Asayiş Şube Müdürlüğü'nden alınan bilgiye göre, Zincirlikuyu'da 24 Nisan 2004 günü adres soran psikolog kadını, minibüs duraklarını göstermek bahanesiyle götürdüğü ağaçlık alanda darp ettikten sonra üzerindeki değerli eşyayı alıp tecavüz ettiği ileri sürülen C.B'nin 22 sorgusu devam ediyor. 
     Polis yetkilileri, asker firarisi olduğu ve sahte bir kimlikle yakalandığı kaydedilen zanlının, daha önce çok sayıda kapkaç olayına karıştığının belirlendiğini ifade etti. 
     Bu arada, C.B'ye yakalanmadan önce yardım ve yataklık ettikleri ileri sürülen H.Y. ve H.K. adlı kişilerin de gözaltına alındığı kaydedildi. 
     Yetkililer, bu kişilerin yarın savcılığa sevk edilebileceğini belirtti. 
     
</TEXT>
</DOC>
