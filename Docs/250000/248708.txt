<DOC>
<DOCNO> 248708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko30.html </URL>
<DATE> 2004/06/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bankaların kredi hacmi arttı... 
</HEADLINE>
<TEXT>

     Bankaların kredi hacmi, 28 Mayıs-4 Haziran tarihleri arasında 883.7 trilyon lira artış gösterdi. 
     Merkez Bankası verilerine göre, 28 Mayıs itibariyle 72 katrilyon 663.8 trilyon lira olan bankaların kredi hacmi, 4 Haziran'da 73 katrilyon 547.5 trilyon liraya çıktı. 
     Bir haftalık süre içinde mali kesime verilen kredilerin yaklaşık 951.9 trilyon lirası mevduat bankaları, 1 katrilyon 859 trilyon lirası da kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 154.4 trilyon lirasının Merkez Bankası, 65 katrilyon 148.1 trilyon lirasının mevduat bankaları, 5 katrilyon 131.8 trilyon lirasının da kalkınma ve yatırım bankaları kredilerinden oluştuğu görüldü. 
     Öte yandan, 26 Aralık 2003 tarihinde 57 katrilyon 170.3 trilyon lira olara bankaların kredi hacmi 4 Haziran tarihine kadar 16 katrilyon 170.3 trilyon lira artış gösterdi. 
     
</TEXT>
</DOC>
