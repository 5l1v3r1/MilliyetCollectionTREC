<DOC>
<DOCNO> 218607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur28.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cide'de toprak kayması...Denizkonak köyü'nde 3 ev topr... 
</HEADLINE>
<TEXT>

     Kastamonu'nun Cide İlçesi'ne bağlı Denizkonak Köyü'nde, toprak kayması nedeniyle 3 evin toprak altında kaldığı bildirildi. 
     Denizkonak Köyü muhtarı Mehmet Çetinkaya, A.A muhabirine, 100-150 metrelik kayalık alanın kayması nedeniyle 3 evin toprak altında kaldığını belirterek, bu evlerdeki kişilerin tahliye edildiğini söyledi. 
     Kayma nedeniyle elektrik hatlarının ve su şebekelerinin büyük ölçüde zarar gördüğünü, kaymanınsa devam ettiğini belirten Çetinkaya, şöyle konuştu 
     ''Köyümüz 52 haneli ve yaklaşık 120-130 kişi oturuyor. Şu anda 12 ev tehlike altında. Burada yetkili hiç kimseye ulaşamadığım için evimden çıkmak istemiyorum, büyük bir ihtimalle de çıkmayacağım, halkımı da çıkarmayacağım. Bu kayma 2 gün önce başladı ve aramadığım yer, kişi kalmadı.'' Toprak altında kalan evlerde ölen ya da yaralananın olmadığı bildirildi. 
     
</TEXT>
</DOC>
