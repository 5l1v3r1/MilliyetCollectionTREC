<DOC>
<DOCNO> 216939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun32.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İran seçimlerinde Fars ve Huzistan eyaletlerinde çatışma 
</HEADLINE>
<TEXT>

     Selahattin Oğuz bildiriyor - İran'ın Fars eyaletinde milletvekili adayları taraftarları arasında çıkan çatışmada 3 kişi öldü. 
     İran resmi haber ajansı İRNA'nın haberine göre, ülkenin orta kesimindeki Fars eyaletinin Firuzabad kentinde çıkan çatışmada 3 kişi ölürken, 15 kişi yaralandı. 
     Ülkenin güneybatısında Irak sınırındaki Huzistan eyaletine bağlı Ehndimeşk kentinde de milletvekili adaylarının yandaşları arasında çıkan çatışmada 8 kişi yaralandı. 
     Haberde, Kahkuliye ve Buyerahmed bölgelerinde dün gece çıkan olaylarda da kamu binaları ve araçların zarar gördüğü bildirildi. 
     Huzistan eyaletinin İzeh kentinde bugün çıkan olaylarda da 4 kişi ölmüş, 15 kişi yaralanmıştı. 
     
</TEXT>
</DOC>
