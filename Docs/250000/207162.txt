<DOC>
<DOCNO> 207162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/guncel/gun04.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekme atan polis Gazdan etkilendim 
</HEADLINE>
<TEXT>

      ANKARA Milliyet 
   
   Ankara'da, YÖK'ün kuruluşunun 22. yıldönümünü nedeniyle 6 Kasım'da düzenlenen protesto eylemleri sırasında yerde yatan bir eylemciyi tekmeleyen polis kameramanına altı ay kıdem durdurma cezası verildi. Durmuş Yıldız ifadesinde, olay anında bir şey hatırlamadığını, Çevik Kuvvet'in kullandığı gazdan etkilendiğini, bu yüzden kendinde olmadığını söyledi. 
   Ankara Emniyet Müdürlüğü'nün başlattığı soruşturmada, çeşitli basın yayın organlarında çıkan fotoğraflar ve görüntüler incelendi. Emniyet Müdürü Ercüment Yılmaz'ın görevlendirdiği muhakkik, raporunda, Foto Film Şube Müdürlüğü'nde bekçi kadrosuyla görev yapan Yıldız'ı suçlu bularak 12 ay kıdem durdurma cezası verilmesini talep etti. İl Disiplin Kurulu, sicili temiz olduğu gerekçesiyle 20 yıllık bekçi Yıldız'a altı ay kıdem durdurma cezası verilmesini uygun gördü. 
   Güvenlik Daire Başkanlığı'nın, göreve yeni başlayan çevik kuvvet polisine, tekme görüntülerini ders olarak göstereceği kaydedildi. 
   
   
   
</TEXT>
</DOC>
