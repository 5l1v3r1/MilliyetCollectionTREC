<DOC>
<DOCNO> 225529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonsiy19.html </URL>
<DATE> 2004/03/25/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Karayalçın "CHP'nin kökünde bizde varız" 
</HEADLINE>
<TEXT>

     SHP Genel Başkanı ve Ankara Büyükşehir Belediye Başkan Adayı Murat Karayalçın, ''CHP'nin kökünde biz de varız. CHP'nin kökünde cumhuriyetçilerin tümü vardır'' dedi. 
     Karayalçın, Ankara Caddesi'ndeki parti binası önünde düzenlenen mitingde, Kırşehir'de, 6 siyasi partinin oluşturduğu ''demokrasi gücüne'' Yeni Türkiye Partisi'nin de destek verdiğini söyledi. 
     29 Mart'tan itibaren aralarına yeni partilerin de katılacağını ifade eden Karayalçın, ''Şimdi biraradayız. Sosyal demokratlar, Atatürkçüler olarak el ele tutuşuyoruz. 29 Mart'tan sonra diğer partiler de aramıza katılacak'' dedi. 
     ''Demokrat güçlerin Kırşehir'de belediye başkanlığını kazanacağını görenler, 'bu mitinge gitmeyin, anarşi olur, terör olur, PKK basar' diye, akıllarına ne geldiyse söylemişler'' diyen Karayalçın, şöyle devam etti 
     ''Demokratik Güç Birliği'nin sayın temsilcileri, genel başkanları burada hitap ettiler. Kardeşliğimizden, ulusumuzun bütünlüğünden başka anarşi, terör gördünüz mü Bizim kökümüzde Ahi Evran vardır, Hacı Bektaş vardır, Pir Sultan Abdal vardır. Bizim kökümüzde daha da önemlisi, bu toprakların yetiştirdiği Mustafa Kemal Atatürk vardır. O'nun izinden, peşinden geliyoruz. Başbakan, CHP'nin kökünün bereketsiz olduğunu söyledi. CHP'nin kökünde biz de varız. CHP'nin kökünde cumhuriyetçilerin tümü vardır. CHP'nin köküne söz söylemeye senin hakkın yoktur. Sen kim oluyorsun da cumhuriyetçilere bereketsiz diyorsun Hele bakalım senin bereketine. Senin ne bereketin var da bunu söylüyorsun. Şeker sanayi işçilerini kapının önüne koymaya hazırlanan sen değil misin '' Mitingde, ÖDP Genel Başkanı Hayri Kozanoğlu ve DEHAP Genel Başkan Yardımcısı Veli Büyükşahin de konuşma yaptı. 
     
</TEXT>
</DOC>
