<DOC>
<DOCNO> 203597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/magazin/amag.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Altuğ veda sahnesini çekti 
</HEADLINE>
<TEXT>

   Birol Güven'in kararınca 'Meltem' ABD'ye uğurlandı ve Pınar Altuğ Çocuklar Duymasın'dan ayrıldı 
      DENİZ ALTUNTAŞ 
   
   Özel hayatıyla gündeme geldiği için yapımcı Birol Güven tarafından 'Çocuklar Duymasın'ın kadrosundan çıkarılan Pınar Altuğ'un diziye veda ettiği sahneler, önceki gece çekildi. Senaryo gereği, Altuğ'un canlandırdığı Meltem karakteri Amerika'ya uğurlandı. 
   
   Teklifler aldım 
   Altuğ setten ayrılırken, "Çok profesyonelce karar verdim. Sette görev alan başta partnerim Tamer Karadağlı olmak üzere herkes benim dostum, yarı ailem. Bu nedenle onlarla bağım asla bitmeyecek. Bir süre pisayadan kendimi çekerim diye düşünüyordum ama birkaç teklif aldım, onları değerlendireceğim" dedi. 
   
   Bir ay saklanacak 
   Tamer Karadağlı ise şunları söyledi "Bugün hepimiz açısından çok duygusal bir gün. Çünkü Pınar'la neredeyse 80 bölümdür 24 saat beraberiz. Kimsenin yeri kolay doldurulamaz. Yeni Meltem belli oldu. Pınar diziden ayrıldıktan sonra üç, beş bölüm kimse gelmeyecek. Bunun cevabı daha bir ay verilmeyecek. Meltem Amerika'ya gidiyor. Ondan sonra gelecek kişiyi hep beraber göreceğiz. Ama geri dönen Pınar Altuğ olmayacak." 
   
   
</TEXT>
</DOC>
