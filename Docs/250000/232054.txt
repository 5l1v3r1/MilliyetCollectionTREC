<DOC>
<DOCNO> 232054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonsiy19.html </URL>
<DATE> 2004/04/16/ </DATE>
<TIME> 22.38 </TIME>
<AUTHOR>  </AUTHOR>
<HEADLINE>
Ortekin " Belediye meclisimiz hep şeffaf ve uzlaşı içinde olacak" 
</HEADLINE>
<TEXT>

     Aydın Belediye Başkanı İlhami Ortekin ''Belediye meclisimiz hep şeffaf ve uzlaşı içinde olacak''dedi. 
     Geçen hafta yapılması gereken ancak Belediye Başkanı Ortekin'in rahatsızlanması nedeniyle ertelenen Aydın Belediye Meclis Toplantısı Ortekin'in başkanlığında yapıldı. 
     Başkan vekilliklerine AK Parti'den Halis Günday ile İlhami Erdemir'in seçildiği toplantıda konuşan Ortekin, şunları söyledi 
     ''Belediye Meclisimiz hep şeffaf ve uzlaşı içinde olacak. Bu çalışmalarımız sırasında olmazsa olmaz kurallarımız olacak. Bunların başında demokrasiden kesinlikle ödün vermeyeceğiz. Benim yönettiğim belediye meclisi ve belediye, hukukun üstünlüğünü esas alacak. Hangi partiden olursa olsun bizim salonumuzda parti olmayacak. Ve en önemlisi halktan gizleyeceğimiz hiçbir şey olmayacak'' Aydın'ın çağdaş, kalkınabilir bir il olacağını belirten Ortekin, mevcut belediye bütçesi ile yatırımların 4 yılda tamamlanabileceğini belirtti. 
     Ortekin, geçen hafta ertelenen belediye meclis toplantısı nedeniyle meclis üyelerinden özür dilerken, toplantıyı izleyen eski belediye meclis üyelerini de hizmetlerinden dolayı teşekkür etti. 
     
</TEXT>
</DOC>
