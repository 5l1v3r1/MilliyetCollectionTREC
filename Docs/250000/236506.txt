<DOC>
<DOCNO> 236506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo22.html </URL>
<DATE> 2004/05/01/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Necati Zor günler geçiriyoruz ve ben bunları kafama takan biriyim 
</HEADLINE>
<TEXT>

     Galatasaraylı futbolcu Necati Ateş, ligde zor günler geçirdiklerini belirtti. 
     Necati, sarı-kırmızılı kulübün resmi yayın organı Galatasaray Dergisi'nin mayıs sayında yer alan açıklamasında, ''Zor günler geçiriyoruz ve ben bunları kafama takan biriyim. Eşimle dışarı bile çıkamıyorum. Çıktığımızda insanların 'Galatasaray ne zaman düzelecek' şeklindeki soruları beni çok etkiliyor'' dedi. 
     Necati, bu sezon yaşadıkları başarısızlığı gelecek sezon düzelterek, her alanda başarılı olmak istediklerini dile getirdi. 
     Galatasaray'a gelmeden önce Adanaspor'da çoğu maçta gol attığını kaydeden Necati, şöyle devam etti 
     ''Adanaspor'da 10 da asistim vardı. 15 topum da direkten dönmüştü. Çok şey yapabilen, çok yönlü bir futbolcuyum. Kendime her zaman güveniyorum. Takım kötü olunca, hedeflerden kopunca, hissettim ki yapamıyorum. Burada bireysellik diye bir şey yok. Beşiktaş maçında takım olarak çok iyi oynadık. Futbolun bütün gereklerini yapmışız. Galatasaray bence öyle olmalı.'' 
     
</TEXT>
</DOC>
