<DOC>
<DOCNO> 227998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonspo11.html </URL>
<DATE> 2004/04/02/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Nisan'da Cimbom kazanıyor 
</HEADLINE>
<TEXT>

     Galatasaray ile Beşiktaş futbol takımları arasında 4 Nisan Pazar günü yapılacak derbi maçla birlikte ezeli rakipler nisan ayında 27. kez karşı karşıya gelecek. 
     Ezeli rakipler, 80 yıllık geçmişlerindeki 308 maçtan 26'sını nisan ayında yaptı. 
     Nisan ayındaki maçlarda Galatasaray 9, Beşiktaş 5 galibiyet alırken, taraftar 12 maçta da eşitliği bozamadı. Sarı-kırmızılıların 36 golüne siyah-beyazlılar 29 golle karşılık verdi. 
     
     SON 7 MAÇ BERABERE 
     Ezeli rakiplerin nisan ayında yaptığı son 7 maçın berabere bitmesi derbi maç öncesi belki de en ilginç istatistiklerinin başında geliyor. 
     Bu arada nisan ayında yapılan 9 lig derbisinden 3'ünü Beşiktaş, 2'sini Galatasaray kazandı, 4 maç berabere biterken, siyah-beyazlılar 9, sarı-kırmızılılar ise 8 gol kaydetti. 
     
     4 NİSAN'DA 3. KEZ 
     Galatasaray ile Beşiktaş, yarınki derbinin tarihi olan 4 Nisan'da daha önce 2 kez karşılaştı. 
     1943 yılında Şeref Stadı'nda yapılan Milli Küme maçını Galatasaray 3-1 kazanırken, 1976 yılında İnönü Stadı'ndaki lig maçı ise 1-1 sonuçlandı. 
     
</TEXT>
</DOC>
