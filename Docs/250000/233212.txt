<DOC>
<DOCNO> 233212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonspo10.html </URL>
<DATE> 2004/04/20/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Konyaspor Taraftar Derneği kurulacak... 
</HEADLINE>
<TEXT>

     Konyaspor Yönetim Kurulu kararıyla, önümüzdeki sezon Konyaspor Taraftar Derneği kurulacak. 
     Kulüpten yapılan açıklamada, yönetim kurulu toplantısında yeni çıkacak ''Sporda Şiddeti Önleme Yasası''nı dikkate alarak gelecek sezon için taraftar derneği kurulmasının kararlaştırıldığı belirtildi. 
     Yasaya uygun bir kulüp hüviyetine bürünmek için gerekli hazırlığın yapıldığına dikkat çekilen açıklamada, ''Kurulacak Konyaspor Taraftar Derneği'ne Konyaspor'u seven bütün taraftarların üye olmasını arzu ediyoruz. Yönetim olarak gelecek sezondan itibaren faaliyete geçecek bu derneği muhatap alacağımızı ve yönetimimizin kontrolü altında olacağının bilinmesini isteriz'' denildi. 
     Açıklamada, yasa gereği kurulacak derneğin işlevini en iyi şekilde yerine getirmesi için gerekenlerin yapılacağı kaydedildi. 
     
</TEXT>
</DOC>
