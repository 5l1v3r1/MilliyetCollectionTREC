<DOC>
<DOCNO> 215184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur07.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da siyah buz uyarısı... 
</HEADLINE>
<TEXT>

     İstanbul Büyükşehir Belediyesi Afet Koordinasyon Merkezi'nin AKOM , kenti etkileyen ağır kış koşullarıylamücadeleyi gece boyunca da sürdürdüğü bildirildi. 
     AKOM'dan yapılan açıklamaya göre, İstanbul'daki ilçe belediyeleriyle ortak yürütülen çalışma sonucunda ana arterler, E-5 Karayolu'nun bir bölümü ile TEM Otoyolu'nun giriş ve çıkışında kar küreme ve tuzlama çalışması gerçekleştirildi. 
     ''SİYAH BUZ'' UYARISI... 
     Bu arada AKOM, sürücüleri, ''siyah buz'' olarak adlandırılan ince buz tabakasına karşı uyardı. 
     Fırtına ve kar yağışının dinmesinin ardından yolların önce temizlenip sonra tuzlandığını hatırlatan AKOM, yolların temizlendiktensonra ıslakmış gibi göründüğünü, ancak bunun gerçekte ''siyah buz'' olarak tanımlanan ince buz tabakası olduğunu bildirdi. 
     ''Siyah buz''un, araç içinden görülemeyen, şeffaf, sabun kadar kaygan bir buz tabakası olduğunu vurgulayan AKOM, özellikle köprü, viyadük ve doğrudan rüzgar alan yüksek kesimleri ''siyah buz tuzakları'' olarak nitelendirdi. 
     
     EVSİZLERE ÖZEL KORUMA 
     Büyükşehir Belediyesi Yol Bakım ve Onarım Müdürlüğü, 719 personel,16 grayder, 38 loder, 20 tuz serpme, 9 kar küreme, 144 kamyon ve kamyonetle sürdürdüğü çalışma boyunca 1810 ton tuz ve 4 kilogram ürekullandı. 
     Okul, hastane, kamu kurum ve kuruluşlarına, torbalarla tuz ve üre dağıtıldı. 
     Acil Yardım ve Cankurtarma Müdürlüğü ekipleri de, sokakta yaşayanları donma riskine karşı Alibeyköy'deki bir spor tesisinde misafir ediyor. Bu kapsamda kentte bugüne kadar 15'i kadın 150 kişi, spor tesisine yerleştirildi. 
     Ayrıca kentin bir bölümünde, enerji kesintilerinden dolayı su sıkıntısı yaşanıyor. İSKİ'nin Küçükçekmece Bayramtepe pompası enerji kesintisi nedeniyle çalışamazken, Kartal'daki pompa çıkışında da arızabulunuyor. Bayramtepe pompasındaki enerji kesintisinden ötürü Gaziosmanpaşa'nın bir bölümü su alamıyor. 
     Doğalgazda herhangi bir sorun meydana gelmezken, elektrik kesintisinin yaşandığı bölgelerde ısınma problemi yaşanıyor. 
     İETT 1394 otobüsle toplu ulaşıma devam ederken, kurum ulaşım sağlanamayan bazı hatlardaki otobüslerini de ana arterlerde kullandı. 
     Aksaray-Atatürk Havalimanı hattındaki hafif metro ile Taksim-4. Levent hattındaki İstanbul Metrosu seferleri de normal olarak gerçekleştiriliyor. 
     Cevizlibağ-Eminönü hattındaki tramvay seferleri normal seyrinde devam ederken, Cevizlibağ-Zeytinburnu arasında ise dünkü kar yağışı sırasında zaman zaman aksamalar yaşandı. 
     
</TEXT>
</DOC>
