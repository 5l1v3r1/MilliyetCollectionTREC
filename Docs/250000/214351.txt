<DOC>
<DOCNO> 214351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sontur26.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da beklenen kar için okullar tatil edilecek mi .. 
</HEADLINE>
<TEXT>

     İstanbul'u 12-13 Şubat'ta etkilemesi beklenen kötü hava koşullarına karşı gerekli önlemlerin alınması amacıyla Vali Muammer Güler'in başkanlığında düzenlenen toplantı başladı. 
     İstanbul Valiliği Afet Yönetim Merkezi'nde gerçekleştirilen toplantıdan önce açıklama yapan Vali Güler, meteorolojinin 12-13 Şubat tarihlerinde etkili olacak hava koşullarıyla ilgili hazırladığı rapor doğrultusunda toplantı yapmayı amaçladıklarını belirterek, şunları kaydetti 
     ''Olumsuz hava koşullarının İstanbul'da genel hayatı etkilememesine binaen alınacak tedbirleri, ilgili kuruluşların yetkilileriyle geniş bir şekilde değerlendireceğiz. 
     Toplantıda, bütün tedbirler ayrı ayrı değerlendirilecek. 22-23 Ocak'ta yaşanan sıkıntıların bir daha tekrar etmemesi ve alınması gereken tedbirlerin önceden vatandaşlarımıza duyurulması ile planlanması için yapılması gerekenleri burada değerlendireceğiz.'' Toplantıya, Milli Eğitim İl Müdürü Ömer Balıbey ve Sosyal Hizmetler İl Müdürü Kahraman Eroğlu'nun yanı sıra Meteoroloji İstanbul Bölge Müdürlüğü, Büyükşehir Belediye Başkanlığı ile ilgili diğer kurum ve kuruluşların yetkilileri katılıyor. 
     
</TEXT>
</DOC>
