<DOC>
<DOCNO> 228705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo09.html </URL>
<DATE> 2004/04/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Tevfik Lav'ın cenazesi İzmir'e getirildi 
</HEADLINE>
<TEXT>

     Manisa'nın Turgutlu İlçesi yakınlarında, dün akşam geçirdiği trafik kazası sonucunda hayatını kaybeden Konyaspor Teknik Direktörü Tevfik Lav, otopsi için İzmir'e getirildi. 
     İzmir Adli Tıp Kurumu yetkilileri, Tevfik Lav'a 45 otopsi yapılacağını, daha sonra cenazenin yakınlarına verileceğini söyledi. 
     Lav'ın kullandığı 20 DS 474 plakalı otomobil, dün akşam Manisa'nın Salihli İlçesi ile Turgutlu İlçesi arasındaki Derbent yakınlarında yoldan çıkarak, şarampole devrilmiş, Lav olay yerinde ölmüştü. 
     
     TEVFİK LAV KİMDİR 
     Tevfik Lav, 11 Temmuz 1959'da İçel'de doğdu. Geçirdiği sakatlık sonrası 17 yaşında futbolculuk yaşamını noktalayan Lav, Manisa Spor Akademisi'nden mezun olduktan sonra, Soma Linyitspor, Salihlispor, Manisaspor takımlarında teknik direktörlük yaptı. 
     Lav, daha sonra Birinci Süper Lig'de Denizlispor'da önce Ersun Yanal'ın yardımcısı, sonra da teknik direktör olarak görev aldı. 
     Siirt-Jetpa Spor, Gaziantepspor ve Ankaragücü takımlarında teknik direktörlük yapan Tevfik Lav, devre arasında Konyaspor ile sözleşme imzalamıştı. 
     Vehice Lav ile evli ve olan Tevfik Lav, 11 Temmuz 2000 yılında doğan çocuğuna Can ismini vermişti. 
     
</TEXT>
</DOC>
