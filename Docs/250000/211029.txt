<DOC>
<DOCNO> 211029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun20.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'da maymun yılı kutlanıyor 
</HEADLINE>
<TEXT>

     İngiltere'nin başkenti Londra'da, Çin'in geleneksel ay takviminde koç yılından maymun yılına geçilmesi kutlanıyor. 
     Londra'nın ünlü Leicester, Trafalgar ve Picadilly meydanlarında bu sabah yapılan coşkulu kutlamalar sırasında, binlerce kişi geçit resmi yapan Çinlilerle birlikte eğlendi. 
     Kutlamalar dolayısıyla bu meydanlar Çin'i sembolize eden renkler ve aksesuarlarla süslendi, gösteri ekiplerinin giysileri de dikkat çekti. Londra'yı ziyaret eden turistlerin de ilgisini çeken kutlamalar sırasında, Londra Belediye Başkanı Ken Livingstone'nun yanı sıra, Çin toplumunun ileri gelenleri günün anlam ve önemini belirten konuşmalar yaptı. 
     Geçit töreninde yer alan ejderha maketi, yüze yakın Çinli tarafından taşınırken, yol boyunca dizilen halk maketle birlikte hatıra fotoğrafı çektirebilmek için yoğun çaba harcadı. 
     Gösteri ve kutlamaların gün boyu çeşitli toplum merkezleri ve okullarda süreceği bildirildi. 
     
</TEXT>
</DOC>
