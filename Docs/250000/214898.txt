<DOC>
<DOCNO> 214898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/spor/bbas.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes işi bitirdi 95-92 
</HEADLINE>
<TEXT>

   Lacivert-Beyazılar, Avrupa Ligi C Grubu'nda Idea Slask'ı ikinci yarıdaki etkili oyunuyla devirdi, grup karşılaşmalarının tamamlanmasına bir maç kala liderliği de garantiledi 
      GÖKHAN TÜRE 

   
   Granger yıldızlaştı 
   EFES Pilsen Avrupa Ligi C Grubu'ndaki onüçüncü maçında Polonya temsilcisi Idea Slask'ı ikinci yarıdaki etkili oyunuyla 95 - 92 devirdi ve gruptaki onuncu galibiyetini elde etti. Efes, Abdi İpekçi Spor Salonu'ndaki maçın ilk yarısını savunmada ve hücumda aksayınca 47 - 40 mağlup kapattı. Üçüncü çeyrekte savunmasını güçlendiren temsilcimiz farkı kapatıp bir ara 9 sayı öne geçmesine rağmen bu periyodu 67 - 66 geride bitirdi. Efes Pilsen çok çekişmeli geçen son periyotta Ender ve Granger'ın etkili oyunuyla skoru lehine çevirdi ve sahadan üç sayı farkla galip ayrılarak son maçlar öncesinde grup liderliğini garantiledi. 
   
   İstatistik    EFES PİLSEN OYUNCU TS 2S 3S SA R Granger 28 4 5 6 11 2 2 6 Nikoliç 6 3 6 - - 1 Langdon 16 5 7 0 3 6 7 2 Ermal 12 3 6 - 6 6 6 Ender 14 2 5 3 7 1 2 1 Kaya 13 6 8 - 1 4 5 Kerem 2 1 3 0 2 - 2 Prkaçin 4 1 1 - 2 4 3 Alper - 0 1 0 1 - 1 TOPLAM 95 25 42 9 24 18 25 27 
   
   IDEA SLASK OYUNCU TS 2S 3S SA R Tomczyk 21 4 5 4 6 1 2 5 Ignerski 9 3 5 1 3 - 3 Wojcik 16 4 7 1 1 5 6 4 Greer 30 6 10 3 8 9 10 2 Randle 3 1 1 - 1 1 2 Tein 10 2 2 1 2 3 3 5 Hyzy 2 1 2 - - 1 Vasilijeviç - 0 1 - - - Zielinski 1 - - 1 3 - Kosciuk - - - - - TOPLAM 92 21 33 10 20 20 25 21 
   HAKEMLER Petr Sudek Slovk , Genaro Colucci İta , Luciano Tola İta 
   1.PERİYOT 26 - 23 I.SLASK , 2.PERİYOT 47 - 40 I.SLASK , 3.PERİYOT 67 - 66 I.SLASK , MAÇ SKORU 95 - 92 E.PİLSEN 
   BEŞ FAUL Greer 39.49, Wojcik 23.05 
   
   Tanjevic dünden razı    ARAS İTÜ'ye bir süre danışmanlık yaptıktan sonra İstanbul'dan ayrılan ünlü antrenör Bogdan Tanjeviç, milli takım antrenörlüğü için resmi öneri gelirse seve seve düşüneceğini söyledi. Tanjeviç, federasyonun sitesinde, "Polonya, Yunanistan ve Hollanda'dan teklif aldım. Türk Milli Takımı çok sevdiğim bir ekip. Alt yapıdaki oyuncular bana öyle anlatıldı ki, daha onları tanımadan aşkım başladı" dedi. 
   
   Engin rekor kırdı    ABD Üniversiteler Kolejler Basketbol Ligi NCAA takımlarından North Carolina State Wolfpack Üniversitesi'nde oynayan Engin Atsür başarılı performansını sürdürüyor. Atsür, Florida State Üniversitesi'ni 75 - 59 yendikleri karşılaşmada 33 dakika görev yaparken, toplam 20 sayı üreterek, hem takımın en skorer ismi oldu, hem de kendi kariyer rekorunu kırdı. Atsür, ayrıca 4 ribaunt aldı, 1 asist yaptı ve 1 top çaldı. 
   
   Potada bugün 
   İTÜ Ayazağa Salonu 
   16.30 Aras İTÜ - Darüşşafaka 
   
   
</TEXT>
</DOC>
