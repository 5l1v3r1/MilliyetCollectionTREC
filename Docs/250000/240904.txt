<DOC>
<DOCNO> 240904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun34.html </URL>
<DATE> 2004/05/18/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Berg cinayetiyle bağlantılı 4 kişi yakalandı 
</HEADLINE>
<TEXT>

     Irak'ta başı kesilerek öldürülen Amerikalı sivil Nicholas Berg'in cinayetiyle bağlantılı 4 kişinin yakalandığı bildirildi. 
     Adının açıklanmasını istemeyen üst düzey Iraklı yetkili, 10 gün kadar önce Bağdat'ta cesedi bulunan Amerikalı işadamı Berg'in cinayetiyle bağlantılı birden fazla kişinin yakalanıp yakalanmadığının sorulması üzerine, ''Evet, 4 kişi'' yanıtını verdi. 
     Aynı yetkili, Berg cinayetiyle ilgili büyük ilerlemeler kaydettiklerini de belirtti. 
     Muntada El Ensar adlı sitede yayımlanan bir video kasetinde, maskeli bir kişi, 11 Mayıs tarihli bir açıklama okurken görüntülenmiş, görüntülerde, daha sonra Nicholas Berg olduğunu söyleyen bir Amerikalının yere yatırılarak başının kesildiğinin yer aldığı bildirilmişti. 
     Adının açıklanmasını istemeyen ABD Merkezi Haberalma Örgütü CIA yetkilisi de Berg'in öldürülüşünün gösterildiği video kasedindeki sesin incelenmesi sonucunda, Amerikalının başını kesen kişinin Ürdünlü terörist Ebu Musab Ezzerkavi olduğu sonucuna ulaşıldığını söylemişti. 
     
</TEXT>
</DOC>
