<DOC>
<DOCNO> 201117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun42.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta alev alan bir ABD helikopteri kontrollü iniş yaptı 
</HEADLINE>
<TEXT>

     Irak'ın kuzeyinde, alev alan bir Amerikan helikopterinin kontrollü iniş yaptığı bildirildi. 
     Amerikalı askeri bir sözcü, Reuters'e yaptığı açıklamada, Apache tipi helikopterdeki yangının, açılan ateş sonucu çıkıp çıkmadığının bilinmediğini söyledi. 
     Helikopter mürettebatından ölen ya da yaralanan olup olmadığı henüz bilinmiyor. 
     ABD Hava Kuvvetleri'ne ait C-17 tipi nakliye uçağının motor kısmında Bağdat havaalanından kalkışından kısa bir süre sonra patlama olduğu, rotasını değiştiren uçağın havaalanına döndüğü bildirilmişti. 
     ABD Savunma Bakanlığı'ndan üst düzey bir yetkili, uçağın muhtemelen füze saldırısına uğradığını ve isabet aldığını söylemişti. 
     
</TEXT>
</DOC>
