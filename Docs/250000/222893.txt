<DOC>
<DOCNO> 222893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur32.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SP belediye başkan adayı Akgönenç "Seçimde süpriz bekliyoruz" 
</HEADLINE>
<TEXT>

     Saadet Partisi SP İzmir Büyükşehir Belediye Başkan Adayı Oya Akgönenç, vatandaşların hükümete tepkili olduğunu öne sürerek, ''Bu nedenle yerel seçimde büyük sürprizler bekliyoruz'' dedi. 
     DİSK'e bağlı Genel İş Sendikası'nı ziyaret eden Akgönenç, yerel seçimlerin büyük önem taşıdığını vurguladı. 
     Akgönenç, ''AK Parti üyelerinin, bizden ayrılan arkadaşlarımız oldukları söyleniyor. Onlar artık bizim arkadaşımız değiller. Çünkü çok değiştiler. Halkın gösterdiği tepkiler var, büyük sürprizler olmasını bekliyoruz'' diye konuştu. 
     Reklam kampanyalarında, liderlerin fotoğraflarının yer almasını eleştiren Akgönenç, ''Recep Tayyip Erdoğan'ın, Nesrin Nas'ın, Mehmet Ağar'ın fotoğrafları var. Bu, genel seçim değil. Bırakın halk, kendi insanını kendi seçsin'' dedi. 
     Genel İş Sendikası Bölge Başkanı Muharrem Kurt ise Akgönenç'e başarı dileğinde bulundu. 
     
</TEXT>
</DOC>
