<DOC>
<DOCNO> 214966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun27.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "Halkımızın endişesine gerek yoktur" 
</HEADLINE>
<TEXT>

     KKTC Cumhurbaşkanı Rauf Denktaş, ''halkımızın endişe etmesine neden yoktur. Haklarımız, egemenliğimiz ve eşitliğimiz mutlaka korunacaktır'' dedi. 
     New York'taki Kıbrıs görüşmelerinin son günü BM Genel Sekreteri Kofi Annan ile yapılan toplantının çıkışında gazetecilere değerlendirmede bulunan Denktaş, AB konusuyla ilgili olarak da şunlarısöyledi 
     ''Bunun altını çizerek söyledik. Bizim varlığımız ve haklarımız için gerekli derogasyonlar istisnalar vardır. Bu derogasyonların AB Anayasası'na girmesi kaydıyla olacaktır her şey. Bu olmazsa hiçbir şeyolmaz. Bu hayati bir meseledir'' diye konuştu. 
     Denktaş, derogasyonlar ilgili şu teknik açıklamada da bulundu 
     ''Bazı derogasyonlar, AB normlarına aykırıdır diye mahkemeler tarafından altüst edilebilir. Bunların ortadan kaldırılmaması için bizim Rumlarla yaptığımız anlaşmanın AB müktesebatına ve katılım anlaşmasına, onların yasası olarak konulması lazım. Bu çok önemlidir, Hayati bir konudur. Bunun üzerinde durduk.'' 
     
</TEXT>
</DOC>
