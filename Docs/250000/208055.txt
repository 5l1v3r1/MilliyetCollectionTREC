<DOC>
<DOCNO> 208055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun06.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Windows 98'den vazgeçemeyenler için bedava yardım CD'si... 
</HEADLINE>
<TEXT>

     Microsoft firmasının, ''canlı'' teknik yardım sağlamayı durdurduğu Windows-98 kullanıcıları için 15 Ocak'tan itibaren ücretsiz teknik yardım CD'si dağıtmaya başlayacağı bildirildi. 
     Microsoft, Windows-98 kullanıcılarına teknik yardım vermeyi 15 Ocak tarihinde durduracağını daha önce açıklamıştı. 
     Ücretsiz CD'den almak isteyenlerin Microsoft'un açacağı siteye girerek kayıt yaptırmaları gerekiyor. 
     Bundan tam 6 yıl önce piyasaya çıkan Windows-98 hala internete girenlerin dörtte biri tarafından kullanılıyor. 
     Microsoft'un internette açacağı Windows-98 sitesinde işletim programıyla ilgili bilgi ve ipuçları ile teknik bilgi dosyaları da yer alacak. Sitenin ''Future Publishing'' adlı kuruluşla birlikte hazırlanacağı ifade edildi. 
     Bu sitedeki bilgilerin yeterli olmaması halinde kullanıcılar ücretsiz Windows-98 teknik yardım CD'sinden talep edebilecekler. Microsoft, ilerde Windows-98 ile ilgili herhangi bir güvenlik açığı ortaya çıktığı takdirde bunun da yama yoluyla kapatılacağını duyurdu. 
     
</TEXT>
</DOC>
