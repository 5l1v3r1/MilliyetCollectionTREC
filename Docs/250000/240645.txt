<DOC>
<DOCNO> 240645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sondun11.html </URL>
<DATE> 2004/05/17/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Irak durulmuyor, Necef Valisi'nin amcası öldürüldü... 
</HEADLINE>
<TEXT>

     Irak'ın, Amerikan askerleriyle Şii lider Mukteda Sadr'a bağlı ''Mehdi Ordusu'' milisleri arasında çatışmaların sürdüğü Necef kentinde, vali Adnan El Zurufi'nin amcasının öldürüldüğü bildirildi. 
     ABD tarafından valiliğe yeni getirilen El Zurufi, amcası Kazım Abbas'ın kimliği belirsiz kişilerce öldürüldüğünü söyledi. 
     Vali El Zurufi'nin kentte çatışmaları sona erdirmek için arabuluculuk yapmaya çalıştığı kaydedildi. 
     Öte yandan, Nasıriye'de Şii milislerle İtalyan askerleri arasında çıkan çatışmalarda yaralanan bir İtalyan askerinin öldüğü bildirildi. 
     İtalya Savunma Bakanlığı'ndan yapılan açıklamada, dün Nasıriye'deki askeri üsse düzenlenen havan saldırısında yaralanan bir askerin öldüğü belirtildi. 
     Kentte, Şii milislerle İtalyan askerleri arasında 3 gündür süren çatışmalarda 9 asker daha yaralanmıştı. 
     Nasıriye'de 12 Kasım'da düzenlenen intihar saldırısında 19 İtalyan askeri ölmüştü. 
     
</TEXT>
</DOC>
