<DOC>
<DOCNO> 202043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo18.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da gol sesi yok 0-0 
</HEADLINE>
<TEXT>

     Birinci Süper Lig'de Bursaspor ile Diyarbakırspor arasında yapılan maç, 0-0 sona erdi. 
     Karşılaşmanın ilk yarısında Bursaspor, oyunu kontrol etme düşüncesindeydi. Defans güvenliğini elden bırakmayan yeşil-beyazlı takım, Diyarbakırspor kalesine, orta alanda üstünlük kurup, kombine ataklarla gelmeye çalıştı. Bursaspor, Egemen ile yakaladığı iki net gol pozisyonundan yararlanamadı. 
     Konuk Diyarbakırspor ise bu bölümde defansa ağırlık verdi. Rakibine fazla açık vermemeye çalışan kırmızı-yeşilli ekip, hızlı hücumlarla gol şansı aradı. Konuk takım, ilk dakikalarda Çetin ile yakaladığı pozisyonu değerlendiremedi. 
     7. dakikada gelişen Diyarbakırspor atağında, sağ kanattan hareketlenen Hasan, topu ceza sahası içine ortaladı. Çetin'in ön direkte kafayla vurduğu top, direğe çarparak auta çıktı. 
     12. dakikada, Bursaspor'un sağ kanattan yaptığı atakta Yakup, iki Diyarbakırspor oyuncusunu çalımladıktan sonra, derinlemesine bir pasla topu ceza sahası içinde bekleyen Okan ile buluşturdu. Okan'ın şutu, direğin hemen yanından auta çıktı. 
     17. dakikada Diyarbakırspor'un kazandığı serbest atışı, Sinan kullandı. Bu oyuncunun doğrudan kaleye gönderdiği topu, kaleci Serdar son anda yumruklayarak kornere çeldi. 
     20. dakikada Bursaspor atağında, Erman'ın yaklaşık 20 metreden vurduğu sert şutta top, yandan az farkla auta çıktı. 
     26. dakikada, ortadan hareketlenen Kais'in kaleye gönderdiği sert top, auta çıktı. 
     30. dakikada Bursaspor net bir gol pozisyonu yakaladı. Sağ kanattan kazanılan korner atışını Tamer kullandı. Arka direğe gelen topa Egemen, uçarak kafayla vurdu. Top az farkla yandan auta çıktı. 
     40. dakikada Bursaspor, rakip yarı alanda serbest atış kullandı. Atışı kullanan Erol, topu ceza sahasının sağında bekleyen Yakup'a attı. Yakup, topu kafayla penaltı noktasının üzerine doğru gönderdi. Geriden gelen Egemen'in kafa vuruşunda, kaleye giden topa, Diyarbakırsporlu defans oyuncuları son anda müdahale etti. Kornere giden topu Şenol son anda yakaladı. 
     Kalan dakikalarda gol olmayınca, ilk yarı berabere sonuçlandı 0-0 
     
     İKİNCİ YARI 

     Karşılaşmanın ikinci yarısında futbol kalitesi düşük ancak mücadele gücü yüksekti. Bursaspor, rakip takımın ilk 15 dakika uyguladığı baskı karşısında oldukça zorlandı. Bu bölümden sonra kanatları daha iyi kullanmaya başlayan yeşil-beyazlı takım, özellikle son 15 dakikada rakip kalede daha fazla görünmeye başladı. Bursaspor, Okan ve Tamer ile yakaladığı iki pozisyondan yararlanamadı. 
     Konuk Diyarbakırspor ise, ilk yarıda olduğu gibi kontraatak futbolunu tercih etti. Defansta açık vermemeye çalışan kırmızı-yeşilli takım, hızlı oyuncuları Murat Hacıoğlu ve Kais ile rakip kalede tehlike yarattı. 
     52. dakikada, gelişen Bursaspor atağında, Okan orta alanda aldığı pasla, hızla ceza sahası içine girdi. Okan'ın ayağından açılan topu, Şenol ayağıyla kornere çeldi. 
     55. dakikada Diyarbakırspor, Bursaspor ceza sahası dışında serbest atış kazandı. Atışı kullanan Kais'in sert şutunda top, üst direkten döndü. 
     61. dakikada Diyarbakırspor atağında sol kanattan hareketlenen Murat Hacıoğlu, çaprazdan topu kaleye gönderdi. Kaleye giden topu, Vintila tek yumrukla uzaklaştırdı. 
     76. dakikada Bursaspor net bir gol pozisyonundan yararlanamadı. Tamer'in ara pasıyla ceza sahası içine giren Okan, topu kaleci Şenol'un üzerinden aşırttı. Pozisyon üstten autla sonuçlandı. 
     78. dakikada sağ kanattan hareketlenen Ganea, topu penaltı noktası üzerine gönderdi. Tamer'in sert şutunda, top önce Şenol'a sonra üst direğe çarptı. Diyarbakırspor defansı, dönen topu uzaklaştırdı. 
     Kalan dakikalarda tarafların çabaları skoru değiştirmeye yetmeyince, maç 0-0 berabere sonuçlandı. 
     MAÇIN KARNESİ 
     

BURSASPOR 0 - DİYARBAKIRSPOR 0 Hakemler Cüneyt Çakır xx, Alpaslan Dedeş xx, Serkan Ok xx Bursaspor Serdar xx Dk. 60 Vintila xx , Miu xx, Erman xxx, Egemen xxx, Tamer xx, Yakup xx, Junior xx, Erol xx, Serkan xx Dk. 46 Frasineanu xx , Sertan xx Dk. 63 Ganea xx , Okan xx Diyarbakırspor Şenol xx, Straveski xx, Ramazan xx, Cem xx, Hasan xxx, Cumhur xx, Kais xxx Dk. 85 Murat Salar , Jupi xx, Sinan xx, Çetin xx Dk. 82 Saffet , Murat Hacıoğlu xxx Dk. 90 Serdar Sarı kartlar Dk. 43 Erman, Dk. 45 Erol Bursaspor , Dk. 41 Kais, Dk. 45 Jupi, Dk. 51 Çetin Diyarbakırspor      
</TEXT>
</DOC>
