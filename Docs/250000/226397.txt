<DOC>
<DOCNO> 226397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sontur03.html </URL>
<DATE> 2004/03/28/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Erzurum'da deprem şoku atlatıldı, oy kullanımı başladı 
</HEADLINE>
<TEXT>

     Erzurum'daki depremin şokunu atlatan depremzedeler, çadırkentte kurulan sandıklarda oy kullanmaya başladılar. 
     Aşkale'ye bağlı Kandilli Beldesi'ndeki bir okulun bahçesine kurulan çadırkente 3 adet seçim sandığı yerleştirildi. 
     Bu sabah meydana gelen 5.3 büyüklüğündeki depremin şokunu atlatan vatandaşlar, sandık başına giderek oy kullanmak için uzun kuyruklar oluşturdular. Artçı sarsıntıların sürdüğü bölgedeki depremzedeler, oy kullanmaya başladılar. 
     Öte yandan, Erzurum'un Aşkale İlçesi'ne bağlı Kandilli Beldesi'nde bu sabah meydana gelen depremde 3 katlı bir bina yıkıldı. Binadaki vatandaşların çadırda kalması nedeniyle herhangi bir can kaybı olmadı. 
     Beldedeki PTT binası ile askeri lojmanlarda ise hasar meydana geldiği öğrenildi. 
     
</TEXT>
</DOC>
