<DOC>
<DOCNO> 216192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun08.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın Amerikan futbolcusu "Takım arkadaşım bana tecavüz etti'' 
</HEADLINE>
<TEXT>

     Sertliğiyle tanınan Amerikan Futbolu Kolej Ligi'nin ilk sayı kaydeden kadın oyuncusu, 4 yıl önce üniversite kulübünde oynarken takım arkadaşının tecavüzüne uğradığını ileri sürdü. 
     ABD'nin en çok satan spor dergisi Sports Illustrated'ın bir sonraki sayısında yer alacak habere göre, sertliğiyle tanınan Amerikan Futbolu'nun Kolej Ligi'nde ilk sayı yapan kadın oyuncusu olma özelliğini taşıyan 22 yaşındaki Katie Hnida, 4 yıl önce Colorado Üniversitesi'nde takım arkadaşının tecavüzüne uğradığını, ancak korkusundan polise bildiremediğini söyledi. 
     Genç kızların da Amerikan Futbolu'na ilgi duymaları için özel bir uygulama yürütülen Colorado Eyaleti'nde kısa bir süre önce de 3 genç kız, 2001'de üniversite futbol oyuncularının tecavüzüne uğradıkları gerekçesiyle federal mahkemede dava açmışlardı. 
     İddialar üzerine soruşturma başlatılırken, Bölge Savcısı Mary Keenan, seks ve alkolle oyuncu seçmeleri yapıldığına inandığını söyleyerek, eyaletteki oyuncu seçme programını eleştirdi. 
     
</TEXT>
</DOC>
