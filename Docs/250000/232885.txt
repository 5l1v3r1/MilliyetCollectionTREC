<DOC>
<DOCNO> 232885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo26.html </URL>
<DATE> 2004/04/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Fenerbahçe, Kadıköy'de 4 kez puan kaybetti... 
</HEADLINE>
<TEXT>

     Ligde Samsunspor ile sahasında berabere kalan Fenerbahçe, bu sezon Kadıköy'de 4 kez puan kaybetti. 
     Fenerbahçe Şükrü Saraçoğlu Stadı'nda her maçta büyük seyirci desteğiyle oynayan sarı-lacivertliler, bu sezon Kadıköy'de yaptığı 14 maçın 10'unu kazanırken, 4 maçta toplam 9 puan yitirdi. 
     Ligin ilk haftasında İstanbulspor'a yenildikten sonra sahasında yenilgi yüzü görmeyen Fenerbahçe, 3 maçta ise rakipleriyle berabere kaldı. 
     Fenerbahçe, 14. haftada derbi maçta ezeli rakibi Beşiktaş, 21. haftada Diyarbakırspor ile evinde berabere kalırken, dünkü maçta da Samsunspor karşısında 2 puan bırakarak, şampiyonluk yarışında önemli bir fırsat tepti. 
     Fenerbahçe'nin Kadıköy'de puan kaybettiği maçların skorları şöyle 
     1. hafta Fenerbahçe-İstanbulspor... 0-3. 
     14. hafta Fenerbahçe-Beşiktaş...... 2-2. 
     21. hafta Fenerbahçe-Diyarbakırspor 2-2. 
     30. hafta Fenerbahçe-Samsunspor.... 1-1. 
     Bu arada, Fenerbahçe 7. haftada 1-0 kazandığı Gençlerbirliği maçını cezası nedeniyle İzmir'de oynamıştı. 
     
     SAMSUNSPOR 5 PUAN ALDI 
     Bu sezon toplam 23 puan yitiren sarı-lacivertliler, şu ana kadar en fazla puanı Samsunspor maçlarında kaybetti. 
     Ligin ilk yarısında rakibine deplasmanda 3-0 yenilen Fenerbahçe, sahasında da berabere kalarak toplam 5 puanı Karadeniz ekibiyle yaptığı maçlarda bıraktı. 
     
</TEXT>
</DOC>
