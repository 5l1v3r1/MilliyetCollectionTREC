<DOC>
<DOCNO> 241006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo21.html </URL>
<DATE> 2004/05/18/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Galatasaray'da sezonun en hırçın futbolcusu Hasan Şaş oldu... 
</HEADLINE>
<TEXT>

     Birinci Süper Futbol Ligi'nde 2003-2004 sezonu sonunda, Galatasaray'da en hırçın futbolcu Hasan Şaş oldu. 
     Sarı-kırmızılılarda Hasan, sezon boyunca 1 kırmızı, 7 de sarı kart gördü. Hasan, Fenerbahçe maçında yedek kulübesindeyken itirazları nedeniyle hakem tarafından kırmızı kartla cezalandırıldı. 
     Hasan'ın yanı sıra, Mondragon, De Boer, Bülent Korkmaz, Ömer, Hakan Şükür, Ayhan, Volkan ve Petre de kırmızı kart gören diğer oyuncular oldular. 
     Galatasaray'da Ayhan ve Orhan 5, Sabri, Mondragon 4, Bülent, Hakan Şükür ve Petre de 3'er kez sarı kart gördü. 
     Bu arada Galatasaray'da Volkan, Profesyonel Futbol Disiplin Kurulu'ndan PFDK 6 maç ceza alıp, en fazla cezalı olduğu için forma giyemeyen futbolcu oldu. Kolombiyalı kaleci Mondragon 4, Ayhan ise 3 kez cezalı duruma düştü. 
     
     CENTİLMENLER 
     Galatasaray'da Ergün, Arif, Abdullah, Berkant, Suat ve Emrah sezon boyunca hiç kart görmeyerek, centilmenler listesine adlarını yazdırdılar. 
     ''Cim bom''da, genç oyunculardan Cafercan, Uğur, Eyüp de oynadıkları çok az sürede kart görmediler. 
     Galatasaraylı futbolculardan, Tamas, Baliç ve Bratu ise sadece 1'er kez sarı kart gördüler. 
     
     GALATASARAY'IN 65 KARTI 
     Galatasaraylı futbolcular, 2003-2004 sezonunda oynanan 34 maçta 9 kırmızı, 56 da sarı olmak üzere 65 kartla cezalandırıldı. 
     Sarı-kırmızılıların bu sezonki kart tablosu şöyle 
     
     
Futbolcu Sarı Kırmızı Hasan 7 1 Ayhan 5 1 Mondragon 4 1 Bülent 3 1 Hakan Şükür 3 1 Petre 3 1 Ömer 2 1 De Boer 2 1 Volkan - 1 Orhan 5 - Sabri 4 - Batista 2 - Ümit 2 - Necati 2 - Cihan 2 - Prates 2 - Murat 2 - Hakan Ünsal 2 - Bratu 1 - Tamas 1 - Baliç 1 - Aykut 1 - 
     
</TEXT>
</DOC>
