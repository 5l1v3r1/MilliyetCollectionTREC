<DOC>
<DOCNO> 226194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonyas05.html </URL>
<DATE> 2004/03/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
ABD'de fırına saklanan silah, ateş alıp ev sahibini yaraladı... 
</HEADLINE>
<TEXT>

     ABD'nin Teksas eyaletinde fırına saklanan silah, ateş alıp ev sahibini yaraladı. 
     Polis, olayın San Antonio kentinde meydana geldiğini, 29 yaşındaki Roxanne Perez'in, fırında balık pişirmeye kalkışınca arkadaşının haber vermeden sakladığı silahın ateş almasıyla bacağından vurulduğunu bildirdi. 
     Fırının ısınmasıyla ateş alan silahtan fırlayan kurşunlardan biri isabet eden Perez'in, tedavi altına alındığı ve durumunun iyi olduğu belirtildi. 
     Perez'in arkadaşının, kendisine eve silah sokmasını istemediğini söylemesi üzerine silahı iki hafta önce fırına sakladığı kaydedildi. 
     
</TEXT>
</DOC>
