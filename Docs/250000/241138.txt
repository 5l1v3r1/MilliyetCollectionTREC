<DOC>
<DOCNO> 241138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/yasam/yas04.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dede-toruna tren çarptı 
</HEADLINE>
<TEXT>


İzmir'de raylardan geçen dede ve torunu tren ezdi. Diğer torun kurtuldu 

İZMİR DHA 

İzmir'in Gürçeşme semtinde, Basmane - Denizli seferini yapan yolcu treninin çarptığı Ali Abacalı 65 ve torunu Meryem 8 , hayatını kaybetti. 
Torunları Meryem ve Ayşe ile dün gezintiye çıkan Abacılı, demiryolundan geçerken, bir anda yolcu treniyle burun buruna kaldı. Treni erken fark eden Ayşe çabukluğu sayesinde kurtulurken, dedesi ve kardeşi feci şekilde can verdi. Şoke olan Ayşe Abacalı 12 , kardeşi ve dedesiyle birlikte tren yolunun çevresindeki duvarın boşluğundan rayların üzerine çıktıklarını söyledi. Tren yolunun metro hattına dönüştürülme çalışmaları nedeniyle hat boyunca duvar örüldüğünü belirten baba Mehmet Abacalı ise, üst geçit yapılması için eylem yaptıklarını, ancak sonuç alamadıklarını belirterek, yetkililere isyan etti. 


</TEXT>
</DOC>
