<DOC>
<DOCNO> 215498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo03.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... All Star Şöleni'nde Batı, Doğu'yu 136-132 yendi... 
</HEADLINE>
<TEXT>

     ABD Profesyonel Basketbol Ligi'nde her yıl geleneksel olarak yapılan Doğu-Batı karmaları All Star maçını bu yıl Batı, Doğu'yu 136-132 yenerek kazandı. 
     Bu yıl .'sü Los Angeles kentindeki Staples Center Salonu'nda 20 bin seyirci önünde yapılan karşılaşma, her yıl olduğu gibi seyirciler açısından yine görsel bir şölene sahne oldu. Los Angeles da 21 yıl aradan sonra bu dev organizasyona ev sahipliği yaptı. 
     Maçta Doğu, Batı önünde ilk yarıyı 64-58 önde kapamasına karşın Batı, son dakikada Ray Allen ve Tim Duncan'dan gelen sayılarla Doğu'yakarşı tarihteki 21., son 5 maçta da 4. galibiyetini elde etmeyi başardı. 
     Karşılaşmada Batı takımında 24 dakika forma giyen Los Angeles Lakers'ın ünlü pivotu Shaquille O'Neal, kendi seyircisi önünde adeta coştu ve 24 sayı, 11 ribaunt, 1 asist, 2 top çalma ve 2 blokluk performansıyla 2000 yılından sonra kariyerinde 2. kez ''All Star'' maçının ''en değerli oyuncusu'' MVP seçildi. 
     Batı'da, kariyerinde 8. kez ''All Star'' maçında oynayan O'Neal'ınyanı sıra, yine Lakers'dan 2002 yılının MVP'si Kobe Bryant, 20 sayı, 4asist ve 6 top çalma, Ray Allen, 16 sayı, 3 ribaunt ve 4 asist, Çinli dev pivot Yao Ming, 16 sayı ve 4 ribaunt, Tim Duncan, 14 sayı, 13 ribaunt ve 5 asist, Steve Francis, 13 sayı, 4 ribaunt ve 4 asist, geçen yılın MVP'si Kevin Garnett da 12 sayı, 7 ribaunt ve 6asistle galibiyette başrolü oynadı. 
     Doğu'da ise Jamaal Magloire, 19 sayı ve 8 ribaunt, Kenyon Martin, 17 sayı ve 7 ribaunt, Jermaine O'Neal, 16 sayı ve 9 ribaunt, Jason Kidd, 14 sayı ve 10 asist, Tracy McGrady de 13 sayı, 4 ribaunt ve 4 asistle maçı tamamladı. 
     Ligde ''All Star'' Şöleni'nin gelecek yıl Denver kentinde düzenleneceği bildirildi. 

     
</TEXT>
</DOC>
