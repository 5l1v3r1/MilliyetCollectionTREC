<DOC>
<DOCNO> 241405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/soneko40.html </URL>
<DATE> 2004/05/20/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Microsoft merkezine 30 yaşındaki Türk yönetici atandı... 
</HEADLINE>
<TEXT>

     Microsoft Türkiye'de donanım ürünlerinin satış ve pazarlamasından sorumlu yönetici olarak görev yapan Murat Onuk, Uluslararası Donanım Pazarlama Müdürü olarak şirketin ABD'deki merkezi Redmond'a atandı. 
     Microsoft Türkiye'nin başarısında imzası olan isimler global düzeyde sorumluluk almaya devam ediyor. Son olarak Microsoft gelişmekte olan donanım bölümü için bir Türk yöneticiyi seçti. 
     Microsoft Türkiye'de donanım ürünlerinin satış ve pazarlamasından sorumlu yönetici Murat Onuk, Türkiye pazarındaki başarıları nedeniyle Microsoft'un Uluslararası Donanım Pazarlama Müdürlüğü'ne getirildi. 
     Onuk, yeni görevinde Microsoft'un 79 ülkedeki donanım ürünlerinin pazarlamasından sorumlu olacak. 
     Türkiye donanım pazarında Microsoft ürünlerinin pazarı payını dört yılda hızla büyüten Onuk, bu alanda başarılı pazarlama stratejileri geliştirmesi, donanım tedarik zinciri operasyonları ve KOBİ pazarındaki tecrübeleri nedeniyle global düzeyde bir yönetici olarak atandı. 
     Murat Onuk bu görevinde, Türkiye pazarında elde ettiği tecrübeleriyle donanımdan sorumlu ekiplerin pazarlama stratejilerine yön verecek. 
     1974 doğumlu Murat Onuk 1998 yılında perakende kanalı satış danışmanı olarak Microsoft Türkiye'ye katıldı. Microsoft Türkiye'de Perakende Satış Kanalı Müdürü ve Donanım Ürün Müdürü olarak da görev yapan Murat Onuk, İstanbul Üniversitesi İktisat Fakültesi Uluslararası İlişkiler Bölümü mezunu. 
     
</TEXT>
</DOC>
