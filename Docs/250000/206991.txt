<DOC>
<DOCNO> 206991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sondun19.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakut taşı, himalayaların oluşumunun tanığı... 
</HEADLINE>
<TEXT>

     Yakut taşının, tektonik Hindistan ve Avrasya plakalarının Himalaya dağlarını ortaya çıkarmasına tanıklık ettiği bildirildi. 
     Asya'da yakutun hep mermer tabakaları içinde bulunmasını sağlayan mekanizmayı araştıran Fransız araştırmacılar Gaston Giuliani ve Virginie Garnier, bu değerli taşın, varlığını, mermerlerdeki tuz tabakalarının çözülmesinden ileri gelen besleyici akıntılara borçlu olduğunu belirlediler. Araştırmacılara göre, yüksek sıcaklığa sahip bu tuzlu akışkanlar, Himalayaların ortaya çıkışını sağlayan tektonik plakaların çarpışmasıyla hareket etti. 
     Tarihleme yöntemleri, yakutun, bölgesine göre 5 ila 40 milyon yıl önce kristalleştiğini gösteriyor. 
     Araştırmacılar, tuz içeren suyun yoğun şekilde buharlaşmasıyla oluşan taşılların varlığının, mineralleşmenin açıklanmasında kilit role sahip olduğunu düşünüyor. 
     Asya'da en önemli yakut yatakları, orta ve güneydoğu kesimlerinde bulunuyor. ''Güvercin kanı'' adı verilen en değerli yakut, Burma'da Mogok'tan çıkarılıyor. 
     
</TEXT>
</DOC>
