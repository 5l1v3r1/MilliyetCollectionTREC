<DOC>
<DOCNO> 235187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun40.html </URL>
<DATE> 2004/04/27/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Ve Fransa, Türkiye'ye karşı tavrını açıklıyor... 
</HEADLINE>
<TEXT>

     Fransa Cumhurbaşkanı Jacques Chirac, AB'nin genişlemesi konusundaki görüşlerini açıklamak üzere Perşembe günü basın toplantısı düzenleyecek. 
     Chirac'ın, Cumhurbaşkanlığı Sarayı'nda düzenleyeceği toplantıda, özellikle AB anayasasının referanduma götürülmesi konusunda görüşlerini açıklaması bekleniyor. 
     Fransız medyasında çıkan haberlerde, Chirac'ın, Paris'in Türkiye'nin AB üyeliğine ilişkin tavrına da açıklık getireceği belirtildi. 
     Fransa'da iktidardaki Halkçı Hareket Birliği UMP lideri Alain Juppe, AB'nin Türkiye'ye tam üyelik müzakerelerine başlamasına karşı çıkacaklarını bildirmişti. Chirac ve Fransa Dışişleri Bakanı Michel Barnier ise daha sonra yaptıkları açıklamalarda, tam üyelik müzakereleri konusunda Fransa'nın karar vermeden önce AB Komisyonu'nun raporunu bekleyeceğini kaydetmişlerdi. 
     Siyasi gözlemciler, iktidar partisinin Türkiye konusundaki tavır değişikliğine gerekçe olarak, Avrupa Parlamentosu seçimlerinde aşırı sağ partilere oy kaptırma kaygısını gösteriyor. 
     
</TEXT>
</DOC>
