<DOC>
<DOCNO> 203351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/yasam/yas06.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'İktidarsızım' diye hamile eşini öldürdü 
</HEADLINE>
<TEXT>

      OKŞAN ARINÇ DHA 
   
   Aydın'da çiftçi Ahmet Akçay, ihanetle suçladığı sekiz aylık hamile eşi Şenay Akçay'ı av tüfeğiyle ateş ederek öldürdü. 
   Merkeze bağlı Gözpınar köylerindeki evlerinde aynı odada ayrı yataklarda yatan Akçay 27 , iki yıl önce evlendiği, Şenay Akçay 22 ile önceki gün 05.00 sıralarında tartışmaya başladı. 
   Akçay, hamile eşinin karnındaki bebeğin kendisinden olamayacağını iddia ederek, onu ihanetle suçladı. Tartışma büyüyünce Akçay, av tüfeğini çıkararak ateş etti. 
   Akçay tetiği çektiğinde Şenay Akçay, avluya kaçtı. Ancak öfkeli koca, eşinin peşinden koşup tüfeğini iki el daha ateşledi. Göğsüne ve koluna isabet eden saçmalarla avluya yığılan yığılan Şenay Akçay, karnındaki erkek bebeğiyle olay yerinde can verdi. 
   Gözaltına alınan Ahmet Akçay ifadesinde, "Ben iktidarsızım. Çocuğum olamaz. Karımı bu yüzden öldürdüm" demekle yetindi. Akçay, çıkarıldığı mahkemece tutuklanırken, bebeğin Akçay'dan olup olmadığının belirlenmesi için DNA testi yapılacağı bildirildi. 
   
   
</TEXT>
</DOC>
