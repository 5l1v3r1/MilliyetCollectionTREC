<DOC>
<DOCNO> 237590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonspo34.html </URL>
<DATE> 2004/05/05/ </DATE>
<TIME> 22.14 </TIME>
<AUTHOR>  </AUTHOR>
<HEADLINE>
Türkiye Kupası Trabzonsporun 4 - 0 
</HEADLINE>
<TEXT>

     Karşılaşmanın ikinci yarısına savunma ağırlıklı bir anlayışla başlayan Trabzonspor, kontrataklarla gol fırsatları yakaladı. Bordo-mavili ekip, Gökdeniz'in ayağından üst üste bulduğu gollerle 3-0'lık skora ulaşırken, son anlarda Augustine'in penaltı golüyle de 4 farklı bir skor elde edip Türkiye Kupası'nı 7. kez müzesine götürdü. Trabzonspor, geçtiğimiz sezon finalde yine Gençlerbirliği'ni, 4-1 yenerek kupayı kazanmıştı. 
     
     İlk Yarı 

     Türkiye Kupası final maçında Trabzonspor, Gençlerbirliği önünde ilk yarıyı 1-0 önde kapadı. 
     Karşılaşmaya etkili başlayan Trabzonspor, her hattıyla rakibine üstünlük sağladı. İkili mücadeleleri kazanan Trabzon ekibi, Mehmet ile bulduğu golle öne geçmesini de bildi. Bu andan itibaren daha da rahatlayan Trabzonspor, rakibine önemli bir pozisyon vermeden ilk yarıyı önde kapattı. 
     Gençlerbirliği ise Trabzonspor'un iyi futboluna ayak uydurmakta zorlandı. Youla ve Mustafa'nın şahsi gayretleri ile golü bulmaya çalışan Ankara ekibinde, Serkan'ın çalışkanlığı yeterli olmayınca, kırmızı-siyahlılar ilk yarıyı yenik kapatmak durumunda kaldı. 
     6. dakikada Gökdeniz'in uzak mesafeden kullandığı serbest vuruşta, kaleci Botanjiç topu tokatladı. Ceza alanı içinde solda meşin yuvarlağı önünde bulan Mehmet'in vuruşunda, kaleye paralel giden topa Tolga müdahale edemeyince, Trabzonspor bir golden oldu. 
     23. dakikada ani gelişen Trabzonspor atağında, Gökdeniz ceza alanının hemen önünde topu Mehmet'e bıraktı. Bu futbolcunun ceza yayının hemen üzerinden sert şutunda, meşin yuvarlak Botanjiç'in solundan filelere gitti 0-1. 
     29. dakikada Serkan'ın ceza yayı içinden şutunda, kaleci Petkoviç topu çeldi. Daha sonra savunma meşin yuvarlağı kornere attı. 
     35. dakikada Emre'nin kafasından seken topu ceza alanı içinde kontrol eden Augustine, kaleci Botanjiç'i de geçip meşin yuvarlağı kaleye gönderdi, ancak Mehmet kaleye giden paralel topa müdahale edemedi. 
     Uzatma dakikalarında Gökdeniz'in sağ çaprazdan sert şutunda, top yandan auta gitti. 
     İlk yarıyı Trabzonspor 1-0 önde kapadı. 
     
     İkinci Yarı 

     İkinci yarıya baskılı başlayan ve oyunu tamamıyla rakip sahaya yığmaya çalışarak riske giren Gençlerbirliği, kalabalık Trabzonspor savunmasını aşamadı. Savunmasında açıklar veren Ankara ekibi, Trabzonspor'un gollerine engel olamadı ve rakibinden geçtiğimiz sezonun rövanşını alamadı. 
     47. dakikada Augustine'in pasında topla buluşan Gökdeniz, ceza alanı içinde kaleci Botanjiç ile karşı karşıya kaldı. Bu futbolcunun vuruşunda, meşin yuvarlak kaleciden döndü, savunma tehlikeyi uzaklaştırdı. 
     49. dakikada Daems'in ceza alanının hemen önünden sert şutunda top kaleci Petkoviç'de kaldı. 
     67. dakikada ani gelişen Trabzonspor atağında, topla ceza alanına giren Mehmet, meşin yuvarlağı Gökdeniz'e vermek istedi, ancak araya giren Deniz, mutlak bir golü önledi. 
     70. dakikada sağ kanattan kullanılan taç atışında, ceza sahası içinde Mehmet kafayla topu aşırdı, Gökdeniz meşin yuvarlağı gelişine mükemmel bir vuruşla filelere gönderdi 0-2. 
     76. dakikada Erdinç'in uzun pasında savunmanın arkasına sarkan Hüseyin, Skoko'nun ceza alanı içinde yaptığı müdahaleyle yerde kalırken, hakem Kuddusi Müftüoğlu pozisyonu penaltı olarak değerlendirdi. Gençlerbirliği oyuncuları uzun süre bu pozisyona itiraz ederken, yan hakemi Baki Tuncay Akkın'a da danışan Müftüoğlu kararını değiştirmedi. 77. dakikada penaltı atışını kullanan Gökdeniz, kaleciyi ters köşeye yatırarak topu filelere gönderdi 0-3. 
     87. dakikada Deams'den topu kapan Yattara, bu futbolcunun müdahalesiyle ceza alanı içinde yerde kaldı. Hakem Kuddusi Müftüoğlu bir kez daha penaltı noktasını gösterdi. Gençlerbirliği futbolcuları uzun süre bu karara itiraz ederken, Youla, kendisini ittiği için hakem Müftüoğlu tarafından kırmızı kartla oyundan atıldı. 
     89. dakikada penaltıyı kullanan Augustine, topu filelere gönderdi 0-4. 
     Stat Atatürk Olimpiyat Stadı 
     
     Künye 

     

Stat Atatürk Olimpiyat Stadı      

Hakemler Kuddusi Müftüoğlu xx Erhan Sönmez xx Baki Tuncay Akkın xx      

Gençlerbirliği Botanjiç x Erkan xx Veysel x 69. dk Ümit xx El Saka x Cem 90. dk Deniz xx Ali Tandoğan x Serkan xx Skoko x Daems x Mustafa x Youla xx      

Trabzonspor Petkoviç xxx Emrah xxx Tolga xxx Erdinç xxx Volkan xxx Emre xxx Hüseyin xxxx İbrahim xx Somers xx 46. dk D'Heane xx 73. dk Gökdeniz xxxx Yattara xxx 82. dk Mehmet xxx Augustine xx      

Goller Dakika Mehmet 23 Gökdeniz 70 penaltıdan Gökdeniz 77 penaltıdan Augustine 89 penaltıdan      

Sarı Kartlar Dakika Serkan 38 Youla Gençlerbirliği 87 Volkan 66 Mehmet Trabzonspor 68      

Kırmızı Kart Dakika Youla Gençlerbirliği 89      
</TEXT>
</DOC>
