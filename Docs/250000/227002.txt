<DOC>
<DOCNO> 227002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonyas03.html </URL>
<DATE> 2004/03/30/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Dünyanın en çok kazanan futbolcuları... 
</HEADLINE>
<TEXT>

     Dünyanın en çok kazanan futbolcusunun İngiliz David Beckham olduğu ortaya çıktı. 
     Halen İspanya'nın Real Madrid takımında oynayan Beckham'ın yıllık geliri 30 milyon doları buluyor. İngiliz futbolcu bu kazancıyla Amerikan futbolu yıldızlarını bile geride bırakıyor. 
     Dünyanın en çok kazanan futbolcularının listesini yayınlayan Forbes dergisi, Beckham' ın maaş bordrosundaki rakamın aslında, takım arkadaşları Zidane ve Ronaldo'dan daha az olduğunu, ancak Beckham'ın reklam ve sponsorlardan aldığı parayla onları ikiye katladığını yazdı. 
     Dünyanın en pahalı futbolcularından yarısının Real Madrid'te top koşturduğuna dikkat çeken Forbes'un değerlendirmesine göre dünyanın en çok kazanan 10 futbolcusu ve oynadıkları takımlar şunlar 
     1-David Beckham Real Madrid yıllık geliri 30 milyon dolar. 
     2-Zinedine Zidane Real Madrid 19 milyon dolar. 
     3-Hidetochi Nakata Bologna 16 milyon dolar. 
     4-Ronaldo Real Madrid 15 milyon dolar. 
     5-Raul Gonzalez Blanco Real Madrid 15 milyon dolar. 
     6-Christian Vieri FC Internazionale 14 milyon dolar. 
     7-Michael Owen Liverpool 13 milyon dolar. 
     8-Roy Keane Manchester United 12 milyon dolar. 
     9-Luis Filipe Madeira Real Madrid 12 milyon dolar. 
     10-Alessandro del Piero Juventus 10 milyon dolar. 
     
</TEXT>
</DOC>
