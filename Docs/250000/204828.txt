<DOC>
<DOCNO> 204828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/dunya/dun01.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenlerden iç savaş uyarısı 
</HEADLINE>
<TEXT>

   NAMIK DURUKAN Kerkük 

   
   Kerkük'teki Türkmen ve Araplar, Kürtlerin federasyon isteğine karşı birleşti. Irak Geçici Yönetim Konseyi GYK ve ABD yönetimine gönderilen ortak bildiride, federasyon kurulursa Irak'ta iç savaş çıkacağı uyarısı yapıldı. 
   Kerkük Kent Meclisi'nde Türkmen ve Arap üyeler, federasyon isteğini engellemek için ortak çalışma grubu oluşturdu. ABD'nın Irak'taki sivil yöneticisi Paul Bremer ve GYK'ye gönderilen bildiride, "Kerkük'ü de içine alacak, ırka dayalı federal sistemi kabul etmiyoruz" denildi 
   Türkmeneli Partisi Yürütme Konseyi ve Kerkük Kent Meclisi üyesi Ali Mehdi de, dört bölgeli yönetimi içeren bir projeleri olduğunu belirterek, "Kürt vilayetinin merkezi Süleymaniye, Türkmenlerin Kerkük, Sünni Arapların Ramadi, Şiilerin Necef olacak. Bağdat başkent kalacak. Kürtler ısrar ederse, biz de kendi projemizi uygularız" dedi. Türkiye'nin, federasyon istemleri karşısında sessiz kalmamasını isteyen Mehdi, "Herkese söylüyoruz, geç kalmadan önlem alınsın, Başbakan Recep Tayyip Erdoğan duysun bizi" diye konuştu. 
   
   
   
</TEXT>
</DOC>
