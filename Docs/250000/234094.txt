<DOC>
<DOCNO> 234094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sondun14.html </URL>
<DATE> 2004/04/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Daily Express'in sahibi Desmond Bütün Almanlar Nazidir 
</HEADLINE>
<TEXT>

     Sağ eğilimli İngiliz Daily Express gazetesinin sahibi Richard Desmond, bütün Almanları ''Nazi olmakla'' suçladı. 
     Bir başka sağ eğilimli gazete Daily Telegraph'ın haberinde, iki gazete temsilcileriyle birlikte yapılan yönetim kurulu toplantısı sırasında, Desmond'un kurula katılanları şaşırtarak, ''bütün Almanların Nazi olduğunu'' söylediği belirtildi. 
     Haberde, olayın, Alman basın grubu Axel Springer'in Daily Telegraph'ın adını satın almayı düşünmesiyle bir bağlantısı olabileceği belirtildi ve Desmond'un da bir ara bu konuyla ilgilendiği, ancak daha sonra vazgeçtiği kaydedildi. 
     Haberde, Daily Telegraph temsilcilerinin Desmond'un çıkışından şaşkına dönerek toplantı salonunu terk ettiği belirtildi. 
     Merkez soldaki Guardian gazetesi Desmond'un sözlerini birinci sayfadan verdi. 
     Daily Telegraph'ın müdürü Jeremy Deedes'ın, ''Bu kamuya açık bir yerde olsaydı, tutuklanırdı'' sözleri de Guardian'daki haberde yer aldı. 
     Daily Express, dün İşçi Partili Başbakan Tony Blair'e desteğini çektiğini, bundan böyle Muhafazakar Parti'ye destek vereceğini açıklamıştı. 
     
</TEXT>
</DOC>
