<DOC>
<DOCNO> 221198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun18.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi'nin oğlu "ABD siyasi vaatlerde bulundu" 
</HEADLINE>
<TEXT>

     ABD ve İngiltere'nin, Libya'ya silahlanma programından vazgeçmesi karşılığında ''siyasi, ekonomik ve askeri yararlar'' vaat ettiği bildirildi. 
     Libya lideri Muammer Kaddafi'nin oğlu Seyfil İslam Kaddafi, Hayat gazetesine verdiği demeçte, Trablus yönetiminin, ABD ve İngiltere'yle Irak savaşından önce 9 ay süren pazarlıklar sonunda kitle imha silahları programından vazgeçtiğini söyledi. 
     ''Libya, silahlanma programını, burada ilk kez söyleyeceğim üç nedenle bırakmayı kararlaştırdı'' diyen oğul Kaddafi, ''Bu nedenlerin ilkinin önerilen siyasi, askeri ve ekonomik yararlar'' olduğunu belirtti. 
     ''Vaatler gerçekten heyecan vericiydi'' ifadesini kullanan Seyfil İslam Kaddafi, Batı'yla ilişkilerin geldiği tehlikeli boyut ve Libya'nın uluslararası yalnızlığa düşmesinin diğer nedenler olduğunu kaydetti. 
     
</TEXT>
</DOC>
