<DOC>
<DOCNO> 203412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sontur08.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Vekili Şahin'den Denktaş'a örtülü eleştiri... 
</HEADLINE>
<TEXT>

     Başbakan Vekili Mehmet Ali Şahin, Türkiye'nin hedefinin Avrupa Birliği AB üyeliği olduğunu vurgulayarak, ''Türkiye'nin bu hedefine karşı olan kişilerin KKTC'de etkin görevlerde olmaları doğru değil'' dedi. 
     Türkiye Milli Olimpiyat Komitesi'nin düzenlediği ''Meşale Koşusu''nun tanıtım toplantısına katılan Başbakan Vekili Şahin, toplantı öncesinde basın mensuplarının sorularını yanıtladı. 
     ''Başbakan Recep Tayyip Erdoğan ile KKTC Cumhurbaşkanı Rauf Denktaş'ın son demeçlerinin örtüştüğünü'' ifade eden Şahin, şunları söyledi 
     ''Burada sonuç önemlidir. 'Biraraya gelip konuşuruz' dediler. AB tarafından bize 'Kıbrıs sorununun kesin olarak Türkiye'nin AB'ye girişiyle ilgisi olmadığı' belirtiliyor. Ancak 'sorunun çözümünün Türkiye'nin üyeliğini kolaylaştıracağı' şeklinde yorum var. KKTC'li yetkililer de Türkiye'nin bu hedefini zorlaştırıcı değil, kolaylaştırıcı tavır içinde olmalılar. Türkiye'nin AB hedefine karşı olan kişilerin KKTC'de etkin görevlerde olmaları doğru değil.'' Başbakan Vekili Mehmet Ali Şahin, bir gazetecinin ''Sayın Bakanım, kimi kastettiniz '' şeklindeki sorusu üzerine de ''Arif olan anlar...'' dedi. 
     
</TEXT>
</DOC>
