<DOC>
<DOCNO> 213138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sontur24.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'daki facia Baykal, tatilini yarıda kesti... 
</HEADLINE>
<TEXT>

     CHP Genel Başkanı Deniz Baykal, Konya'da 11 katlı binanın çökmesi nedeniyle, Antalya'da geçirdiği bayram tatilini yarıda keserek kentten ayrıldı. 
     Tatilini, Konyaaltı Caddesi'ndeki evinde ailesiyle birlikte geçiren Baykal, bugün makam aracıyla Ankara'ya hareket etti. Baykal'la birlikte eşi Olcay Baykal da gitti. 
     Baykal, apartmanın önünde bekleyen gazetecilerin soruları üzerine, Konya'daki olay nedeniyle tatilini yarıda kestiği belirtti. 
     Deniz Baykal, dün partisinin MYK Üyesi Bülent Tanla, Genel Sekreter Yardımcısı Mehmet Sevigen ve bazı partililerle yaptığı toplantıda, bazı belediye başkan adaylarının kesinleşip kesinleşmediğine ilişkin soruyu, ''Kesinleşince arkadaşlar açıklarlar'' diye yanıtladı. 
     
</TEXT>
</DOC>
