<DOC>
<DOCNO> 215358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/guncel/gun03.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalabalıkta dolaşması yasak 
</HEADLINE>
<TEXT>

   H kim Latif Tefon, hırsızlık yapan bir kızın kalabalık yerlerde gezmesini yasakladı. H.K.'yı takip edecek görevli 3 ayda bir durumu rapor edecek 
      NEŞET KARADAĞ Adana DHA 
   
   'Amerikanvari' cezalarıyla tanınan Adana 1. Asliye Ceza Mahkemesi H kimi Latif Tefon, bu kez de 13 yaşındaki bir kızın hırsızlık yapmasını önlemek için, kalabalık yerlerde gezmesini yasakladı. 
   Altı ay önce alışveriş yapan bir kişinin cüzdanını çalınca yakalanan H.K., kendisine hırsızlık yaptırdığı iddia edilen annesi Hülya K.'yla 43 birlikte yargılandı. Hırsızlıktan sabıkalı anne ve kız suçlarını kabul etti. Hülya K. 46 milyon 852 bin lira para cezasına çarptırılırken, H.K. 2 yıla mahk m edildi. H.K.'nın yaşı küçük olduğu için 26 güne indirilen ceza, 188 milyon 994 bin liraya çevrildi. 
   
   Bir yıl deneme 
   H.K.'nın bu cezasını şartlı olarak tecil eden Tefon, "Çocuk Mahkemelerinin Kuruluşu, Görev ve Yargılama Usulleri" hakkındaki Kanun'un 38. maddesine göre, bir yıl süreyle deneme devresine tabi tuttu. H.K.'nın bu dönemde pazar yerleri, alışveriş merkezleri, otobüs durakları, kalabalık caddelere, toplantı ve gösteri yürüyüşü yapılan yerlere, cenaze kaldıranlar arasına, siyasi partilerin miting yaptığı alanlara girmesi yasaklandı. 
   Kararın uygulanıp uygulanmadığı, savcılık tarafından görevlendirilecek bir kişi tarafından takip ediliyor. Görevli, her üç ayda bir durumu mahkemeye rapor ediyor. 
   
   
   
</TEXT>
</DOC>
