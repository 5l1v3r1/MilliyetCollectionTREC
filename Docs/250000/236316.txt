<DOC>
<DOCNO> 236316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonyas19.html </URL>
<DATE> 2004/04/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Britney Spears'ın ''sapığı'' yakalandı 
</HEADLINE>
<TEXT>

     Britney Spears'ı rahatsız eden Kanadalı Daniel J Lachance, ünlü şarkıcının babasının Los Angeles'taki evine gizlice girmeye çalışırken yakayı ele verdi. 
     Internetteki ''imdb'' sitesinin haberine göre, polis tarafından derhal gözaltına alınan Kanadalı Daniel J Lachance'in, daha önce de Spears'ın kızkardeşi Jamie'nin evine girmeye çalışırken ve gözetlerken yakalandığı ortaya çıktı. 
     Polis sözcüsü Patti Gainnoble, Lachance'in ikinci defadır Spears ailesini rahatsız etmekten tutuklandığını belirterek, ''Lachance, Spars'ın aile fertlerinin evlerine, oralarda ünlü şarkıcının da kalıp kalmadığını tespit etmek için girmek istemiş'' açıklamasında bulundu. 
     Kanadalı çılgın hayranının bu girişimleri sırasında, Britney Spears'ın, Los Angeles'tan kilometrelerce uzaktaki Londra'da Avrupa turnesini sürdürdüğü ifade edildi. 
     Britney Spears, daha önce de, faks çekerek ve telefon ederek kendisini rahatsız eden zengin bir Japon işadamı ile mahkemelik olmuştu. 
     
</TEXT>
</DOC>
