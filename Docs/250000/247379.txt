<DOC>
<DOCNO> 247379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo09.html </URL>
<DATE> 2004/06/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Diyarbakırspor, Ç. Rizespor'dan kaleci Murat ile anlaştı... 
</HEADLINE>
<TEXT>

     Diyarbakırspor, Çaykur Rizespor'un kalecisi Murat Yiğiter ve Adanaspor'dan Gökmen Yıldıran ile anlaştı. 
     Kulüp Menajeri İsmet Yılmaz, yaptığı açıklamada, transfer çalışmalarını Ankara'da oluşturdukları komite olarak yürüttüklerini belirterek, komitede kendisinin yanı sıra Teknik Direktör Ümit Kayıhan ve yöneticilerin de bulunduğunu söyledi. 
     Çaykur Rizespor'un kalecisi Murat ile yaptıkları görüşmelerde anlaşmaya vardıklarını bildiren Yılmaz, şöyle dedi 
     ''Kaleci Murat ile 2 yıllık sözleşme imzalayacağız. Adanaspor'dan Gökmen ile de 2 yıllık anlaşma imzaladık. Görüşmelerde bulunduğumuz 5 futbolcu var. Kendileriyle anlaştık. Ancak bonservis problemleri var. Onları çözmeye çalışıyoruz. Bunları en kısa sürede tamamladıktan sonra yabancı transferleri tamamlayacağız. 3 yabancı oyuncu alacağız.'' 
     
</TEXT>
</DOC>
