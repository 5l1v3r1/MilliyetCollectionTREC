<DOC>
<DOCNO> 239259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/yasam/axyas01.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze uğradı okuldan atıldı... 
</HEADLINE>
<TEXT>


Sivas'ta velisi olduğu S.Ç.'yle zorla ilişkiye giren Milli Eğitim'de görevli Acı'ya 3 yıl ceza verildi 

ERAYDIN AYTEKİN Sivas DHA 

Sivas'ta Milli Eğitim Müdürlüğü'nde memur olarak görev yapan akrabası Ali Acı 34 tarafından tecavüze uğradığını iddia eden 17 yaşındaki S.Ç., olayın ortaya çıkmasının ardından okuldan atıldığını öne sürdü. 
Akrabası ve okul velisi olduğu S. Ç. ile 6 Nisan'da otomobil içinde ilişkiye girerken polise yakalanan Acı hakkında, 18 yaşından küçük kıza tecavüz ettiği ve kızlığını bozduğu iddiasıyla dava açıldı. Acı, Sivas 2. Ağır Ceza Mahkemesi'ndeki dünkü duruşmada, genç kızla rızasıyla ilişkiye girdiğini savundu. Tecavüze uğradığını öne süren S. Ç. ise, "Akrabamız olduğu için beni okula kendi arabasıyla götürüp getiriyordu. Milli Eğitim'de çalıştığı için boş derslerimi de biliyordu. Boş ders saatinde gelip beni aldı ve eve bırakacağını söyledi. Arabada konuşurken birden üzerime atlayarak tecavüz etti. 'Okuldan da atılırsın' diye tehdit ederek birçok kez benimle ilişkiye girdi" dedi. S. Ç., olayın ortaya çıkmasının ardından okuldan atıldığını da söyledi. Mahkeme, Acı'yı 3 yıl ağır hapis cezasına çarptırdı. 




</TEXT>
</DOC>
