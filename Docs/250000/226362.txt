<DOC>
<DOCNO> 226362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy26.html </URL>
<DATE> 2004/03/28/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Oy kullanırken kalp krizi geçirdi... 
</HEADLINE>
<TEXT>

     Tokat'ın Reşadiye İlçesi'nde oy kullanmak için sıra bekleyen bir kişi, geçirdiği kalp krizi sonucu öldü. 
     İlçeye bağlı Baydarlı Kasabası'nda oy kullanmak için sıra bekleyen 57 yaşındaki Aziz Karaca, birden fenalaşarak yere yığıldı. 
     Çevredekiler tarafından kasabadaki sağlık kuruluşuna kaldırılan Karaca, yapılan tüm müdahalelere rağmen kurtarılamadı. 
     Karaca'nın, kalp krizi sonucu hayatını kaybettiği bildirildi. 
     
     BURSA'DA, SANDIK KURULU GÖREVLİSİ KALP KRİZİ GEÇİREREK ÖLDÜ 

     Bursa'nın Orhangazi İlçesi'nde, bir sandık kurulu görevlisi geçirdiği kalp krizi sonucu öldü. 
     Alınan bilgiye göre CHP adına ilçeye bağlı Ortaköy'deki sandık kurulunda görev yapan İdris Ata 63 , fenalık geçirdi. Orhangazi Devlet Hastanesi'ne kaldırılan ve kalp krizi geçirdiği belirlenen Ata, Bursa'ya sevk edilirken hayatını kaybetti. 
     
</TEXT>
</DOC>
