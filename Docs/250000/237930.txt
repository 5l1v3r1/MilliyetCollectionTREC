<DOC>
<DOCNO> 237930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur29.html </URL>
<DATE> 2004/05/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Ülkü ocaklarının Irak'taki olayları protestosu .. 
</HEADLINE>
<TEXT>

     Ülkü Ocakları üyesi bir grup, Irak'ta yaşanan şiddet ve işkence olaylarını, ABD Büyükelçiliği'nin karşısında protesto etti. 
     Tunus Caddesi'nde toplanarak, ABD'nin Ankara Büyükelçiliği karşısındaki Kennedy Caddesi'ne yürüyen grup, sık sık tekbir getirerek, ''Bir gece ansızın gelebiliriz'', ''Kahrolsun Amerikan emperyalizmi'', ''Kahrolsun ABD, işbirlikçi AKP'', ''Kanımız aksa da zafer İslam'ın'' sloganları attı. 
     Ülkü Ocakları Genel Başkanı Alişan Satılmış, burada yaptığı açıklamada, Irak'taki zulüm ve şiddet karşısında, sessiz kalındığını, Irak'ta çağın en karanlık, vahşi tablosunun sergilendiğini söyledi. 
     Satılmış, Amerikan ve İngiliz emperyalizmi ve işbirlikçilerinin, çağın en karanlık vahşet tablosunu ortaya koyduklarını kaydetti. 
     Irak'taki zulme seyirci kalındığını ifade eden Satılmış, ''Şakadan Müslüman olan Fethoş ne yapıyor ABD'de, Abant toplantıları düzenliyor'' dedi. 
     
</TEXT>
</DOC>
