<DOC>
<DOCNO> 223553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur23.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
British Council binasına molotoflu saldırı 
</HEADLINE>
<TEXT>

     Küçükesat'ta bulunan British Council binasına molotoflu saldırıda bulunuldu. 
     Emniyet yetkililerinden alınan bilgiye göre, dün gece saat 24.00 sıralarında Küçükesat Bülten Sokak'ta bulunan British Council binasına molotofkokteyli atıldı. 
     Nöbetçi polis kulübesine isabet eden molotofkokteyli, küçük çaplı hasara neden oldu. 
     Olaydan sonra, Terörle Mücadele Şube Müdürlüğü ile olay Yeri İnceleme Şube Müdürlüğü ekipleri binada inceleme yaptı. 
     Görgü tanıkları, saldırganların, yüzlerini kaşkol ve bere ile gizleyen 3 kişi olduklarını bildirdi. 
     British Council'ı korumakla görevli polis memurunun, birkaç gün önce buradaki görevden çekildiği öğrenildi. 
     
</TEXT>
</DOC>
