<DOC>
<DOCNO> 231397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur05.html </URL>
<DATE> 2004/04/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Hayvan gübresi tartışması 2 ölü, 4 yaralı 
</HEADLINE>
<TEXT>

     Sivas'ın Yıldızeli İlçesi'ne bağlı bir köyde, araziye atılan hayvan gübresi nedeniyle, iki aile arasında çıkan kavgada, 2 kişi öldü, 4 kişi yaralandı. 
     AA muhabirinin aldığı bilgiye göre, ilçeye bağlı Direkli Köyü'nde Eser ve Köçen aileleri arasında, köy içerisinde araziye atılan hayvan gübresiyle ilgili tartışma yaşandı. 
     Tartışmanın büyümesi üzerine silahların da kullanıldığı kavgada 73 yaşındaki Hasan Eser ile Kadir Eser 49 silahla vurularak, öldürüldü. 
     Olayda, aynı aileden Ahmet 71 , Ergin 22 , Bengi 16 ve Menekşe Eser 45 de yaralandı. 
     Yıldızeli Devlet Hastanesi'ne kaldırılan yaralılardan Ahmet Eser'in sağlık durumunun ciddiyetini koruduğunu belirten yetkililer, kavgaya karışan Baler, Üzeyir ve Aydın Köçen'in jandarma ekiplerince gözaltına alındığını bildirdiler. 
     Olayda kullanıldığı anlaşılan 1 adet otomatik av tüfeği ile 1 adet tabancanın ele geçirildiği, soruşturmanın sürdürüldüğü bildirildi. 
     
</TEXT>
</DOC>
