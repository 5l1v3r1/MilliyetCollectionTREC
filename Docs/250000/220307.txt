<DOC>
<DOCNO> 220307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo28.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 0 - Fenerbahçe 1 
</HEADLINE>
<TEXT>

     Birinci Süper Futbol Ligi'nde Fenerbahçe, Gençlerbirliği'ni 1-0 mağlup etti. 
     Karşılaşmaya, Parma maçının 11'i ile başlayan Gençlerbirliği, rakibi karşısında maçın başlarında oyun kontrolünden uzak ve sistemini sahaya yansıtamayan bir takım görüntüsü verdi. Başkent temsilcisi, golden sonra orta saha kontrolünü eline geçiren ve daha fazla golü düşünen taraf olmasına rağmen, aradığı golü ilk yarıda bulamadı. 
     Lider Fenerbahçe ise maçın başından beri etkili olduğu Gençlerbirliği kalesinde gerek defansı, gerekse de kaleci Botanjiç'e zor anlar yaşattı. Sarı-lacivertli ekibin hücumda çoğalarak Tuncay gibi hızlı oyuncusunun da forvet oyuncularını pozisyona sokması sonucu ilk yarıda aradığı gole kavuştu. 
     
     İlk yarı 

     9. dakikada Thomas'ın ayağının kayması sonrası topu önüne alan Youla, ceza alanına girerken meşin yuvarlağı Mustafa Özkan'a çıkardı. Bu futbolcu, topun gelişine kötü vurunca meşin yuvarlak üstten auta çıktı. 
     Karşılaşmanın 12. dakikasında kardan kapanan çizgilerin belirlenmesi için hakem Kuddusi Müftüoğlu oyunu durdurdu. 
     14. dakikada Ümit'in kullandığı korner atışından gelen topu Gençlerbirliği defansı uzaklaştırdı. Ceza yayı üzerinde Tuncay, topun gelişeni sert vurdu, ancak meşin yuvarlak az farkla üsten auta çıktı. 
     16. dakikada Mehmet'in sağ taraftan yaptığı ortaya Van Hooijdonk altıpas içinde kafayı vurdu, top kaleci Botanjic'de kaldı. 
     21. dakikada Filip'in kornerden ceza alanına gönderdiği topu önüne alan Ali, dönerek vuruşunu yaptı. Filelere gitmekte olan topu, Van Hooijdonk çizgi üzerinden çıkardı. 
     24. dakikada kaleci Botanjiç, Ümit'in geri pasını uzaklaştırmak istedi. Nobre'ye çarpan top, tekrar Ümit'in önüne düştü. Bu futbolcudan topu kapan Van Hooijdonk, kaleci Botanjiç'in üzerinden topu aşırtarak ağlarla buluşturdu 1-0. 
     33. dakikada Aureilo'dan topu kapan ve ceza alanına giren Serkan, meşin yuvarlağı Youla'ya çıkardı. Bu futbolcu altıpas çizgisinden topu kalenin üstünden auta attı ve takımın mutlak bir golden etti. 
     40. dakikada Fenerbahçe ceza alanında yaşanan bir karambolde defansın uzaklaştırmak istediği top, Mustafa'nın önünde kaldı. Bu futbolcunun ceza alını dışından attığı sert şutta yine Van Hooijdonk çizgi üzerinden topu uzaklaştırarak Gençlerbirliği'nin golüne engel oldu. 
     Karşılaşmanın ilk yarısı, Fenerbahçe'nin 1-0 üstünlüğüyle tamamlandı. 
     
     İkinci yarı 

     İkinci yarıya 1-0'lık skoru koruma düşüncesiyle başlayan Fenerbahçe, defansı kalabalık tutması ve oyunu kendi yarı alanında kabul etmesi sonucu kalesinde büyük tehlikeler yaşadı. 
     İkinci yarıda forvette sadece Nobre'yi bırakan sarı-lacivertli ekip, geliştirdiği ataklarda da orta sahayı pek geçemedi. 
     Gençlerbirliği'nin ise ikinci yarıda beraberlik için yüklendiği Fenerbahçe kalesinde bulduğu tek gol de ofsayt nedeniyle geçersiz sayıldı. Direkleri ve kaleci Recep'i geçemeyen başkent temsilcisi, 4 sezondur Ankara'da yenilmediği Fenerbahçe'ye 1-0'lık skorla boyun eğerek 3 puanı rakibine verdi. 
     51. dakikada Filip'in sol taraftan kullandığı serbest vuruşta, direk kaleye giden topu kaleci Recep elinden kaçırınca, meşin yuvarlak kornere çıktı. 
     66. dakikada Skoko'nun ceza alanına doğru kullandığı serbest atıştan gelen topta, kendisini Fenerbahçe defansının arkasında unutturan Veysel'in kafa vuruşunda kaleci Recep, son anda meşin yuvarlağı tokatlayarak kornere çeldi. 
     73. dakikada Ali'nin sağ taraftan korner bayrağına yakın yerden ceza alanına ortaladığı topa Mustafa kafayı vurdu, ancak meşin yuvarlak az farkla üstten auta çıktı. 
     80. dakikada Ali'nin ceza alanına gönderdiği topa, Veysel kafayı vurdu. Direkten dönen topa Veysel tekrar vurdu. Kaleci Recep'in sektirdiği meşin yuvarlak, Mustafa'nın önünde kaldı. Bu futbolcunun filelere gönderdiği topu, maçın hakemi Kuddusi Müftüoğlu, ofsayt gerekçesiyle geçersiz saydı. 
     90. dakikada Van Hooijdonk, attığı ara pasla Ümit'i kaçırdı. Ceza alanında topla buluşan Ümit'in şutunda, kaleci Botanjiç, meşin yuvarlağı yatarak kornere çeldi. 
     Karşılaşmayı 1-0 kazanan Fenerbahçe, 4 sezondur Ankara'da yenemediği Gençlerbirliği'ni 1-0 ile geçerek 3 puanın sahibi oldu. 
     Öte yandan, karşılaşmanın 77. dakikasında, maçın hakemi Kuddusi Müftüoğlu, Fenerbahçe seyircisinin kendisine küfürlü tezahürat yapması sonucu 4. hakemden 1 No'lu anonsu yaptırmasını istedi. 
     
</TEXT>
</DOC>
