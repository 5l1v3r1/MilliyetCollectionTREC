<DOC>
<DOCNO> 230301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/guncel/gun04.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sen ispiyoncusun' diyerek boğdular 
</HEADLINE>
<TEXT>

   Okul arkadaşları Ali Karaduman'ı öldüren 2 öğrenci cesedi ıssız bir bölge olarak bilenen mıcır ocağının bulunduğu bölgedeki bir çukura gömdü. 
      
   Tomarza Endüstri Meslek Lisesi 9. sınıf öğrencisi S.S. 15 ile 10. sınıf öğrencisi Ö.B. 16 , sigara içtiklerini ailelerine söyleyen okul arkadaşları Ali Karaduman'ı 15 öldürmek için korkunç bir plan yaptı. İki arkadaş "Arkadaşımızı ziyaret edeceğiz. Sen de gel" diye kandırdıkları Karaduman'ı, ıssız bir bölgeye götürdü. S. ve B. burada, "Neden ailemize sigara içtiğimizi söyledin" diyerek üzerine yürüdüğü Karaduman'ı boğazını sıkarak öldürdü. Karaduman'ı, çukura gömen S. ile B, yine yatılı kaldıkları yurda geri döndü. İki arkadaş, öğretmen ve arkadaşlarına Karaduman'ın hastalandığını ve rapor alarak ailesinin yanına gittiği yalanını anlattı. Olay, öldürülen çocuğun babası Gazi Karaduman'ın, oğlunun kayıp olduğunu ihbar etmesiyle ortaya çıktı. Yapılan araştırmada çocuğun cesedi mıcır ocağında bulundu. Polisin gözaltına aldığı S. ile B. de suçlarını itiraf etti. 
   
   
   
   
   
</TEXT>
</DOC>
