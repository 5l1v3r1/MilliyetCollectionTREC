<DOC>
<DOCNO> 243017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo17.html </URL>
<DATE> 2004/05/26/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
IOC Atina Olimpiyatlara hazır... 
</HEADLINE>
<TEXT>

     Uluslararası OLimpiyat Komitesi IOC Başkanı Jacques Rogge, Atina Olimpiyatları'nın sorunsuz ve zamanında başlayacağını söyledi. 
     IOC Başkanı Rogge, bu kanaate Atina'ya yaptığı sayısız ziyaretler sonunda vardığını belirterek, ''Atina'da bir kaç ufak tefek pürüzler kalmış, ancak olimpiyatların zamanında başlamasına bu pürüzler engel değil. Atina, olimpiyatlara hazırdır'' dedi. 
     Güvenlik konusunda Yunanistan'ın elinden geleni yaptığı ve her tür önlemi aldığını ifade eden Rogge, şöyle konuştu 
     ''Yunanistan, Atina Olimpiyatları'nın güvenliğini sağlamak için Sydney 2004 Olimpiyatları bütçesinin 3 mislini harcadı. Ama bu durum güvenlik açısından her hangi bir olayın yaşanmamasını yüzde yüz garanti etmez.'' Öte yandan Yunanistan, NATO'ya başvurarak, radar ve erken uyarı AWACS sistemini sağlayan uçaklarının kendi hava sahalarında güvenlik kontrolü uçuşları için başvuruda bulunmuştu. 
     
</TEXT>
</DOC>
