<DOC>
<DOCNO> 241583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/yasam/axyas02.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamburger de Türk icadı çıktı 
</HEADLINE>
<TEXT>


Bu yıl 100. yaşını dolduran hamburger, Orta Asyalı Türk ve Moğol kavimlerinin buluşu 

DIŞ HABERLER SERVİSİ 

Hamburgerin kökeni 
ABD'NİN İllionois eyaletine bağlı Morris kentinde bulunan R-Palace adlı restoranın sahibi Jim Standlee, "Premium Ethyl" adı verilen 2 kilogramlık hamburgeri yemeye hazırlanıyor. Hamburgerde, bir kiloluk sığır köftesi, dört yaprak marul, soğan ve turşu bulunuyor. Efsaneye göre, Amerika'nın popüler barbekü yiyeceği olan hamburgerin kökeni, Orta Asya'da yaşayan Türk ve Moğol kavimlerinin, atlarının eğerlerinin altına koydukları ve burada kendi ısısıyla pişen kıyılmış etlere dayanıyor. 

İlk kez Dünya Fuarı'nda 
HAMBURGER adı da, ABD'ye 19. yüzyıl sonunda Hamburg'dan göç eden Almanların sandviç ekmeği arasında yedikleri bifteğe "Hamburg'dan gelen" anlamında "hamburger" demesinden kaynaklanıyor. Hamburger, ilk kez 1904'te St. Louis kentindeki Dünya Fuarı'nda bugünkü haline benzer bir şekilde görücüye çıkmıştı. Bu yıl 100. yaşını kutlayacak olan hamburger, daha uzun yıllar fast food dükk nlarının bir numaralı yiyeceği olacağa benziyor. 



</TEXT>
</DOC>
