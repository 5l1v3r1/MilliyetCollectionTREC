<DOC>
<DOCNO> 212325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/spor/spo01.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce köşeye sıkıştı 
</HEADLINE>
<TEXT>

   Futbol Federasyonu, Samsunspor maçından sonra yaptığı açıklamalarda ligin şaibeli olduğunu ima eden Rumen hocadan beş gün içinde savunmasını istedi 
      CEMAL ERSEN 

   
   Başı derde girdi 
   SAMSUNSPOR maçından sonra gerek Türk, gerekse İtalyan medyasında yer alan sözleri nedeniyle hakkında federasyon tarafından soruşturma başlatılan Lucescu'dan savunması talep edildi. Beşiktaş'ın hocası, İtalyan gazetelerinde "Bu ligde şaibe, baskı var, hakemler taraflı davranıyor" ifadelerini kullanmış, Samsun maçı sonrası basın toplantısında da, "Türkiye'de çalışmak istemiyorum. Gerekirse giderim" demişti. 
   
   Ceza gündemde 
   LUCESCU'NUN sözleri üzerine harekete geçen Futbol Federasyonu, beş gün içinde Romen teknik adamın yazılı veya sözlü savunma yapmasını talep etti. Yetkililer, disiplin talimatının 24. maddesine göre "federasyon teşkilatı ve hakemlere karşı hakaret" niteliği taşıyan sözleri nedeniyle suçlu bulunması halinde Lucescu'ya 1 ile 3 ay arası hak mahrumiyeti cezası verilmesinin gündeme geleceğini ifade ettiler. 
   
   Son aşığı Kobe    DÜNYA Kupası'nın ardından başta Güney Kore olmak üzere Uzakdoğu kulüplerinin transfer listesinde ilk sıraya çıkan İlhan Mansız'a, Japonya'nın Kobe Kulübü de talip oldu. Nikkan Spor gazetesi, 1. Lig'de harcadığı astronomik paralarla dikkati çeken Vissel Kobe'nin, yıldız oyuncu ile anlaşma zemini aradığını yazdılar. 
   
   Unutuldular    İÇ transferde Ronaldo, İbrahim, Ahmet Yıldırım ve Tümer ile sözleşme yenileyen Beşiktaş yönetimi süper solak Sergen'in yanısıra Kaan Dobra ve Serdar Topraktepe ile h l masaya oturmadı. Daha önce prensip anlaşması sağlanan Serdar, Kaan ve 2. Başkan Hüsnü Güreli'nin "O bizim evladımız. Elbette kalacak" dediği Sergen ile henüz nikah tazelenmedi. 
   ÜÇ yıldız ismin bu gelişmeler karşısında oldukça huzursuz olduğu ve bu durumu görüştükleri menajer Sinan Engin'e ilettikleri belirtildi. Bu arada Siyah - Beyazlı yöneticilerin İtalyan futbolcu Giunti için Brescia ile pazarlıklara devam ettiği öğrenildi. Brezilyalı defans oyuncusu Zago'yla da görüşmelerin sürdüğü ifade edildi. 
   
   'Şampiyonluğu bırakmayız'    'Milim sapma yok' 
   BEŞİKTAŞ Menajeri Sinan Engin, Samsun karşısında kaybedilen üç puanın iş kazası olduğunu söyledi. Futbolun sürprizler oyunu olduğuna dikkat çeken Engin, "Hedefimiz yerinde duruyor, bunda milim sapma olacağını bekleyenler hayal kırıklığına uğrayacak. Türkiye'nin en iyi kadrosu bizde. En iyi futbolu da yine Beşiktaş oynuyor. Şartlar ne olursa olsun şampiyonluğu kimseye bırakmayız" dedi. 
   
   Garanti verdi 
   BU tür maçlardan dersler çıkardıklarını da sözlerine ekleyen Engin, "Şimdi önümüzde çok kritik dört sınavımız var. En yakın rakibimizden beş puan öndeyiz. İyi futbolumuzun yanı sıra bu fark en büyük avantajımız" diye konuştu. Siyah - Beyazlı ekibin menajeri, futbolcuların özgüvenlerinin tam olduğunu vurgulayarak, "Dört maçımızı da kazanıp, kendimizi affetireceğiz" ifadesini kullandı. 
   
   Çifte savunma    Samsun maçındaki olaylar nedeniyle sahasının kapatılması önlemek için rapor hazırlayan Beşiktaş UEFA Kupası'nda da ceza almamak için çalışma başlattı 
   Yoğun mesai 
   SİYAH-Beyazlı kulüp, yoğun bir şekilde savunma hazırlığına girişti. Bir yandan Samsunspor maçında yaşanan olaylar nedeniyle saha kapatılmasını önlemek amacıyla rapor hazırlayan yönetim, diğer taraftan da UEFA Kupası'nda herhangi bir ceza ile karşılaşmamak için geniş çaplı bir çalışma başlattı. Bu konudaki savunma hazırlıklarının son aşamaya geldiği ifade edildi. 
   
   Raporlar aleyhte 
   SCHALKE Auf Arena Stadı'ndaki Beşiktaş - Chelsea maçının gözlemcileri, UEFA Disiplin Komitesi'ne, organize bir şekilde sahaya konfeti atılmasında Beşiktaş'ın payının olduğunu rapor etmiş ve bu konudaki anonsları da kanıt olarak göstermişti. Beşiktaş, hazırladığı savunmayı önümüzdeki hafta içinde UEFA'ya iletecek. UEFA kararını ise 21 Şubat'ta verecek. 
   
   Ahmed'in transferi    AFRİKA Kupası'nda ter döken Beşiktaş'ın Mısırlı futbolcusu Ahmed Hassan Türkiye'den ilginç bir transfer yaptı. Hassan, Türkiye'de bulunduğu süre içinde hiç değiştirmediği berberi Ali Ekber Bozkurt'u Tunus'a çağırdı. Bu arada grubundaki son maçını lider Kamerun ile oynayacak olan Mısır beraberlik veya mağlubiyeti halinde turnuvaya veda edecek. Bu durumda Ahmed Hassan, Gençlerbirliği'nde forma giyen El Saka ile birlikte Türkiye'ye dönecek. 
   
   Beşiktaş silbaştan    GAZİANTEPSPOR maçına beş cezalı oyuncu bulunduğu için farklı bir kadroyla çıkan Siyah - Beyazlılar, Bursa'da da yeniden kabuk değiştirecek. Cezaları sona eren Zago, Ahmet Yıldırım ve İlhan Mansız on birdeki yerlerine dönerken, Emre, Gökhan ve Ilie kulübeye çekilecek. Lucescu'nun sağ kanattaki tercihini Kaan'dan yana kullanması beklenirken, Ümit'in de forma şansının yüksek olduğu bildirildi. Dün çift çalışma yapan Beşiktaş, bugün karayoluyla Bursa'ya giderek, kampa çekilecek. 
   
   
</TEXT>
</DOC>
