<DOC>
<DOCNO> 224984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/guncel/gun01.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüfeklere dava 
</HEADLINE>
<TEXT>

   Kemal Uzan'ın evinde bulunan tüfeklerle ilgili olarak, Ateşli Silahlar Kanunu'na muhalefetten dava açıldı 
      AHU COŞKUN İstanbul 
   
   Interpol tarafından kırmızı bültenle aranan Kemal Uzan hakkında, evinde bulunan tüfeklerle ilgili "Ateşli Silahlar Kanunu'na muhalefet" suçundan dava açıldı. 
   Mali Şube ve Sarıyer İlçe Emniyet Müdürlüğü'ne bağlı ekipler tarafından Kemal Uzan'ın Yeniköy Köybaşı Caddesi üzerinde bulunan yalısında 14 Şubat'ta yapılan aramada, iki adet uzun namlulu tam otomatik tüfek, bu tüfeklere ait 50 adet fişek ile 2 kasatura ele geçirilmişti. 
   
   Krala ait yazı 
   Sarıyer Cumhuriyet Savcılığı'na gönderilen ekspertiz raporunda, tüfeklerin kabzasında Ürdün Kralı Abdullah'a ait "Abdullah Bin El Hüseyin" yazısının bulunduğu da belirtilmişti. 
   Kemal Uzan hakkında silahlarla ilgili başlatılan soruşturma sonrası Beyoğlu Ağır Ceza Mahkemesi'nde dava açıldı. 
   Cumhuriyet Savcısı İlhan Özoflu tarafından hazırlanan iddianamede, Uzan'ın 6136 sayılı yasanın 12 4. maddesi kapsamında kalan silahlar nedeniyle bu yasanın 12 1 ve 15 1. maddesi gereğince cezalandırılması istendi. Uzan, 5.5 yıldan 9 yıla kadar ağır hapis cezası ile 18 bin liradan 70 bin liraya kadar ağır para cezası istemiyle yargılanacak. 
   
   Helikopterlere uçuş yasağı    Tasarruf Mevduatı Sigorta Fonu TMSF , Uzanlar'a ait iki helikopterin Atatürk Havalimanı'na çekilmesi için Şişli Cumhuriyet Savcılığı'ndan gerekli izni aldı. Ulaştırma Bakanlığı, Türkiye'deki tüm havalimanlarına yazı göndererek Uzan Grubu'na ait olan Skorsky 76 C tipi TC-HRT tescilli ve Bell 206 L-3 Long Ranger tipi TC-HRH tescilli iki helikopterin uçurulmamasını istedi. n LUBE AYAR 
   
</TEXT>
</DOC>
