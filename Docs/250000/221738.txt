<DOC>
<DOCNO> 221738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sondun23.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Diş çürümelerinin en önemli sebebi gazlı içecekler... 
</HEADLINE>
<TEXT>

     İngiliz Diş Hekimleri Birliği tarafından yapılan araştırmalar, gençlerde diş çürümelerinin en önemli sebebinin gazlı içecekler olduğunu ortaya koydu. 
     12 yaşındaki grupta diş çürümelerinin diğer yaş gruplarına göre yüzde 59 oranında arttığını, bunun 14 yaşındakiler arasındaysa yüzde 220'ye yükseldiğini belirten araştırmacılar, ''gazlı içeceklere olan tutku arttıkça dişlerdeki bozulmalar da artıyor'' görüşünü savundu. 
     Günde dört bardak gazlı içecek tüketmenin dişlerdeki bozulma riskini 12 yaş grubunda yüzde 252 oranında artırdığını da belirten Diş Hekimleri Birliği uzmanları, bu oranın 14 yaş grubundaysa yüzde 513'lük artış olarak ortaya çıktığını bildirdi. 
     Yaklaşık 1000 çocuk üzerinde yapılan araştırmanın, 12 yaş grubundakilerin üçte ikisinin, 14 yaş grubundakilerinse yüzde 92'sinin gazlı içecek tükettiğini gösterdiğini bildirdi. 
     Her iki yaş grubundaki çocukların yüzde 40'ından fazlısının günde üç veya daha fazla bardak gazlı içecek tükettiğini gösteren araştırma, bu alışkanlığın sürmesi halinde toplumun ''sağlıksız ağızlı bireylerden oluşmasının kaçınılmaz'' olduğunu ortaya koyuyor. 
     Uzmanlar, günde bir bardak gazlı içeceğin bile diş çürümesi riskini ciddi biçimde artırdığını vurguladı. 
     
</TEXT>
</DOC>
