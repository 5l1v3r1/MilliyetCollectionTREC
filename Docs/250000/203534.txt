<DOC>
<DOCNO> 203534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo07.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebat Ankara'da beraberliği kurtardı 1-1 
</HEADLINE>
<TEXT>

     Birinci Süper Futbol Ligi'nde Ankaragücü ile Akçaabat Sebatspor 1-1 berabere kaldı. 
     Ankaragücü, savunmada görev yapan Gökmen ve orta alandan Hakan Keleş gibi 2 önemli oyuncusunun daha maçın başlarında sakatlanarak oyundan çıkmasıyla oyun stilinde değişiklik yapmak zorunda kaldı. 
     İlk dakikalarda bu değişikliğin sıkıntısını yaşanan başkent ekibi, devrenin ortalarına doğru oyunda dengeyi sağlarken bir de penaltı atışından yararlanamadı. Ankaragücü Yılmaz'ın attığı golle devreyi önde tamamlamayı başardı. 
     Konuk Akçaabat Sebatspor ise oyuncu değişiklikleri nedeniyle sıkıntılı anlar yaşayan Ankaragücü karşısında hızlı hücumlarla gol arasa da bunda başarılı olamadı ve kalesinde gördüğü golle devreyi 1-0 yenik kapattı. 
     11. dakikada sol taraftan gelişen Akçaabat Sebatspor atağında, Selahattin ceza alanına girer girmez çapraz pozisyonda topa sert vurdu. Meşin yuvarlak kaleci Oğuzhan'da kaldı. 
     21. dakikada Yılmaz'ın kullandığı serbest vuruşta, kaleci Metin topa 2 hamlede sahip oldu. 
     22. dakikada Özgür'ün arapasında Hüseyin, kaleciyle karşı karşıya kaldığı pozisyonda topu aşırdı. Kale önünde topla buluşan Ramadan'ın vuruşunda, savunma tehlikeyi uzaklaştırdı. 
     25. dakikada soldan Yılmaz'ın ortasında Hüseyin, topa kafayla vurdu. Meşin yuvarlak yandan auta gitti. 
     27. dakikada hızlı gelişen Akçaabat Sebatspor atağında, savunmanın topu uzaklaştıramadığı pozisyonda, ceza alanı girişinde meşin yuvarlakla buluşan Erman sert vurdu. Top, farklı biçimde üstten auta gitti. 
     32. dakikada sağ taraftan gelişen Ankaragücü atağında, Ayhan topu ortaladı. Hamza, ceza alanı içinde topu elle kesince hakem Çetin M.Sarıgül penaltı noktasını gösterdi. Yılmaz'ın kullandığı penaltı atışında, kaleci Metin topu ayaklarıyla çıkardı. 
     40. dakikada Ankaragücü'nün kazandığı serbest vuruşta Yılmaz, mükemmel bir vuruşla topu kaleci Metin'in solundan ağlara gönderdi 1-0. 
     İlk yarı da Ankaragücü'nün 1-0 üstünlüğüyle sona erdi. 
     
     İKİNCİ YARI 
     Karşılaşmanın ikinci yarısında, özellikle orta alandaki etkili oyunuyla rakip sahada daha çok pozisyon bulan taraf Ankaragücü olmasına karşın sarı-lacivertliler, girdikleri gollük pozisyonlardan yararlanamazken, kontraatak futbolunu sürdüren Akçaabat Sebatspor bu yarıda bulduğu golle Ankara'dan beraberlikle ayrıldı. 
     49. dakikada soldan Akçaabat Sebatspor ceza alanına giren Mehmet'in yerden ortasında, kaleci Metin yatarak tehlikeyi önledi. 
     56. dakikada sağdan Yılmaz'ın ortasında Hüseyin, kale alanı içinde uygun pozisyonda topa dokunamadı. 
     57. dakikada sol taraftan Özgür'ün ortasında, ceza alanı içinde topla buluşan Ramadan'ın vuruşunda meşin yuvarlak direk dibinden auta gitti. 
     61. dakikada Muzaffer'in pasında ceza alanı girişinde Selahattin topla buluştu. Kalesini zamanında terk eden Oğuzhan, yerinde bir müdahaleyle tehlikeyi önledi. 
     64. dakikada Selahattin'in ceza alanı girişinden sert şutunda, top yan ağlarda kaldı. 
     76. dakikada Yılmaz, serbest vuruştan bir kez daha Akçaabat Sebatspor kalesini yokladı. Sert gelen topu kaleci Metin kornere çeldi. 
     84. dakikada Abdurrahman'ın sağdan ortasında, Ankaragücü savunma elemanları arasından iyi yükselen Selahattin, topu kafayla ağlara gönderdi ve karşılaşma 1-1 sona erdi. 
     MAÇIN KARNESİ 
     
     
ANKARAGÜCÜ 1 - AKÇAABAT SEBATSPOR 1 Hakemler Çetin M.Sarıgül xx, Serkan Gençerler xx, Serkan Akarca xx Ankaragücü Oğuzhan xx, Hakan Kutlu xx, Desouki xx, Gökmen Dk. 13 Ayhan xx , Adem Dursun xx, Hakan Keleş Dk. 5 Ramadan x Dk. 73 Huzeyfe x , Özgür xx, Yılmaz xx, Mehmet xx, Umut x, Hüseyin xx Akçaabat Sebatspor Metin xx, Tunç xx, Hamza xx, Mehmet x Dk. 62 Bayram x , Abdurrahman xx, Erman Özgür xx, Marek xx, Erman Ergin x Dk. Muzaffer xx , Semavi xx, İbrahim x Dk. Orhan x , Selahattin xx Goller Dk. 40 Yılmaz, Dk. 84 Selahattin Sarı Kartlar Dk. 37 Yılmaz, Dk. 72 Desouki, Dk. 75 Huzeyfe Ankaragücü Kırmızı Kart Dk. 89 Desouki Ankaragücü 
     
</TEXT>
</DOC>
