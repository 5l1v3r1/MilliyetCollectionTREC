<DOC>
<DOCNO> 236863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sondun46.html </URL>
<DATE> 2004/05/03/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
İran'da Haşim Agaçeri'ye yeniden idam cezası 
</HEADLINE>
<TEXT>

     İran'da üniversite öğretim üyesi Haşim Agaçeri tekrar idam cezasına çarptırıldı. 
     Agaçeri'ye dini yönetimi eleştirdiği gerekçesiyle verilen idam cezası, üst mahkeme tarafından bozulmuştu. 
     Hamedan Eyaleti Adliye Başkanı Zikrullah Ahmedi, AP'ye yaptığı açıklamada, Agaçeri'yi yeniden yargılayan yargıcın tekrar idam cezası verdiğini söyledi. 
     Agaçeri'ye idam cezası verilmesi, Aralık 2002'de öğrencilerin şiddetli protesto gösterilerine ve tartışmalara yol açmıştı. 
     Bu arada, İran Yargı Erki, hapis cezalarını çekmekte olan 9 siyasi muhalife birkaç günlük hapishaneden çıkma izni vermiş, İran gazetelerinin bugün haber verdiği bu izin, İran'ın uluslararası alanda ağır eleştirilere yol açan ''kötü insan hakları karnesini düzeltme girişimi'' olarak nitelendirilmişti. 
     
</TEXT>
</DOC>
