<DOC>
<DOCNO> 244382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun04.html </URL>
<DATE> 2004/06/01/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Irak Dışişleri Bakanı Zebari, ABD'ye gidiyor... 
</HEADLINE>
<TEXT>

     Irak Dışişleri Bakanı Hoşyar Zebari'nin, BM yetkilileriyle, Irakla ilgili karar tasarısını görüşmek üzere bugün New York'a gideceği bildirildi. 
     Irak Dışişleri Bakanlığı'ndan üst düzey bir yetkili, Zebari'nin, Irak'taki siyasi geçişe dair karar tasarısında ülkesine tam egemenlik sağlanması konusunda baskı yapacağını söyledi. 
     İsmi açıklanmayan yetkili, ''Bunun için çok bastıracağız'' dedi, ancak karar tasarısında değişiklik isteyip istemedikleri konusuna açıklık getirmedi. 
     Irak'taki en büyük iki işgalci güç olan ABD ile İngiltere'nin, Irak'taki siyasi geçişe dair hazırladıkları karar taslağı BM Güvenlik Konseyi'ne sunulmuştu. 
     
</TEXT>
</DOC>
