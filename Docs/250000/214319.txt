<DOC>
<DOCNO> 214319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sonspo27.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız yeni formasını giydi 32 numara 
</HEADLINE>
<TEXT>

     Japonya'nın Vissel Kobe takımına transfer olan İlhan Mansız, Japonya'da Türk kültürünü tanıtmak istediğini belirterek, yeni takımını en yükseğe taşıma amacında olduğunu söyledi. 
     Vissel Kobe takımında, geçmişte para kazanmaya başladığı dönemde oturduğu ilk evinin de numarası olan 32 numaralı formayı taşıma kararı aldığını ifade eden futbolcu, ''Beckham'ın fanlarımı kendi fanlarım arasına katma niyetinde değilim'' dedi. 
     İlhan Mansız, bugün akşam saatlerinde Crimson Futbol Kulübü'nün Başkanı Hiroşi Mikiya ve diğer yetkililerle Akasaka ANA Otel'de bir basın toplantısı düzenledi. Basın toplantısında, önce Crimson Futbol Kulübü Genel Menajeri Yasutoşi Miura tarafından futbolcunun özgeçmişi okundu. Miura, Mansız'ın takımda 2002 Dünya Kupası'nda top koşturan tek futbolcu olacağını, bu nedenle transferinin kendileri için önem taşıdığını söyledi. 

     
</TEXT>
</DOC>
