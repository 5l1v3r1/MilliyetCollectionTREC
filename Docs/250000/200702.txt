<DOC>
<DOCNO> 200702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur46.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli... İki ayrı kazada toplam 32 kişi yaralandı... 
</HEADLINE>
<TEXT>

     Denizli merkeze bağlı Cankurtaran Beldesi ile Çardak-Dazkırı İlçeleri arasında meydana gelen iki ayrı trafik kazasında 32 kişi yaralandı. 
     Alınan bilgiye göre, Mustafa Derici yönetimindeki 20 VE 048 plakalı minibüs, önünde giden Bülent Taş'ın kullandığı 20 NN 209 plakalı kamyona sis nedeniyle arkadan çarptı. Hasan Anık idaresindeki 20 PO 002 plakalı minibüs de bu araçlara çarptı. 
     Kazada yaralanan, Nebahat Yaşar, Hacer Demirkundak, Nevzat Dağ, Fatma Çırak, Ümmü Akköse, Sedat Sarıkent, Ahmet Kani Yaran, Devrim Ünlü, Nezire Ünlü, Sevinç Çetkir ve Nazife Akköse ile kimliği belirlenemeyen 4 kişi Denizli Devlet ve SSK Bölge hastanelerine kaldırıldı. 
     Öte yandan, Denizli'nin Çardak İlçesi ile Afyon'un Dazkırı İlçesi arasında meydana gelen kazada, Necati Doğan'ın kullandığı 03 NA 468 plakalı minibüs, yağış nedeniyle yolun kaygan olması sonucu kontrolden çıkarak devrildi. 
     Kazada yaralanan Emin Selçuk, Emine Menteş, Bayram Arıkan, Hakkı Arıkan ve Metin Şenocak ve kimliği belirlenemeyen 12 kişi Denizli'deki çeşitli hastanelerde tedavi altına alındılar. 
     
</TEXT>
</DOC>
