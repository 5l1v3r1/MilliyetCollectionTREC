<DOC>
<DOCNO> 207297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/soneko27.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'te en çok borsa yatırımcısı kazandı... 
</HEADLINE>
<TEXT>

     Devlet İstatistik Enstitüsü DİE , geçen yıl tasarruf sahiplerine en yüksek getiriyi yüzde 29.2 ile borsa endeksinin sağladığını açıkladı. 
     DİE verilerine göre, toptan eşya fiyat endeksi TEFE karşısında, tasarruf sahiplerinin yatırımlarını bir yıllık süreyle değerlendirildiğinde, brüt banka mevduatı yüzde 28.2, borsa endeksi ise yüzde 29.2 oranında reel getiri sağlarken, dolar yüzde 21.3, euro yüzde 5.5, külçe altın yüzde 4.9 oranında reel düşüş ile tasarrufçusunu zarara uğrattı. 
     Yıllık ortalamalara göre bakıldığında, seçilmiş finansal yatırım araçlarından sadece brüt banka mevduatı reel olarak yüzde 10.4 oranında getiri sağladı borsa endeksi yüzde 10.9, dolar yüzde 20.9, euro yüzde 6.0 ve külçe altın ise yüzde 7.5 oranında reel düşüş gösterdi. 
     Kentsel yerler tüketici fiyat endeksi TÜFE karşısında ise tasarruf sahiplerinin yatırımları bir yıllık süre ile değerlendirildiğinde, brüt banka mevduatı yüzde 23.3 ve borsa endeksi yüzde 24.3 oranında reel getiri sağlarken, dolar yüzde 24.3, euro yüzde 9.1, külçe altın yüzde 8.5 oranında reel düşüş ile tasarrufçusunu zarara uğrattı. 
     Yıllık ortalamalara göre, seçilmis finansal yatırım araçlarından brüt banka mevduatı yüzde 10.7 oranında reel getiri sağlarken, borsa endeksi yüzde 10.7, dolar yüzde 20.7, euro yüzde 5.8 ve külçe altın yüzde 7.4 oranında reel düşüş gösterdi. 
     
     ARALIK AYI GETİRİLERİ 
     Geçen yıl aralık ayında seçilmiş finansal yatırım araçları TEFE ile indirgendiğinde, bir aylık sürede brüt banka mevduatı yüzde 1.6, borsa endeksi yüzde 8.7, euro üzde 1.4, külçe altın yüzde 1.8 oranında reel getiri sağlarken, dolar yüzde 3.6 oranında reel düşüş ile tasarrufçusunu zarara uğrattı. 
     Aynı finansal yatırım araçları TÜFE ile indirgendiğinde, bir aylık sürede brüt banka mevduatı yüzde 1.3, borsa endeksi yüzde 8.4, euro yüzde 1.1, külçe altın yüzde 1.5 oranında reel getiri sağlarken, dolara yüzde 3.9 oranında reel düşüş gösterdi. 
     
</TEXT>
</DOC>
