<DOC>
<DOCNO> 224980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/ekonomi/eko08.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp geçitte 'fiyat kırma' çabası 
</HEADLINE>
<TEXT>

   GÜLÇİN ÜSTÜN Ankara 
   
   İstanbul'un iki yakasını deniz altından birleştirecek Tüp Geçit Projesi'nde katılımcı firmaların sunduğu mali tekliflerde indirim yapılması için devreye Başbakan Recep Tayyip Erdoğan girdi. En uygun teklifi 89 milyar 668 milyon Japon Yeni'yle 1 katrilyon 165 trilyon lira Taisei - Kumagai Gumi - Gama - Nurol girişiminin verdiği ihalede, firmaları maliyet düşürmeye Erdoğan da ikna edemedi. 
   Teklifleri inceleyen yetkililer, şartnamede yer alan bazı işlerin daha düşük fiyata tamamlanabileceğini tespit etti. Bunun üzerine en düşük teklifi veren Gama-Nurol önderliğindeki konsorsiyum ve 96 milyar 990 milyon yenle ikinci teklifi veren Obayashi Yapı Merkezi - Metiş Kiska konsorsiyumu yetkilileriyle görüşmelere başlandı. Bakanlık ikna turlarında başarılı olamayınca, Başbakan Erdoğan'ın "fiyatı düşürün" ricası da firma yetkililerini ikna etmeye yetmedi. 
   
   
</TEXT>
</DOC>
