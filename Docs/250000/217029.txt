<DOC>
<DOCNO> 217029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur54.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Büyükburç kalp spazmı geçirdi. 
</HEADLINE>
<TEXT>

     Sanatçı Erol Büyükburç, kalp spazmı geçirerek Alman Hastanesi'nde tedavi altına alındı. 
     Sanatçının menajeri Meriç Bayraktaroğlu'nun verdiği bilgiye göre, Erol Büyükburç, yarın Atatürk Kültür Merkezi'nde ''50. sanat yılı'' dolayısıyla gerçekleştirilecek gecenin provası için Kartal Rahmanlar'daki evinden nişanlısı Ute Eser ile ayrıldıktan bir süre sonra rahatsızlandı. 
     Nişanlısı tarafından otomobil ile Alman Hastanesi'ne getirilen Büyükburç, kalp spazmı geçirdiği belirlenerek müşahede altına alındı. 
     Meriç Bayraktaroğlu, Erol Büyükburç'a yaklaşık 6 ay önce anjiyo yapıldığını ve tıkanıklık saptanan kalp damarına stent takıldığını bildirdi. 
     
</TEXT>
</DOC>
