<DOC>
<DOCNO> 216950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/soneko07.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Karadeniz Sahil Yolu Projesi'ne çözüm aranıyor... 
</HEADLINE>
<TEXT>

     Yapımı sürdürülen yeni bölünmüş yolların yanı sıra yaklaşık 27 yıldır yapımı devam eden Doğu Karadeniz Sahil yolu kapsamındaki kesimlerinde kısa sürede tamamlanması için yeni tedbirler alınmaya başlandı. 
     Geçtiğimiz günlerde Hazine, DPT ve Karayolları Genel Müdürlüğü arasında yapılan görüşmelerde söz konusu yolların iki yıl içinde bitirilmesi konusunda prensipte anlaşmaya varıldı. Taraflarca alınan karar doğrultusunda enflasyon ve doların düşmesi üzerine bölünmüş yol yapım projelerini yapan müteahhit firmalarla yeniden pazarlık yapılarak yapım maliyetlerinin de yüzde 10 ila 15 oranında düşürülmesi bekleniyor. 
     1997 yılında yapımına başlanan ve bugüne kadar 2 katrilyon lira harcama yapılan ve 2009 yılında tamamlanması öngörülen yollar için müteahhit firmalarla anlaşma sağlanması halinde projenin en geç 2005 yılı içinde tamamlanması öngörülüyor. 
     12 ayrı güzergahta yapımı sürdürülen yollara bugüne kadar yaklaşık 2 milyar katrilyon liralık bir harcama yapılırken, yolların tamamlanması için 1.4 milyar dolarlık bir harcamaya daha ihtiyaç duyuluyor. Yapımı üstlenen müteahhit firmalarla pazarlıkların olumlu sonuçlanması halinde ve tatminkar bir indirim sağlanarak yarım kalmış yolların finansmanı konusu bütçeden finanse edilmesi amacı ile Yüksek Planlama Kurulu'na YPK sunulacak. 
     
     27 YILDA YÜZDE 44'Ü ANCAK TAMAMLANABİLDİ 
     Doğu Karadeniz Sahil yolunun toplam 27 yıllık inşa döneminde ancak yüzde 44'ü tamamlanabildi. Toplam 560 kilometre uzunluğundaki yolun ilk inşaat çalışmalarına 1977 yılında başlanıldı. 2004 yılı yatırım programında toplam yatırım tutarı 4 katrilyon 2 trilyon lira olarak hesaplanan proje için bugüne kadar 1 katrilyon 955 trilyon lira harcama yapıldı. 
     Bölünmüş devlet yolunun zamanında tamamlanabilmesi için daha 2 katrilyon 577 trilyon liralık yatırıma gerek duyuluyor. Sahil yolu projesine bu yıl 76 trilyon liralık bir ödenek tahsis edildi. 
     
     GÜZERGAHLAR 
     Doğu Karadeniz Sahil Yolu projesi kapsamında yürütülen işlerde bugüne kadar gerçekleştirilen çalışmalarla yolların finansman durumu şöyle 
     -Samsun şehir geçişi 12 kilometre. Yapımına 1993 yılında başlandı. Projenin 2007 yılında tamamlanması öngörülüyor. Şimdiye kadar 33.7 trilyon lira harcama yapılan bu kesim 103.3 trilyon liraya malolacak. 
     -Samsun-Azot ayrımı-Ünye 82. kilometre. Yapımına 2002 yılında başlandı. 2007 yılında tamamlanması öngörülen bu güzergah için 75 trilyon liralık harcama yapıldı. Bu güzergah 183.6 trilyon liraya malolacak. 
     -Bolaman-Perşembe 28 kilometre. Yapımına 1997 yılında başlanan bu güzergahın 2009 yılında tamamlanması planlanıyor. Bugüne kadar 221 trilyon lira harcama yapılan yolun 2.2 trilyon liraya malolması planlanıyor. 
     -Ünye-Pirazizi Bolaman varyantı hariç 83 kilometre. 2002 yılında yapımına başlanan bu kesimin 2006 yılında tamamlanması öngörülüyor. 1995 trilyon lira toplam yatırımı bulunan bu yol için bugüne kadar 118.3 trilyon liralık harcama yapıldı. 
     -Piraziz-Espiye 46 km. uzunluğundaki yolun yapımına 1997 yılında başlandı. 2005 yılında tamamlanması öngörülen yol 283.3 trilyon liraya malolacak. Bu kesim için 244.3 trilyon lira harcama yapıldı. 
     -Espiye-Çarşıbaşı 77 kilometre uzunluğundaki kesimin 1993 yılında yapımına başlandı. 2007 yılında tamamlanması öngörülüyor. Toplam 596.l2 trilyon lira yatırım bedeli bulunan projeye bugüne kadar 198.8 trilyon liralık harcama yapıldı -Araklı-İyidere 27 kilometre uzunluğundaki bu güzergahın yapımına 1983 yılında başladı bu yol 2008 yılında tamamlanması öngörülüyor. 327.2 trilyon lira yatırımı bulunan bu kesime bugüne kadar 214.3 trilyon lira harcandı -İyidere-Çayeli 33 kilometre. 1983 yılında yapımına başlanan bu kesimin 2008 yılında tamamlanması öngörülüyor. Bugüne kadar 214.3 trilyon lira harcama yapılan yolun 327.2 trilyon liraya malolması planlanıyor. 
     -Çayeli-Ardeşen-Hopa 76 kilometre uzunluğundaki bu yolun yapımına 1993 yılında başlandı. 2009 yılında tamamlanması öngörülüyor. 965.300 trilyon liraya malolan bu kesim için 325.4 trilyon liralık bir harcama yapıldı. 
     -Çarşıbaşı-Trabzon-Araklı 68 kilometre uzunluğundaki bu kesimin yapımına 2007 yılında başlandı. 478.9 trilyon liraya malolacak bu yol için 125.8 trilyon lira harcama yapıldı. 
     -Çayeli-Ardeşen-Hopa 76 kilometre uzunluğundaki bu yolun yapımına 1993 yılında başlandı. 2009 yılında tamamlanması öngörülen proje için bugüne kadar 325.4 trilyon liralık harcama yapıldı. Projenin 965 trilyon liraya malolması bekleniyor. 
     -Çarşıbaşı-Trabzon-Araklı 68 kilometre uzunluğundaki yolun yapımına 1987 yılında başladı. 2007 yılında tamamlanması planlanan bu yol 478.9 trilyon liraya malolacak. Bugüne kadar 125.8 trilyon lira harcama yapıldı. 
     -Trabzon-Şehirgeçişi 7 kilometre uzunluğundaki bu kesimin yapımına 1985 yılında başlandı ve yolun 2006 yılında işletmeye alınması öngörülüyor. 70 trilyon liraya malolacak yol için 503 trilyon harcama yapıldı. 
     -Hopa-Kemalpaşa-Sarp Hopa geçişi dahil 21.5 kilometre uzunluğundaki yolun yapımına 1977 yılında başlandı. Bu kesimin 2005 yılında tamamlanması öngörülüyor. 170.8 trilyon liraya malolması planlanan yola 160.9 trilyon lira harcandı. 
     -Sinop-Boyabat tünel geçişi 70 kilometre uzunluğundaki kesimin yapımına 1997 yılında başlandı. 2009 yılında tamamlanması planlanan yol 184.5 trilyon liraya malolacak. Bugüne kadar yol inşaatına 66.l3 trilyon lira harcandı. 
     
</TEXT>
</DOC>
