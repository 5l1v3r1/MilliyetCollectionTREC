<DOC>
<DOCNO> 239658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/soneko10.html </URL>
<DATE> 2004/05/13/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Köprülerde para geçmeyecek... Kartlı Geçiş Sistemi çok yakında... 
</HEADLINE>
<TEXT>

     Boğaziçi köprüleri ile paralı otoyollarda araç geçişlerine kolaylık sağlamak amacı ile geçtiğimiz yıllarda uygulamaya alınan Otomatik Geçiş Sistemi'nden sonra paralı güzergahlarda Kartlı Geçiş Sistemi'ne de geçiliyor. 
     Karayoları Genel Müdürlüğü'nce bu konuda yürütülen çalışmaların son aşamaya geldiği öğrenildi. 1992 yılında Aselsan Genel Müdürlüğü tarafından başlatılan çalışmaların tamamlandığı ve ilk etap da Birinci Boğaziçi ve Fatih Sultan Mehmet köprülerine ikişer adet kartlı geçiş şerit montajının yapılarak test çalışmalarının da son aşamaya geldiği öğrenildi. 
     Programa göre tüm gişe sahalarında yeterli miktarlarda kartlı şeritlerden tesis edilerek uygulama başlatılacak. Sistemin önce Boğaz köprülerinde başlatılması sonra otomatik geçiş sisteminde benimsenen yönteme benzer olarak diğer otoyollar da geçilmesi öngörülüyor. Boğaziçi köprülerinde kullanılacak olan kartların temini konusunda Karayoları Genel Müdürlüğü'nün seçeceği ve anlaşma yapacağı bankalar görevli olacak. 
     Kadameli olarak hizmete alınması planlanan kartlı geçiş sistemlerinin özellikle Boğaziçi köprülerini büyük ölçüde rahatlatacağı ve gişelerde yaşanan sıkışıklığı gidereceği tahmin ediliyor. 
     
</TEXT>
</DOC>
