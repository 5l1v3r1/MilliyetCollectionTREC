<DOC>
<DOCNO> 223324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/spor/spo08.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerden Olimpiyat atağı 
</HEADLINE>
<TEXT>

   Genelkurmay, IOC'nin eksik gördüğü modern pentatlona el attı, federasyon kurularak ülkemizin temsili sağlandı 
      BARKIN ŞIK 

   
   İstanbul'a teftiş 
   OLİMPİYAT Oyunları'na ev sahipliği yapmak isteyen Türkiye'nin, geçen dönemde büyük bir gafa imza attığı, bunun üzerine Genelkurmay Başkanlığı'nın işe el attığı ortaya çıktı. IOC Uluslararası Olimpiyat Komitesi , 2004 Olimpiyatları için 2000'de İstanbul'daki altyapı ve tesis olanaklarını gözden geçirdi. 
   
   Eksikler saptandı 
   KOMİTE, incelemeler sonucunda, modern pentatlon, beyzbol, softbol ve çim hokeyi gibi dalların federasyonu bulunmadığını tespit etti. İstanbul'un ulaşım sorununun yanı sıra ortaya çıkan bu gelişme, 28 ayrı dalda yapılan olimpiyatların, Türkiye yerine Atina'da yapılmasında etkili oldu. 
   
   Federasyon hazırlığı 
   BUNUN üzerine Genelkurmay Başkanlığı, girişimlerde bulunup, 2001'de Modern Pentatlon Federasyonu kurulmasını sağladı. Tesislerin yenilenmesini ve hakem ve antrenör yetiştirilmesini isteyen Genelkurmay, Türkiye'nin bu spor dalında Avrupa ve Dünya Şampiyonaları'nda temsil edilmesini sağladı. 
   
   
</TEXT>
</DOC>
