<DOC>
<DOCNO> 226446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/guncel/agun.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
10 saniyede işlem tamam 
</HEADLINE>
<TEXT>

   Gazetemizi arayan vatandaşlar, seçim boyasının kolayca çıktığını belirtip sahte oy endişelerini dile getirince, biz de küçük bir test yaptık. İşte sonuç 
      ELİF KORAP İstanbul 
   
   Seçim boyalarının kolayca çıkması, vatandaşların tepkisini çekti. Gazeteyi arayan bazı vatandaşlar, çamaşır suyuyla, bazıları ise peçeteyle silerek boyayı çıkardıklarını söyledi. Okurlarımızdan Melahat Gürol, "Bulaşık yıkadıktan sonra parmağımdaki seçim boyasının çıktığını fark ettim. Bulaşık suyuna çamaşır suyu da koymuştum. Tesadüf mü diye oğlumunkini de suya soktum. Onunki de çıkınca, hemen Güngören İl Seçim Kurulu'nu arayıp durumu bildirdim. Ama 'Yapabileceğimiz bir şey yok' dediler. Çifte kayıtları da okuduğum için içime kurt düştü. Madem bu kadar kolay çıkacak, bu boyaları parmağımıza niye sürüyorlar Vatandaş olarak şu an benim içim nasıl rahat edecek " diyerek rahatsızlığını aktardı. 
   Gazetemizi arayan vatandaşların şik yetleri üzerine biz de boyayı test ettik. Bir arkadaşımız, parmağını çamaşır suyu katılmış suda 10 saniye bekletti. Boya yavaş yavaş çözüldü. Arkadaşımız parmağını çıkarıp kuruladığında ise boyadan eser kalmamıştı. 
   
   
   
   
</TEXT>
</DOC>
