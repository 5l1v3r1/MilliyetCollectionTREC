<DOC>
<DOCNO> 233594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur16.html </URL>
<DATE> 2004/04/21/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Polisleri taşıyan servis aracı kaza yaptı 14 yaralı 
</HEADLINE>
<TEXT>

     Sabiha Gökçen Uluslararası Havaalanı'nda görevli polisleri taşıyan servis aracının devrilmesi sonucu, 13 polis memuru ile 1 gümrük muhafaza görevlisi yaralandı. 
     Alınan bilgiye göre, polis memurlarını taşıyan servis minibüsü, henüz belirlenemeyen bir nedenle havaalanı yakınında devrildi. 
     Kazada, polis memurları Arif Akman, Coşkun Kalelioğlu, Ümit Ergin, Osman Kara, Osman Keskin, Fatih Belen, Hale Küstüoğlu, Fatih Turgut, Veysi Saran, İlknur Aksoy, Eren Erkin Turgut, Yadigar Solak ve Kenan Karagöz ile gümrük muhafaza görevlisi Osman Yılmaz yaralandı. 
     Yaralılar, ambulanslarla Kartal Dr. Lütfi Kırdar Eğitim ve Araştırma Hastanesi'ne kaldırıldı. 
     Hastane yetkilileri, yaralılar arasında hayati tehlikesi bulunan olmadığını kaydetti. 
     
</TEXT>
</DOC>
