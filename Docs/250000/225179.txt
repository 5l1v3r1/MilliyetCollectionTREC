<DOC>
<DOCNO> 225179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/soneko39.html </URL>
<DATE> 2004/03/24/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Borsa şirketlerinden kısa kısa... 
</HEADLINE>
<TEXT>

     Akın Tekstil A.Ş., kar paylarını yarın dağıtmaya başlayacak. 
     Akın Tekstil'den Borsa'ya gönderilen yazıda, bugün yapılan olağan genel kurul toplantısında dağıtılmasına karar verilen kar payı ödemelerine yarından itibaren başlanacağı belirtildi. 
     
     ANADOLU HAYAT 
     Anadolu Hayat Emeklilik A.Ş.'nin bugün yapılan olağan genel kurul toplantısında, 2003 karının dağıtılmasına ilişkin yönetim kurulu teklifinin aynen kabul edildiği bildirildi. 
     Anadolu Hayat Emeklilik'ten Borsa'ya gönderilen açıklamaya göre, 20 trilyon liralık temettü karşılığı tevdi edilecek hisse senedi dağıtım işlemlerine en geç 31 Mayıs 2004 tarihine kadar başlanacak. 
     Yönetim Kurulu üyeliklerine bir yıl süreyle, Sırrı Erkan, Salih Kurtuluş, Mustafa Ali Su, Yusuf Ziya Toprak, A. Onur Özbilen, Ayça Çınar, Sedat A. Tosyalı, Burhanettin Kantar ve Murat Ağılönü seçildi. 
     Şirket Denetçiliği için bir yıl süreyle yapmak üzere, Hakan Aran ve İzlem Erdem görevlendirildi. 
     
     PİRELLİ 
     Pirelli Kablo ve Sistemleri A.Ş., kar payı dağıtmayacak. 
     Pirelli'den Borsa'ya gönderilen açıklamada, bugün yapılan olağan genel kurul toplantısında, 2003 yılı döneminden 2 trilyon 177 milyar 674 milyon 882 bin lira dağıtılabilir dönem net karının, dağıtılmayarak olağanüstü yedek akçe olarak ayrılmasına karar verildi. 
     Yönetim Kurulu üye sayısı 7'den 8'e çıkarılırken, 8. üye olarak Hakan Özmen seçildi. 
     
</TEXT>
</DOC>
