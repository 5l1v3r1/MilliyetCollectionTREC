<DOC>
<DOCNO> 247541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun35.html </URL>
<DATE> 2004/06/13/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Avrupa Parlemontosu seçimlerinde Fransız sosyalist parti önde 
</HEADLINE>
<TEXT>

     Fransa'da, Avrupa Parlamentosu AP seçimlerinin ilk sonuçlarına göre, Sosyalist Parti oyların yüzde 29.2'sini alarak seçimin galibi oldu. 
     France-2 televizyon kanalının verdiği ilk sonuçlara göre, İktidardaki Halk Hareketi Birliği UMP yüzde 16.5 oranında oy alırken, liberal eğilimli Fransa Demokrasi Birliği UDF ise yüzde 12.4 oranında oy aldı. 
     Aşırı sağcı Ulusal Cephe Partisi FN oyların yüzde 10.4'nü alırken, seçim kampanyasına Türkiye'nin üyeliğine karşı çıkarak oluşturan sağcı Philippe de Villier'nin partisi MPF ise oyların yüzde 7.4'nü aldı. 
     Komünist Partisi'nin yüzde 5 civarında oy aldığı seçimlerde, kalan oylar diğer siyasi parti ve gruplar arasında dağıldı. 
     Seçim sonuçları bu tahminlere göre kesinleşirse, Fransız sol partilerin Avrupa Parlamentosu'ndaki temsil oranı yüzde 42.4, sağ partilerin temsil oranı yüzde 37.7, aşırı sağ partilerin temsil oranı yüzde 10, aşırı sol partilerin oranı ise yüzde 3 civarında olacak. 
     
     KATILIM ORANI DÜŞÜK 
     Avrupa Parlamentosu seçimlere Fransa'da katılım oranı yüzde 42.5 oldu. Fransa'da 1999 yılında yapılan Avrupa Parlamentosu seçimlerine katım oranı yüzde 48 civarındaydı. 
     Yaklaşık 41 milyon civarında kayıtlı seçmenin bulunduğu Fransa'da 8 bölgede yapılacak seçimler sonucu, 78 parlamenter 5 yıl süreyle Strasbourg'daki Avrupa Parlamentosu'nda görev yapacak. 
     AB'nin genişlemesinden önce Fransa'nın AP'de 87 parlamenteri bulunuyordu. Seçimlere, farklı siyasi görüşlerden 21 liste katıldı. 
     Türkiye'nin AB üyeliği, seçimler öncesi Avrupa ülkelerinde sürdürülen kampanyalarda en fazla Fransa'da yoğun tartışmalara yol açmıştı. 
     
</TEXT>
</DOC>
