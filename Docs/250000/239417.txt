<DOC>
<DOCNO> 239417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo14.html </URL>
<DATE> 2004/05/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Ümit Özat Beşiktaş'ın kayıpları bizim için sürpriz oldu... 
</HEADLINE>
<TEXT>

     2003-2004 sezonu şampiyonu Fenerbahçe takımının kaptanı Ümit Özat, Beşiktaş'ın ligin ikinci yarısındaki puan kayıplarının kendileri için sürpriz olduğunu, ancak şampiyonluğu kendi alınterleri ile kazandıklarını söyledi. 
     Işık Sigorta tarafından Kalyon Hotel'de düzenlenen ''11 Altın Adam'' yarışmasına katılarak şubat-mart döneminin altın adam ödülünü alan Ümit Özat, soruları yanıtladı. 
     Devre arasındaki çalışma temposuyla hedefe ulaşacaklarına inandığını belirten Ümit Özat, ''Beşiktaş'ın puan kayıpları bizim için sürpriz oldu. Ama şampiyonluğu kendi alınterimizle kazandık'' dedi. 
     Türkiye Kupası şampiyonu ve kendilerini yarışta sonuna kadar zorlayan Trabzonsporlu oyuncuları da kutlayan Ümit Özat, zor şartlarda mücadele eden İstanbulsporlu futbolcuların bütün sıkıntılarına rağmen gösterdikleri emeğe saygı duyduğunu ifade etti. 

     
</TEXT>
</DOC>
