<DOC>
<DOCNO> 235502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun15.html </URL>
<DATE> 2004/04/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Tayland'da camide çatışma çıktı 100 ölü 
</HEADLINE>
<TEXT>

     Tayland'ın güneyinde, Müslümanların çoğunlukta yaşadığı bölgede çıkan çatışmalarda ölü sayısı 100'e yaklaştı. 
     Taylandlı General Pallop Pinmanee, ülkenin güneyindeki Pattani kenti yakınlarındaki bir camide bugün çıkan çatışmada en az 30 kişinin öldüğünü söyledi. 
     Pinmanee, şu ana kadar 30 ceset bulduklarını, sayının artabileceğini belirtti. 
     Taylandlı yetkililer, çatışmaların güney eyaletleri Pattani, Songkhla ve Yala'da yoğunlaştığını ve durumun kontrol altına alındığını söylemişlerdi. 
     Başbakan Thaksin Shinawatra, saldırıların amacının, güvenlik güçlerinden silah çalıp satmak olduğunu ve bu kişilerin ellerinde birkaç cop ve birkaç silahtan başka birşey olmadığını kaydetmişti. 
     Ordu yetkilileri ise saldırganların çok iyi donanımlı olduğunu ifade ediyorlar. 
     Tayland'da bu yıl ayrılıkçı örgütlerin düzenlediği saldırılarda çoğu polis, asker, Budist rahip ve köy muhtarı olmak üzere onlarca kişi öldü. 
     Taylandlı bazı yetkililer, ayrılıkçı örgütlerin El Kaide ile bağlantısı olduğunu ileri sürüyor. 
     
</TEXT>
</DOC>
