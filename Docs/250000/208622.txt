<DOC>
<DOCNO> 208622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sonspo03.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Oscar'ları Totti ve Nedved'e 
</HEADLINE>
<TEXT>

     İtalya Futbol Federasyonu üyelerince her yıl seçilen Futbol Oscar'ları sahiplerini buldu. Roma'da düzenlenen törende, beklendiği gibi en iyi futbolcu ödülünü iki ünlü yıldız Roma'lı Francesco Totti ile Juventus'un Çek süperstarı Pavel Nedved kazandı. Bu yıl iki ödül birden alan Pavel Nedved mutluluğunu "Herkese teşekkür ediyorum. Amacım her zaman zirvede kalmak" sözleriyle dile getirdi. İtalya'nın Siyah-Beyazlı ekibi Juventus'un teknik direktörü Marcello Lippi, 'Yılın çalıştırıcısı', yine aynı takımdan Buffon da "Yılın kalecisi" unvanına layık görüldü. Pierluigi Collina en iyi hakem, Roma'dan Cassano da en başarılı genç futbolcu seçildi. 
     
</TEXT>
</DOC>
