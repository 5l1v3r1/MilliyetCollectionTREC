<DOC>
<DOCNO> 222668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/yas13.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmeni, erkek arkadaşı yaraladı 
</HEADLINE>
<TEXT>

      MUSTAFA KURTARAN İstanbul 
   
   Şişli Ayazağa İlköğretim Okulu'nda resim öğretmenliği yapan 29 yaşındaki Özlem Kıran, geçtiğimiz yıl eşinden boşandı. Daha sonra tanıştığı Şahin Polat isimli kişi ile arkadaşlık yapmaya başladı. Polat'ın işsiz olması sebebiyle aralarında sık sık tartışma çıktı. Geçtiğimiz hafta sonu Kıran'ın arkadaşına "Bu iş yürümeyecek. Artık görüşmeyelim" demesi üzerine Polat sinirlendi. Dün okula gelen Polat, nöbetçi öğrenciye, Özlem Kıran'la görüşmek istediğini söyledi. O sırada okul kapısına gelen Kıran ve Polat arasında tartışma çıktı. Teneffüse çıkan öğrencilerin önünde silahını çıkaran Polat, Kıran'ı sol bacağından yaralayarak kaçtı. Şişli Etfal Eğitim ve Araştırma Hastanesi'ne kaldırılan Kıran'ın durumu iyi. 
   
   
</TEXT>
</DOC>
