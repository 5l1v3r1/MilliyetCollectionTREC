<DOC>
<DOCNO> 221378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/ekonomi/aeko.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan kendini affetmiş 
</HEADLINE>
<TEXT>

   Başbakan Tayyip Erdoğan'ın ortağı olduğu ve geçmiş yıllarda kazanç beyan etmeyen şirketlerin matrah artırımı yaparak vergi barışından yararlandıkları ortaya çıktı 
      EKONOMİ SERVİSİ 
   
   Hükümetin 2003 yılında uyguladığı ve 2.5 katrilyon gelir elde ettiği Vergi Barışı Yasası'ndan Başbakan Recep Tayyip Erdoğan'ın ortak olduğu şirketlerin de yararlandığı ortaya çıktı. 
   Başbakan Recep Tayyip Erdoğan'ın eski ortağı olduğu Emniyet Gıda Sanayi ve İhsan Gıda Pazarlama AŞ ile halen ortaklığı bulunan İhsan Gıda Limited Şirketi'nin Vergi Barışı'ndan 'matrah artırımı' imk nından yararlanarak Maliye'nin incelemelerinden kurtulduğu belirlendi. 27 Şubat günü Resmi Gazete'de yayınlanmasının ardından yürürlüğe giren 4811 sayılı Vergi Barışı Yasası çıktıktan sonra söz konusu üç şirket toplam 109.2 milyar liralık matrah artırımına gitti. Şirketlerin matrah artırımına gittikleri bazı yıllar için daha önce "Vergiye tabi gelir yok" şeklinde bildirimde bulundukları dikkat çekti. 
   
   'Kendilerine kanun çıkarıyorlar' 
   CHP Genel Başkanı Deniz Baykal, partisinin Çorum ve Yozgat'ta düzenlediği mitinglerde yaptığı konuşmalarda Maliye Bakanı Kemal Unakıtan ve Başbakan Erdoğan'la ilgili olarak, "Kanunları kendileri için çıkarıyorlar" dedi. 
   Baykal şimdiye kadar sadece Maliye Bakanı'nın çıkarılan vergi affından yararlandığının bilindiğini, Erdoğan'ın da aftan yararlandığını gazetelerden öğrendiğini belirterek, "Hayırlı olsun. Başbakan'ın şirketleri de vergi affından yararlanmış" diye konuştu. Erdoğan'ın pancarda kota olmadığı yönündeki sözlerini de eleştiren Baykal, "Başbakan, pancarı bırakın mısıra bakın diyor. Amerika'dan mısır ithal edilecek, ithalatı da Maliye Bakanı'nın oğlu yapıyor" dedi. 
   
   Başbakan'ın şirketlerinin vergi karnesi    1. Emniyet Gıda Sanayi ve Ticaret A.Ş. 
   Önce limited şirket şeklinde kurulan firma, daha sonra 1999 yılında anonim şirkete dönüşmüştür. Bu şirketin yıllar itibariyle beyan ettiği vergiye tabi gelirleri ve tahakkuk eden vergileri şöyledir 
   Yıl Beyan edilen gelir Tahakkuk eden vergi 1999 74 milyar 375 milyon TL 19 milyar TL 2000 Vergi tabi gelir yok Vergi yok 2001 850 milyar TL 215 milyar TL 2002 1 trilyon 127 milyar TL 286 milyar TL 
   
   Vergi Affı ile ilgili matrah artırım rakamları ve tahakkuk eden vergiler şöyledir 
   
   Aftan yararlanılan yıl Artırılan miktar Tahakkuk eden vergi 1999 36 milyar 240 milyon TL 9 milyar 60 milyon TL 2000 8 milyar 437 milyon TL 2 milyar 109 milyon TL 
   
   Bu şirket daha önce verdiği vergi beyannamesinde bu yıl vergiye tabi herhangi bir gelirinin olmadığını beyan etmiştir. 
   
   
   2. İhsan Gıda Pazarlama Sanayi ve Ticaret Limited 
   Şirketin beyanları ile tahakkuk eden vergi tutarları şöyledir 
   Yıl Beyan edilen gelir Tahakkuk eden vergi 1996 Vergiye tabi gelir yok Vergi yok 1997 8 milyar 750 milyon TL 2 milyar 190 milyon TL 1998 18 milyar 385 milyon TL 4 milyar 600 milyon TL 1999 18 milyar 200 milyon TL 4 milyar 650 milyon TL 2000 Vergiye tabi gelir yok Vergi yok 2001 Vergiye tabi gelir yok Vergi yok 2002 104 milyar TL 26 milyar TL 
   Vergi Affı ile ilgili matrah artırım rakamları ve tahakkuk eden vergiler şöyledir 
   Aftan yararlanılan yıl Artırılan miktar Tahakkuk eden vergi 1998 6 milyar 27 milyon TL 1 milyar 506 milyon TL 1999 6 milyar 750 milyon TL 1 milyar 687 milyon TL 2000 8 milyar 437 milyon TL 2 milyar 109 milyon TL 2001 11 milyar 250 milyon TL 2 milyar 812 milyon TL 
   Bu şirket daha önce verdiği vergi beyannamelerinde bu yıllarda vergiye tabi herhangi bir gelirinin olmadığını beyan etmiştir. 
   
   3. İhsan Gıda Pazarlama ve Ticaret A.Ş. 
   Şirketin beyanları ile tahakkuk eden vergi tutarları şöyledir 
   Yıl Beyan edilen gelir Tahakkuk eden vergi 1997 20 milyar 171 milyon TL 5 milyar 042 milyon TL 1998 25 milyar 100 milyon TL 5 milyar 530 milyon TL 1999 19 milyar 088 milyon TL 4 milyar 850 milyon TL 2000 Vergiye tabi gelir yok Vergi yok 2002 204 milyar 750 milyon TL 52 milyar TL 2001 82 milyar TL 20 milyar 830 milyon TL 
   Vergi Affı ile ilgili matrah artırım rakamları ve tahakkuk eden vergiler şöyledir 
   
   Aftan yararlanılan yıl Artırılan miktar Tahakkuk eden vergi 1998 6 milyar 27 milyon TL 1 milyar 506 milyon TL 1999 6 milyar 750 milyon TL 1 milyar 688 milyon TL 2000 8 milyar 437 milyon TL 2 milyar 109 milyon TL 2001 11 milyar 250 milyon TL 2 milyar 812 milyon TL 
   Bu şirket daha önce verdiği vergi beyannamesinde bu yıl vergiye tabi herhangi bir gelirinin olmadığını beyan etmiştir. 
   
   4. Yenidoğan Gıda Pazarlama ve Ticaret Anonim Şirketi 
   Şirket 10.12.2003 tarihinde kurulduğu için, henüz vergi dairelerine yapılmış bir beyanı yoktur. 
   
   
</TEXT>
</DOC>
