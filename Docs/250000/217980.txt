<DOC>
<DOCNO> 217980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun51.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı General Sanchez "Irak'ta en büyük tehlike El Kaide" 
</HEADLINE>
<TEXT>

     Irak'taki Amerikan kuvvetlerinin komutanı General Ricardo Sanchez, Irak'ta El Kaide'ye bağlı yabancı militanların, devrik lider Saddam Hüseyin yanlılarından daha büyük tehlike oluşturduğunu söyledi. 
     Sanchez, Bağdat'ta basın mensuplarına yaptığı açıklamada, Irak'ta koalisyon güçlerine yönelik saldırıların büyük bölümünün El Kaide'ye bağlı gruplar tarafından düzenlendiğini belirtti. 
     Amerikalı General, Irak'ta Saddam Hüseyin yanlılarının düzenlediği saldırıların azaldığını kaydetti. 
     El Kaide ile bağlantısı olduğu sanılan Ürdünlü Ebu Musab El Zarkavi'nin yandaşlarını, geçen ayın ortalarından beri Irak'ta düzenlenen saldırıların arkasında olmakla suçlayan Sanchez, El Zarkavi'nin yandaşlarının savunmasız sivilleri hedef aldığını belirtti. 
     
</TEXT>
</DOC>
