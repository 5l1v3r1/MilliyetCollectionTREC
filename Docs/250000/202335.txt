<DOC>
<DOCNO> 202335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/ekonomi/eko03.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmar tasarısında değişiklik olmaz' 
</HEADLINE>
<TEXT>

   AKP Grup Başkanvekili Ergin, Başbakan Erdoğan'ın bugün Genel Kurul'a gelecek İmarzede ödemelerine ilişkin tasarıda değişiklikten yana olmadığını söyledi 
      
   AKP Grup Başkanvekili Sadullah Ergin, İmar Bankası mudilerine ödenecek paralarla ilgili yasa tasarısıyla ilgili olarak bir değişiklik yapılmasının gündemde olmadığını, Başbakan Erdoğan'ın da böyle düşündüğünü söyledi. 
   Ergin dün düzenlediği sohbet toplantısında, İmar Bankası ile ilgili yasa tasarısının bugün TBMM Genel Kurulu'nda görüşüleceğini hatırlatarak, şöyle dedi 
   
   Milletvekillerinin itirazı 
   "Görüşmeleri yarım kalan bu yasa tasarısıyla ilgili milletvekillerinin de haklı noktaları var. Sayın Başbakan'ın da İmarbank mudilerinin mağduriyetleri konusunda hassiyetleri var, ama kendisi de değişiklik istemiyor. Şu anda değişiklikle ilgili herhangi bir konu gündemde yok." 
   Ergin, hükümetin ekonomik piyasaların dengelerini gözettiğini, ayrıca bankacılık sektörüne olumsuz yansımaları ve kamuoyundaki güven unsurunu zedelememesine dikkat ettiğini anlattı. 
   
   Uzanlar'a bir dava daha    LUBE AYAR İstanbul 
   Şişli Cumhuriyet Savcılığı, gıyabi tutuklu olarak aranan Kemal ve Yavuz Uzan'ın da aralarında bulunduğu 17 kişi hakkında, Kara Paranın Aklanmasının Önlenmesine Dair Kanun'a muhalefetten 5'er yıla kadar hapis cezası istemiyle yeni bir dava açtı. Şişli Cumhuriyet Savcısı Sait Kunt'un yürüttüğü, el konulan İmar Bankası'ndan usulsüz Hazine bonosu satışı yapılması ve faiziyle birlikte 1 katrilyon 25 trilyon liranın ortalıktan kaybolmasına ilişkin soruşturma tamamlandı. Savcı Kunt, iddianamesinde nerede kullanıldığı tespit edilemeyen bu parayı 'kara para' olarak saydı. 
   
   
</TEXT>
</DOC>
