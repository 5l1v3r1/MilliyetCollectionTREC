<DOC>
<DOCNO> 210691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo22.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beard, Euroleauge rekorlarını alt üst etti... 
</HEADLINE>
<TEXT>

     Basketbolda Erkekler Avrupa Ligi'nde 2003-2004 sezonunun 10. hafta maçları da geride kalırken, 10. haftanın ''en değerli oyuncusu'' MVP , Litvanya'nın BC Zalgiris Kaunas takımının ABD'li pivotu Tanoka Beard oldu. 
     Eski Fenerbahçeli oyuncu Tanoka Beard, takımının deplasmanda İtalya'nın Skipper Bologna'ya 117-107 yenildiği maçta 38 dakikada, 2 sayılık atışlarda 14'de 11, serbest atışlarda da 13'de 13 isabet bularak 35 sayı kaydederken, ayrıca 19 ribaunt 9 savunma-10 hücum aldı, 2 top çaldı ve 2 de blok yaptı. Bu performansıyla 63 puan toplayan Beard, böylece Euroleague tarihinde bir maçta en fazla puan toplayan oyuncu unvanını da ele geçirdi. 
     Ligde 10. hafta maçları sonunda ''en değerli oyuncu'' klasmanında, Litvanya'nın BC Zalgiris Kaunas takımında forma giyen emektar yıldız Arvydas Sabonis, toplam 216 ve ortalama 27 puanla ilk sıradaki yerini korudu. 
     Sabonis ayrıca, toplam ribaunt kategorisinde 90 ve maç başına 11.25, savunma ribaundu dalında toplam 75 ve maç başına 9.38, blok kategorisinde de toplam 15 ve 1.87 ortalamayla birinciliğini sürdürdü. 
     Bu arada ligin en az sayı yiyen takımları klasmanında da Efes Pilsen, toplam 674 ve maç başına 67.4 ortalamayla, maç başına 64.9 sayı yiyen A Grubu lideri FC Barcelona'nın ardından 2. sırada bulunuyor. 
     Ligin bireysel istatistiklerinde, 10. hafta maçları sonunda ilk sıralarda bulunan sporcular ile Türk takımları sporcularının klasmandaki yerleri şöyle 
     
     Sayı 
     1-Terence Lynn Greer Idea Slask Wroclaw 246 24.6 . 
     8-Trajan Langdon Efes Pilsen 165 16.5 . 
     9-Antonio Granger Efes Pilsen 161 16.1 . 
     
     Toplam Ribaunt 
     2-Mirsad Türkcan USH CSKA Moskova 90 10 . 
     9-Kaya Peker Efes Pilsen 65 7.22 . 
     
     Savunma Ribaundu 
     2-Mirsad Türkcan USH CSKA Moskova 65 7.22 . 
     
     Hücum Ribaundu 
     1-Tanoka Beard BC Zalgiris Kaunas 44 4.4 . 
     4-Mirsad Türkcan USH CSKA Moskova 25 2.78 . 
     
     Asist 
     1-Dragan Lukovski Elan Bearnais Pau Orthez 49 5.44 . 
     6-Ender Arslan Efes Pilsen 41 4.1 . 
     
     Blok 
     4-Efthimios Rentzias Ülkerspor 12 1.2 . 
     
     Top Çalma 
     1-Frederick House BC Partizan Mobtel Belgrad 34 3.4 . 
     
</TEXT>
</DOC>
