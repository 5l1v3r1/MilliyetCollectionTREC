<DOC>
<DOCNO> 225233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonspo17.html </URL>
<DATE> 2004/03/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Galatasaray'da, Samsunspor maçı hazırlıkları... 
</HEADLINE>
<TEXT>

     Ligde deplasmanda 26 Mart Cuma günü Samsunspor ile karşılaşacak olan Galatasaray, bu maçın hazırlıklarını, yaptığı antrenmanla sürdürdü. 
     Teknik direktör Georghe Hagi yönetimde Florya Metin Oktay Tesisleri'nde basına ve seyircilere kapalı olarak gerçekleştirilen antrenmanın 1 saat 50 dakika sürdüğü bildirildi. 
     Futbolcuların taktik çalışma gerçekleştirdiği öğrenilen idmana, tedavi görmekte olan Ergün çıkmadı. Sakatlıkları süren Ümit Karan ve Orhan Ak'ın ise birer kondisyoner eşliğinde sağlık ekibinin hazırladığı egzersiz ve koşu programını gerçekleştirdiği ifade edildi. 
     Hagi'nin yardımcılığına getirilen Metin Yıldız'ın da yer aldığı antrenmanda, hücum organizasyonları üzerine çalışan sarı-kırmızılı futbolcuların, antrenmanı şut çalışmasıyla sonuçlandırdıkları kaydedildi. 
     Galatasaray kafilesi, yarın saat 16.30'da özel uçakla Samsun'a hareket edecek ve maç sonrasında yine özel uçakla İstanbul'a dönecek. 
     
</TEXT>
</DOC>
