<DOC>
<DOCNO> 207805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/ekonomi/eko12.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk yağından kızartma yaptıracak 
</HEADLINE>
<TEXT>

   PINAR ÇELİK 
   
   Tariş Genel Müdür Ayhan Özer, yılda 600 trilyon ciro yapan Tariş'in, Koç Grubu ile birlikte rakı üretim projesinden sonra, ikinci bir proje başlattığını söyledi. Özer, "Pamuk yağı kombinası kuracağız. Avrupa Yatırım Bankası'ndan 10 milyon dolar kredi bulduk. Aydın'da pamuk yağı üretimini büyüteceğiz. Pamuk yağı ünitesi İzmir'den Aydın'a taşınacak ve Avrupa'nın en büyük tesisi olacak" dedi. 
   Tesisin tamamının 18 milyon euroya mal olacağını belirten Özer, şunları belirtti 
   "Yakında pamuk yağından kızartma yapıp, yemeklerinizde pamuk yağı kullanacaksınız. Yaklaşık 18 ay içerisinde tesisi faaliyete geçireceğiz. Bu tesisle günde 800 ton pamuk çekirdeği işlenecek. Türkiye'nin petrolden sonra en büyük döviz ödediği sektör yağdır. Açık büyük ölçüde kapanacak. Pamuk yağı özellikle doğu bölgelerinde kullanılıyor. Fiyatı ucuz, bu nedenle zamanla talebi artacak. Komşu ülkelerden de talep var." Özer, Koç Grubu ile rakı üretimine de bu yıl içinde başlayacaklarını belirtti. 
   
   
</TEXT>
</DOC>
