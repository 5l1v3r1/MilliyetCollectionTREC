<DOC>
<DOCNO> 211691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun34.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremer, PKK-KADEK'e karşı sert önlemler taahhüt etti 
</HEADLINE>
<TEXT>

     Irak'taki Amerikalı sivil yönetici Paul Bremer, terör örgütü PKK KADEK ya da yeni adıyla Kongragel'e karşı sert önlemler alma taahhüdünde bulundu. Bremer, bugün yaptığı yazılı açıklamada, ''ABD Başkanı George Bush, Irak'ın terörizm yatağı olarak kullanılmasına bir son verme taahhüdünde bulundu'' dedi ve PKK KADEK ya da yeni adıyla Kongragel'in terör örgütü olduğunu ve Amerikan yasalarına göre terör örgütü olarak sınıflandırıldığını ifade etti. 
     Bremer, ''Geçici koalisyon idaresi, koalisyon kuvvetleri ve Irak güvenlik kuvvetleri, PKK, KADEK ya da Kongragel'i terörist olarak değerlendirecektir. Yeni Irak teröristlere ya da terör örgütlerine yer yok'' dedi. 
     Bush ile Beyaz Saray'da bir araya gelen Başbakan Recep Tayyip Erdoğan, terör örgütü PKK KADEK'in yeni adı Kongragel ile birlikte ABD tarafından terör örgütü olarak kabul edildiğini kısa süre önce öğrendiğini ve bundan büyük memnuniyet duyduğunu ifade etmişti. 
     
</TEXT>
</DOC>
