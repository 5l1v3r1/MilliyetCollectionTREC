<DOC>
<DOCNO> 219188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun41.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordusu "Irak'ta en az 143 ölü var" 
</HEADLINE>
<TEXT>

     ABD ordusu, Bağdat ve Kerbela'da düzenlenen saldırılarda en az 143 kişinin öldüğünü belirtti. 
     Amerikalı Tuğgeneral Mark Kimmitt, yaptığı açıklamada, Bağdat'ta 3, Kerbela'da 1 intihar bombacısının saldırı düzenlediğini söyledi. 
     Mark Kimmitt, Kerbela'daki saldırıda havan toplarının da kullanıldığını belirtti. 
     
     'ÜRDÜNLÜ ZARKAVİ BAŞ ŞÜPHELİLERDEN BİRİ'' 
     Kimmitt, El Kaide ile bağlantısı olduğu sanılan Ürdünlü Ebu Musab El Zarkavi'nin, Bağdat ile Kerbela'daki saldırıların baş şüphelilerinden birisi olduğunu da belirterek, saldırılarda kullanılan metodun Zarkavi'yi akıllarına getirdiğini kaydetti. 
     Washington, Zarkavi'nin başına 10 milyon dolar ödül koymuştu. 
     Bu arada, Irak'ın Kerbela kentinde Şiileri hedef alan dokuz intihar saldırısında 85 kişinin öldüğü, 240 kişinin yaralandığı bildirildi. 
     Saldırıyla ilgili soruşturmayı yürüten yargıç Ahmed el Hillali, ölü ve yaralı sayısının hastane ve polis kaynaklarından edinildiğini belirtti. 
     Ölü ve yaralı sayısı kent polisi tarafından da doğrulandı. 
     
</TEXT>
</DOC>
