<DOC>
<DOCNO> 243067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur34.html </URL>
<DATE> 2004/05/26/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Ekmek ağartıcı maddeler kanser yapıyor mu 
</HEADLINE>
<TEXT>

     CHP Edirne Milletvekili Necdet Budak, Tarım ve Köyişleri Bakanı Sami Güçlü'ye, ''Kanserojen etkisi olduğu bilinen ağartıcı maddelerin un üretim yerlerinde ve ekmek fırınlarında kullanılıp kullanılmadığını kontrol eden bir mekanizma var mıdır '' diye sordu. 
     Budak, Bakan Güçlü tarafından yanıtlanması istemiyle TBMM Başkanlığı'na verdiği soru önergesinde, Bakanlığın, ekmek ağartmakta kullanılan benzoil peroksit, azodikarbonnamid ve potasyum bromat gibi maddelerin AB ve Türkiye'de yasak olduğunu ve kullanılmadığını açıkladığını hatırlattı. 
     Soru önergesinde, söz konusu maddelerin un üreticileri ve ekmek fırınları tarafından kullanıldığı yönündeki iddialara da yer veren Budak, Bakan Güçlü'ye ''Kanserojen etkisi olduğu bilinen bu maddelerin un üretim yerlerinde ve ekmek fırınlarında kullanılıp kullanılmadığını kontrol eden bir mekanizma var mıdır Varsa binden fazla un fabrikasının bulunduğu ülkemizde katılan miktarları kontrol etmek mümkün müdür '' sorusunu yöneltti. 
     CHP'li Budak, önergesinde şu sorulara yer verdi 
     ''Bu maddelerin kullanılması konusunda tüm un üreticileri denetlenmiş midir 
     Üreticilerin kullandığını açıkça beyan etmelerine rağmen bakanlık hangi gerekçeyle bu maddelerin tüm Türkiye'de kullanılmadığı kanaatine varmıştır 
     Bakanlık açıklamasında bu maddenin Amerikan FDA teşkilatınca kullanılmasına izin verildiği bilgisini kamuoyu ile paylaşma ihtiyacını neden duymuştur '' 
     
</TEXT>
</DOC>
