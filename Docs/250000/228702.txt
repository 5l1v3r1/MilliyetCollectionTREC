<DOC>
<DOCNO> 228702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo06.html </URL>
<DATE> 2004/04/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Lider Milan'a çelme, Inter Juve'yi yıktı 
</HEADLINE>
<TEXT>

     İtalya Serie A'da lider Milan'ın düşüşü sürüyor... Ancelotti'nin öğrencileri, tehlikeli bölgeden uzaklaşmaya çalışan Modena ile deplasmanda 1-1 berabere kaldı. 
     Kırmızı-Siyahlılar 38'de Tomasson ile öne geçerken, 50'de Amoruso ev sahibi ekip adına skora denge getirdi. 
     Serie A'da hiçbir iddiası kalmayan Emre ve Okan'ın takımı Inter, San Siro'da ağırladığı Juventus'u 3-2 devirerek taraftarlarını sevince boğdu. 
     Haftanın en önemli maçında Inter, Martins ile öne geçti, Vieri ve Stankovic ile sonuca gitti. Montero'nun 60. dakikada kırmızı kart gördüğü Juventus'ta ise, goller Kily Gonzalez k.k ve Di Vaio'dan geldi. 
     Roma üçledi, Lazio dağıttı 
     1 maç eksiğiyle üçüncü sırada bulunan Roma ise zorlu Lecce engelini dış sahada 3-0’la geçti. Sarı-Kırmızılılar’ın gollerini Emerson, Bovo K.K ve Totti Pen. kaydetti. Roma bu sonuçla Milan ile aradaki puan farkını 9’a indirdi. 
     Şampiyonlar Ligi’ne katılma mücadelesi veren Lazio da Siena’yı 5-2’lik skorla dağıttı. Cesar 3 , Corradi ve Fiore’nin gollerine Guigou ile Taddei karşılık verdi. 
     Diğer sonuçlar Udinese-Brescia 4-3, Chievo-Parma 0-2, Ancona-Sampdoria 0-1, Empoli-Perugia 1-0, Bologna-Reggina 2-2. Bu sonuçların ardından Ancona lige veda etti. 
     
</TEXT>
</DOC>
