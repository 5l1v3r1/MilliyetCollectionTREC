<DOC>
<DOCNO> 204280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/guncel/gun01.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yuvaya tespihli müdür 
</HEADLINE>
<TEXT>

   Eyüp Çocuk Yuvası'na atanan imam hatip mezunu müdür, son olarak huzurevinde görev yapmış 
      PINAR AKTAŞ İstanbul 
   
   AKP iktidarı, Başbakanlık Sosyal Hizmetler ve Çocuk Esirgeme Kurumu'na SHÇEK ve bünyesindeki çeşitli yuvalara müdür olarak "imam ve din eğitimi öğretmeni" kökenlileri atarken, Eyüp Çocuk Yuvası Müdürlüğü'ne de iki ay önce, Malatya İmam Hatip Lisesi mezunu olan Nail Noğay getirildi. Görevi devralıp işe başlayan eli tespihli Noğay'ın masasının önündeki sehpanın üzerinde de Saadet Partisi'nin çiçeği duruyor. 
   Daha önce SHÇEK Genel Müdür Yardımcılığı'na vek leten Diyanet'te memuriyete imam olarak başlayan din eğitimi öğretmeni İmam Bey Ertem getirilmişti. Sincan Çocuk Yuvası Müdürlüğü'ne Ümitköy Huzurevi'nde din görevlisi kadrosunda görev yapan Emin Tantürk, Gazi Kız Yetiştirme Yurdu Müdürlüğü'ne de din eğitimi öğretmeni Sezai Güven atanmıştı. 
   
   'Yaşlılara ısınamadım' 
   1962 Malatya doğumlu Noğay, ilk ve ortaöğrenimini tamamladıktan sonra Malatya İmam Hatip Lisesi'ni bitirdi. Noğay, daha sonra Eskişehir Anadolu Üniversitesi İşletme Bölümü'nden mezun oldu. Sivas ve Malatya'da çeşitli sosyal hizmetler kurumlarında çalışan Noğay, son olarak Semiha Şakir Huzurevi'nde görev yaptı. 
   
   'Kısmet burasıymış' 
   Noğay, Eyüp Çocuk Yuvası'na atanmasıyla ilgili, "Kısmet burasıymış. Yaşlılara pek ısınamadım. Çocukları çok severim. Yaşlılar sonuçlanan birşey. Ama çocuğun geleceği var. Bir 5-10 yıl sonra geleceklerini görebiliyorsun" dedi. 
   Noğay yetiştirdikleri çocukların okumasından yana olduklarını, okumayanların 18 yaşından sonra devlet tarafından işe yerleştirildiğini söyledi. 
   
   
   
</TEXT>
</DOC>
