<DOC>
<DOCNO> 221407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/siyaset/siy03.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB yanlılarını izleyin' talimatı 
</HEADLINE>
<TEXT>

   Genelkurmay, Kara Kuvvetleri Komutanlığı'nın 'AB ve ABD yanlısı grupları izleyin' talimatını doğruladı 
   ANKARA Milliyet 

   
   Kara Kuvvetleri Komutanlığı'nın KKK , "AB ve ABD yanlısı kişiler, sanatçılar, yüksek sosyete grupları, satanistler, masonlar, azınlıklar, internet ve felsefe grupları" hakkında istibarat yapılmasını istediği ortaya çıktı. Genelkurmay, toplumsal olaylara karşı hazırlık çerçevesinde böyle bir çalışma yapıldığını, "ancak bazı hususların düzeltilmesi için inceleme başlatıldığını" açıkladı. Hürriyet Gazetesi'nde dün yayımlanan habere göre KKK, 2'nci Zırhlı Tugay Komutanlığı'nın Haber Toplama Planı çerçevesinde, 26 Ocak 2004'te Kadıköy, Maltepe, Kartal ve Sultanbeyli kaymakamlıklarıyla 1 Numaralı Dikimevi Müdürlüğü, Jandarma İkmal Merkezi Komutanlığı'na bir yönerge gönderdi. 
   Bölücü, yıkıcı ve irticai konularda bilgi istenen yönergede, "AB ve ABD yanlısı kişilerin organize bir grup olup olmadığı" sorularak "biyografik bilgilerinin toplanması" istendi. Yönergede, şu gruplarla ilgili bilgi talep edildi "Azınlıklar ve kendini azınlık olarak görme eğiliminde olanların Çerkez, Roman, Boşnak vb. grupların faaliyetleri, yüksek sosyete, sanatçı grupları, zengin aile çocukları, tarikatlar, satanistler, Klu Klax, Masonlar, internet grupları, Türkiye aleyhine çalışan yazar ve düşünürler." 
   
   'Doğru inceliyoruz' 
   Genelkurmay Başkanlığı Genel Sekreterliği'nin, skandala ilişkin açıklaması özetle şöyle "Haber doğrudur. Çıkabilecek olaylara karşı etkin tedbirlerin alınabilmesi için önceden planlama yapılması bir ihtiyaçtır. Haberde konu edilen faaliyetin bu çerçevede değerlendirilmesi gerekmektedir. Ancak, çalışmada yer alan bazı hususların düzeltilmesi maksadıyla da gerekli incelemelere başlanmıştır." 
   Genelkurmay Başkanlığı'nca yapılan yazılı açıklamada yer alan "Çalışmada yer alan bazı hususların düzeltilmesi maksadıyla gerekli incelemelere başlatılmıştır" ifadesi, "Genelkurmay, Kara Kuvvetleri'nin uygulamasına sahip çıkmak zorunda kaldı" şeklinde yorumlandı. Genelkurmay yetkililerinin, haberin gündemi meşgul ettiği saatler boyunca telefona çıkmamasının da bu tezi güçlendirdiği öne sürüldü. 
   
   Hangi sorulara yanıt istendi    2. Zırhlı Tugay Komutanlığı'nın kaymakamlıklara gönderdiği istihbarat istekleri dağıtım formunda şu sorulara yanıt istendi 
   Bölücü ve yıkıcı terör örgütlerinin yurtiçinde işbirliği içerisinde bulunduğu yerli ve yabancı basın yayın organları ile diplomat şahısların faaliyetleri nelerdir 
   Bölücü ve yıkıcı terör örgütlerinin siyasi parti ve uzantıları ile ilişkisinin düzeyi, destekleme durumu nedir 
   Yöre halkının bölücü terör örgütü yanlısı parti, örgüt ve dernek faaliyetlerine ilgi ve katkısı nedir 
   Asker kişiler ve ailelerinde irticai kıyafetler giyerek ayrı olduklarını açıkça gösterme teşebbüsleri var mıdır 
   Yaş kararları ile TSK'dan ilişiği kesilen askeri personel, kamu kurum ve kuruluşları ile irticai kesime ait müesseselerde çalıştırılıyor mu 
   İrticai örgütlerin ataşelik, konsolosluk gibi yabancı unsurlarla bağlantıları var mıdır 
   Yüksek sosyete grupları, sanatçıların mensup olduğu gruplar, zengin ailelerin çocuklarının oluşturduğu gruplar, tarikatlar, internet grupları, cinsellik, uyuşturucu, meditasyon, ruh çağırma vb. grupların TSK'ya sızma gayretleri var mıdır Tehdit ve şantaj bağlantıları var mıdır 
   
      Üskül Yetkisi yok    Anayasa hukukçusu Prof. Dr. Zafer Üskül, İstanbul 2. Zırhlı Tugay Komutanlığı'nın kaymakamlıklardan istihbarati bilgi isteme yetkisinin bulunmadığını söyledi. Üskül, şöyle konuştu "Bir yerde güvenlik sorunu doğduğu zaman mülki amir, önce kendi emrindeki güvenlik güçlerini harekete geçirir. Bunun yetersiz kalması halinde ise 5442 sayılı yasanın kendisine verdiği yetki çerçevesinde askeri birliklerden destek isteyebilir. Askerin mülki amirlerden istihbarati bilgi isteme yetkisi kanunla düzenlenmemiştir. Bu açıdan bilgi isteyemez." 
   
   Yüzde 100 yerli top 
   Türkiye'de üretilen 40 kilometre menzilli T - 155 panter obüslerinin ilk bataryası Türk Silahlı Kuvvetleri'ne teslim edildi. Bazı bölümleri Makine Kimya Endüstrisi'nde üretilen, yapımları da Çankırı Silah Fabrikası'nda tamamlanan altı topun teslimi nedeniyle düzenlenen törende MKEK Genel Müdürü Mehmet Başpınar, Kara Kuvvetleri Komutanlığı Lojistik Başkanı Tümg. Yalçın Özçer'le, üretilen ilk panter öbüsüne plaket çaktı. 
   
   
   
</TEXT>
</DOC>
