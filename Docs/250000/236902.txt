<DOC>
<DOCNO> 236902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/soneko39.html </URL>
<DATE> 2004/05/03/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Fiyatların en fazla arttığı il Denizli... 
</HEADLINE>
<TEXT>

     Türkiye genelinde Nisan ayında tüketici fiyatlarında ortalama yüzde 0.59 oranında artış kaydedilirken, Konya ve Malatya'da tüketici fiyatları aylık bazda yüzde 0.1 oranında düştü. 
     Yıllık bazda en düşük fiyat artışı ise yüzde 6.4 ile Erzurum'da görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, Konya ve Malatya'nın ardından fiyatlarda en az artış kaydedilen iller yüzde 0.1 ile Eskişehir, yüzde 0.2 ile Bursa, yüzde 0.4 ile İstanbul ve Kayseri oldu. Nisan'da Erzurumda ise fiyatlar değişmedi. 
     Aynı dönemde, fiyatların en fazla arttığı il ise yüzde 1.6 ile Denizli oldu. Bu ili, yüzde 1.1 ile Samsun, yüzde 1 ile de Diyarbakır ve Adana takip etti. 
     Nisan ayı itibariyle son bir yılda tüketici fiyatlarında yüzde 6.4 ile en düşük artış da Erzurum'da yaşandı. Erzurum'u yüzde 7 ile Ankara, yüzde 7.4 ile de Mersin izledi. 
     Yıllık fiyat artışlarının en yüksek gerçekleştiği il ise yüzde 15.2 ile Denizli oldu. 
     
     BÖLGELER 
     Bu arada Nisan'da aylık bazda, bölgeler itibariyle tüketici fiyatları Doğu Anadolu'da değişmezken, İç Anadolu ve Güneydoğu Anadolu'da yüzde 0.6, Marmara'da yüzde 0.4, Ege'de yüzde 0.9, Karadeniz ve Akdeniz'de ise yüzde 0.7 oranında arttı. 
     Nisan ayı itibariyle yıllık enflasyon, Marmara'da yüzde 11.8, Ege'de yüzde 11.2, Akdeniz'de yüzde 8.4, İç Anadolu'da yüzde 7.6, Karadeniz'de yüzde 10.5, Doğu Anadolu'da yüzde 7.6 ve Güneydoğu'da yüzde 9.6 olarak belirlendi. 
     
</TEXT>
</DOC>
