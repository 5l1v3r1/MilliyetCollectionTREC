<DOC>
<DOCNO> 235042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur44.html </URL>
<DATE> 2004/04/26/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Taşıyıcı makarası kopan asansör yere çakıldı 
</HEADLINE>
<TEXT>

     Sivas'ta, bir apartmanın asansörü, taşıyıcı makaralarının kopması sonucu yere çakıldı. Asansörde bulunan 2 kardeş yaralandı. 
     AA muhabirinin aldığı bilgiye göre, Gülyurt Mahallesi İstiklal Caddesi Gencer Apartmanı'nda yaşayan bir akrabalarını ziyarete giden İsmihan 14 ve kardeşi Burak Oğuzhan'ın 3 bindikleri asansör, 3. kata gelince büyük bir gürültüyle yere çakıldı. 
     Apartman sakinlerinin durumu bildirmesi üzerine olay yerine gelen güvenlik güçleri asansörden kurtardıkları çocukları Sultan 1. İzzettin Keykavus Devlet Hastanesi'ne kaldırdılar. 
     Çocuklardan başını asansöre çarparak ağır yaralanan İsmihan'ın Cumhuriyet Üniversitesi Tıp Fakültesi Araştırma Hastanesi'ne sevk edildiğini belirten yetkililer, kardeşinin sağlık durumunun ise iyi olduğunu bildirdiler. 
     Asansörün taşıyıcı makaralarının kopması sonucu düştüğünün öğrenildiğini kaydeden yetkililer, olayla ilgili soruşturma başlatıldığını bildirdiler. 
     
</TEXT>
</DOC>
