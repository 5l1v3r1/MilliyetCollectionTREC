<DOC>
<DOCNO> 236583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/siyaset/axsiy01.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bardakoğlu İslam moderniteyle barıştı 
</HEADLINE>
<TEXT>


DHA 


Diyanet İşleri Başkanı Prof. Dr. Ali Bardakoğlu, Kutlu Doğum Haftası'nın açılışını İzmir Sabancı Kültür Merkezi'nde düzenlenen törenle yaptı. Müslüman toplumların sosyo - kültürel özelliklerini yansıtan çeşitli refleks ve özelliklerin İslama mal edildiğini belirten Bardakoğlu, "İslam çağdaşlığın engelleyicisi olarak görüldü. Müslüman dünya kendi modernliğini üretemediği için hep ithal etmek zorunda kaldı. Moderniteye direndi ve başarısız oldu. Ancak sonunda moderniteyle barıştı ya da boyun eğdi" dedi. "Çağdaşlık ve modernlik sadece Batı Avrupa ve ABD'de olanlarla özdeşleşti-rilemez. Londra gibi İstanbul da, Paris gibi Tokyo da Washington gibi Pekin de kendi modernliğini, çağdaşlığını üretebilir. İslam dünyası bu üretimin eşiğindedir" diyen Bardak-oğlu, şunları söyledi "Müslümanlar ideolojik anlam içeren çağdaşlaştırma kavramlarına karşı çıkabilirler, ancak çağdaşlık kavramına karşı çıkamazlar. Çağdaşlık din adına kayıtsız kalamayacağımız bir olgudur." Bardakoğlu, Hz. Muhammed'i örnek almanın "tarihe gitmek ve gömülmek" olmadığını da söyledi. 




</TEXT>
</DOC>
