<DOC>
<DOCNO> 237921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur20.html </URL>
<DATE> 2004/05/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Görev başında kriz geçirdi... Telsiz anonslarına cevap veremedi... 
</HEADLINE>
<TEXT>

     Denizli Emniyet Müdürlüğü Trafik Şubesi'nde görevli polis İbrahim Güremli 47 , görevi başında geçirdiği kalp krizi sonucu öldü. 
     Alınan bilgiye göre, Denizli Emniyet Müdürlüğü'nde görevli trafik polisi Güremli, yapılan telsiz anonslarına cevap vermedi. Bunun üzerine durumdan şüphelenen meslektaşları, Güremli'nin görev yaptığı bölgeye gitti. 
     Meslektaşlarını baygın halde bulan ekipler, Güremli'yi, Pamukkale Üniversitesi Tıp Fakültesi Hastanesi'ne kaldırdı. Kalp krizi geçirdiği belirlenen Güremli, yoğun bakım ünitesinde yapılan müdahalelere rağmen kurtarılamadı. 
     Emniyet Müdürlüğü'nde düzenlenen törenin ardından Asri Mezarlık'ta toprağa verilen Güremli'nin emekliliğine 2 yıl kaldığı öğrenildi. 
     
</TEXT>
</DOC>
