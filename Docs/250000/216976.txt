<DOC>
<DOCNO> 216976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sonspo21.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 1 - Fenerbahçe 5 
</HEADLINE>
<TEXT>

     Birinci Süper Futbol Ligi'nde Fenerbahçe, deplasmanda Gaziantepspor'u 5-1 yendi. 
     Fenerbahçe, baştan sona üstün bir oyun sergilediği karşılaşmada ligin güçlü ekibi Gazaiantepspor'u sahasında farklı skorla yenmeyi başardı. Ümit, kaydettiği 3 golle galibiyette en büyük pay sahibi oldu. 
     
Stat Kamil Ocak 
Hakemler Ali Aydın xx, Koray Gençerler xx, Cemal Gemici xx 
Gaziantepspor Ömer x, Mehmet Polat x Dk. 54 Bouazizi x , Bülent x, Erhan Namlı x Dk. 54 Erdal Güneş x , Johnson xx, Yusuf xx, İbrahim Toroman x, Hakan Bayraktar x Dk. 68 Devran x , İlhan xx, Lazarov xx, Hasan Özer x 
Fenerbahçe Volkan xxx, Fatih xx, Luciano xxx, Tomas xx, Mahmut Hanefi xx, Kemal xx Dk. 82 Mehmet Yozgatlı , Aurelio xxx, Ümit xxxx, Tuncay xx, Nobre xxx Dk. 83 Petkov , Van Hooijdonk xxx Dk. 88 Semih 
Goller Dk. 7, 27 ve 64 Ümit, Dk. 51 Nobre, Dk. 88 Tuncay, Dk. 89 Hasan Özer 
Sarı Kartlar Dk. 26 Kemal Fenerbahçe , Dk. 36 Bülent, Dk. 76 Johnson, Dk. 79 Bouazizi Gaziantepspor 

     
     İlk yarı 

     Fenerbahçe karşılaşmaya iyi başladı. Üstüste geliştirdiği ataklarla Gaziantepspor kalesinde etkili olan Fenerbahçe, bulduğu gol pozisyonlarının 2'sini değerlendirerek ilk yarıyı önde tamamlamayı başardı. 
     Gaziantepspor ise sahasında daha önce oynadığı karşılaşmalara oranla bu maça tutuk başladı. Fenerbahçe ceza alanında gol arayan Lazarov ve Hasan Özer'e beklediği toplar ulaştırılamayınca, Gaziantepspor gol bulamadı. 
     5. dakikada Gaziantepspor savunma oyuncularının uzaklaştıramadığı topu önünde bulan Ümit'in ceza alanı içinden sert şutunda, meşin yuvarlak yan direğe çarpıp oyun alanına döndü ve Gaziantepspor savunma oyuncuları tehlikeyi savuşturdu. 
     7. dakikada Fenerbahçe öne geçti. Van Hooijdonk'un sağ kanattan ortaladığı topu ceza alanı içinde bekleyen Ümit plase bir vuruşla kaleci Ömer'in solundan Gaziantepspor kalesi ağlarına gönderdi 1-0. 
     13. dakikada Lazarov'un köşe atışından Fenerbahçe ceza alanına indirdiği topa uygun durumda Johnson kafayı vurdu. Kaleci Volkan meşin yuvarlağı ceza alanının dışına tokatlayarak gole izin vermedi. 
     19. dakikada Bülent'in sol kanattan ceza alanına gönderdiği topa İlhan kafayla vurdu. Meşin yuvarlak, yan direğin yanından auta gitti. 
     27. dakikada Johnson'ın uzaklaştıramadığı topu ceza alanı dışında Ümit kontrol etti. Bu futbolcunun sert şutunda, meşin yuvarlak 2. kez Gaziantepspor ağlarıyla buluştu 2-0. 
     38. dakikada sağ kanatta topu kontrol eden Nobre, daha uygun durumdaki Ümit'i topla buluşturdu. Ümit'in ceza alanına ortaladığı meşin yuvarlağa Van Hooijdonk sert vurdu. Ömer topu yumruklayarak kaleye girmesine izin vermedi. 
     39. dakikada ani gelişen Fenerbahçe atağında Ümit, kaleci Ömer ile karşı karşıya kaldı. Bu futbolcunun vuruşunda, Ömer meşin yuvarlağı tokatlayarak uzaklaştırmak istedi. Ümit, önüne düşen topu yeniden ceza alanına ortaladı. Nobre, uygun durumda olmasına karşın topu kale yerine auta attı. 
     Kalan dakikalarda başka gol olmayınca, karşılaşmanın ilk yarısı 2-0 Fenerbahçe'nin üstünlüğüyle bitti. 
     
     İkinci yarı 

     46. dakikada Ümit'in köşe atışından Gaziantepspor ceza alanına indirdiği topu Van Hooijdonk geriye çıkardı, Luciano'nun uygun durumda yaptığı vuruşta, top az farkla kalenin üzerinden auta gitti. 
     51. dakikada Van Hooijdonk, kontrol ettiği meşin yuvarlağı Nobre'ye kazandırdı. Mehmet Polat'ı geçip Gaziantepspor ceza alanını giren Nobre, meşin yuvarlağı Ömer'in solundan kaleye yollayarak farkı 3'e çıkardı 3-0. 
     54. dakikada Hakan Bayraktar'ın ceza alanına ortaladığı topu Hasan Özer, Fenerbahçe kalesine yönlendirdi, meşin yuvarlak kaleyi bulmadı. 
     56. dakikada Lazarov, Fenerbahçe savunma oyuncularından kaptığı meşin yuvarlağa ceza alanına girerken sert vurdu, top bir kez daha Volkan'ın koruduğu kalenin üzerinden auta çıktı. 
     64. dakikada Tuncay'ın pasında topla buluşan Ümit, ceza alanına girip kaleci Ömer'i de geçtikten sonra meşin yuvarlağı bir kez daha Gaziantepspor ağlarına bıraktı 4-0. 
     79. dakikada Gaziantepspor'un organize gelişen atağında, İlhan'ın ceza alanına ortaladığı meşin yuvarlağı Bülent kaleye doldurdu ve kaleci Volkan meşin yuvarlağı kornere çeldi. 
     88. dakikada Mehmet Yozgatlı'nın uzun pasında topla buluşan Tuncay, topla birlikte ceza alanına girip meşin yuvarlağı Ömer'in üzerinden aşırarak, meşin yuvarlağı bir kez daha Gaziantepspor ağlarıyla buluşturdu 5-0. 
     89. dakikada Devran'ın pasında topla buluşan Hasan Özer, ceza alanı içinden sert bir şutla takımının tek golünü kaydetti 5-1. 
     Bu arada Fenerbahçe'nin 4. golünden sonra bir grup Gaziantepspor taraftarı Gaziantepspor yönetimi aleyhine tazahhuratta bulundu. Karşılaşmayı kale arkasından izleyen bir grup da koltukları yaktıktan sonra stadı terkettiler. Yanan koltuklar sahaya alınan itfaiyenin müdahelesiyle söndürüldü. 
     Karşılaşma 5-1 Fenerbahçe'nin üstünlüğüyle sona erdi. 
     

     
</TEXT>
</DOC>
