<DOC>
<DOCNO> 233921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur05.html </URL>
<DATE> 2004/04/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Küçükçekmece'de trafik kazası 2 ölü, 11 yaralı 
</HEADLINE>
<TEXT>

     Altınşehir Şahintepesi Mevkii'nde, İstanbul Caddesi üzerinde bir servis aracının freninin boşalması sonucu meydana gelen kazada 2 kişi hayatını kaybetti. Kazada yaralanan 11 kişi çevredeki hastanelere kaldırıldı. 
     Alınan bilgiye göre, Altınşehir Şahintepesi Mevkii'nde meydana gelen kazada, bir tekstil firmasına ait 34 PLZ 80 plakalı midibüs, yoldan çıkmasının ardından boş arazide takla attı. 
     Kazada, 1'i olay yerinde, 1'i de hastaneye kaldırılmak istenirken yolda olmak üzere 2 kişi hayatını kaybetti. Yaralanan 11 kişi hastanelerde tedavi altına alındı. 
     
     ÖLEN VE YARALANANLARIN KİMLİKLERİ 

     Küçükçekmece'de meydana gelen trafik kazasında hayatını kaybeden 2 kişi ile yaralananların kimlikleri belirlendi. 
     A.A muhabirinin aldığı bilgiye göre, Altınşehir'de bu sabah meydana gelen kazada hayatını kaybedenlerin, 34 PLZ 80 plakalı servis midibüsünün sürücüsü Oktay Tokmak 26 ile araçta bulunan Elmas Yalçın 25 olduğu anlaşıldı. 
     Yaralılardan Avni Sakar, Volkan Sakar, Nilüfer Öztemiz, Meryem Özayyıldız, Zekiye Özayyıldız ve Elmas Yalçınöz TEM Hospital, Filiz Coşkun, Edalı Coşkun, Erkan Dama ve Ali Taşdemir Batı Bahat Hospital, Funda Eltik de Özel Kent Hastanesi'nde tedavi altına alındı. 
     Erkan Dama ile Funda Eltik'in ameliyata alındığı ve sağlık durumlarının ciddi olduğu kaydedildi. 
     Bu arada, midibüste toplam 24 işçi bulunduğu, bunlardan bazılarının araçtan atlayarak yara almadan kurtulduğu, hafif yaralananların ise ayakta tedavi oldukları bildirildi. 
     Öte yandan, kazayı yara almadan atlatan ve adının Ertuğrul Durak olduğunu söyleyen işçi, gazetecilerin sorusu üzerine olayı şöyle anlattı 
     ''Şahintepe'den Altınşehir istikametine doğru yoldan aşağıya doğru iniyorduk. Bu sırada şoför vites değiştirmeye çalıştı, olmayınca frene bastı. Tutmayınca aracı yoldan çevirerek boş araziye girdi. Boş arazide bir süre gittikten sonra tümseğe çarpan midibüs, takla attı.'' 

     
</TEXT>
</DOC>
