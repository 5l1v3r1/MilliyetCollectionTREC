<DOC>
<DOCNO> 244587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonyas23.html </URL>
<DATE> 2004/06/01/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Amerikan Board sertifakalı doktorlar... 
</HEADLINE>
<TEXT>

     Amerikan Board Sertifikalı Doktorlar Derneği'nin tanışma toplantısı, İstanbul'da yapıldı. 
     ABD'de eğitim gören ve Türkiye'ye dönen doktorların kurduğu derneğin toplantısında, 2004 yılında derneğe katılan hekimler tanıtıldı. 
     Dernek Başkanı Doç. Dr. Selçuk Can ile üyelerin katıldığı toplantıda, Prof. Dr. Hasan Yazıcı, Türkiye'de board sınavının ve hekim sertifikalandırılmasının gerekliliği ile tıp eğitiminin kalitesini artırmak için planlanan değişiklikler hakkında bilgi verdi. 
     Daha sonra Türkiye'de gerçek anlamda uluslararası standartlarda bir hastane kompleksi kurma aşamasındaki Anadolu Vakfı İktisadi İşletmesi İcra Başkan Vekili Dr. Murat Dayanıklı, ''Anadolu Sağlık Köyü''nü tanıttı. 
     Üyelerinden 3'ü 2003 yılında Türkiye'deki şartlardan memnun olmayarak ABD'ye geri dönen Amerikan Board Sertifikalı Doktorlar Derneği'nin hedefinin, tersine beyin göçünü organize ederek Türkiye'ye nitelikli bilim insanlarını ve hekimleri kazandırmak olduğu kaydedildi. 
     Derneğin bu konuda kısmen başarı sağladığı ve ABD'den Türkiye'ye yeni dönen doktorlarla üye sayısını 44'ten 51'e çıkardığı bildirildi. 
     
</TEXT>
</DOC>
