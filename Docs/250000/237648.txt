<DOC>
<DOCNO> 237648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonyas19.html </URL>
<DATE> 2004/05/05/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Porno'da AIDS paniği büyüyor, 4. aktör de hastalıklı çıktı 
</HEADLINE>
<TEXT>

     ABD'nin Güney California eyaletinde, porno film endüstrisinde üretimin durmasına neden olan AIDS virüsü salgınında, 4. porno film aktörünün de AIDS hastası olduğu belirlendi. 
     Porno Film Endüstrisi Tıbbi Muayene Vakfı tarafından yapılan açıklamada, Jennifer adındaki transseksüel aktörün hastalığının teşhis edildiği belirtildi. 
     Jennifer'in porno filmi çevirdiği 2 rol arkadaşına yapılan testlerinse negatif çıktığı ve Jennifer'in 27 Şubat'tan bu yana film çevirmediği kaydedildi. 
     Nisan ayında, sinemadaki adı Darren James olan bir aktörle birlikte rol aldığı bir kadına uygulanan testlerin pozitif çıktığı belirtilmişti. Her ikisinin durumu, filmlerde rol alan 50'den fazla kişinin karantinaya alınmasına ve 30 film şirketinin üretimi durdurmasına neden olmuştu. 
     Hastalıkla ilgili 3. vaka geçen hafta açıklanmıştı. 
     
</TEXT>
</DOC>
