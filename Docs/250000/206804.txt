<DOC>
<DOCNO> 206804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/soneko20.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa önce yükseldi, kar satışlarına dayanamadı ve düştü... 
</HEADLINE>
<TEXT>

     Dünkü hızlı çıkışın ardından güne durgun başlayan borsanın bu durumu uzun sürmedi. Seansın ortalarına doğru 197 puan yükselerek 20 bin puan seviyesine biraz daha yaklaşan endeks, bu noktadan gelen kar satışlarının etksiyile düşüşe geçti. Bileşik endeks birinci seansı 90.66 puan kayıpla 19,605.95 puandan tamamladı. Hisse senetleri ortalama yüzde 0.46 değer kaybetti. 
     Dün 19,696.61 puanlık tarihi zirveden kapanan endeks, 1. seansa 13.64 puan artışla 19,710.25 puandan başladı. İlk yarıyı 19,693.98 puandan geçen endeks, seans içinde en düşük 19,531.76, en yüksek 19,921.46 puanı gördü. 
     Seans sonunda mali endeks 127.82 puan kayıpla 27,254.58 puana, sanayi endeksi 97.92 puan kayıpla 16,841.43 puana geriledi, hizmetler endeksi 14.58 puan artışla 10,384.59 puana yükseldi. 
     Böylece, önceki kapanışa göre mali grup hisseler ortalama yüzde 0.47, sanayi grubu hisseler ortalama yüzde 0.58 değer kaybetti, hizmetler grubu hisseler ise ortalama yüzde 0.14 değer kazandı. 
     1. seansta işlem gören toplam 283 hisse senedinden 150'si değer kaybederken, 85 hisse senedi değer kazandı, 48 hissenin fiyatında değişiklik olmadı. 
     Seansta, 1 katrilyon 27 trilyon 411 milyar 671 milyon liralık işlem hacmi oluştu. 
     1. seansta, Yapı Kredi Bankası, Doğan Holding, Garanti Bankası, Turkcell ve İş Bankası C en yoğun işlem gören hisseler oldu. 
     
</TEXT>
</DOC>
