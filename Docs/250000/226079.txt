<DOC>
<DOCNO> 226079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun10.html </URL>
<DATE> 2004/03/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Avukat Verges Saddam'ı savunacağım... 
</HEADLINE>
<TEXT>

     Fransız avukat Jacques Verges, devrik Irak lideri Saddam Hüseyin'in savunmasını üstleneceğini bildirdi. 
     AFP'ye demeç veren Verges, Parisien gazetesinde bu konuda çıkan haberi doğruladı ve amcasını savunması için Saddam'ın yeğenlerinden birinden mektup aldığını söyledi. 
     Eski Gestapo şefi Klaus Barbie ve eski Sırp lideri Slobodan Miloşeviç gibi ünlülerin de avukatlığını yapan Verges, Irak Başbakan Yardımcısı Tarık Aziz'in de savunmasını üstleneceğini belirtti. 
     Verges, Saddam'ın hangi yeğeninden mektup aldığını belirtmediği gibi, ayrıntılı bilgi vermedi. 
     Fransız avukat, 2003 aralığında Saddam Amerikalılarca yakalandıktan sonra onu savunmaya hazır olduğunu bildirmişti. 
     
</TEXT>
</DOC>
