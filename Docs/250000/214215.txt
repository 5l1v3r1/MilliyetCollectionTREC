<DOC>
<DOCNO> 214215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/yazar/guclu.html </URL>
<DATE> 2004/02/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yurtdışına giderken aman dikkat 
</HEADLINE>
<TEXT>

   
   Neredeyse hemen her Türk gencinin hayalinde, bir şekilde yurtdışına gitmek var. Başka amaçlar ile gidenler bir yana, eğitim için gidenlerin çok dikkatli olmaları gerekiyor. Bazen en ciddi firmaların bile öğrencileri yüzüstü bıraktıklarına şahit oluyoruz. 
   Tuğba Sayın'ın New York'tan gönderdiği mektubu birlikte okuyalım 
   "Dil eğitimi almak için üç ay önce Türkiye'nin birçok yerinde şubesi bulunan tanınmış bir eğitim danışmanlık şirketi olan EA aracılığı ile New York'a geldim. 
   Anlaşma gereği, buraya gelmeden önce, okul parası ve diğer tüm ödemelerimi, danışmanlık şirketine Türkiye'de yaptım. Danışmanlık şirketi, ödemenin üzerinden dört ay geçmesine karşın, tüm aramalarıma rağmen, her defasında bir başka yalan uydurarak ödemelerimi okula göndermedi. Eğitim gördüğüm dil okulunda aynı danışmanlık şirketi aracılığı ile gelen altı öğrenci daha var. 
   Dil okulu, ödemelerimizin bir hafta içerisinde gelmediği takdirde okuldan kaydımızın silineceğini ve bizi göçmenlik bürosuna bildireceklerini söyledi. 
   Danışmanlık şirketinin sahibi O.T.'ye durumumuzu anlatmamıza rağmen ödemeyi yapmayacağını bildirdi. 
   Buradaki Türk konsolosluğuna durumu bildiren bir suç duyurusunda bulundum. Yurtdışında öğrenim görmek isteyen öğrenciler, çok dikkatli davransınlar..." 
   Bu öğrencilerin durumu ile kim ilgileniyor Nereye başvurmaları gerekiyor Milli Eğitim'e mi, Dışişleri'ne mi, Maliye'ye mi ya da başka bir kuruma mı Birleri, bu firmaya mutlaka haddini bildirmelidir. 
   
   Denklik belgesi eziyeti    Yurtdışına resmi olmayan yollardan gidenlerin başına böylesine belalar geliyor da devlet güvencesinde gidenler için her şey mükemmel mi Evet demek çok zor 
   Son aylarda YÖK'ten denklik belgesi almak öylesine güç hale geldi ki bir dokun bin ah işit. YÖK'çülerin yasal düzenleme nedeni ile belli ki kafaları çok karışık. Ama öğrencilerin de sıkıntıları had safhada. Özellikle askere gitmek üzere olanların... 
   İşte bir mektup daha. Bu da bir devletzede 
   "TC ile Özbekistan arasında yapılan bir anlaşmaya göre 1994 1999 yılları arasında Taşkent Üniversitesi Diş Hekimliği Fakültesi'nde burslu öğrenci olarak öğrenim gördüm. Fakat döndüğümde diplomam YÖK tarafından tanınmadı. Beni seviye tespit sınavına tabi tuttular. Bu sınavda başarısız oldum. 
   Burslu eğitim gördüğüm için YÖK bana ve benim gibilere TC üniversitelerinin diş hekimliği fakültelerinde lisans tamamlama hakkı tanıdı. Bu çerçevede Gazi Üniversitesi Diş Hekimliği Fakültesi'nde 4 ve 5'inci sınıfı yeniden okudum. 5 Eylül 2003'te de eğitimi mi tamamladım. 31 Ekim'de de Gazi Rektörlüğü, tüm evrakımı tamamlayarak denklik için YÖK'e gönderdi. Ama bir türlü sonuç alamıyorum. 
   İşlemlerin bu kadar uzun süreceğini tahmin edemediğim için muayenehanemi donattım fakat çalışamıyorum. Ne yapacağımı bilemiyorum. Semra Özgür" 
   Özetin özeti Gençler, kazık yemekten kevgire döndüler. Ne olur artık birileri onları da ciddiye alsa, sorunları ile ilgilense ve yüzlerinin gülmesine olanak sağlasa. Bu o kadar zor mu 
   
      
   
   
</TEXT>
</DOC>
