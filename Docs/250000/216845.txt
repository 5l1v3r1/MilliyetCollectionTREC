<DOC>
<DOCNO> 216845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/ekonomi/eko05.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İflası dört yıl erteleme hakkı 
</HEADLINE>
<TEXT>

   Yürürlüğe giren yeni İcra İflas Yasası'na göre şirketler iflaslarını dört yıl erteleyebilecek 
   ANKARA Milliyet 
   
   İcra ve İflas Kanunu'nda Değişiklik Yapılmasına Dair Kanun'a göre, şirketler iflaslarını en fazla dört yıla kadar erteleyebilecek. 
   Resmi Gazete'nin dünkü sayısında yayımlanarak yürürlüğe giren kanunla şu düzenlemeler yaşama geçirildi 
   Azami bir yıl olan iflasın ertelenme süresi, kayyumun verdiği raporlar dikkate alınarak mahkemece dört yıla kadar uzatılabilecek.Borçlarını ödeyemeyecek durumda olan veya bu duruma düşme tehlikesi bulunan sermaye şirketi ya da kooperatif alacaklıların kabul ettiği bir planla asliye ticaret merkezine uzlaşma yoluyla yeniden yapılandırma için başvuracak. Bu plan mahkemenin onaylamasından sonra yürürlüğe girecek.Uygulama sırasında yetkili kişileri hataya düşüren veya projeye uymayarak zarara sebebiyet veren borçlular 6 aydan bir yıla kadar hapisle cezalandırılacak. 
   
   
</TEXT>
</DOC>
