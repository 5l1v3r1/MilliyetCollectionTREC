<DOC>
<DOCNO> 226110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko02.html </URL>
<DATE> 2004/03/27/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Sigara zamları, tütün satışlarını artırdı... 
</HEADLINE>
<TEXT>

     Sigaraya yapılan zamlardan sonra tütün satışları arttı. Tütünün kilogramı 15 milyon liradan satılıyor. 
     Bolu'nun Mudurnu ilçesinde pazarda kurduğu tezgahlarda tütün satan Nizamettin Demirtaş, sigaraya yapılan zamlar sonrasında tütün satışlarında artış yaşandığını belirterek, ''Sigara zammı öncesinde, tiryakiler tezgahtan sadece sigaralık tütün alıyorlardı. Zam sonrasında kilo ile tütün satmaya başladım'' dedi. 
     Tütünün kilogramının 10 milyon liradan başladığını anlatan Demirtaş, ''Sigaralık iyi tütünün kilosu 15 milyon lira, 1 kilogram tütün günde 1 paket sigara içen bir tiryakiye 1 ay rahat yetiyor'' diye konuştu. 
     70 yıldır sigara içtiğini anlatan 77 yaşındaki tiryaki Talat Cantürk ise sigara zamlarından sonra sigaraya başladığını ifade ederek, ''İçtiğimiz tütünün zararının filtreli sigaradan fazla olduğunu biliyoruz ama yapacak bir şey yok. Paramız bazen bir paket sigara almaya yetmiyor'' dedi. 
     Tezgahta satılan tütünden bir içimlik almak isteyen tiryakiler, dakikalarca bekleyerek aldıkları tütünleri, tütün tezgahının yanında bulunan taburelere oturarak, özenle sardıktan sonra içiyorlar. Tezgahta aynı anda 10-15 tiryaki sigara içince ortaya ilginç görüntüler, çıkıyor. 
     
</TEXT>
</DOC>
