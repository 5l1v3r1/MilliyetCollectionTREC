<DOC>
<DOCNO> 225980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/dunya/dun01.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokrat devlerden Bush'u devirme sözü 
</HEADLINE>
<TEXT>

   Carter ve Clinton ve başkan yardımcısı Gore'un da aralarında olduğu liderler, Kerry'nin çevresinde 
      YASEMİN ÇONGAR Washington 

   
   ABD'de kasımdaki başkanlık seçimlerine yönelik kampanyada Başkan George W. Bush ile rakibi Senatör John F. Kerry şimdiden çetin rekabete girmiş görünürken, Demokratik Parti, Washington'da yaptığı gövde gösterisiyle Beyaz Saray'ı Cumhuriyetçiler'den geri alma sözü verdi. 
   Kerry'ye destek amacıyla toplanan Demokrat liderler arasında, eski başkanlar Jimmy Carter ve Bill Clinton ile başkanlığı tartışmalı bir seçim ertesinde mahkeme kararıyla Bush'a kaptıran, eski başkan yardımcısı Al Gore da vardı. Demokratik Birlik Yemeği'ne ayrıca, önseçimlerde Kerry'ye rakip olan 7 eski aday da katılarak Senatör'e "tam destek" vaadinde bulundu. Bill Clinton konuşmasında, Kerry'nin Vietnam'da savaşmış olmasını da övdü ve "Başkan Bush , Başkan Yardımcısı Cheney ve ben de Vietnam'a gidebilecekken gitmedik. Oysa Kerry, 'Beni gönderin' diye gönüllü oldu" diye özeleştiri yaptı. 
   
   
   
</TEXT>
</DOC>
