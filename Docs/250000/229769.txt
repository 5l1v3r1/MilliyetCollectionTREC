<DOC>
<DOCNO> 229769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/guncel/gun05.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de R.S. skandalı büyüyor 
</HEADLINE>
<TEXT>

   Üç kişinin pazarladığı 13 yaşındaki R.S.'yle para karşılığı birlikte olan 4'ü memur 14 kişi tutuklanırken, dün de 10 kişi yakalandı 
   MARDİN DHA 
   
   Mardin'in Ömerli ilçesinde 13 yaşındaki R.S. ile para karşılığı cinsel ilişkiye girdikleri iddia edilen 10 kişi daha gözaltına alındı. 
   Olay, R.S.'nin annesinin 26 Mart'ta Ömerli Polis Karakolu'na başvurarak, kızının, 20 yaşındaki İ.Ç.'yle kaçtığını ihbar etmesiyle ortaya çıktı. 
   Yapılan araştırmalar sonucunda R.S. ve İ.Ç., 1 Nisan'da Mardin'de yakalandı. 
   Genç kız, Emniyet'teki ilk ifadesinde İ.Ç. ile birbirlerini sevdiklerini, onunla kendi isteğiyle kaçtığını ve isteyerek cinsel ilişkiye girdiğini söyledi. İfadesinde ikisi kadın üç kişinin kendisini pazarladıklarını da anlatan R.S., para karşılığı ilişkiye girdiği kişilerin isimlerini de verdi. 
   R.S.'nin ifadesi doğrultusunda soruşturmayı genişleten polis, önceki gün 4'ü memur 14 kişiyi gözatına aldı. Zanlılar çıkarıldıkları mahkemece tutuklanırken, soruşturmayı sürdüren polis dün de 10 kişiyi daha gözaltına aldı. 
   
   
   
</TEXT>
</DOC>
