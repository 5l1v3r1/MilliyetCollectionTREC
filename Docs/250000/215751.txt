<DOC>
<DOCNO> 215751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo06.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Efes Pilsen Avrupa'da 302. maçına çıkacak... 
</HEADLINE>
<TEXT>

     Efes Pilsen, Avrupa Erkekler Ligi C Grubu'nda yarın Pamesa Valencia takımıyla yapacağı maçla Avrupa'da 302. maçına çıkacak. 
     Lacivert-beyazlılar, Avrupa kupalarında bugüne dek yaptığı 301 maçta 189 galibiyet, 112 yenilgi aldı. 
     Grubu lider olarak tamamlamayı daha önce garantileyen Efes Pilsen, İspanyol takımlarıyla dış sahada yaptığı 19 maçta 11 yenilgi alırken, 8 karşılaşmayı kazanmasını bildi. 
     Efes Pilsen'in, İspanyol takımlarıyla yaptığı maçların genel toplamında ise üstünlüğü bulunuyor. Lacivert-beyazlılar, İspanyol takımlarıyla bugüne dek 41 maç yaparken, 24 galibiyet, 17 yenilgi aldı. 
     Efes Pilsen, bu sezon grubunda TAU Ceremica Vittoria ile yaptığı 2 maçı da kazanırken, İstanbul'daki karşılaşmada da yarınki rakibi Pamesa Valencia'yı mağlup etmişti. 
     
</TEXT>
</DOC>
