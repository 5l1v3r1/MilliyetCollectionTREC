<DOC>
<DOCNO> 216022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo06.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük hayalkırıklığı Augustine, 26 maçta hiç gol atamadı... 
</HEADLINE>
<TEXT>

     Trabzonspor'un Ganalı oyuncusu Augustine Ahinful, bu sezon sergilediği performansla bordo-mavili takımda düş kırıklığı yaratıyor. 
     Bordo-mavililerin sezon başında büyük umutlarla transfer ettiği Ganalı oyuncu, bu sezon 21 lig, 2 Avrupa ve 3 Türkiye Kupası olmak üzere toplam 26 maçta gol atma başarısı gösteremedi. 
     21 lig maçının yalnızca 3'ünde 90 dakika sahada kalma başarısı gösterebilen Ganalı oyuncu, 10 maçta sahadan alınırken, 3 maçta da sonradan gol umudu olarak sahaya sürüldü. 
     5 maçta ise hiçbir forma giyme şansı bulamayan bordo-mavili futbolcu, 21 lig maçında 814 dakika boyuncu sahada mücadele edebildi. 
     
     KUPA MAÇLARI 

     Siyahi oyuncu, UEFA Kupası'nda İspanya'nın Villarreal CF ile yapılan 2 maçın ilkinde 63., diğerinde ise 62. dakikada oyundan alındı. 
     Augustine, Türkiye Kupası'ndaki 3 maçta ise, Kayserispor maçında forma giymezken, Diyarbakırspor maçında son 17 dakika, uzatmaya giden Konyaspor maçı da ise 100 dakika sahada kaldı. 
     
     ANKARAGÜCÜ'NDE ZİRVEYE KOŞTU 

     Trabzonspor'da 26 resmi maçta gol atma başarısı gösteremeyen Augustine, Ankaragücü'nde ise gol krallığı yarışlarında adını sıkça duyurdu. 
     2000-2001 sezonda Ankaragücü'nde 8 gol atan Augustine, 2001-2002 sezonunda 21, 2002-2003 sezonunda ise 15 olmak üzere toplam 44 gol kaydetmişti. 
     
</TEXT>
</DOC>
