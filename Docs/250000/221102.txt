<DOC>
<DOCNO> 221102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/ekonomi/eko06.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mil barajı yükseliyor 
</HEADLINE>
<TEXT>

   THY, mil toplayarak kazanılan ödüller ve bedava uçuşlarda barajı yükseltiyor. Gerekçe, 'Yabancılarda baraj daha yüksek' diye açıklandı 
      SERKAN ARMAN 
   
   Türk Hava Yolları THY , Miles Miles kartıyla yapılan uçuşlardan ve Shop Miles kartı ile yapılan harcamalardan, program ortağı otel ve araba kiralama firmalarından mil toplayarak kazanılan ödül biletlerde mil barajını yükseltti. 
   15 Mart'ta başlayacak yeni tarifede örneğin, İstanbul - New York hattında Business Class'ta bedava biletle seyahat için gerekli olan mil miktarı 70 binden 130 bin mile çıkarken, yoğun sezonlarda aynı yolculuk 180 bin mile yapılacak. 
   Miles Miles ve Shop Miles'ın 600 bin kullanıcı bulunuyor. THY Basın Danışmanı Recep Güvelioğlu"Lufthansa'da 1 euroluk alışveriş karşılığı bir mil, American Airlines'da da 1 dolarlık alışverişe 1 mil ödül verilirken, THY 1 milyonluk alışverişe 2 mil veriyordu. Şimdi bunu 1'e indirdi. Aslında aynı oranı uygulasa mil oranının daha da düşmesi gerekiyor" dedi. 
   Yeni uygulama ile ilgili şik yetler geldiğini belirten Güvelioğlu, "Şik yet ediyorlar ama mil barajlarının başlangıçta çok düşük tutulduğu biliniyordu" diye konuştu. 
   Kazanılan millerde yığılma olduğunu da vurgulayan Güvelioğlu, "Diğer büyük havayolu şirketlerinin ödül mil oranları bizim iki katımıza yakındı. Biz sadece onlara yaklaştık" dedi. 
   ABD'ye direkt uçuş yapan diğer bir havayolu şirketi olan Delta Airlines da 16 Mart'ta mil barajlarını değiştiriyor. Delta'nın mil karşılığı ödül miktarı THY'nin altında kalacak. Delta Airlines, İstanbul'dan New York'a Business Class'ta bedava uçuş için gerekli olan 80 bin mili 90 bin mile çıkartılıyor. 
   
   
</TEXT>
</DOC>
