<DOC>
<DOCNO> 207322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sonspo03.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Williams-Ralf ilişkileri gergin 
</HEADLINE>
<TEXT>

     Formula 1 takımlarından Williams BMW ile Alman pilot Ralf Schumacher arasındaki ipler kopma noktasına geldi. Sezon sonunda sözleşmesi bitecek olan Ralf Schumacher'in yıllık 12 milyon pound maaş isteği, yönetim tarafından reddedildi. Takım patronu Frank Williams'ın Ralf'e daha az para önerdiği ve eldeki kaynakları otomobili geliştirmek için harcamak istediği öğrenildi. 
     Bu sezonu Williams'ta geçirecek, ancak 2005 sezonundan itibaren McLaren'a geçecek olan Kolombiyalı Juan Pablo Montoya, bu sezon takımda kalmasına neden olarak, Williams'ın şampiyonluk yolunda McLaren'a göre daha şanslı olmasını gösterdi. Başarılı pilot, "McLaren bu yıl fabrikasını değiştiriyor ve sanırım 2005'te çok iyi olacaklar. Williams ise bu yılki otomobile odaklandı. Williams'ta olduğum sürece yüzde 100 performansla mücadele edeceğim" dedi. 
     
</TEXT>
</DOC>
