<DOC>
<DOCNO> 210534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/ekonomi/eko10.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 yatırım için fırsat yılı 
</HEADLINE>
<TEXT>

   
   TÜSİAD'ın Genel Kurulu'na sunulan raporda, AKP hükümetinin siyasi istikrarı sürdürmedeki başarısı, ekonomik programın kararlılıkla uygulanması ve AB perspektifinin önemine işaret edilirken, dönemde yatırımların artması için önemli bir "konjonktürel fırsat" bulunduğu belirtildi. 
   Büyüme sürecine giren Türkiye ekonomisinin h l potansiyel çıktı düzeyinin altında olduğuna işaret edildi. Tarihi ortalama olarak yüzde 27 olan yatırımların milli gelire oranının 2003'ün ilk dokuz ayında yüzde 18'de bulunduğu belirtilen raporda, "2004 yılından başlamak üzere önümüzdeki dönemde yerli ve yabancı yatırımların artması için önemli bir konjonktürel fırsat bulunmaktadır" denildi. 
   
   ÖTV artışı olumlu olur 
   Hükümetin ek önlemler alırken kamu zamları ve yeni vergi düzenlemelerinin enflasyon hedefi açısından çelişki yaratmayacak şekilde kurgulanması gerektiği belirtilen raporda, planlanan ÖTV artışının da iç talebi kontrol açısından cari dengeye 2004 yılında olumlu bir etkide bulunacağı kaydedildi. 
   
   
</TEXT>
</DOC>
