<DOC>
<DOCNO> 221132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/siyaset/siy09.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödeme yaparken Türk Kürt farkı yok 
</HEADLINE>
<TEXT>

   Son ziyaretimden bu yana büyük politik değişim yok. Esas mesele h l geçim 
   ANDREW FINKEL 

   
   Sabahın köründe yataktan fırlayıp, peltemsi koyun parçaları yiyeceğim fazla yer aklıma gelmiyor. Ama burası Diyarbakır ve kamuoyunun nabzını tutmak için ilk durağım işe gidenlerin kalabalığındaki Ciğerci Erdal. Şişteki cartlak kebabını ekmeğe yerleştirirken bir yandan da not almak kolay iş değil doğrusu. Soğanları ve kırmızı biberleri koyarken "Battı balık, yan gider" diye düşünüyorum. Güneydoğu'daki ve sınırın Irak kısmındaki olayların beni Diyarbakır'a neredeyse iki haftada bir getirdiği günler, yıllar öncesinde kaldı. Bu düşünceye alışmak zor ama şu an sokakta şiş yerken karşı karşıya olduğum en büyük tehlike kolestrol. 
   Öğrendiğim ilk şey açık ateşteki ciğerin yanmak üzere olan tek şey olmadığı. AKP ülkenin büyük kesiminde tek parti olma yolunda olabilir ama burada değil. Yalnız burada bir tek parti var. SHP etiketiyle yarışan DEHAP'ın kazanıp kazanamayacağı meselesi konuşulmuyor, zaferinin büyüklüğü merak ediliyor. Partiye gönül verenler DEHAP'ın alacağı oyu yüzde 70'in üzerine çıkarmaya çalışıyor. 
   Bu da çoğu insana göre seçimin çoktan bittiği anlamına geliyor. Seçim DEHAP'ın Ankara'daki genel merkezinde büyükşehir ve ilçe belediye adaylarının belirlenmesiyle tamamlandı. Aday gösterilmeyen belediye başkanı Feridun Çelik de seçimin kaybedeni oldu. Resmi açıklamalar yeni adayın parti üyeleri arasında bir anketle seçildiğini söylese de, çoğu kimseye göre gerçek hik ye Çelik'in Avrupa'da destek kazanmak için harcadığı zamanı evinden esirgemesi. Yeni aday, tatlı dilli insan hakları savunucusu Osman Baydemir de popüler bir seçim olarak görülüyor. Çoğu insana göre DEHAP içinde partinin Kürt milliyetçisi bir rotaya oturmasını isteyenlerle, partinin hizmet kabiliyeti olan sol bir parti olarak kendini ispatlaması gerektiğini düşünenler arasında belirmeye başlayan çatlakları örtebilecek bir isim Baydemir. 
   Çelik ise Diyarbakır'a gurur duygusunu geri getirmekle hatırlanacak. Yaz festivali başlamış ve şehrin duvarlarındaki küçük dükk nlar temizlenmiş. Ancak son ziyaretimden bu yana şehirde gözlemlediğim en büyük değişim politik değil. Şimdi dev Migros'lar ve bir alışveriş merkezi var. Bu Türkiye'nin geri kalanı tarafınca eşitlik yönünde bir çeşit tanıma Kürt ve Türk arasında kasadayken fark yoktur. 
   Türkiye'nin tüketici saflarına katılma yarışı burada 28 Mart'tan sonra da sürecek. Buradaki esas mesele h l , seçim değil geçim. 
   
   
   
   
</TEXT>
</DOC>
