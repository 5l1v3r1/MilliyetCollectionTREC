<DOC>
<DOCNO> 221664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy08.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteler tartışıldı 
</HEADLINE>
<TEXT>

      İSTANBUL Milliyet 

   
   TÜSİAD Yönetim Kurulu Üyesi ve Sosyal İlişkiler Komisyonu Başkanı Arzuhan Yalçındağ, dernek ve vakıfların kuruluşlarına ilişkin çıkarılan kanunun, YÖK yasası ile eşzamanlı hayata geçirilmesi gerektiğini söyledi. Boğaziçi ve Sabancı Üniversiteleri ile OECD, TÜSİAD ve TESEV tarafından ortaklaşa düzenlenen "Üniversiteler ve Değişen Yönetişim Modelleri" başlıklı konferans, Boğaziçi Üniversitesi Kültür Merkezi'nde başladı. Konferansta konuşan Arzuhan Yalçındağ, tüm kredi ve bursları Yükseköğrenim Kredi ve Yurtlar Kurumu çatısı altında toplayan kanunun üniversiteler için olumlu bir gelişme olmadığını kaydetti. Boğaziçi Üniversitesi Rektörü Prof. Dr. Sabih Tansal, devlet üniversitelerinde akademik özerkliğin bulunduğunu, buna karşın devlet üniversitelerinin kendi kazandıkları paraları bile harcamada ellerinin bağlı olduğunu vurguladı. 
   
   
   
   
</TEXT>
</DOC>
