<DOC>
<DOCNO> 224943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonyas06.html </URL>
<DATE> 2004/03/23/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Seks turları düzenleyen seyahat acentası hakkında suç duyurusu .. 
</HEADLINE>
<TEXT>

     New York'tan Güneydoğu Asya ülkelerine seks turları düzenleyen bir seyahat acentasının 2 görevlisi mahkemeye verildi. 
     Albany Savcısı Eliot Spitzer'in yaptığı açıklamaya göre, haklarında suç duyurusunda bulunulan kişiler ''Big Apple Oriental Tours'' adlı şirketin yöneticilerinden Douglas Allen 59 ve Norman Barabash 58 . 
     Allen ve Barabash, ''fuhuşu teşvikle'' suçlanıyorlar. 
     Savcı, iki tur operatörünün, Filipinler ve Tayland'da faaliyet gösteren fuhuş şebekeleri için müşteri toplamakla suçlandıklarını belirtti. 
     Haklarındaki suçlamaları reddeden iki turizmci, mahkeme tarafından suçlu bulundukları takdirde 7'şer yıl hapis cezasına çarptırılabilecekler. Barabash'ın avukatı Danikel Hochheiser ise ''suçlamanın siyasi amaçlı olduğunu'' öne sürdü. 
     Savcı Spitzer ''Big Apple Oriental Tours adlı şirketin, müşteri çekebilmek amacıyla video gösterileri, broşürler ve web sayfası aracılığıyla büyük çaplı kampanya yaptığını'' kaydetti. 
     Kampanyalarda ''bekar erkeklere, cennette, unutamayacakları bir tatil vaat edildiği'' belirtildi. 
     Şirketin düzenlediği 7-10 günlük turların fiyatının kişi başına 2 bin 500 dolar olduğu ve müşterilerin Filipinler ve Tayland'daki gece kulüplerinde para karşılığı seks yapabildikleri ileri sürülüyor. 

     
</TEXT>
</DOC>
