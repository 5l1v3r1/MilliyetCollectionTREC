<DOC>
<DOCNO> 214203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/yasam/yas08.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, teknemde içki kalmadı 
</HEADLINE>
<TEXT>

      
   KİMİ arayacağınızı bilemediğinizde bizi arayın Bu, Boyner Grubu'nun hizmet paketi "Back - Up"ın sloganı. Geçen yıl ocakta faaliyete geçen Back - Up, acil olan, olmayan her konuda yardım ve organizasyon hizmetleri sunuyor. Back - Up yol ve konut yardımından, tıbbi destek hizmetine, hukuksal danışmanlıktan oto kiralamaya kadar çözüm üretiyor. 22 bine ulaşan Back - Up üyelerinin tamamı Boyner Grubu müşterilerinden oluşuyor. Back - Up müşterilerine harcama limitine göre üç değişik paketle hizmet veriliyor. 
   
   İlginç istekler 
   Futbol maçı izlemeye giderken cep telefonlarının toplandığını gören bir üye, Back - Up'ı arayarak, cep telefonunu emanet edebileceği birinin organize edilmesini istedi. Organizasyon yapılarak, üyenin gönül rahatlığıyla maçı seyretmesi sağlandı.Kart sahibi, gece saat 24.00'te arayarak çocuğu için bebek bezine ihtiyacı olduğunu söyledi. Bebek bezi temin edilerek teslimat yapıldı.Tekneyle denize açılan, ancak içkileri biten üyeye, yeri öğrenilerek, içki sağlandı.'Sevgilime ofiste sarkıntılık ettiler. Ne yapabilirim ' diyen üyeye hukuksal danışmanlık hizmeti verildi. 
   
</TEXT>
</DOC>
