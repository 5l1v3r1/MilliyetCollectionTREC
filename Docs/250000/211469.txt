<DOC>
<DOCNO> 211469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/soneko30.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 420 gün vadeli ihalesinde faiz yüzde 23.94 oldu... 
</HEADLINE>
<TEXT>

     Hazine, bugün Türk Lirası cinsinden düzenlediği iskontolu tahvil ve bono ihalelerinde nominal toplam 3 katrilyon 63.2 trilyon lira tutarında kağıt sattı. 
     Hazine'nin bugün düzenlediği 420 gün vadeli Türk Lirası cinsinden iskontolu devlet tahvili ihalesinde bileşik faiz yüzde 23.94, 196 gün vadeli Türk Lirası cinsinden bono ihalesinde ise bileşik faiz yüzde 25.90 oldu. 
     420 gün vadeli Türk Lirası cinsinden tahvil ihalesinde, nominal toplam 2 katrilyon 216.9 trilyon lira tutarında teklif gelirken ihalede nominal 1 katrilyon 644 trilyon lira, net 1 katrilyon 283.4 trilyon lira tutarında kağıt satıldı. 
     İhalede bileşik faiz yüzde 23.94, basit faiz ise yüzde 24.35 olurken kamuya ve piyasa yapıcılarına nominal toplam 1 katrilyon 808.7 trilyon lira tutarında satış yapıldı. 
     
     BONO İHALESİ 
     196 gün vadeli Türk Lirası cinsinden bono ihalesine nominal toplam 1 katrilyon 846.3 trilyon lira tutarında teklif gelirken nominal satış 1 katrilyon 419.2 trilyon lira, net satış da 1 katrilyon 2.7 trilyon lira oldu. 
     İhalede bileşik faiz yüzde 25.90, basit faiz yüzde 24.52 olarak gerçekleşti. İhalede, kamuya ve piyasa yapıcılarına nominal toplam 1 katrilyon 52.8 trilyon lira tutarında satış yapıldı. 
     İhraç tarihleri 28 Ocak 2004 olarak belirlenen ihalelerden 420 gün vadeli tahvil ihalesinde satılan kağıtların geri ödemesi 23 Mart 2005, 196 gün vadeli bono için ise 11 Ağustos 2004 olarak öngörüldü. 
     
     SON DURUM 
     Hazine'nin en son 19 Ocak tarihinde düzenlediği 91 günlük referans bono ihalesinde bileşik faiz yüzde 27.74 olurken, ihalede net 2 katrilyon 307 trilyon lira borçlanmaya gidilmişti. 
     Referans bono ihalesine 2 katrilyon 610.9 trilyon liralık teklif gelirken, Hazine 2 katrilyon 452,6 trilyon liralık nominal, 2 katrilyon 307 trilyon liralık net satış gerçekleştirmişti. 
     İhraç tarihi 21 Ocak Çarşamba ve geri ödeme tarihi de 21 Nisan 2004 olan bonolarda basit faiz yüzde 25,25 olurken, bileşik faiz yüzde 27.74 olarak belirlenmişti. 
     Hazine'nin bu hafta 225.6 milyon doları 30 Ocak Cuma olmak üzere 308 milyon dolar dış borç ile Ocak ayının en büyük iç borç ödemesi olan 8 katrilyon 552 trilyon lira iç borç servisi yapacak. 
     İç borç servisinin 6 katrilyon 810 trilyon lirası piyasaya yapılırken, 1 katrilyon 742 trilyon lirası da kamu kurumlarına yapılan satışların geri ödemesinden oluşuyor. 
     
</TEXT>
</DOC>
