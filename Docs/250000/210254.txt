<DOC>
<DOCNO> 210254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/guncel/gun02.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlar avukata karşı 
</HEADLINE>
<TEXT>

   Avukat Ali Kemal Bayraktar, 'dekolte' giydikleri için bazı kadın meslektaşlarından şik yetçi oldu. Bunun üzerine biri türbanlı 44 kadın avukat Bayraktar'a dava açtı 
      TEKİN ATAY Trabzon DHA 
   
   Trabzon'da açık ve dar kadın kıyafetlerine savaş açan avukat Ali Kemal Bayraktar aleyhine Ağır Ceza Mahkemesi'nde açılan duruşmaya katılan türbanlı avukat Ayşe Sula Köseoğlu, Bayraktar'dan şik yetçi oldu. 
   50 yıllık avukat Bayraktar, 1 yıl önce açık ve dar kıyafetlerinin giyilmesini engellemek için bir dernek kuracağını açıklayarak, uygunsuz kıyafetlerle duruşmalara girdiklerini öne sürdüğü bazı kadın meslektaşlarından şik yetçi oldu. Bunun üzerine çoğunluğu kadın 44 avukat, Bayraktar hakkında suç duyurusunda bulundu. 
   
   20 yıl hapis istendi 
   Savcılık, Bayraktar hakkında takipsizlik kararı verdi ancak, avukatlar bir üst mahkeme olan Rize Ağır Ceza Mahkemesi'ne itirazda bulununca bu karar bozuldu. Bayraktar hakkında Trabzon Ağır Ceza Mahkemesi'ne, "namus, şöhret ve haysiyete taarruz" ve "halkı tahrik ederek suça teşvik etmek" suçu da dahil olmak üzere toplam 20 yıl hapsi istemiyle dava açıldı. 
   Davanın dünkü duruşmasına türbanlı avukat Köseoğlu da katılarak, Bayraktar'dan şik yetçi oldu. Köseoğlu, "Bayraktar'ın insanları edebe ve ahlaka uygun giyinme konusundaki davetine karşı değilim. Fakat kullandığı üsluba karşıyım. Bayraktar çok çirkin ifadeler kullanmıştır. Kendisinden şik yetçiyim" dedi. Mahkeme, duruşmayı erteledi. 
   Bayraktar, duruşma sonrası türbanlı avukata, "Sizden beklemezdim" diyerek tepki gösterdi. 
   
   Türbanını çıkarmadı    Yargıtay 4. Ceza Dairesi Başkanı Fadıl İnan, Melih Gökçek'in de aralarında bulunduğu 63 sanığın yargılandığı davada, duruşmaya türbanıyla katılan sanık avukatı Hatice Hasdemir'i salondan çıkarmıştı. Ancak dünkü duruşmada Ayşe Sula Köseoğlu, türbanını çıkarmadı. 
   
   
</TEXT>
</DOC>
