<DOC>
<DOCNO> 208424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sontur25.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini terk eden eşini 14 yerinden bıçaklayarak öldürdü 
</HEADLINE>
<TEXT>

     Bursa'nın merkez Yıldırım İlçesi'nde bir kişi, kendini terk eden eşini, kayınvalidesinin evinde bıçaklayarak öldürdü. 
     AA muhabirinin aldığı bilgiye göre, Emirsultan Mahallesi'nde oturan Fatma G. 34 , şiddetli geçimsizlik nedeniyle eşi Takfor G'yi 44 terk ederek, çocukları Taci, Muratcan ve Burcu ile birlikte annesi Nuriye Işığıbol'un Beşyolağzı Sokak'taki evine yerleşti. 
     Takfor G, 3 gündür annesinde kalan eşi Fatma G'yi ikna etmek amacıyla eve gitti. Eşini bir türlü ikna etmeyi başaramayan Takfor G, genç kadını kayınvalidesi ve çocuklarının gözleri önünde 14 yerinden bıçaklayarak öldürdü. 
     Olayın ardından evden uzaklaşan zanlı, Adliye Sarayı'na giderek polise teslim oldu. Takfor G, daha sonra sorgulanmak üzere Emniyet Müdürlüğü'ne götürüldü. 
     Bu arada, zanlının adliyeye giderken, eşinin ağabeyi Nurettin Işığıbol'u da telefonla arayarak, ''Sıra sana geldi. seni de öldüreceğim'' dediği öğrenildi. 
     Fatma G'nin ağabeyi Nurettin Işığıbol, Takfor G'nin kardeşine kötü davrandığını belirterek, ''Kardeşim, Cumartesi günü evi terk ederek annemin yanına gelmiş. Eşi, sürekli eve gelerek onu ikna etmeye çalışıyor ve rahatsız ediyordu. Durumu polise bildirmiştik'' dedi. 
     
</TEXT>
</DOC>
