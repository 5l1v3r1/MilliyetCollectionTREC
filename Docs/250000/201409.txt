<DOC>
<DOCNO> 201409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo20.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize'de gündem Saidou, Aleks ve Murat Erdoğan 
</HEADLINE>
<TEXT>

     Çaykur Rizespor Teknik Direktörü Hikmet Karaman, ara transferde kadrolarına katmayı düşündüğü 3 oyuncunun ismini yönetim kuruluna ilettiğini söyledi. 
     Karaman, transfer arayışlarını büyük oranda tamamladığını belirterek, ''Yönetime alınması için 3 isim verdim. Bunlar İstanbulspor'dan Saidou ve Aleks, Galatasaray'dan da Murat Erdoğan. Bunların dışında da bazı Portekizli oyuncularla görüşmelerimiz sürüyor'' dedi. 
     Samsunspor maçının hazırlıklarını sürdürdüklerini de ifade eden Karaman, şunları söyledi 
     ''İlk yarıyı iyi bir yerde bitirmek istiyoruz. Bu doğrultuda evimizde Samsunspor ile yapacağımız karşılaşmadan galibiyetle ayrılmak amacındayız. Samsunspor karşısında alacağımız galibiyet bize umut verecektir. Kaliteli bir ekibiz. Bazı takviyeler de yaptıktan sonra ikinci yarı göze hoş görüntü veren bir Çaykur Rizespor ortaya çıkacaktır.'' 
     
</TEXT>
</DOC>
