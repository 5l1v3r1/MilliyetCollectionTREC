<DOC>
<DOCNO> 202461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun44.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'ın ilk görüşmesi CTP Başkanı Talat ile... 
</HEADLINE>
<TEXT>

     KKTC Cumhurbaşkanı Rauf Denktaş, 14 Aralık genel seçimlerinin sonucuna göre Cumhuriyet Meclis'ne giren 4 siyasi partinin genel başkanlarını yarın ayrı ayrı kabul ederek, partilerin hükümet kurmaya ilişkin görüşlerini alacak. 
     Cumhurbaşkanı Denktaş, yarın ilk görüşmeyi, seçimden birinci parti olarak çıkan Cumhuriyetçi Türk Partisi CTP Genel Başkanı Mehmet Ali Talat ile saat 10.00'da yapacak. 
     Cumhurbaşkanı Denktaş, saat 11.00'de Ulusal Birlik Partisi UBP Genel Başkanı ve Başbakan Derviş Eroğlu, saat 12.00'de Demokrat Parti Genel Başkanı Serdar Denktaş ve saat 13.00'te Barış ve Demokrasi Hareketi BDH Genel Başkanı Mustafa Akıncı ile görüşecek. 
     Pazar günü yapılan seçimlerde, 50 sandalyeli Cumhuriyet Meclisi'ne CTP 19, UBP 18, DP 7, BDH 6 üye göndermişti. 
     
</TEXT>
</DOC>
