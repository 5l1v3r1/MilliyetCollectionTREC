<DOC>
<DOCNO> 214872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/guncel/gun08.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık'tan yeni taslak 
</HEADLINE>
<TEXT>
   Okullarda devamsızlık süreleri uzatılıyor 
   ANKARA Milliyet 
   
   Milli Eğitim Bakanlığı'nın MEB , liselerde okula devamsızlık süresinin artırılmasına yönelik çalışma yürüttüğü bildirildi. Çalışmayla, özür bildirmeden devam etmeme süresinin 20 güne, özürlü ve özürsüz devam etmeme süresinin de 45 güne çıkarılmasının planlandığı belirtildi. 
   Edinilen bilgiye göre, MEB, okula mazeretli ve mazeretsiz devamsızlık süresini artırma kararını, Öğrenci Seçme Sınavı'na ÖSS hazırlanan lise son sınıf öğrencilerinin ikinci dönem rapor alarak okula gelmemesi üzerine aldı. Ortaöğretim Genel Müdürlüğü, Ortaöğretim Kurumları Sınıf Geçme Yönetmeliği'nin okula devamsızlık süresini düzenleyen 55. maddesini yeniden düzenledi. Taslak yönetmelik kısa süre önce Talim ve Terbiye Kurulu Başkanlığı'na sunuldu. Söz konusu maddede, ders yılı içinde okula özür bildirmeden devam etmeme süresinin 10 gün, özürlü ve özürsüz devam etmeme süresinin de toplam 30 gün olduğu hükmü yer alıyor. 
   
   
</TEXT>
</DOC>
