<DOC>
<DOCNO> 249671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonsiy11.html </URL>
<DATE> 2004/06/21/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık Yeni Bina'da saat 12.50'de başlayan toplantıda, Kültür ve Turizm Bakanı Erkan Mumcu'nun bakanlığıyla ilgili kanun tasarıları hakkında Kurul üyelerine bilgi vereceği bildirildi. 
     Toplantıda ayrıca AB'ye uyum ile ilgili yapılan çalışmalar ve gündemdeki kanun tasarıları hakkında Bakanlar Kurulu'nun bilgilendirileceği öğrenildi. 
     Bakanlar Kurulu'nda, Başbakan Erdoğan'ın Hollanda'ya yaptığı resmi ziyaret ve Brüksel'deki AB zirvesine ilişkin değerlendirmelerde bulunması bekleniyor. 
     Toplantıya, yurtdışında bulunan Devlet Bakanı ve Başbakan Yardımcısı Mehmet Ali Şahin ve Devlet Bakanı Mehmet Aydın katılmıyor. 
     
</TEXT>
</DOC>
