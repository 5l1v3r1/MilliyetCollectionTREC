<DOC>
<DOCNO> 239981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/soneko24.html </URL>
<DATE> 2004/05/14/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
IMF Türkiye Temsilcisi Odd Per Brekk'in görevi sona eriyor... 
</HEADLINE>
<TEXT>

     Uluslararası Para Fonu IMF Türkiye Temsilcisi Odd Per Brekk, gelecek ay başlayacak 8. Gözden Geçirme'nin tamamlanmasının ardından Türkiye'den ayrılacak. 
     Türkiye'de IMF temsilciliğinin açılmasıyla birlikte 2000 yılında göreve başlayan Brekk, dört yıldır Ankara'da görev yapıyordu. 
     IMF Temsilcileri, genelde bir ülkede IMF ile yapılan ekonomik program anlaşmasının süresince görev yapıyorlar. 
     
     YENİ TEMSİLCİ... 
     Öte yandan, Norveç asıllı Brekk'in yerine göreve getirilmesi beklenen İngiliz Hugh Bredenkamp ise döviz kuru rejimleri konusunda uzman olarak tanınıyor. 
     Bir süre IMF'nin Yoksulluğu Azaltma ve Büyüme İmkanı Departmanı Şefliğini de yürüten Bredenkamp'ın, '' Kriz zamanlarında, Döviz kuru rejimleri ve Sermaye Hareketleri Serbestisinin Ekonomik Büyümeye Etkisi'', ''Döviz Kuru ve Mali Kırılganlık'', ''Döviz Kuru Rejimleri ve Sermaye Kontrolü'', ''Fon Destekli programlarda Şarta Bağlılık'' gibi çalışmaları bulunuyor. 
     Ayrıca, Güçlendirilmiş Yapısal Uyum İmkanı ESAF konusunda da uzman olarak gösterilen Bredenkamp, Dünya Bankası'yla da yakın koordinasyon halinde çalışmalarıyla biliniyor. 
     
</TEXT>
</DOC>
