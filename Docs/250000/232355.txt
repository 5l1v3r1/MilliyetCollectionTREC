<DOC>
<DOCNO> 232355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonspo25.html </URL>
<DATE> 2004/04/17/ </DATE>
<TIME> 21.11 </TIME>
<AUTHOR>  </AUTHOR>
<HEADLINE>
Beşiktaş beraberliğe razı oldu 2 - 2 
</HEADLINE>
<TEXT>

     Birinci Süper Futbol Ligi'nde Konyaspor ile Beşiktaş 2-2 berabere kaldı. 
     İkinci yarıya ilk yarıdaki yakaladığı skoru koruma düşüncesiyle çıkan Konyaspor, savunma ağırlıklı oynadı. Kontrataklarla gol arayan Konyaspor, yakaladığı pozisyonları değerlendiremedi. 
     İkinci yarıya daha hızlı başlayan Beşiktaş ise hücuma dönük oynarken defansında zaman zaman açıklar verdi. Tümer ve Sergen'in oyuna girmesiyle daha da canlanan Beşiktaş istediği galibiyet golünü bulamadı. Beşiktaş şampiyonluk yarışında 2 puan daha kaybederek, büyük yara aldı. 
     Bu maçta gördükleri sarı kartlarla cezalı duruma düşen Emre ve Ronaldo Fenerbahçe maçında forma giymeyecek. 
     
     İlk yarı 

     Seyirci desteğini arkasına alan Konyaspor, iyi başladığı maçın ilk 9 dakikasında 2-0 öne geçmeyi başardı. Konyaspor, ilk yarıda sahada istediğini almaya başardı. 
     Oyuna daha kontrollü başlayan Beşiktaş ise ilk dakikalarda kalesinde gördüğü 2 golün şokunu uzun süre üzerinden atamadı. Kısa süre içinde toplanan Beşiktaş, yakaladığı pozisyonları değerlendiremeyince ilk yarıda sahadan mutsuz ayrıldı. 
     4. dakikada Cem'in sol köşe bayrağına yakın noktadan ceza alanına yaptığı ortada, topa iyi yükselen Zafer Biryol'un kafa vuruşunda meşin yuvarlak kalecinin uzanamayacağı noktadan ağlarla buluştu 1-0. 
     9. dakikada Cem ile paslaşarak orta alanı geçen Altan, sol çizgi üzerinden ceza alanına orta yaptı. Topa iyi yükselen Cenk'in kafa vuruşunda, kaleciyi geçen meşin yuvarlak üst direkten döndü. Beşiktaş savunması tehlikeyi güçlükle uzaklaştırdı. 
     12. dakikada Cenk'in arapasıyla topla buluşan Altan'ın ceza alanına girmeden ortaladığı topa Zafer Biryol şık bir kafa vuruşu yaptı. Meşin yuvarlak filelerle buluştu 2-0. 
     16. dakikada sağ çaprazdan Konyaspor ceza alanına giren Ahmet Hassan, topa sert vurdu. Kaleciden dönen topu, arkada boşta kalan Serdar kaleye gönderdi 2-1. 
     26. dakikada Kaan Dobra, Konyaspor ceza yayı üzerinden topu sağdan ceza alanına giren Ahmet Hassan'a verdi. Ahmet Hassan'ın sert vuruşunda top sol direğe çarparak kale çizgisi üzerine düştü. Konyaspor savunması meşin yuvarlağı güçlükle uzaklaştırdı. Bu pozisyonda Ahmet Hassan'ın Konyaspor savunmasının topa elle müdahale ettiği yönündeki itirazları ise sonuç vermedi. 
     40. dakikada kaleyi yaklaşık 20 metre mesafede karşıdan gören noktada kazanılan serbest vuruşu Ilie kullandı. Bu futbolcunun sert vuruşunda, kaleye giden topu kaleci Özden güçlükle çıkardı. 
     Karşılaşmanın ilk yarısı Konyaspor'un 2-1 üstünlüğüyle sona erdi. 
     
     İkinci Yarı 

     55. dakikada, Giunti'nin ceza yayına yakın noktadan Konyaspor ceza alanına ortaladığı topla buluşan Ahmet Hassan'ın dönerek vuruşunda meşin yuvarlak üstten auta çıktı. 
     64. dakikada sağdan Sergen'in ortasında ceza alanı içinde topa yükselen Sergen meşin yuvarlağı kafa ile Kaan dobra'nın önüne indirdi. Kaan Dobra'nın gelişine vurduğu top soldan az farkla auta çıktı. 
     66. dakikada Beşiktaş beklediği beraberlik golüne ulaştı. Bu dakikada Sergen'in sağ çaprazdan ceza alanına girmeden yaptığı ortada, kale önünde yaşanan karambolde topu önünde bulan Serdar meşin yuvarlağı kafayla ağlara gönderdi 2-2 
     77. dakikada, sağdan Cenk'in ortaladığı topa ceza alanında bulunan Altan sol ayağı ile gelişine vurdu. Direkten dönen topu Beşiktaş defansı uzaklaştırdı. 
     79. dakikada ilginç bir olay yaşandı. Konyaspor kalesini sağ çaprazdan gören noktada kazanılan serbest vuruşta, topun arkasına Sergen geçti. Kurulan baraja itiraz eden Sergen, baraj mesafesini kendi ölçmeye kalkınca sarı kart gördü. Bu dakikada Sergen'in vuruşunda top az farkla auta çıktı. 
     Kalan dakikalarda başka gol olmayınca maç 2-2 berabere sona erdi. 
     Stat Atatürk Hakemler İsmet Arzuman xx, Selçuk Kaya xx, Baki Tuncay Akın xx Konyaspor Özden x, Zafer Biryol xxx, Ogün xx, Cenk x, Niyazi x Dk. 69 Yasin xx , Altan xxx, Cem xx Dk. 90 Ersin , Sedat xx, Oumar x, Zafer Demir x, Murat Duman x Beşiktaş Cordoba x, Emre xx, Ahmet Yıldırım x, Ronaldo xxx, Ümit xx, Kaan Dobra xxx Dk. 78 Sinan , İbrahim x Dk. 61 Tümer xx , Giunti xxx, İlie xx, Serdar xxx, Ahmet Hassan x Dk. 56 Sergen xxx 
     Goller Dk. 4 ve Dk. 12 Zafer Biryol, Dk. 16 ve 66 Serdar Sarı Kartlar Dk. 21 Oumar, Dk. 50 Sedat Konyaspor , Dk. 35 İlie, Dk. 45 Ronaldo, Dk. 50 Emre, Dk. 68 Ahmet Yıldırım, Dk. 79 Sergen Beşiktaş 
     

     
</TEXT>
</DOC>
