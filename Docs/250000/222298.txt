<DOC>
<DOCNO> 222298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/astro/index.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişim problemleri 
</HEADLINE>
<TEXT>

   
   
   Hafta ciddi bir atmosferle başlıyor. Merkür - Satürn iletişim problemlerine işaret edebilir. En iyisi sabırlı olmak ve detaylara dikkat etmek olacak. Koç'lar düşüncelerini uygularken sabırlı olmalı, aksi halde terslikler yaşayabilirler. İş ve kariyer konularında yeni gelişmeler olabilir. Boğa'lar kişisel girişimlerini kullanmada başarılılar. İşte yeniliklere açık durmak yarar sağlayabilir. İkizler duygularıyla hareket etmekten kaçınmalı. Bugün hassas bir gündeler. Arkadaş çevresinde yeni fikirlere karşı pozitif durmalılar. Yengeç'ler ortak konularda yapıcı kararlar alabilecekler, bu konudaki gelişmeler kritik olabilir. Anlaşma zemini aramalılar. Aslan'lar iş hayatında disiplinli olmayı başarmalılar. Maddi konuda yeni kazanç imkanları ortaya çıkabilir. Günlük işlerinde yeni planlar geliştirmek mümkün. Başak'lar için güzel fırsatlar söz konusu. Duygusal hayatta hevesli ve pozitifler. Eğlenmeye vakit ayırmak onları mutlu edecek. 
   Terazi'ler günlük işlerinde yenilikler yapabilirler. İş yaşamında olumlu şeyler öğrenmeye açıklar. Ev ve aile konularına zaman ayırmaları iyi olur. Harcamalara da dikkat etmeliler. Akrep'ler düşünceleri ile ilgi uyandırabilirler. Yakın çevrelerine karşı daha duyarlı olacaklar. Yakın ilişkilerden de fayda mümkün. Yay'lar maddi konularda tutarlı olmayı başarmak zorundalar. Yatırım konusunda dikkatli davranmalılar. Günlük işlerinde uyumlular. Oğlak'lar enerjileri olumlu olsa da maddi konulara dikkat gerekiyor. Duygusal alanda da onları etkileyen gelişmeler mümkün. Kova'lar hareket ve iletişim konularında aceleci olabilirler. İşte yeni kararlar ve dikkatsizlikler öne çıkabilir. Geçmişe ait konulara karşı hassas davranabilirler. Balık'lar maddi konularda orijinal fikirleri olsa da özenli olmalılar. Bazı görüşlerini yeteri kadar iyi savunamayabilirler. 
   
   
</TEXT>
</DOC>
