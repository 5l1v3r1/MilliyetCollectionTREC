<DOC>
<DOCNO> 235270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonsiy24.html </URL>
<DATE> 2004/04/27/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Anayasa değişikliği... CHP "AKP'ninki uzlaşma değil, yazılı tebliğdir" 
</HEADLINE>
<TEXT>

     CHP Grup Başkanvekili Kemal Anadol, AK Parti tarafından hazırlanan Anayasa değişikliği paketinin halen kendilerine ulaşmadığını belirterek, ''Zaten bu noktada bize gönderilecek paketle, iki parti arasında bir uzlaşma arayışından söz etmek mümkün değildir. Bunların yaptığı uzlaşma değil yazılı tebliğdir''dedi. 
     Anadol, A.A muhabirinin konuya ilişkin sorusunu yanıtlarken, Anayasa değişikliği paketi ile ilgili kendilerine henüz ulaşan bir metin olmadığını söyledi. İktidarın konuyu sadece Avrupa Birliği'ne uyum çerçevesinde ele almasını ve Anayasa Değişikliği paketini bu çerçevede hazırlamasının onur kırıcı olduğu ifade eden Anadol, ''Bu ülkenin ihtiyacı olan başka değişiklikler bu pakete konulmaz mı Örneğin dokunulmazlıklar konusunun bu pakette olmamasının mantıklı bir nedeni var mı '' diye konuştu. 
     
</TEXT>
</DOC>
