<DOC>
<DOCNO> 226119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko11.html </URL>
<DATE> 2004/03/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli paralar karşısında kararsız bir seyir izlerken, altın fiyatları yükseldi. 
     Özellikle Ortadoğu'daki terör olayları altın fiyatlarının yükselmesinde etkili oldu. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 106.98 105.95 İsviçre Frangı 1.2619 1.2823 Kanada Doları 1.3305 1.3185 
     
Londra Borsası'nda pazartesi 1.2331 dolardan kapanan euro, cuma kapanışta 1.2113 dolara düştü. 
     Aynı borsada haftaya 1.8423 dolarda giren İngiliz Sterlini de cuma kapanışında 1.8126 dolara geriledi. 
     
     ALTIN FİYATLARI 
     Altının ons fiyatı bazı borsalarda hafta başındaki kapanış ve cuma akşam saatleri itibariyle şöyle 
     
     
BORSA PAZARTESİ CUMA Londra 414.10 420.90 Zürih 414.13 420.25 Hong Kong 413.05 417.75 
     
Londra Borsası'nda haftaya 7.58 dolarda başlayan gümüşün ons fiyatı, hafta sonunda 7.69 dolara çıktı. 
     
     MENKUL KIYMET PİYASALARI 
     Uluslararası borsalarda geçen hafta, Hamas örgütünün kurucusu ve ruhani lideri Şeyh Ahmed Yasin'in öldürülmesi olayı belirleyici oldu. 
     Üst üste iki haftayı düşüşle kapatan New York Borsası bu hafta toparlandı. 
     New York Borsası'nda Dow Jones Endeksi haftayı yüzde 0.26 yükselişle 10,212.97 puanda tamamlanırken, Nasdaq Endeksi'nin haftalık kazancı ise yüzde 1.01 oldu. Endeks, 1,960.02 puandan kapandı. 
     Standard and Poor's 500 endeksi, ortalama yüzde 0.16 değer kaybederek, 1,108.06 puana geriledi. 
     Avrupa borsaları ise genelde değer kaybetti. 
     Londra Borsası'nın FTSE 100 Endeksi haftayı, 16.1 puan yüzde 0.37 değer kaybederek 4,357.5 puana geriledi. 
     Frankfurt'un DAX Endeksi, 10.41 puan yüzde 0.27 değer kaybederek 3,822.33 puanda, Paris'in CAC-40 Endeksi de 21.99 puan yüzde 0.62 yükselerek 3,592.39 puanda tamamladı. 
     Tokyo Borsası'nda Nikkei Endeksi, 239.74 puan yüzde 2.08 yükselerek 11,770.65 puanda kapattı. Tokyo Borsası'nın yükselmesinde, Japonya'daki olumlu ekonomik göstergeler belirleyici oldu. 
     
     PETROL FİYATLARI TOPARLANDI... 
     Hafta başında düşen petrol fiyatları, haftasonuna doğru toparlandı. 
     New York Petrol Piyasası'nda, Batı Teksas türü petrolün varil fiyatı 35.73 dolara çıkarken, Londra Petrol Piyasası'ndaki Brent türü Kuzey Deniz petrolünün, Mayıs ayı vadeli işlem varil fiyatı, 16 sentlik artışla 31.99'a çıktı. 
     
</TEXT>
</DOC>
