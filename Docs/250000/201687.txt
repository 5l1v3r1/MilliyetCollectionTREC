<DOC>
<DOCNO> 201687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur09.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri Ülkü Ocaklarından Tatlıses'e boykot... 
</HEADLINE>
<TEXT>

     Ülkü Ocakları Kayseri Şubesi Başkanı Bilgehan Hatip, İbrahim Tatlıses'in kaset, CD ve diğer ürünlerinin satın alınmaması çağrısında bulundu. 
     Bilgehan Hatip, yaptığı yazılı açıklamada, İbrahim Tatlıses'in CD, kaset ve diğer ürünlerinin boykot edilmesini istediklerini belirterek, şu görüşlere yer verdi 
     ''Bu ülkenin ve milletin paralarıyla servetine servet katan Tatlıses, kadın kurşunlatma, adam dövdürmek, birçok kişiye hakaret etmek gibi suçlamalarla muhatap olmaktadır. Türk Milleti'ne ve yeni yetişen nesle kötü örnek olan Tatlıses ve benzerleri, artık topluma kara leke olmuştur. 
     Çocuğunu kumar masasına oturtup, kumar oynatacak kadar karakter erozyonuna uğramış olan Tatlıses, bir televizyon proğramında bölücülüğe çanak tutan konuşmalar yaparak haddini iyice aşmıştır. İbrahim Tatlıses'in boykot edilmesi, kaset, CD ve diğer ürünlerinin satın alınmaması çağrısında bulunuyoruz.'' Hatip, Tatlıses'in konserlerine gidilmemesini ve televizyonda yaptığı proğramların izlenmemesini de istedi. 
     
</TEXT>
</DOC>
