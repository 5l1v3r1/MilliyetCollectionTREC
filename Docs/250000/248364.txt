<DOC>
<DOCNO> 248364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sondun32.html </URL>
<DATE> 2004/06/16/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ensar El İslam liderine 15 yıl hapis 
</HEADLINE>
<TEXT>

     Ürdün Devlet Güvenlik Mahkemesi, dosyası yeterli delil bulunamadığı için Norveç savcılığı tarafından dün geri çekilen Ensar El İslam'ın lideri Molla Krekar'ın gıyabında yargılanarak 15 yıl kürek cezasına çarptırıldığını bildirdi. 
     Asıl adı Necmeddin Farac Ahmed olan Iraklı Kürt lider Molla Krekar, terörist El Kaide üyesi olmaktan dolayı 7 kişiyle birlikte yargılanıyordu. Krekar'la gıyaplarında yargılanan 6 kişinin de aynı cezaya çarptırıldığı, duruşmaya katılan diğer kişininse 15 yıl hapse mahkum edildiği, ancak daha sonra cezasının ''iyi hali görüldüğünden'' 7.5 yıla indirildiği kaydedildi. 
     Molla Krekar, Eylül 2002'de İran'dan Norveç'e gelirken Hollanda'nın Schiphol Havaalanı'nda, ABD'nin en çok aradığı teröristler listesinde bulunması nedeniyle tutuklanmıştı. 
     Hollanda hükümeti, Molla Krekar'ı, Ocak 2003'te Norveç'e sınır dışı etmişti. 
     ABD'ye göre, Molla Krekar, El Kaide terör örgütüyle sıkı ilişkileri ve devrik Irak lideri Saddam Hüseyin'e yakınlığı nedeniyle en çok aranan teröristler listesinde yer alıyor. 
     Molla Krekar ise El Kaide ve Ensar El İslam örgütleriyle ilişkisi olduğunu yalanlıyor. 
     
</TEXT>
</DOC>
