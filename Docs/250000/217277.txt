<DOC>
<DOCNO> 217277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/astro/index.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlikeli bir gün 
</HEADLINE>
<TEXT>

   
   
   Bugün savaş gezegeni Mars ay düğümü ile birleşirken Neptün'le de kare açı yapıyor. Yanlış adımlar, aldanma ve aldatılma pek çok kişi için yıkıcı sonuçlar getirebilir. Koç'lar ön plandalar ama pek çok hataya da açık durumdalar. Hiç düşünmedikleri gelişmeler yüzünden sıkıntı çekebilirler. Ama şans yardımcı olacak. Boğa'lar ilişkilerden yana dikkatli olmalılar. Mars onları gereksiz tartışmalara ve yanlış kararlara sürükleyebilir. Bu yüzden yanlış kararlar gündemde. İkizler para yüzünden hatalı sonuçlara varabilir. Başkalarından alacağı önerileri dikkatle dinlemeliler. Önemli risklerden kaçınmalılar. Yengeç'ler iş ve sorumluluklar açısından hızlı bir gündeler. Alacakları sorumlulukları yerine getirebilmek için çaba sarf etmeliler. Aslan'lar büyük risklere girmemeye bakmalılar. Özellikle düşünce ayrılıkları ve yaşayabilecekleri inatlaşmalar yüzünden maddi kayıplar söz konusu olabilir. Başak'lar ortaklaşa alanda düne benzer biçimde dikkatli olmak zorundalar. Yeni anlaşmalar söz konusuysa, şartları bir kez daha değerlendirmek iyi olacak. 
   Terazi'ler elleri ve kolları bağlı olması yüzünden bazı fırsatları kaçırdıklarını düşünseler de beklemede kalmaları daha iyi olacak. Uzlaşı içinde olmaya bakmalılar. Akrep'ler elde olmayan nedenler yüzünden bazı aksamalarla karşılaşabilirler. Bu yüzden planlı hareket etmek pek de kolay değil. Sağlığa önem vermeliler. Yay'lar dünden gelen iyimserliğin içindeler, abartıya kaçmamalılar. İlişkilerde açık davranmak ve verilen sözleri yerine getirmek gerekiyor. Oğlak'lar yakın çevreyle temas ve onları meşgul edecek pek çok konu gündemde olabilir. Yakınlar ve ailevi konular sürekli dikkat gerektirebilir. Kova'lar yanlış anlamalar yüzünden ilişkilerde kilitlenme ve gereksiz tartışmalar ortaya çıkabilir. Gelişmeler karşısında tolerans göstermeliler. Balık'lar harcamalarında daha dengeli olmaya çalışmalılar. Gereksiz alışverişler ya da aceleyle verilen kararlar yüzünden pişmanlık mümkün. Ekonomik davranmak gerekebilir. 
   
   
</TEXT>
</DOC>
