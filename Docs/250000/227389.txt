<DOC>
<DOCNO> 227389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas30.html </URL>
<DATE> 2004/03/31/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Meyan kökünde bir madde beyne doping etkisi yapıyor 
</HEADLINE>
<TEXT>

     İngiliz bilim adamları, meyan kökünde bulunan bir maddenin yaşlılarda kavrama ve hatırlama yeteneklerini iyileştirdiğini belirttiler. 
     ''Proceedings'' dergisinde yayımlanan makaleye göre, meyan kökünde bulunan ''carbenoloxon'' maddesi, beyin fonksiyonlarının yaşlılığa bağlı kötüleşmesini engelliyor, hatta bu fonksiyonların iyileşmesini sağlıyor. 
     Edinburgh Üniversitesi'nde görevli bilim adamı Jonathan Seckl ve ekibi, 55 ila 75 yaşlarında 10 erkeğe ve 52 ila 70 yaşlarında 12 şeker hastasına ya carbenoloxon ya da etkisi olmayan bir ilaç placebo verdi. 
     Deneklerin beyin fonksiyonlarını, dili kullanma ve kelime hatırlama yeteneğini ölçen testlerle tespit eden bilim adamları, carbonoloxon verilen 55-75 yaş arasındaki erkeklerin dili kullanma yeteneklerinin 4 hafta sonra, şeker hastalarının da kelimeleri hatırlama yeteneklerinin 6 hafta sonra iyileştiğini tespit ettiler. 
     Bilim adamları, meyan kökündeki carbenoloxon maddesinin beyindeki bir enzimi bloke ettiğini tahmin ediyorlar. 
     Araştırma başkanı Seckl, meyan kökünün kan basıncını artırdığına ve carbenoloxonun olumlu etki ettiği her bölgede etkili olmadığına dikkat çekti. 
     
</TEXT>
</DOC>
