<DOC>
<DOCNO> 210569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/spor/spo03.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom perişan oldu 
</HEADLINE>
<TEXT>

      ERHAN TELLİ 

   
   Salonda idman 
   GALATASARAY kötü hava şartları nedeniyle Diyarbakırspor maçının hazırlıklarını Titanic Oteli'nin salonunda tamamladı. Antalya'da önceki akşam başlayan sağanak yağış ve hızı 110 kilometreyi bulan fırtına nedeniyle otelin kapısından dışarı başını uzatamayan futbolcular antrenman yapma imkanı bulamadılar. Diyarbakır'a gecikmeli giden Galatasaray, havalimanında yarım saat uçağın içinde bekledi. 
   
   Otobüs krizi 
   FATİH Terim, yoğun yağış nedeniyle uçağın kenarına otobüs getirilmesini istedi. Yetkililer, "Burası askeri havalimanı. Piste otobüs sokamayız" deyince, Terim, "Ben adamlara 15 gün kamp yaptırdım. Burada hasta mı olsunlar" karşılığını verdi. 25 dakika sonra otobüs geldi ve oyuncuları binaya taşıdı. Bu arada PAF takımı ile takımın doktoru İstanbul'dan Diyarbakır'a gidemedi. Fatih Terim'in yeni transfer Necati'ye ikinci yarıda şans verebileceği belirtildi. 
   
   Perde açılıyor    Süper Lig'de ikinci yarı bugün Diyarbakır - Galatasaray maçıyla başlayacak, zorlu maraton 16 Mayıs'ta son bulacak 
   2003 - 2004 futbol sezonunda ikinci yarı bugün start alacak. Yaklaşık bir aylık tatilin ardından Diyarbakır - Galatasaray maçında heyecan yine sahalara taşınacak, kadrolarını takviyelerle güçlendiren takımlar son kazlarını oynayacak. 16 Mayıs'ta noktalanacak Süper Lig'de son üç sırayı alan ekipler küme düşecek. 
   
   Cansun formülü    SARI - Kırmızılı kulüpte başkan adayı arayışları tüm hızıyla sürüyor. Çarşamba Grubu diye anlandırılan muhalif grup önceki gün Ortaköy'de bir araya geldi. Mehmet Cansun'a yakın üyeler toplantıda ilginç bir öneriyi gündeme getirdi. Cansun'un seçime girmesinin Canaydın'ın çekilmesine bağlı olduğu vurgulanırken, "Sayın Cansun böyle bir durumda tüm borçları ve Canaydın'ın altına imza attığı teminatları üç yıl içinde çözümler" görüşü ortaya atıldı. 
   
   
</TEXT>
</DOC>
