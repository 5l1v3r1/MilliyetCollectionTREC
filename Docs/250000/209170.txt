<DOC>
<DOCNO> 209170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/dunya/dun02.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'u kızdıran fotoğraf 
</HEADLINE>
<TEXT>

      DIŞ HABERLER SERVİSİ 

   
   Irak'ta Amerikan askerlerinin elinde bulunan devrik lider Saddam Hüseyin, basına "el altından" yansıyan bu fotoğrafta, saçı sakalı birbirine karışmış halde, şaşkın ve çaresiz gözlerle etrafına bakıyor. ABD Savunma Bakanlığı Pentagon , Saddam Hüseyin'in yakalanmasının ardından internette dolaşan fotoğraflardan rahatsız. CNN'e bilgi veren üst düzey bir Amerikalı yetkili, fotoğrafların gerçek olduğunu, Pentagon'un, Amerikan askerleri tarafından çekilip izin alınmadan basına yayılan fotoğraflardan memnun olmadığını söyledi. Neredeyse her Amerikan askeri, dijital fotoğraf makinesi taşıdığı için, fotoğrafları çeken askerlerin yakalanıp cezalandırılması da mümkün görünmüyor. 
   
   
   
</TEXT>
</DOC>
