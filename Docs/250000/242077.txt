<DOC>
<DOCNO> 242077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/siyaset/siy08.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'de veliaht Zeki Sezer 
</HEADLINE>
<TEXT>


ANKARA Milliyet 


DSP Genel Başkanı Bülent Ecevit, veliaht olarak, "Rahşan Ecevit'in prensleri"nden Genel Başkan Yardımcısı Zeki Sezer'i gösterdi. Ecevit önce Sezer'e, ardından İstanbul, Ankara ve İzmir il başkanlarıyla genel başkan yardımcılarına kararını açıkladı. Basın toplantısında da veliahtın adını verdi. "Meydanı boş bırakırsam tatsız, olumsuz noktaya gidecek. Dayatmada bulunmaksızın, kişisel tavsiyemdir" diyen Ecevit, şöyle devam etti "Zeki Sezer arkadaşımı kamuoyuna açıklamayı bir görev biliyorum. Kendisi DSP'nin kuruluşundan beri saflarında yer aldı. Sessiz sedasız çok başarılı ve etkili çalışmalar yaptı. Ben bir karar almazsam önümüzdeki 2 ayda çok karışıklık çıkabilir." Rahşan Ecevit de "Partili bir arkadaşım benim yerimi alacak. Ancak bir müddet birlikte çalışıp ondan sonra bırakacağım" dedi. 


</TEXT>
</DOC>
