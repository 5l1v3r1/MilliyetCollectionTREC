<DOC>
<DOCNO> 202028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo03.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Manchester derbisi United'ın, Chelsea'yi de yenerler 
</HEADLINE>
<TEXT>

     Manchester United, Old Trafford'da 27 yıldır yenilmediği "hemşerisi" Manchester City'e 67.643 seyirci önünde yine şans tanımadı 3-1. 
     Maça çok hızlı başlayan kırmızı şeytanlar, daha 7. dakikada Garry Neville'ın sağdan ortasına Scholes'un kafasıyla öne geçti. 33. dakikada Gigs bu kez ani gelişen atakta soldan ortaladı, Nistelrooy kafayla topu City ağlarına 2. kez gönderdi ve ilk yarı bu sonuçla bitti. 
     İkinci yarıya hızlı başlayan ekip City oldu. 62'de Phillips, sağdan şık çalımlarla ceza sahasına girdi ve P. Neville'ın bacak arasından topu United kalesine bıraktı, kaleci Howarth sadece seyretti 2-1. Ferguson'ın öğrencileri golü yedikten sonra yeniden toparlandı ve sağdan yapılan ortaya 73'te yine Schools kafayı vurdu, meşin yuvarlak ilk goldeki gibi Seaman'ın sağından filelerle buluştu 3-1. Manchester United, bu skorla puanını 37'ye çıkardı ve Premier Lig'deki liderliğe yükseldi. 
     
     Chelsea kendini vurdu 

     Abromoviç'in rüya takımı Chelsea ise , bu sezon kendi evinde ilk yenilgisini Bolton'dan son dakika golüyle aldı 2-1. 
     Chelsea, ilk yarısı 1-1 biten maçta Terry'nin 90 2'de kendi kalesine attığı golle sahasında Bolton'a 2-1 yenildi. Premier Lig'de diğer sonuçlar şöyle Leicester-Birmingham 0-2, Portsmouth-Everton 1-2, Newcastle-Tottenham 4-0, Middlesbrough-Charlton 0-0, Liverpool-Southampton 1-2. 
     
</TEXT>
</DOC>
