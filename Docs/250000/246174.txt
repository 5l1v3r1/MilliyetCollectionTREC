<DOC>
<DOCNO> 246174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sondun09.html </URL>
<DATE> 2004/06/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Bomba yüklü araçlar patladı 15 ölü, 100'den fazla yaralı 
</HEADLINE>
<TEXT>

     Irak'ın Bakuba ve Musul kentlerinde bugün bomba yüklü araçlarla düzenlenen 2 ayrı saldırıda 15 kişi öldü, 100'den fazla kişi yaralandı. 
     Bir Amerikalı askeri sözcü, ülkenin kuzeyindeki Bakuba'da, Amerikan askeri üssünün giriş kapısında bomba yüklü araçla düzenlenen saldırıda 4 Iraklı ve 1 Amerikalı askerin öldüğünü bildirdi. 
     Sözcü, saldırıda 3 Amerikalı askerin de yaralandığını belirtti. 
     Iraklı polis memuru Ali Hüseyin de, bu saldırıda 11 Iraklının yaralandığını kaydetti. 
     Bakuba'daki saldırıda 4 Iraklının öldüğü, 12'sinin yaralandığı bildirilmişti. 
     Öte yandan, Musul'da bu sabah belediye binası önünde bomba yüklü araçla düzenlenen saldırıda 10 kişi öldü, 100 kişi yaralandı. 
     Saldırıda, Musul belediye başkanı Selim El Hacı İsa, yara almadan kurtulmuştu. 
     Kentte meydana geldiği bildirilen ikinci patlamanın ise bomba yüklü araç değil havan topu saldırısı olduğu kaydedildi. 
     Amerikan ordu sözcülüğü, ilk saldırıdan yaklaşık bir saat sonra meydana gelen patlamanın, bir askeri üsse düzenlenen havan topu saldırısı olduğunu ifade etti. Havan topu saldırısında 2 işçinin hafif yaralandığı belirtildi. 
     

     
</TEXT>
</DOC>
