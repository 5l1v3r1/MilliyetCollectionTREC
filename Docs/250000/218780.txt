<DOC>
<DOCNO> 218780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sonspo19.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
A. Sebat'ı da geçtiler Diyarbakır durdurulamıyor 0-1 
</HEADLINE>
<TEXT>

     Birinci Süper Futbol Ligi'nde ikinci yarının en başarılı takımlarından Diyarbakırspor, Akçaabat Sebatspor maçından da gülerek dönüyor. İlk yarısı golsüz sona eren karşılaşmada kırmızı-yeşilliler Bakadal'ın 72. dakikadaki golüyle maçı kazandı. 
     Karşılaşma öncesinde, hafta içinde ölen Akçaabat Sebatspor'un eski oyuncusu Temel Barutçu için 1 dakikalık saygı duruşunda bulunuldu. 
     1. dakikada Erman Özgür'ün arapasıyla bir anda ceza alanı içinde kaleci Şenol ile karşı karşıya kalan Selahattin, kötü bir vuruşla topu yandan auta gönderdi. 
     7. dakikada gelişen Diyarbakırspor atağında, Kais'in ceza alanı dışından sert şutunda, top az farkla direğin üzerinden auta çıktı. 
     10. dakikada Hamza'nın hatalı pasında ceza alanı içinde topla buluşan Çetin'in vuruşunda, kaleci Metin iki hamlede topu kontrol etti. 
     32. dakikada Kais'in soldan kullandığı köşe vuruşunda, savunmanın arkasındaki Bakadal'ın yatarak vuruşunda, kaleci Metin tehlikeyi uzaklaştırmayı başardı. 
     41. dakikada Cumhur'un derinlemesine pasında topla buluşan Çetin'in ceza alanına girer girmez yaptığı vuruşta, top direğin dibinden auta gitti. 
     42. dakikada Abdurrahman'ın ceza alanı dışından vurduğu sert şutta savunmadan seken top, ceza alanı içindeki Selahattin'in önüne düştü. Bu futbolcunun yerden vuruşunda, kaleci Şenol yatarak topun sahibi oldu. 
     Karşılaşmada her iki takımın gol çabaları sonuç vermeyince, ilk yarı 0-0 sona erdi. 
     
     İKİNCİ YARI 

     51. dakikada Kais'in arapasında ceza alanı içinde kaleciyle karşı karşıya kalan Bakadal, kötü bir vuruşla topu yandan auta gönderdi. 
     58. dakikada gelişen Akçaabat Sebatspor atağında Orhan'ın ceza yayı üzerinden vurduğu sert şutta top yandan auta gitti. 
     61. dakikada Jupi'nin arapasında topun sahibi olan Kais'in altı pasının gerisinde vurduğu şutta kaleci Metin, topu güçlükle üstten kornere göndermeyi başardı. 
     64. dakikada savunmanın hatasıyla topla buluşarak ceza alanına giren Çetin'in şutunda kaleci Metin'i geçen top, üst direğe çarparak oyun alanına döndü. 
     65. dakikada Oktay'ın ceza yayı üzerinden kullandığı serbest vuruşta top direğin çok az farkla yanından auta gitti. 
     67. dakikada Diyarbakırspor yarı alanından gönderilen uzun topla savunmanın arkasında buluşan Bakadal'ın kaleci Metin ile karşı karşıya kaldığı andaki şutunda meşin yuvarlak yandan auta gitti. 
     71. dakikada Stavrevski'nin ceza alanı dışı sağ çaprazından vurduğu şutta kaleci Metin'den seken topu altı pas içinde Bakadal filelere göndermeyi başardı 1-0 
     86. dakikada Marek'in ara pasında kaleciyle karşı karşıya kalan Oktay, topu filelere gönderdi ancak maçın hakemi İpek, yardımcısının bayrağına uyarak golü geçerli saymadı. 
     87. dakikada Erman Özgür'ün sağdan ortasında ceza alanı içinde iyi yükselen Mehmet Yılmaz'ın kafa vuruşunda top yandan auta gitti. 
     Karşılaşmanın ilerleyen dakikalarında başka gol olmadı ve Diyarbakırspor, Akçaabat Sebatspor'u 1-0 yendi. 
     
     TEKNİK DİREKTÖRLER NE DEDİ 

     Akçaabat Sebatspor Teknik Direktörü Mehmet Birinci, bu sezon en kötü futbollarını Diyarbakırspor karşısında ortaya koyduklarını söyledi. 
     Birinci, 1-0'lık yenilgileri ile sona eren maçın ardından yaptığı değerlendirmede, Diyarbakırspor'un iyi oynadığını belirterek, ''Biz ise sezonun en kötü futbolunu oynadık. Rakibimiz hak ettiği bir galibiyet aldı'' dedi. 
     Akçaabat Sebatspor'un önünde 3-4 zorlu maçın bulunduğunu dile getiren Birinci, ''Düşme hattındaki rakiplerimizle sahamızda karşılaşacağız. Bu maçlardan galibiyetle ayrılırsak, ligde kalacağımıza inanıyoruz'' diye konuştu. 
     Diyarbakırspor Teknik Direktör Sakıp Özberk ise kendileri açısından maçın çok iyi geçtiğini söyledi. 
     Özberk, Akçaabat Sebatspor'un gol için istekli olduğunu, ancak kendilerinin çok sayıda kontra ataktan pozisyon bulduklarını dile getirerek, şöyle konuştu 
     ''Kaleci ile 6 kez karşı karşıya geldik. Bunları değerlendirebilseydik, maç daha farklı olabilirdi. Her iki takımda iyi mücadele etti, iyi pres uyguladı. Ancak maç bizim açımızdan 
     MAÇIN KARNESİ 
     

AKÇAABAT SEBATSPOR 0 - DİYARBAKIRSPOR 1 Stat Akçaabat Fatih Hakemler Zafer Önder İpek xx, Feridun Kara xx, Mustafa Sönmez xx Akçaabat Sebatspor Metin xx, Abdurrahman xx, Hamza x Dk. 75 İbrahim x , Mehmet Yılmaz xx, Marek x, Tunç x, Semavi x, Muzaffer x Dk. 46 Oktay x , Erman Özgür xx, Orhan x, Selahattin x Diyarbakırspor Şenol xx, Hasan xxx, Ramazan xxx, Burhan xxx, Stavrevski xxx, Cumhur xx, Jupi xxx Dk. 90 Serdar , Sinan xx, Kais xxx Dk. 90 Mehmet , Çetin xx Dk. 78 Moura x , Bakadal xxx Gol Dk. 71 Bakadal Sarı Kart Dk. 14 Jupi, Dk. 82 Sinan Diyarbakırspor      
</TEXT>
</DOC>
