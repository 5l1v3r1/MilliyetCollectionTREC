<DOC>
<DOCNO> 216330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur14.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar hafta sonu gelip gidecek 
</HEADLINE>
<TEXT>

     Karlı bir hafta sonunun ardından hava açıyor. Hava sıcaklığı yarın kuzeybatıdan itibaren başlayarak tüm yurtta 6-8 derece azalacak, hafta başında tekrar artmaya başlayacak. 
     Bugün akşama kadar Doğu Anadolu'nun doğusu ve güneyi ile birlikte Diyarbakır çevresinde kar yağışı görülürken, diğer bölgelerimiz yağış almayacak. Batı bölgelerimiz az bulutlu ve açık, İç Anadolu ve Doğu Akdeniz parçalı bulutlu ve Doğu Karadeniz, Doğu Anadolu ve Güneydoğu Anadolu çok bulutlu. Marmara ve iç bölgelerde sis görülebilir. 
     Önümüzdeki 3 günün hava tahmin raporu şöyle 
     
     CUMA 

     Trakya, Çanakkale çevresi, Batı ve Orta Karadeniz'in iç kesimleri, İç Anadolu'nun kuzeyi ve Kütahya çevresi kar yağışlı, İstanbul, Batı ve Orta Karadeniz'in kıyısı ile Kuzey Ege yağmurlu. Diğer bölgelerimiz parçalı ve çok bulutlu. 
     
     CUMARTESİ 

     Kar Türkiye'yi sarıyor. Marmara'nın doğusu, Karadeniz'in tamamı, İç Anadolu'nun doğusu ve Doğu Anadolu bölgesi kar yağışı alacak. Güneydoğu Anadolu ise yağmurlu. diğer bölgelerimiz parçalı ve çok bulutlu, sabah saatlerinde sisli. 
     
     PAZAR 

     Hava açıyor... Kar yağışı Orta ve Doğu Karadeniz'le birlikte Doğu Anadolu'da görülecek. Batı bölgelerden başlayarak sıcaklıklar artarken Marmara, Ege ve Akdeniz az bulutlu ve açık, diğer yerler parçalı ve çok bulutlu olacak. 
     
</TEXT>
</DOC>
