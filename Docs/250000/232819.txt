<DOC>
<DOCNO> 232819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko40.html </URL>
<DATE> 2004/04/19/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
3M Tır'ı Konya'da... 
</HEADLINE>
<TEXT>

     3M Sanayi ve Ticaret A.Ş'nin Türkiye temsilciliği, endüstriyel sektöre yönelik ürettiği ürünlerini Konya'da gezici TIR'da sergiliyor. 
     3M Endüstriyel Grubu Pazarlama Şefi Burhan Engin, merkezi ABD'de bulanan 3M firmasının Türkiye kolu olarak, çeşitli illerde TIR aktivitesi gerçekleştirdiklerini söyledi. 
     Gezici TIR'da, endüstriyel sektörde imalat yapan firmalara için 5 ayrı iş grubuna yönelik ürünlerini tanıttıklarını belirten Engin, şunları söyledi 
     ''Bu TIR'ın içinde, endüstriyel aşındırıcı ürünler, bantlar ve yapıştırıcılar, iş güvenliği ürünleri, paspas sistemleri, güvenlik ve cam filmlerini tanıtıyoruz. Bu TIR, bizim kendi fuarımız oluyor. Amacımız ürünlerimizi daha fazla kişiye ulaştırarak, üretimleri kolaylaştırmayı ve maliyetleri düşürmeyi amaçlıyoruz. Endüsriyel sektör açısından Konya'nın potansiyelini de düşünerek buraya geldik.'' Engin, Konya'nın ardından Kayseri ve Ankara'da da TIR aktivitesini sürdüreceklerini söyledi. 
     
</TEXT>
</DOC>
