<DOC>
<DOCNO> 236689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonspo04.html </URL>
<DATE> 2004/05/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Werder Bremen yarım düzine attı 
</HEADLINE>
<TEXT>

     Werder Bremen zafere çok yakın... Bundesliga'nın lideri Hamburg'a tam yarım düzine gol atarak fırtına gibi esti 6-0. 
     Açılışı 17. dakikada Barbarez topu kendi kalesine göndererek yaptı. 22'de Valeren, 39'da Klasnic, 48'te Ailton farkı dörde çıkarttı. Son on dakikada Valdez ve Skripinik'le iki gol daha bulan 'Mızıkacılar' karşılaşmadan süper bir galibiyetle ayrıldı. 
     Yeşil-Beyazlılar, bitime 3 hafta kala 6 puanlık farkı korudu ve şampiyonluk yolunda çok önemli bir engeli aşmış oldu. Frankfurt maçında gördüğü kırmızı kart nedeniyle 4 maç ceza alan Ümit Davala, W.Bremen formasını giymedi. 
     İkinci Bayern Münih ise, Mustafa Doğan'ın takımı sonuncu sıradaki Köln’ü deplasmanda 2-1 mağlup etti. 
     
     Halil’den gol... 
     Kümede kalma mücadelesi veren Halil Altıntop’un takımı Kaiserslautern evinde Mönchengladbach ile 2-2 berabere kaldı. Ümit milli yıldız, takımı adına perdeyi açan isim oldu. Yıldıray Baştürk’ün 73 dakika görev aldığı karşılaşmada Bayer Leverkusen deplasmanda 1860 Münih önünde sahadan 1-1’lik eşitlikle ayrıldı. Agostino’nun golüne Schneider cevap verdi. 
     Bundesliga'da diğer sonuçlar şöyle Dortmund-Hansa 4-1, Freiburg-Hannover 4-1, Wolfsburg-E.Frankfurt 1-0. 
     
</TEXT>
</DOC>
