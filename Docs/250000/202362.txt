<DOC>
<DOCNO> 202362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/siyaset/siy03.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li milletvekilinden ilginç talep 
</HEADLINE>
<TEXT>
   Türbana TSE standardı gelsin 
   AKP'li milletvekili Asım Aykan, Türk Standartları Enstitüsü'ne yönelttiği sorularla türbana standart getirilmesini istedi. TSE, daha önce eşarp için standart belirlemişti 
   ANKARA Milliyet 

   
   İktidara geldikten sonra özellikle türbanla ilgili uygulamaları eleştirilen AKP ilginç bir girişimde bulundu. AKP, Trabzon Milletvekili Asım Aykan, Türk Standartları Enstitüsü'nden TSE türbanın tanımı ve boyutlarıyla bir standart belirlenmesini istedi. Aykan, türban standardı çıkarılıp çıkarılmayacağını da sorarken, TSE'nin sadece eşarpla ilgili standart belirlediği tespit edildi. 
   TSE Başkanlığı'na gönderdiği sorularla türban sorununu ilginç bir platforma taşıyan Aykan'ın açıklama istediği sorular şöyle 
   Başkanlığınız faaliyetleri içinde insan kıyafetleriyle ilgili bir çalışmanız var mıdır Bu bağlamda kamuoyunu uzun süredir meşgul eden türban ve başörtüsü konusunda bir standart geliştirdiniz mi Geliştirdiyseniz bu iki örtü arasındaki fark nedir Şimdiye kadar böyle bir çalışmanız yoksa, anılan alanda bir tarif ve ölçü tanımlaması yapmayı düşünüyor musunuz Dünyadaki standart alanında benzer bir çalışma yapılmış mıdır 
   Türban değil eşarp var 
   Eşarbın TSE standartları şöyle "Eşarplar, kumaşın imalat özelliğine göre dokunmuş ya da örülmüş olacak, dikişler kumaşın cinsine göre pamuk veya sentetik dikiş iplikleri kullanılarak yapılacak, kopan dikişler en az 0.6 santimetre geriden başlanarak dikilmeye devam edecek, eşarplar şablon kullanılarak istenilen şekil ve boyutlarda kesilecek. İstenildiğinde eşarbın iki ucunda eşarp kumaşından iplik çekilerek saçak yapılabilecek, saçaklar çeşitli şekilde bağlanmış olabilecek. Etiketinde 'yıkanabilir' ya da 'kuru temizleme yapılabilir' ibaresi bulunacak." 
   
   
</TEXT>
</DOC>
