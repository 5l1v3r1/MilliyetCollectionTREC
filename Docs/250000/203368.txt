<DOC>
<DOCNO> 203368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/yazar/theper.html </URL>
<DATE> 2003/12/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Doğru tercih yapalım 
</HEADLINE>
<TEXT>

   
   Biliyorsunuz Mart 2004'te mahalli seçimler var. Belediye başkanları seçilecek. Zaman zaman kamuoyu yoklaması yapılıyor. İlginç sonuçlara rastlanıyor. Örneğin düzgün çalışan bir belediye başkanının bu defa seçilemeyeceği konuşuluyor. 
   İstanbul'da H. C. isimli okuyucum soruyor İki parsel tarlası varmış, ilgili belediye yeni plan yapmış ve tarlaların yüzde 40'ından fazlasını yol ve park sahası diye elinden almış. 
   Oysa İmar Kanunu'nun 18. maddesine göre yapılacak düzenleme ile bir parselin yüzde 35'inden fazlası "düzenleme ortaklık payı" olarak alınamaz, yüzde 35'i geçen bölüm ancak istimlak edilebilir. 
   Okuyucumun şikayeti bitmiyor. Gelmişler birkaç parça daha almışlar. Alınan parçalara kısmen gecekondu kondurup kısmen de satmışlar. 
   Oysa yasaya göre düzenleme ortaklık payı bir defa alınır. Her gün gelip bir parça arazi götürülmez. Sonra düzenleme ortaklık payı diye alınan bölüm umumi hizmetlerden ve bu hizmetlerle ilgili tesislerden başka maksatla kullanılamaz. 
   Görüyorsunuz değil mi Seçimlerde oy almak için bu yollara başvurmak gerekiyor. 
   Okuyucumun mektubu bir örnek. Kanun hakimiyetini sağlamak zorundayız. Bir yerlerden başlayıp bu ayıpları ortadan kaldırmazsak bize rahat yok. Mahalli seçimler en yakın aşama, lütfen sağduyulu olalım. Kaçan her fırsat zarar hanesine yazılıyor. 
   
      
   
   
</TEXT>
</DOC>
