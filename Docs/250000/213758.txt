<DOC>
<DOCNO> 213758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Büyükelçliği'ne pet şişe atan kişiyi polis yakaladı 
</HEADLINE>
<TEXT>

     Alman Büyükelçiliği'ne pet şişe atarak heyacan yaratan bir kişi görevli polis memurları tarafından anında yakalandı. 
     A.A muhabirinin aldığı bilgiye göre, Alman Büyükelçiliği'ne dün gece gelen bir kişi elinde bulunan şişeyi büyükelçiliğin bahçesine attı. Hassas Bölgeler Koruma Şube Müdürlüğü'nün nöbetçileri saldırı düzenlediğini zannettikleri bu kişiyi kıskıvrak yakaladılar. 
     Bahçeye atılan pet şişenin içinden, ''Bismillahirrahmanirrahim'' diye başlayan ve Türkiye'nin AB'ye alınmamasını protesto eden bir mektup çıktı. 
     Gözaltına alınarak Kavaklıdere Karakolu'na götürülen kişinin Bingöl Solhan ilçesi nüfusuna kayıtlı Alper Genç olduğu saptandı. Alper Genç'in akli dengesinin yerinde olmadığı ve bir süre önce tedavi gördüğü saptandı. Genç'in bugün adliyeye gönderileceği öğrenildi. 
     
</TEXT>
</DOC>
