<DOC>
<DOCNO> 244971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun49.html </URL>
<DATE> 2004/06/03/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Ünlü sihirbaz Houdini'nin sırları ortaya çıkarıldı 
</HEADLINE>
<TEXT>

     Ünlü sihirbaz Harry Houdini'nin şaşırtıcı gösterilerinin sırrı, ABD'de bir müze tarafından ortaya döküldü, sihirbazlar bunu tepkiyle karşıladı. 
     Macar asıllı sihirbazın çok sevdiğini hep söylediği Appleton kentindeki Outagami müzesinin yetkilileri, seyircilerini hayretten hayrete düşüren sihirbazın sırrını, onun yaşamını anlatan serginin açılışında ifşa ettiler. 
     Aralarında David Copperfield ve Las Vegas'ın ünlü simalarından Penn ve Teller'in de bulunduğu sihirbazlar, gösteri sırlarının açıklanmamasının gelenek haline geldiğini, ancak bunun bu sefer ayaklar altına alındığını belirttiler. 
     1926'da ölen Houdini, özellikle zincirlerden, kelepçelerden ve kapalı kutulardan birkaç saniyede kurtulma numaralarıyla şöhretin doruğuna tırmanmıştı. 
     Müze yetkilisi Kimberly Louagie, ''Büyük bir sır ifşa ettiğimizi sanmıyorum. Bunlar internette, çocuk kitaplarında bile var... Numaraların nasıl yapıldığını göstererek, halkın Houdini'nin kişiliği hakkında bilgi sahibi olmasını sağlamak istedik'' dedi. 
     
</TEXT>
</DOC>
