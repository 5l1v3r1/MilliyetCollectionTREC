<DOC>
<DOCNO> 226181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur21.html </URL>
<DATE> 2004/03/27/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Azeri kadına tecavüz iddiası .. 
</HEADLINE>
<TEXT>

     İstanbul'da, Azerbaycan uyruklu bir kadına tecavüz ettikleri ileri sürülen 2 kişi gözaltına alındı. 
     Asayiş Şube Müdürlüğü'nden alınan bilgiye göre, polise başvuran Azerbaycan uyruklu T.K. 33 adlı kadın, önceden tanıdığı Yaşar Ç. adlı kişiden Azerbaycan'a götürmek üzere 20 adet elektronik eşya almak istediğini ve bu kişinin Beyoğlu'ndaki evine gittiklerini ifade etti. 
     Evde bulundukları sırada Yaşar Ç'nin telefonla görüştüğünü ve daha sonra 2 kişinin geldiğini anlatan kadın, kendilerini polis olarak tanıtan bu kişilerin üstünü ve çantasını aradıklarını kaydetti. 
     T.K, daha sonra çantasına kendi koydukları bir maddeyi göstererek ''bunun uyuşturucu olduğunu'' söyleyen 2 kişinin, ''kendileriyle birlikte olmazsa hakkında işlem yapacakları'' tehdidinde bulunduklarını bildirdi. 
     Bu kişilerin daha sonra kendisine tecavüz ettiğini söyleyen kadının ifadesi doğrultusunda harekete geçen polis, Osman D. ve Atilla A. adlı kişileri gözaltına aldı. 
     Yaşar Ç'nin de gözaltına alındığını belirten polis yetkilileri, olayla ilgili soruşturmanın sürdüğünü kaydettiler. 
     
</TEXT>
</DOC>
