<DOC>
<DOCNO> 205262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/guncel/gun07.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmut Hoca'nın kızının cenazesinden manzaralar 
</HEADLINE>
<TEXT>
   Burası İstanbul... 
      TAHSİN AKSU İstanbul 
   
   Kamuoyunda "Mahmut Hoca" olarak tanınan İsmail Ağa Camii'nin eski imamı Mahmut Ustaosmanoğlu'nun kanserden ölen kızı Fatma Muratoğlu'nun cenazesi toprağa verildi. Cüppeli ve sarıklıların çoğunlukta olduğu cenazede, kadınlar cami avlusunun dışında tutuldu. 
   Fatih Camii'nde dün öğlen kılınan cenaze namazını, rahatsızlığı nedeniyle tekerlekli sandalyede oturan Ustaosmanoğlu kıldırdı. Cenazeye Muratoğlu'nun yakınlarının yanı sıra AKP milletvekilleri Nusret Bayraktar, Recep Yıldırım ve Nurettin Canikli, Büyük Birlik Partisi BBP Genel Başkanı Muhsin Yazıcıoğlu ve çok sayıda vatandaş katıldı. Ustaosmanoğlu'nun kızının cenazesi, Edirnekapı'daki Sakızağacı Mezarlığı'nda toprağa verildi. Fatih Camii'nin avlusu ve çevresini tamamen dolduran topluluğun mezarlığa ulaşması için de İETT 10'dan fazla otobüs tahsis etti. 
   
   
   
</TEXT>
</DOC>
