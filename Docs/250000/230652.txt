<DOC>
<DOCNO> 230652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/soneko41.html </URL>
<DATE> 2004/04/12/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
Yapı Kredi'den KOBİ'lere kredi desteği... 
</HEADLINE>
<TEXT>

     Yapı Kredi Bankası ile Edirne Ticaret ve Sanayi Odası ETSO arasında kredi anlaşması imzalandı. 
     ETSO Yönetim Kurulu Başkanı Bülent Alamut, ETSO Meclis Salonu'nda yapılan imza töreninde yaptığı konuşmada, girişimcilerin 36 aya kadar yüzde 2.03 aylık faiz oranı ile kredi kullanma imkanına kavuştuğunu söyledi. 
     Yapı Kredi Şube Yönetmeni Fevzi Arslan da yaptığı konuşmada, KOBİ'lerin bugün birçok ülkede sanayinin belkemiğini oluşturduğunu belirterek, şunları söyledi 
     ''Ülkemizdeki işletmelerin yüzde 99,5'enin KOBİ olması, hızlı büyüyen ve dünyada gücünü her geçen gün daha da arttıran ülke ekonomimizde KOBİ'lerin önemini gözler önüne sermektedir. Piyasadaki değişimlere daha çabuk uyum sağlayabilmeleri ile lokomotif görevi gören işletmelerimiz, aynı zamanda istihdama da önemi ölçüde katkıda bulunuyor. KOBİ'ler ekonomik, sosyal ve politik önemlerini her zaman muhafaza etmişlerdir'' dedi. 
     
</TEXT>
</DOC>
