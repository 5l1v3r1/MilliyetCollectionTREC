<DOC>
<DOCNO> 212554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/soneko04.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv 2003'te coştu 688 bin araç ihraç ettik... 
</HEADLINE>
<TEXT>

     İhracat atağına kalkan Türk otomotiv sektörünün son 5 yıllık ihracatı 1 milyon adedi geçti. 
     Devlet İstatistik Enstitüsü DİE ve Otomotiv Sanayii Derneği OSD verilerine göre, 1999-2003 döneminde, sektörün motorlu araç ihracatı 1 milyon bin 883 adet olarak belirlendi. 
     Bu dönemde ihraç edilen 688 bin 465 adet Türk malı otomobil dünya yollarına çıktı. 
     Son 5 yıllık ihracat minibüste 6 bin 969, midibüste 13 bin 171, otobüste 13 bin 828, kamyonette 243 bin 788, kamyonda 8 bin 761, traktörde ise 26 bin 901 adet olarak gerçekleşti. 
     Oyak Renault, Tofaş, Ford Otosan, Toyota, Hyundai Assan, Mercedes Benz Türk gibi firmaların ihracat projelerini hızla uygulamaya koymaları, bu dönemde ihracatın katlanarak artmasını sağladı. 
     1999 yılında 85 bin 904 adet olan toplam ihracat, 2000'de 101 bin 822'ye, 2001'de 201 bin 145 adede ulaştı. 
     2002'deki motorlu araç ihracatı 2 bin 979 olarak belirlenirken, geçen yıl toplam 359 bin 34 adetlik rekor ihracat rakamı oluştu. 
     
     2003 YILINDA FİRMA BAZINDA İHRACAT 
     2003'de Oyak Renault, 97 bin 794 adetlik ihracatla ilk sırada yer alırken, Tofaş'ın 82 bin 594 adetle ikinci, Ford Otosan 74 bin 871 adetle üçüncü oldu. 
     Toyota geçen yıl ihracatını 61 bin 134'e yükseltirken, diğer firmalar ve ihracat adetleri şöyle 
     ''Hyundai 17 bin 984, Türk Traktör 9 bin 113, Honda Türkiye 5 bin 875, Uzel 2 bin 802, Mercedes Benz Türk 2 bin 414, MAN Türkiye 982, Otoyol 949, Anadolu Isuzu 610, Temsa 514, Otokar 488, BMC 463, Karsan 411 ve Askam 36.'' 
     
</TEXT>
</DOC>
