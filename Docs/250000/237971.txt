<DOC>
<DOCNO> 237971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonyas22.html </URL>
<DATE> 2004/05/06/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Yurtta Asayiş... Yeni doğan bebek, sokağa terk edildi 
</HEADLINE>
<TEXT>

     İzmir'in Çiğli İlçesi'nde, yeni doğmuş bir bebek, sokağa terk edildi. 
     Alınan bilgiye göre, 8061 sokaktaki bir evin önünde, kundağa sarılı yeni doğmuş bebek bulan vatandaşlar, durumu polise bildirdi. 
     Olay yerine gelen polis ekipleri, bebeği Karşıyaka Devlet Hastanesi'ne götürdü. Yapılan ilk muayenesinde sağlık durumunun iyi olduğu belirlenen bebek, Doktor Behçet Uz Çocuk Hastalıkları Eğitim ve Araştırma Hastanesi'ne gönderildi. 
     Bebeğin yakınlarının belirlenmesine çalışılıyor. 
     
     Kestiği tomruklar üzerine düşen kişi öldü 
     Bartın'ın Kuruçaşile İlçesi'nde, kestiği tomruklar üzerine düşen kişi öldü. 
     Paşalar Köyü Serpderesi Mevkii'nde, Orman İşletmesi Müdürlüğü'nce başlatılan ağaç kesim çalışmaları sırasında orman işçisi Adil Erkan 38 , dik arazide kestiği tomrukların üzerine yuvarlanması sonucu ağır yaralandı. 
     Zonguldak Karaelmas Üniversitesi Tıp Fakültesi Araştırma Hastanesi'ne kaldırılan Erkan, yaşamını yitirdi. 
     
     Gaziantep'te tekstil fabrikasında yangın... 
     Gaziantep'te bir tekstil fabrikasında çıkan yangın maddi zarara yol açtı. 
     Edinilen bilgiye göre, Gaziantep Organize Sanayi Bölgesi'nde kurulu Ak-Mart Tekstil Fabrikası'nda başlayan yangın, Büyükşehir Belediyesi İtfaiye ekiplerinin müdahalesiyle büyümeden söndürüldü. 
     Makineye sıkışan metal parçadan çıkan kıvılcımların pamukları tutuşturması sonucu başlayan yangında maddi zarar meydana geldiği bildirildi. 
     
     Malatya'da izinsiz haşhaş eken 1 kişi gözaltına alındı 
     Malatya'nın Battalgazi İlçesi'nde izinsiz haşhaş ekimi yapan bir kişi gözaltına alındı. 
     Alınan bilgiye göre, bir ihbarı değerlendiren jandarma ekipleri Hatunsuyu Beldesi Yahya Kemal Mahallesi'nde, İbrahim B'nin bahçesinde arama yaptı. Aramada, bin 445 kök haşhaş ele geçirildi. 
     Haşhaşları izinsiz olarak ektiği gerekçesiyle İbrahim B. gözaltına alındı. 
     
     Okuldan hırsızlık yaptıkları iddiasıyla yakaldılar 
     Zonguldak'ın Alaplı İlçesi'nde, bir okuldan hırsızlık yaptıkları iddiasıyla 6 kişi yakalandı. 
     Anadolu Lisesi'ne yaklaşık bir ay önce girerek 3 bilgisayar ve 640 milyon lira paranın çalınmasıyla ilgili olarak İ.Ç 19 , N.U 19 , Z.U 19 , G.E 18 , A.U 19 ve E.T 19 polis tarafından yakalandı. 
     Söz konusu kişilerin bilgisayarları sattığı tespit edilen D.Y 25 de gözaltına alındı. 
     Yetkililer, gözaltındaki kişilerin ifadelerinin ardından adli mercilere sevk edileceğini kaydettiler. 
     
     Gaziantep'te hintkeneviri operasyonu... 
     Gaziantep'te saksıda dişi hintkeneviri yetiştiren bir kişi yakalandı. 
     Edinilen bilgiye göre, Musa Y'nin Nizip İlçesi'ne bağlı Uluyatır Beldesi'ndeki evinde arama yapan jandarma, saksılara ekili halde 3 bin 0 kök dişi hintkeneviri buldu. 
     Musa Y. gözaltına alınırken, dişi hintkenevirleri yakılarak imha edildi. 
     
</TEXT>
</DOC>
