<DOC>
<DOCNO> 243503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun28.html </URL>
<DATE> 2004/05/28/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Şaron planının tümünü oylamaya sunuyor... Netanyahu ne yapacak 
</HEADLINE>
<TEXT>

     İsrail Başbakanı Ariel Şaron'un Gazze'den çekilme planının tümünü bakanlar kurulunun onayına sunmaya karar verdiği bildirildi. 
     Şaron, dün Gazze'deki 21 yerleşimin yalnızca 3'ünün boşaltılmasını öngören sulandırılmış bir plan sunacağını açıklamıştı. Ancak siyasi kaynakların verdikleri bilgiye göre, Likud'lu bakanlar bu plana bile karşı çıkanca, Şaron teklifi geri çekerek, sürpriz bir şekilde, pazar günü orijinal Gazze planını oya sunmaya karar verdi. 
     Ancak Şaron'un böyle yapmakla ikinci kez kötü bir siyasi yenilgi alabileceği belirtiliyor. Şaron'un Gazze planı, partide ay başında yapılan referandumda reddedilmişti. 
     Bu arada, İsrail radyosunun haberine göre, bakanlar kurulunun oyuna sunulacak planda, boşaltılacak Yahudi yerleşimlerindeki tüm binaların yıkılmasının istendiği bildiriliyor. 
     Öte yandan, Başbakan Şaron'un, toplantıda Gazze planına olumsuz oy verirse Maliye Bakanı Binyamin Netanyahu'yu görevden almayı düşündüğü kaydedildi. 
     Maariv gazetesinin internet sitesindeki haberde, bir kaynağın, ''çekilme planına karşı oy kullanırsa Netanyahu'u kovmak zorunda kalacak'' dediği yazıldı. 
     
</TEXT>
</DOC>
