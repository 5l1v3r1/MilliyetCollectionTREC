<DOC>
<DOCNO> 202603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/ekonomi/eko06.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mükemmellik'le hem indirim, hem ödül geldi 
</HEADLINE>
<TEXT>

   Unilever fabrikası 'toplam üretken bakım yönetimi' çalışmasıyla Mükemmellik Ödülü alırken, verimlilik artışıyla Omo'nun fiyatı da iki yılda yüzde 45 indi 
      EKONOMİ SERVİSİ 
   
   Omo, Signal, Elidor gibi markaların üretildiği Lever Elida Gebze fabrikası ve Unilever Algida dondurma fabrikası Japon Fabrika Bakım Enstitüsü'nce "TPM Mükemmellik Ödülü"ne layık görüldü. 
   Lever Elida Gebze fabrikası üç yıl süren TPM toplam üretken bakım yönetimi çalışmaları sonucu hak kazandığı ödülü Japonya'da törenle aldı. 
   Unilever'in amiral gemisi Omo'da bu çalışmalar sonucunda kalite artırımının yanında fiyatlarında yüzde 45'lik bir indirime gitti. Unilever Yönetim Kurulu Başkanı İzzet Karaca TPM uygulamasının kalite artışının yanı sıra sıfır hata, sıfır iş kazası, sıfır kayıp, sıfır arıza ve sıfır atık su hedeflerine ulaşmayı sağladığını kaydetti. TPM uygulamalarının sağladığı tasarrufu tüketiciye yansıttıklarını belirten Karaca, enflasyonun düşmesine 1.5 - 2 puan katkıda bulunduklarını anlattı. 
   
   1 kilogramı 1.6 milyon lira 
   Omo Pazarlama Müdürü Zeynep Yalım Uzun ise Omo'nun fiyatının 2002 başından beri yüzde 45 düşürüldüğünü belirtti. Bu süre içinde Omo'nun kilogram fiyatı 3 milyonlardan, 1 milyon 650 bin liraya indirildi. 
   
   
</TEXT>
</DOC>
