<DOC>
<DOCNO> 209399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/tv/ekran.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavurucu Latin ateşi 
</HEADLINE>
<TEXT>

   Carlos Saura'nın sahne sanatlarını uyarlamadaki ustalığı "Tango"da görsel bir şölene dönüşüyor 
      ALİN TAŞÇIYAN 

   
   Carlos Saura sahne sanatlarının ruhunu beyazperdeye taşımayı başaran bir görüntü büyücüsü. Sahne üzerindeki deneyimini kamera arkasında akıllıca değerlendirip bir yapıtı görüntüleme hatasına düşmüyor. "Tango"da, daha önce çektiği "Kanlı Düğün", "Büyülü Aşk" ve "Carmen"de, geçen yıl izlediğimiz "Salome"de olduğu gibi bir dans gösterisini sahneye koymak üzere olan ekibin yaşadıklarını yapıtla paralellik kurarak anlatıyor. Böylece hem sinemanın hem de müzik ve dansın hakkını veriyor. 
   "Tango"nun odak noktasında tutkunun en üst düzeyde ifade edildiği bu dansı bir sahne yapıtına taşımak için kendisine bağlayıcı bir öykü, bir konu arayan yönetmen Mario Suarez Miguel Angel Sola var. Başdansçısı Laura Cecilia Narova hakiki bir diva. Mario'nun gösterisinin sponsorlarından bir gangster genç, güzel ve yetenekli bir dansçı olan sevgilisi Elena'yı Mia Maestro gruba aldırır. Orta yaş bunalımı geçiren Mario ile Elena arasında ilişki başlar. Gangsterin tehdidinin yanı sıra Elena'nın gitgide parlaması Laura'yı kıskandırır... 
   
   Görüntü-müzik uyumu 
   Juan Carlos Copes'in koreografisini yaptığı "Tango"da Arjantin'de doğan bu dansın doğasındaki aşk, tutku, kıskançlık temaları çok yönlü biçimde bir araya geliyor. Senaryoyla tangonun doğası arasındaki uyum, Lalo Schifrin'in olağanüstü bestesiyle de örtüşüyor. Vittorio Storaro'nun değişen fon üzerinde ışık oyunları dansçıların eşsiz performanslarına eşlik ediyor. Birbirlerine erotik bir heyecanla kenetlenen, öfkeyle karşı karşıya gelen, kavga eden, ayrılan ve yeniden kavuşan siluetler ve figürler izleyeni de Latin ateşiyle kavuruyor. 
   TRT 2 22.10 
   
   
   R.E.M.'den Ahmet Özhan'a...    Pazar Eki Meltem İnan'ın bu haftaki konuğu Haldun Dormen. TV8 12.05 
   Sinyal Canan ve Ahmet Özgün'ün sunduğu trafik programının sürprizi Michael Stipe. R.E.M. grubunun solisti Stipe, Canan Özgün'e yeni planlarını anlatıyor. SHOW 12.30 
   Barlaslar'la Günlerin Getirdiği Bundan böyle pazar günleri yayınlanacak programa İlhan Kesici, Erdal Demirkıran ve Ahmet Özhan konuk oluyor. ATV 16.45 
   The King of Queens CNBC-e'nin yeni komedi dizisinde Kevin James, Leah Remini ve "Seinfeld"den tanıdığımız Jerry Stiller başrolde. CNBC-e 19.30 
   Artı Eksi Yedi Geçen haftanın gündeminin ele alınacağı bölümlerin yanı sıra 50. sanat yılını kutlayan Müjdat Gezen'le söyleşi de yer alıyor. CNN TÜRK 20.05 
   Pantene Güzellik Yolculuğu 04 Güzellik endüstrisinin Oscar'ları kabul edilen ve daha önce Bridget Hall, Victoria Beckham, Elton John gibi isimlere verilen Pantene Güzellik Dünyası Ödülleri, bu yıl Türkiye'de ilk kez dağıtılacak. Canlı yayınlanacak gecede En İyi Saç Tasarımcısı, En İyi Makyaj Uzmanı, En İyi Giysi Tasarımcısı, En İyi Manken ve En İyi Saç Stiline Sahip Ünlü kategorilerinde ödüller sahiplerini bulacak. KANAL D 22.30 
   
   
   ALTERNATİF    12.10 Karşılaşmalar TRT 2 
   20.30 Gündem Dışı NTV 
   22.05 İlber Ortaylı ile... TRT 2 
   23.10 Kamyoncunun Yükü Sabır CNN TÜRK 
   24.00 Teke Tek KANAL D 
   
   
</TEXT>
</DOC>
