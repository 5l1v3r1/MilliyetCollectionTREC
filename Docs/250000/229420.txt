<DOC>
<DOCNO> 229420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur44.html </URL>
<DATE> 2004/04/07/ </DATE>
<TIME> 22.52 </TIME>
<AUTHOR>  </AUTHOR>
<HEADLINE>
Van'da bir evde maydana gelen patlamada 2 kardeş öldü 
</HEADLINE>
<TEXT>

     Van'da bir evde meydana gelen patlamada 2 kardeş öldü. 
     Alınan bilgiye göre olay, saat 20.00 sıralarında Esenler Mahallesi Cihanşah Sokak'ta Abdulhamit Yılmaz'a ait 61 numaralı evde meydana geldi. Çöpte buldukları, el bombası olduğu tahmin edilen askeri mühimmatları eve götüren Cahit 11 ve Muhacir 9 Yılmaz kardeşler, salonda çöpte bulduklarıyla oynarken büyük bir patlama sesi duyuldu. 
     Patlamanın etkisiyle evin camları kırılırken, diğer odada bulunan anne Şehnaz ile abla Zeynep, patlama sesini duyar duymaz salona koştuğu, salonda kanlar içersinde yatan Cahit ve Muhacir kardeşlerin, amcaları Kutbettin Yılmaz ve komşuların yardımıyla hastaneye kaldırılırken yolda öldüğü bildirildi. 
     Patlamanın ardından Emniyet Müdürlüğü ekipleri evin çevresinde güvenlik önlemi alırken, olay yerinde incelemelerde bulunan Emniyet Müdürü Tacettin Kurt, ihbarın kendilerine tüp patlaması olarak geldiğini belirtti. Kurt, ''Olayın neden kaynaklandığı ekiplerimizin araştırması sonuçlanınca ortaya çıkacak. Fakat tahminimiz patlamanın el bombasından kaynaklandığı yönündedir'' dedi. 
     
</TEXT>
</DOC>
