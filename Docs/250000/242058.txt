<DOC>
<DOCNO> 242058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/guncel/gun07.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekle 5 trilyonluk vurgun 
</HEADLINE>
<TEXT>


DİNÇER ŞEREF İstanbul 

Kurdukları paravan şirketler adına çeşitli bankalardan aldıkları çekleri yaprağı 50 milyon liradan dolandırıcılara satarak, 5 trilyon liralık vurgun yapan şebeke çökertildi. 
Çeşitli şirketler adına kesilen çeklerinin karşılıksız çıkması üzerine bir kamu bankası genel müdürlüğü, tüm şubelerini paravan şirketler adına alınan çeklere karşı uyardı. Bankanın Levent şubesine gelen bir kişinin verdiği çek karşılıksız çıktı. Durumun bildirilmesi üzerine polisin ifadesine başvurduğu bu kişi, çekleri Cemil Kurt'tan aldığını söyledi. Kurt'u gözaltına alarak sorgulayan polis, şebekenin izini belirledi. Rıdvan Topçu, Yaşar Bülent Işık, Temur Aydın Sucu, Cuma Ali Gürbüz, Veysi Demir ve Abdullah Kılıç yakalandı. Demir'in elebaşılığını yaptığı şebekenin sahte piyasayı 5 trilyon lira dolandırdığı öne sürüldü. 


</TEXT>
</DOC>
