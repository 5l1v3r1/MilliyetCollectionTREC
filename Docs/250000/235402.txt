<DOC>
<DOCNO> 235402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonyas28.html </URL>
<DATE> 2004/04/27/ </DATE>
<TIME> 18.51 </TIME>
<AUTHOR>  </AUTHOR>
<HEADLINE>
Antalya'da kokain satmaya çalıştıkları iddiasyla 5 kişi tutuklandı 
</HEADLINE>
<TEXT>

     Antalya Narkotik Büro Amirliği ekiplerince düzenlenen operasyonda, İstanbul'dan getirilen az miktardaki kokaini Antalya'da satmaya çalıştıkları iddiasıyla yakalanan 7 kişiden 5'i tutuklandı. 
     AA muhabirinin aldığı bilgiye göre, Antalya Kaçakçılık ve Organize Suçlar Şube Müdürlüğü'ne bağlı Narkotik Büro Amirliği ekiplerinin istihbarat çalışması sonucu, Antalya'da uyuşturucu madde satılmak istendiği belirlendi. Ekiplerin, il merkezinde düzenlediği operasyonlarda 7 kişi gözaltına alındı. Yapılan aramalarda, piyasa değeri yaklaşık 2 milyar lira olan yaklaşık 10 gramlık kokain maddesi, az miktar esrar maddesi ve ruhsatsız tabanca ele geçirildi. 
     Adliyeye sevk edilen 7 kişiden Necati Alper Baydar, Mehmet Akdenizli, Coşkun Çelenk, Kadir Tüfekçi ve Hüseyin Koraykoca, ''uyuşturucu bulundurmak ve satmak'' suçlarından tutuklandı. 
     Zanlıların adliyeye sevk edildiği sırada, bazı sanık yakınları gazetecilere tepki gösterdi. Bu sırada olaya müdahale eden bir polis memuru tarafından İhlas Haber Ajansı muhabiri tartaklandı. 
     
</TEXT>
</DOC>
