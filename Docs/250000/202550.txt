<DOC>
<DOCNO> 202550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur05.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Van ve Hakkari'de kar yolları kapattı... 
</HEADLINE>
<TEXT>

     Van ve Hakkari'de, kar yağışı nedeniyle 64 köy yolu ulaşıma kapandı. 
     Alınan bilgiye göre, dün başlayan ve sabah saatlerine kadar aralıklarla devam eden yağış sonucu, kar kalınlığı Hakkari şehir merkezinde 10, yüksek kesimlerde ise 50 santimetreye ulaştı. 
     Kar yağışı ve yüksek kesimlerdeki tipi nedeniyle merkez ve ilçelere bağlı 50 köy yolu ulaşıma kapandı. 
     Van'ın ilçelerinde de dün sabah saatlerinde etkili olan kar yağışı nedeniyle 14 köy yolunda ulaşım sağlanamadı. 
     Köy Hizmetleri Bölge Müdürlüğü yetkilileri, yağışın etkisinin azalmasıyla başlayan yol açma çalışmalarının devam ettiğini belirttiler. 
     Ferit Melen Havaalanı yetkilileri ise dün iptal edilen İstanbul-Van ve Ankara-Van uçak seferlerinin, bugün gerçekleştirileceğini kaydettiler. 
     
</TEXT>
</DOC>
