<DOC>
<DOCNO> 222356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/yasam/yas01.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkbahar geldi gibi 
</HEADLINE>
<TEXT>

   Yağmurlu ve gri hava, yerini güneşe bıraktı. Yurt genelinde 3 gün etkili yağış beklenmezken, hava sıcaklıkları da batıdan başlayarak artacak 
      ANKARA Milliyet 
   
   DEVLET Meteoroloji İşleri Genel Müdürlüğü, hava sıcaklıklarının batıdan başlayarak artacağını bildirdi. Bugün Orta ve Doğu Karadeniz, Doğu Anadolu'nun kuzeydoğusu yağışlı geçecek. Karadeniz kıyılarında yağmur, Doğu Anadolu'nun kuzeydoğusunda kar yağacak. Yağış almayan diğer yerler parçalı ve az bulutlu olacak. Sabah saatlerinde yurdun iç kesimleri ile Marmara'nın doğusunda yer yer sis bekleniyor. 
   
   Az bulutlu ve açık 
   YARIN Doğu Anadolu'nun kuzeyinde kar şeklinde yağış görülecek. Diğer yerlerde az bulutlu ve açık bir hava hakim olacak. Çarşamba günü Marmara'nın doğusu, Batı ve Orta Karadeniz'de yağmur yağacak. Yurdun diğer yerlerinde hava parçalı ve az bulutlu olacak. İç ve doğu kesimlerde sabah saatlerinde yer yer sis bekleniyor. Hava sıcaklıkları batıdan itibaren artarak mevsim normalleri civarında seyredecek. 
   
   
</TEXT>
</DOC>
