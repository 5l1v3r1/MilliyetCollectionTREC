<DOC>
<DOCNO> 236395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/yasam/axyas01.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS 'sezonu açtı' 
</HEADLINE>
<TEXT>


Çin, 2004'te ilk SARS nedeniyle ölümü doğruladı. Kurban, 53 yaşında bir kadın 


Çin hükümeti, bir kadının geçen hafta akut solunum yetmezliği sendromundan SARS öldüğü yolundaki haberleri doğruladı. 
Çin Sağlık Bakanlığı'ndan yapılan açıklamada, Anhui eyaletinde yaşayan ve soyadı Wei olan 53 yaşındaki kadının, başkent Pekin'deki bir araştırma laboratuvarında çalışırken SARS virüsü kapan bir çalışanın annesi olduğu belirtildi. 

Beş vaka daha var 
Çin hükümetinin doğrulamasıyla, bu yıl ilk defa bir kişinin SARS'tan öldüğü kesinleşti. 
Geçtiğimiz yıl Asya ülkelerinin büyük bir bölümünü etkileyen hastalığın, ilk kez bu kadar erken görüldüğünü belirten uzmanlar, virüsün güçlenmesinden endişe duyuyorlar. Pekin yönetiminin açıklamalarına göre, Çin'de halen kesinleşmiş 5 SARS vakası bulunuyor ve bu kişilerin dördü tedavi görüyor. Şüpheli dört kişiyse hastanede gözetim altında tutuluyor. 


</TEXT>
</DOC>
