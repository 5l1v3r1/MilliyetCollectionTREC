<DOC>
<DOCNO> 211063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sonspo16.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta 3. Serdar Bilgili dönemi... 
</HEADLINE>
<TEXT>

     Beşiktaş Kulübü olağan seçimli genel kurul toplantısında oy sayım işlemi sona ererken, Serdar Bilgili, 1985 oyla 3 yıllığına yeniden kulüp başkanlığına seçildi. 
     Lütfü Kırdar Uluslararası Kongre ve Sergi Sarayı'nda yapılan seçimde, oy verme işleminin bitmesinin ardından yaklaşık 2.5 saat süren sayımdan sonra kongre divan kurulu başkanı Ali Rıza Dizdar, Serdar Bilgili ve yönetim kurulunun 1985 oyla seçildiğini açıkladı. 
     Dizdar, 2 bin 332 üyenin kongreye katıldığını belirterek, ''Kongre üyelerinden 2 bin 306 kişi oy kullandı. Geçerli oy 1985 olarak sayıldı. Atılan oyların 89'u geçersiz sayıldı. 232 zarf ise boş çıktı. Kongreye katılan 26 üye ise oy vermedi'' diye konuştu. 
     Serdar Bilgili, seçim sonrası Beşiktaş Kulübü Başkanlığı'na 3 yıllığına yeniden seçilmiş oldu. 
     
</TEXT>
</DOC>
