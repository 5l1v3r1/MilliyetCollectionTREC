<DOC>
<DOCNO> 244625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/siyaset/asiy.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hedefimiz Baykal değil, iktidara gelmek' 
</HEADLINE>
<TEXT>


CHP'de parti dışı muhalefetin sözcüsü Prof. Dr. Güneş, Türkiye'ye bir iddia sunmak için yola çıktıklarını söyledi 

İSTANBUL Milliyet 


Yeniden CHP Hareketi sözcüsü Prof. Dr. Hurşit Güneş, hedeflerinin parti yönetimini ele almak değil, iktidara gelmek olduğunu belirterek "CHP yaşlıların değil, gençlerin partisi olmalı" dedi. 
Yeniden CHP Hareketi Yürütme Kurulu Başkanı Hamdi Fidan ile Güneş, dün basın toplantısı düzenledi. CHP'nin en önemli sorununun siyasi ve fikirsel alanda bulunduğunu kaydeden Güneş, Türkiye'ye bir iddia sunmak üzere yola çıktıklarını söyledi. Hareketi kamuoyuna anlatmak için yurt genelinde toplantılar düzenleyeceklerini belirten Güneş, internet sitesi kurup dergi çıkaracaklarını bildirdi. Güneş, Genel Başkanlığı'na aday olup olmayacağı sorusu üzerine, "Hareket daha çok yeni ve bunun için henüz çok erken. Biz sadece bir siyasi hareket başlatmak istiyoruz" diye konuştu. 
Güneş, Baykal'ın istifasının istenmesiyle ilgili soruya ise "Genel Başkan'ın durumu bizi çok üzüyor" diye konuştu. 
Fidan da 1980 öncesi partide gençlik kolları genel sekreterliği görevinde bulunduğunu anımsatarak, kendisi gibi daha önce benzer görev yapanlarla bir araya gelerek Yeniden CHP Hareketi'ni oluşturduklarını belirtti. 
Baykal'ın Genel Başkanı olması için zamanında çok çaba harcadığını anlatan Fidan, "Ama geçen 6 seçimin hiçbirinde CHP birinci parti olamadı. Genel Başkanımız ve genel yönetimimize, istifa etmeleri çağrımızı tekrarlıyoruz" dedi. 

'Lokantalarda buluşmayı bırakın' 

Fotoğraf MUSTAFA İSTEMİ 

CHP lideri Deniz Baykal, parti içi muhalefetle hareket etmekten vazgeçen milletvekillerini kutladı. Baykal, grup toplantısında, şöyle konuştu "Artık söylenmedik söz kalmadı. Bu ortamda, partinin meşru zeminlerini bırakıp şu lokantada, bilmem nerede bir araya gelip meşru çizgiye karşı çıkanları mazur görmek imk nı yoktur." 


</TEXT>
</DOC>
