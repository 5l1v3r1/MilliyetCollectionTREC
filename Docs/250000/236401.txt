<DOC>
<DOCNO> 236401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/yasam/yas07.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Soyuz, bozkıra yumuşak indi 
</HEADLINE>
<TEXT>



Uluslararası Uzay İstasyonu'ndaki Amerikalı, Rus ve Hollandalı uzay adamlarını taşıyan Rus Soyuz uzay aracı dünyaya indi. Rus kozmonot Alexander Kaleri, ABD'li astronot Michael Foale ve 11 gün önce Avrupa Uzay Dairesi'ni temsilen istasyonun yeni mürettebatıyla uzaya çıkan Hollandalı astronot Andre Kuiper'i taşıyan araç, dün sabah saatlerinde Kazakistan'ın Arkalık kasabası yakınlarındaki araziye yumuşak iniş yaptı. Kontrol istasyonu yetkilileri, Soyuz'un son derece başarılı bir iniş gerçekleştirdiğini belirtti. İnişten sonra Kostanay Havaalanı'nda bir basın toplantısı düzenleyen ekip, dünyaya dönmekten mutlu olduklarını ifade etti. Halen uzay istasyonunda bulunan iki kişilik ekibin, ekim sonlarında dünyaya dönmesi planlanıyor. 


</TEXT>
</DOC>
