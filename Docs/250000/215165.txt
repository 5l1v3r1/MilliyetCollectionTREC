<DOC>
<DOCNO> 215165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo09.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor-Ankaragücü maçı yarına ertelendi... 
</HEADLINE>
<TEXT>

     Birinci Süper Futbol Ligi'nde bugün saat 13.30'da yapılması gereken Bursaspor-Ankaragücü maçı, olumsuz hava ve saha koşulları nedeniyle yarına ertelendi. 
     Bursa Atatürk Stadı'nda dün başlayan temizleme çalışmaları, karın dün gece tipi şeklinde yağmasıyla sonuçsuz kaldı. 
     Stat yetkilileri, temizlenen bölümlerin tipi nedeniyle yeniden dolduğunu ve kar kalınlığının bazı bölümlerde 95 santimetreye kadar ulaştığını bildirdiler. 
     Maçın hakemi İsmet Arzuman da saha zemininde 3 kez yaptığı incelemenin ardından karşılaşmayı yarın saat 13.30'a erteledi. 
     Bursaspor Teknik Direktörü Ümit Kayıhan ise maça iyi hazırlandıklarını belirterek, "Karşılaşmayı bugün oynayıp kazanmak istiyorduk, ancak hava koşulları buna izin vermedi" dedi. 
     
</TEXT>
</DOC>
