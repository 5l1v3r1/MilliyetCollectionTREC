<DOC>
<DOCNO> 244919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/yasam/yas06.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yeni Boeing 7E7 Dreamliner 
</HEADLINE>
<TEXT>


SİNAN TOROS İstanbul 

Önde gelen uçak üreticilerinden Boeing, yeni modeli 7E7 Dreamliner'ı, dün Atatürk Havalimanı'ndaki Airport Otel'de düzenlenen toplantıda tanıttı. Tasarım çalışmaları devam eden Boeing 7E7'nin, sivil havacılıktaki en son seviyeyi temsil ettiğini belirten Boeing Ürün ve Hizmet Pazarlama Direktörü Randy Tinseth, 7E7'nin özelliklerini ise şöyle sıraladı "7E7, en yakın rakibinden yüzde 20 daha az yakıt tüketecek. Motor ve kanat tasarımları da uçağın verimliliğini yüzde 10'dan fazla artıracak. Kabin içinde fark edilir teknolojiler olacak. Yolcular daha rahat nefes alabilecek. 48 x 28 santimetre ölçüleriyle tüm ticari uçaklardan daha büyük pencerelere sahip olacak. Yolcular, perdesiz camları elektronik olarak karartabilecek ve dışarıda kuvvetli güneş ışığı varken bile çevrelerini seyredebilecek." 



</TEXT>
</DOC>
