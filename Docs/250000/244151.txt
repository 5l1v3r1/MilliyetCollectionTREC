<DOC>
<DOCNO> 244151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun28.html </URL>
<DATE> 2004/05/31/ </DATE>
<TIME> 20.13 </TIME>
<AUTHOR>  </AUTHOR>
<HEADLINE>
Kadirov'un büyük oğlu Zelimhan, kalp krizi sonuçu öldü. 
</HEADLINE>
<TEXT>

     Uğradığı suikast sonucu hayatını kaybeden Çeçenistan'ın eski Devlet Başkanı Ahmet Kadirov'un büyük oğlu Zelimhan Kadirov'un, bugün geçirdiği bir kalp krizi sonucu hayatını kaybettiği bildirildi. 
     İtar-Tass ajansı, 30 yaşındaki oğul Kadirov'un Çeçenistan'da Tsentoroy köyünde TSİ 17 00'da geçirdiği kalp krizi sonucu hayatını kaybettiğini duyurdu. 
     Ajans, oğul Kadirov'un uzun bir süredir tedavi gördüğünü ve 9 Mayıs'ta babasının uğradığı suikast sonucu hayatını kaybetmesi üzerine durumunun giderek daha da ağırlaştığını kaydetti. 
     Zelimhan Kadirov, babasının güvenlik servisinde uzun süre hizmet etmiş, daha sonra görevini kardeşi Ramazan'a devretmişti. 
     
</TEXT>
</DOC>
