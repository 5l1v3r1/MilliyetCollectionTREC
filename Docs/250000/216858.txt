<DOC>
<DOCNO> 216858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/magazin/mag04.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencileri Türkstar'da 
</HEADLINE>
<TEXT>

   Dormen, "Türkstar daha kaliteli olacak" deyip ekledi Benim de dört öğrencim katılacak... 
      ANTALYA DHA 
   
   Kanal D'nin Türkstar yarışması sunucusu Haldun Dormen, seçmelere dört öğrencisinin de katılacağını söyledi. Bir tiyatro oyunu için Antalya'ya gelen Dormen, Türkstar seçmelerine olumsuz hava koşulları nedeniyle bir süre ara verildiğini belirtti. Yarışmanın bu yıl daha organize olduğunu kaydeden Dormen, "Bu kez çok daha yetenekli adayların izleyici karşısına çıkacağını söyleyebilirim. Benim dört öğrencim de elemelere katılarak hünerlerini sergileyecek" dedi. 
   Bir yandan da, Antalya Kültür Merkezi'nde 20 Mart'ta sahnelenecek 'Folkroma' adlı oyunun yönetmenliğini yapacağını söyleyen Haldun Dormen, "Daha önce İstanbul Devlet Opera ve Balesi'nde sahneye koyduğum oyunun bir eşi olan Folkroma'yı Antalya'da sanatseverlerle buluşturacağız" diye konuştu. 
   
   
   
</TEXT>
</DOC>
