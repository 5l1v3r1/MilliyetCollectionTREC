<DOC>
<DOCNO> 219757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun43.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'li Belediye Başkanı "Çiftliğinize giren suçluları öldürün" 
</HEADLINE>
<TEXT>

     Arjantin'in güneyindeki Villarino kentinin Belediye Başkanı Jorge Simoni, çiftçilere, ''topraklarınıza giren hırsızları soğukkanlılıkla öldürün'' dedi. 
     Kentte işlenen suçlardan bıkan Belediye Başkanı, bir televizyon programında yaptığı açıklamada, çiftçilere hitaben, ''Çiftliğinize giren suçluları öldürmenizi onaylıyorum, bunu onaylıyorum'' diye konuştu. 
     Simoni, ''Sabahın beşinde üretmek ve çalışmak için uyanan insanların hayatı önce gelir. İnsanları çalmaya sevkeden binlerce neden olabilir, ancak onları hoş görmüyorum'' şeklinde konuştu. 
     Arjantinli çiftçiler, ülkelerinin 2002 yılında girdiği ekonomik kriz nedeniyle, hırsızlık ve şiddet içeren suçlarda ani bir artış olduğundan şikayet ediyor. 
     2002 yılında en büyük ekonomik krizini yaşayan 36 milyon nüfuslu Arjantin'de her iki kişiden biri yoksulluk sınırının altında yaşıyor. 
     
</TEXT>
</DOC>
