<DOC>
<DOCNO> 218423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/guncel/gun20.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   'Guantanamo'daki esirlerle Türk hükümeti görüştü' 
   ABD'li diplomatik bir yetkili Türk hükümet yetkililerinin, Afganistan'daki harek tın ardından tutuklanarak Küba'daki Amerikan üssü Guantanamo'ya götürülen Türk vatandaşlarıyla görüştüğünü bildirdi. Görüşmenin ne zaman yapıldığı ve tutuklu bulunan Türk vatandaşlarının sayısına ilişkin ise bilgi vermeyen adı açıklanmayan diplomat, konuya ilişkin devam eden bir süreç bulunduğunu da ifade etti. Amerikan United Press International UPI ajansı, ABD'nin, terör suçlusu oldukları gerekçesiyle Guantanamo üssünde tuttuğu kişilerin milliyetlerine ilişkin ayrıntılı bir liste yayımlamış, buna göre üste tutuklu bulunanlar arasında 11 Türk vatandaşının bulunduğunu bildirmişti. 
   
   Atina Olimpiyatları'nı Türk Donanması koruyacak 
   Yunanistan, Atina Olimpiyat Oyunları için, aralarında Türkiye'nin de bulunduğu müttefik ülkelerle geniş çaplı bir güvenlik operasyonuna hazırlanıyor. İngiliz Financial Times gazetesi, alınacak güvenlik tedbirler çerçevesinde NATO üyesi ülkelerin devrede olduklarını yazdı. Gazete, Amerikan 6. Filosu'nun Yunanistan kıyılarının ötesinde, Ege ve İyon denizlerinde de Türk ve İtalyan donanmalarının devriye gezeceklerini belirtti. Yunanistan Savunma Bakanı Yianos Papandoniu'nun Türkiye ile Yunanistan sınırındaki Meriç Nehri'nde güvenlik işbirliğinin yapılacağını söylediğini aktaran gazete, oyunların güvenlik planı Avustralya, İngiltere, Fransa, Almanya, İsrail, İspanya ve ABD'nin işbirliğiyle hazırlandığını kaydetti. 
   
   
   
</TEXT>
</DOC>
