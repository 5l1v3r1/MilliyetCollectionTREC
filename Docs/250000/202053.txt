<DOC>
<DOCNO> 202053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo28.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yarının lideri Beşiktaş... 
</HEADLINE>
<TEXT>

     Birinci Süper Futbol Ligi'nde 16. hafta maçları da geride kalırken, lider Beşiktaş, ilk yarıyı lider bitirmeyi garantiledi. 
     26 golün atıldığı 16. haftada, lider Beşiktaş, bir ara yenik duruma düştüğü Akçaabat Sebatspor deplasmanından 2-1'lik galibiyetle ve 3 puanla dönmeyi bildi ve puanını 40'a çıkararak, yine zirvede yer aldı. 
     Ligde haftanın en önemli maçında, 2. sıradaki Trabzonspor, deplasmanda Galatasaray'ı 2-1 yenerek puanını 34'e çıkarırken, 28 puanda kalan Galatasaray, 5. sıraya dek indi ve zirve yarışında bir büyük yara daha aldı. 
     Şampiyonluk yarışından kopmak istemeyen 1 maçı eksik Fenerbahçe, sahasında, zirveyi zorlayan ekiplerden Denizlispor'u 2-0'lık skorla geçince, 31 puanla 3. sırada yer aldı. 29 puanlı Denizlispor ise 4. sıraya düştü. 
     3 maçı evsahibi, 4 maçı da deplasman takımlarının kazandığı 16. haftada 2 maç da berabere bitti ve bunların 1'inde gol atılamadı. 
     Gol krallığı yarışmasında, Samsunsporlu Serkan Aykut, 12 golle ilk sırada bulunurken, bu futbolcuyu 11'er golle Fenerbahçeli Van Hooijdonk ve Tuncay, 9'ar golle Gaziantepsporlu Lazarov ve Konyasporlu Zafer Biryol izliyor. 
     Ligde 16. hafta maçlarında alınan sonuçlar, 17. haftanın programı ve puan durumu şöyle 
     Gençlerbirliği-İstanbulspor........................... 1 - 0 . 
     Gaziantepspor-Elazığspor.............................. 3 - 1 . 
     Akçaabat Sebatspor-Beşiktaş........................... 1 - 2 . 
     Fenerbahçe-Denizlispor................................ 2 - 0 . 
     Adanaspor-Ankaragücü.................................. 1 - 3 . 
     Bursaspor-Diyarbakırspor.............................. 0 - 0 . 
     Çaykur Rizespor-Samsunspor............................ 1 - 2 . 
     Konyaspor-Malatyaspor................................. 3 - 3 . 
     Galatasaray-Trabzonspor............................... 1 - 2 . 
     17. Hafta 
     20 Aralık Cumartesi Elazığspor-Galatasaray, Trabzonspor-Gençlerbirliği, Beşiktaş-Çaykur Rizespor, 21 Aralık Pazar Samsunspor-Bursaspor, İstanbulspor-Konyaspor, Denizlispor-Adanaspor, Ankaragücü-Akçaabat Sebatspor, Diyarbakırspor-Gaziantepspor, Malatyaspor-Fenerbahçe. 
     
</TEXT>
</DOC>
