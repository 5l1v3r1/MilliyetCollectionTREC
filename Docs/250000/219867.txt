<DOC>
<DOCNO> 219867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sontur32.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadettin Tantan'a SBP'de protesto... Konuşma yapamadı... 
</HEADLINE>
<TEXT>

     Yurt Partisi Genel Başkanı Saadettin Tantan'ın konuşacağı ''Yolsuzluk ve Mücadele Yolları'' konulu konferans, öğrencilerin protesto eylemi nedeniyle yapılamadı. 
     Ankara Üniversitesi A.Ü Hukuk Fakültesi Stratejik Araştırmalar Topluluğu, Siyasal Bilgiler Fakültesi SBF Konferans Salonu'nda, Yurt Partisi Genel Başkanı ve eski İçişleri Bakanı Tantan'ın konuk konuşmacı olarak katılacağı ''Yolsuzluk ve Mücadele Yolları'' konulu bir konferans düzenledi. 
     Tantan'ın salona girmesinin ardından bir grup öğrenci, ''Tantan dışarı'', ''Katil Tantan'', ''Polis üniversiteden defol'' ve ''Faşist Tantan üniversiteden defol'' şeklinde sloganlar atmaya ve sıralara vurmaya başladı. 
     Bir süre sloganların kesilmesini bekleyen Tantan, protesto eyleminin sürmesi nedeniyle, konferansı dinlemeye gelenlerin alkışları arasında kürsüye çıktı. 
     Tantan ile organizasyonu gerçekleştiren öğrencilerin protestocu grupla yaptıkları görüşmenin sonuç vermemesi üzerine, Tantan, 20 dakikalık bekleyişin ardından salondan ayrıldı. 
     
</TEXT>
</DOC>
