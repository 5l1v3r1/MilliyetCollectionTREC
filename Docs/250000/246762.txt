<DOC>
<DOCNO> 246762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun17.html </URL>
<DATE> 2004/06/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Libya'nın nükleer programında Türk isimler 
</HEADLINE>
<TEXT>

     Financial Times gazetesi, Libya'nın nükleer program geliştirme çabalarına Türkiye ve Güney Afrika'nın da destek verdiğini yazdı. 
     Gazetenin haberi şöyle 
     "Libya'nın gizli nükleer programı için çalışan Pakistanlı bir tedarikçi şebeke hakkındaki araştırmalar, Türkiye ve Güney Afrika'dan tedarikçilerin de Libya'ya nükleer teknoloji ve uzmanlık sağlama yolunda önemli rol oynadığını gösterdi. 
     Bu yıl Mart'ta, Libya'nın uranyum zenginleştirme programı için sipariş edilmiş malzemelerle yüklü bir geminin Trablus'a varışı da şebekenin Türkiye ucu hakkında ipuçları sağladı. 
     Türkiye'den gelen santrifüj parçaları, Malezya'da yapılan benzerlerine göre çok daha gelişmişti. Türk üreticiler ayrıca santrifüj motorları da sağladı. Şubat ayında Malezya'daki şebekeyle ilgili bir raporda da iki Türk'ün adı geçiyordu." 
     
</TEXT>
</DOC>
