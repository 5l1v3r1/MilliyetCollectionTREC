<DOC>
<DOCNO> 233418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun28.html </URL>
<DATE> 2004/04/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İltica başvurusu reddedilince ağzını ve göz kapaklarını dikti 
</HEADLINE>
<TEXT>

     Avusturya'da, iltica başvurusu rededilen bir Afgan, ağzını ve göz kapaklarını dikerek, kararı protesto etti. 
     Viyana'daki Katolik kilisesinin mülteci kampı müdürü Christoph Riedl, birkaç kez kendisini yaralama teşebbüsünde bulunan Afganın, iltica başvurusunun reddedilmesinden sonra sınır dışı edileceğini anlayınca ağzını ve göz kapaklarını dikerek dikkat çekmek istediğini söyledi. 
     Sınır dışı edilmeyeceği yolunda güvence alamayınca doktor müdahalesine de karşı koyan Afganın psikiyatri kliniğinde tedavi altına alındığı bildirildi. 
     Söz konusu kişinin iltica başvurusunun reddedilmesine karşı itirazının da kabul edilmediğini belirten Riedl, çeşitli ülkelerden iltica etmek üzere gelen mülteci adaylarının akıl almaz hikayeler anlattıklarını, ancak birçoğunun ekonomik gerekçelerle geldikleri anlaşılınca iltica başvurularının reddedildiğini söyledi. 
     Riedl, iltica başvuruları reddedilen kaçakların çoğunun dikkat çekmek için kendilerine zarar verdiklerini kaydetti. 
     Yetkililer, Afgan kaçak hakkında kesin kararın tedavisi bittikten sonra alınacağını belirttiler. 
     
</TEXT>
</DOC>
