<DOC>
<DOCNO> 226696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/ekonomi/eko03.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazprom 200 milyon dolar yatıracak 
</HEADLINE>
<TEXT>

   Rus doğalgaz şirketi Gazprom Türkiye'de yeraltı gaz depoları ve gaz dağıtım sektöründe 200 milyon dolarlık yatırıma hazırlanıyor 
      SONGÜL HATISARU 
   
   Tatar şirketi Tatneft'in, Tüpraş'a talip olmasından sonra Rusya için bu projenin ne anlama geldiğini anlamak için Rusya Federasyonu'nun Türkiye Büyükelçisi Petr Vladimiroviç Stegniy ile bir röportaj yapmak istedim. Ahmet Nazif Zorlu'yla tanışma ve Türkiye ile Rusya arasında işbirliği olanaklarını konuşmak üzere gerçekleştirdiği ziyarette tanışma fırsatı bulduğum Stegniy, Tatneft - Zorlu dolayısıyla Tüpraş projesinin Rusya için çok önemli olduğunu ve başından itibaren bilgilendirildiklerini söylüyor. 
   
   Firma kurulmuştu 
   Enerji konusunun Türkiye'nin de içinde bulunduğu coğrafyanın en önemli bölgesel politikası olduğunu söyleyen Büyükelçi, Rusya'nın bölgedeki enerji sektörünün bir harmoni içinde gelişmesini istediğini kaydediyor. Enerji konusunun siyasallaştırılmasına karşı olduklarını söyleyen Büyükelçi, şöyle devam ediyor "Rusya ile Türkiye'nin işbirliği çok verimli. İşadamlarının ortaklıkları, halklar arasındaki işbirliğini de geliştiriyor. Büyükelçi'den Rusya'nın en büyük doğalgaz şirketi Gazprom'un Türkiye'de doğrudan yatırım yapmayı planladığı bilgisini alıyorum. 
   Doğalgaz sektöründe yaptığım bir iki görüşme sonucunda Gazprom'un yeraltı gaz depoları ve gaz dağıtım işinde 200 milyon dolarlık bir yatırıma hazırlandığını öğreniyorum. Mavi Akım'da da ortaklığı bulunan Gazprom Türkiye'ye doğalgaz satıyor. 
   Ali Şen Gazprom adına Mavi Akım projesinde tahkim konusunu çözmek için hükümetle pazarlık masasına oturan ekibin içinde yer almıştı. Gazprom, Türkiye'de kendi lehlerine tahkim sorunlarının çözülmesi görüşmelerine katılan Ali Şen ile ortak doğalgaz dağıtım, ihracat ve depolama alanında faaliyet gösterecek bir firma kurmuştu. 
   
   "Tanımıyoruz" 
   Zorlu'yu holding binasında ziyaret eden ekibin içinde yer alan Tataristan'nın Türkiye Temsilcisi Ramil Mavlyutov'e, Tatneft hakkında ABD'de açılan davayı sordum. Mavlyutov şunları anlattı "Bu şirketin yöneticileri, sahipleri kim bilmiyoruz. Ortada bir şirket var mı, aslında onu da bilmiyoruz. Bir tek avukatlarını biliyoruz. Çünkü avukatlar ABD'de mahkemeye başvurmuşlar. 
   Imanagement isimli bir şirket adına açılmış dava. Bunlar Tatneft Tüpraş ihalesini kazandıktan sonra New York borsasında bir miktar hisse almışlar. 23 Şubat'ta da ABD'de mahkemeye başvurup "Tatneft yönetimi bizi yanılttı" diye dava açmışlar. Bunların aldıkları hisselerden dolayı bir zararları değil aksine k rları sözkonusu. Mahkeme bunlara 'eğer Tatneft yönetimiyle aynı görüşte değilseniz gidin hisselerinizi satın k rdasınız' zaten diyor. Özelleştirmenin iptal edilmesini istiyor herhalde birileri. Sendika yapmaz, çünkü onlar açık açık karşıyız diyorlar zaten. 
   
   Gagarin kardeşler meyve suyu ve şampanya üretecek    Peki, Türkiye'ye yatırım yapmak isteyen başka Rus şirketleri var mı Büyükelçinin yanıtı şu "Gazprom'un Türkiye'ye doğrudan yatırım yapma planları var. Uzaya ilk çıkan insan olan Yuri Gagarin'in kardeşleri Mikhail ve Alexey Gagarin, Kilis'te şampanya fabrikası kuruyorlar. Meyve suyu üretecekler. Bu örneklerin sayısı artacak. Yatırımlar kauçuk ve turizm alanında da olabilir." 
   
   'Şimdi biz teknoloji alıyoruz'    İş üretmeye talip bir grup olduklarını söyleyen Zorlu, "Bakın Rusya Büyükelçisi gelip bizi ziyaret ediyor. İşlerimizi görüp takdirlerini belirtiyor. Birileri de çıkıp konuşuyor. Tüpraş özelleştirmesinde en ufak bir yanlış bulsunlar ben paramı alır çekilirim. Büyükelçi binayı gezerken halı tezgahını resmeden bir tablonun önünde duruyor. Ve şunları söylüyor "Türkiye'ye tekstil teknolojisini ilk biz verdik. Şimdi ise biz teknoloji alıyoruz. Zorlu büyük işler başarmış." 
   
   
</TEXT>
</DOC>
