<DOC>
<DOCNO> 244915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/yasam/yas01.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar melodi deniyor erkekler oyun oynuyor 
</HEADLINE>
<TEXT>


Kadınlarla erkekler arasında birçok alanda görülen türlü farklılık, en sonunda cep telefonu kullanımında da ortaya çıkmaya başladı 

DIŞ HABERLER 

Cinsiyet farkı 
İNGİLTERE'DEKİ Enpocket adlı bir cep telefonu pazarlama şirketi tarafından yapılan araştırmaya göre, erkekler cep telefonlarına oyun, kadınlar ise melodi yüklemeyi tercih ediyor. Araştırma sonucunda, İngiltere'de son üç ayda cep telefonuna oyun yükleyenlerin yüzde 58'inin erkek olduğu, genç kadınların da cep telefonuna melodi indiren 5.9 milyon kişinin yarısından fazlasını oluşturduğu ortaya çıktı. 

Son üç aydaki artış 
CEP telefonu melodilerinin 1.50-3.50 sterlin arasında ücretlendirildiği İngiltere'de, 2003'te kullanıcıların cep telefonlarına 70 milyon sterlinlik yaklaşık 190 trilyon TL melodi yüklediği belirtiliyor. Araştırmaya göre, 3. kuşak video görüntüleri de popüler hale geliyor. İngiltere'de geçen yıl cep telefonu kullanıcılarının yüzde 1'i görüntü indirirken, son üç ayda bu oran yüzde 3'e yükseldi. 


</TEXT>
</DOC>
