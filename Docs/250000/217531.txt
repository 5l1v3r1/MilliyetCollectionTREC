<DOC>
<DOCNO> 217531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur27.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna Gönlümüz devam etmeyi isterdi ama takdiri ilahi 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, ''AK Parti tarafından İstanbul Büyükşehir Belediye Başkanlığı'na aday gösterilmemesine'' ilişkin, ''Gönlümüz hizmetin devamını arzu ederdi. Ama bu takdiri ilahidir. Önemli olan bugün değildir, bundan sonrasıdır. Bunun bizim için hayırlı olduğunu düşünüyorum'' dedi. 
     Pir Koca Ahmed Yesevi Cem Kültür Merkezi'nde düzenlenen yardım dağıtım töreninde konuşan Gürtuna, ''Türkiye'de insanların yüzde 70'inin açlık sınırının altında yaşadığını, yüzde 20'sinin de fakir olduğunu'' kaydetti. 
     Böyle bir ortamda sosyal dayanışmanın önemli olduğunu ve bu anlayışla insanların sıkıntılarını paylaşmak istediklerini ifade eden Gürtuna, sözlerini şöyle sürdürdü 
     ''Türkiye'de çok küçük bir azınlık bundan habersiz. Ben onlara 'obur Türkiye' diyorum. Bir de 'öbür Türkiye' var. Milyonlarca insan, hasta, sakat, yaşlı, genç, işsiz... Paylaşarak bu sıkıntılarımızı azaltabiliriz. Bunun için gayret gösteriyoruz. Arzum odur ki bir tek muhtaç insan kalmasın. Esas olan zalim olmak değil, mazlum olmaktır. Mazlumun kaderini, zorluklarını paylaşmaktır.'' Konuşmasının ardından ihtiyaç sahibi 300 kişiden 5'ine çeşitli gıda maddelerinden oluşan yardım paketlerini veren Gürtuna, daha sonra basın mensuplarının sorularını yanıtladı. 
     Kendisini belediyecilik ve İstanbul konusunda uzman gördüğünü belirten Gürtuna, ''Gönlümüz hizmetin devamını arzu ederdi. Ama bu takdiri ilahidir. Bizim için bir kırgınlık vesilesi olmaz. Allah'ın takdir ettiği her sonuca razıyız. Önemli olan bugün değildir, bundan sonrasıdır. Bunun bizim için hayırlı olduğunu düşünüyorum'' dedi. 
     ''Siyasete devam edecek misiniz, başka bir parti var mı '' sorusuna Gürtuna, ''Siyasi anlamda düşündüğüm alternatif şu anda yok'' karşılığını verdi. 
     Gürtuna, ''Siyaseti bırakıyor musunuz '' sorusunu da, '' Siyaseti bırakacağız demedim. Farklı parti konumu içerisinde değiliz dedim'' diye yanıtladı. 
     
</TEXT>
</DOC>
