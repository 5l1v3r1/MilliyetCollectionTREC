<DOC>
<DOCNO> 216016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/soneko43.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe hisseleri Cuma günü borsa'da... 
</HEADLINE>
<TEXT>

     Fenerbahçe hisselerinin 20 Şubat Cuma günü Borsa'da işlem görmeye başlaması bekleniyor. 
     Ulusal Pazar'da işlem görecek Fenerbahçe Sportif hisselerinin işlem görme tarihinin gün ve ayı, Beşiktaş ve Galatasaray hisselerinin tarihiyle çakışması bakımından da ilginç bir tesadüf oluşturacak. 
     Beşiktaş ve Galatasaray hisseleri, 20 Şubat 2002 tarihinde halka arz fiyatlarıyla İMKB'de işlem görmeye başlamışlardı. 
     İlk gün sonunda Galatasaray hisseleri 87 bin liradan 80 bin liraya gerilerken, yüzde 8.05 değer yitirmişti. 
     Beşiktaş hisseleri ise, 57 bin 500 liradan 47 bin liraya inerek, yüzde 18.26 kayıpla yatırımcılarını ilk günden üzmüştü. 
     Bu arada, Beşiktaş ve Galatasaray kulüplerinin şirketlerinin halka açılmasından sonra Fenerbahçe'nin de halka açılmasının tamamlanmasıyla 3 büyük kulübün spor sahalarındaki ezeli rekabeti yatırımcı piyasasına da taşınmış olacak. 
     
</TEXT>
</DOC>
