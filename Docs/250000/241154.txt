<DOC>
<DOCNO> 241154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sondun15.html </URL>
<DATE> 2004/05/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Partiden toplu istifa geldi, Sonya Gandi fikrini değiştirmedi 
</HEADLINE>
<TEXT>

     Hindistan'daki genel seçimleri kazanan Kongre Partisi'nin lideri Sonya Gandi, başbakan olmama kararını değiştirmedi. 
     Kongre Partisi'nin önde gelen üyeleri, fikrini değiştirmesi için Sonya Gandi'ye baskı yapmak amacıyla bugün istifa etmişlerdi. 
     Partinin önde gelen isimlerinden Oscar Fernandez, istifa eden parti üyelerinin Gandi'nin evine yaptıkları yürüyüşten sonra gazetecilere açıklamasında, ''Gandi, şimdiye kadar isteğimizi kabul etmedi'' dedi. 
     
     PARTİDEN TOPLU İSTİFA GELMİŞTİ 

     Hindistan'daki genel seçimleri kazanan Kongre Partisi'nin önde gelen üyeleri, başbakan olmayacağını açıklayan liderleri Sonya Gandi'nin kararından vazgeçmesini sağlamak için partideki görevlerini bırakıyor. 
     Partinin önde gelen isimlerinden Ambica Soni, Kongre Çalışma Komitesi üyelerinin istifalarını sunduğunu söyledi. 
     Soni, parti üyelerinin bugün Gandi ile biraraya gelerek, onu başbakan olmama kararından caydırmaya çalışacağını da belirtti. 
     İtalyan asıllı Gandi, dün hisleri ve vicdanını dinleyerek, başbakan olmama kararı aldığını açıklamıştı. 
     
</TEXT>
</DOC>
