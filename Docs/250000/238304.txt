<DOC>
<DOCNO> 238304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/spor/bvol.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da Güneş yanığı 0-3 
</HEADLINE>
<TEXT>


Beşiktaş, Antalya'daki Bayanlar Voleybol 1. Ligi final serisinin son etabına kötü başladı, Vakıfbank Güneş Sigorta karşısında tutunamadı. Set alamayan Siyah-Beyazlı ekip, liderliği de rakibine kaptırdı 


Çelme yedi 
DALAMAN'DAKİ Bayanlar Voleybol 1. Ligi'nin final serisinde fırtına gibi esen Beşiktaş'ın hızı Antalya'daki ikinci etap müsabakalarında kesildi. Vakıfbank Güneş Sigorta, pasör Elif'in iyi yönetimi, Necla'nın defanstaki başarısı, Neslihan ve Aysun'un da sert smaçlarıyla sonuca gitti. 

Santos'a pranga 
TATYANA'NIN, Kartal'ın silahı Dos Santos'u file üstünde durdurması Beşiktaş'ın hücum planlarını alt üst etti. İlk maçta rakibine 3-0 üstünlük kuran Beşiktaş, rövanşı kaptırırken, büyük bir avantajı da elden kaçırdı. Bir set averajıyla ikinci sıraya düşürken, şampiyonluk yarışı da iyice kızıştı. 

Maçın karnesi 
HAKEMLER Orhan Utkan, Bülent Bozkurt 
BEŞİKTAŞ Dos Santos 6 , Duygu 5 , Deniz 6 , Elisangela 6 , Julia 5 , Arzu 6 , Nihan Libero 6 , Melek 5 
VAKIFBANK GÜNEŞ SİGORTA Elif 8 , Tatyana 8 , Olena 7 , Aysun 9 , Neslihan 9 , Olga 7 , Necla Libero 8 , Ebru 7 
SETLER 25-18, 25-22, 25-16 

Eczacıbaşı kendine geldi 3-0 

BAYANLAR Voleybol Ligi Final Serisi'nin ilk ayağında hayal kırıklığı yaşayan Eczacıbaşı, Antalya'daki ikinci raunda hızlı girdi ve Yeşilyurt'u set vermeden devirerek iddiasını sürdürdü. Lacivert - Beyazlı ekip özellikle Natalia, Özlem ve Barbara'nın etkili oyunu ile sonuca giderken maçın setlerini 25 - 15, 25 - 12, 25 - 15 önde kapadı. 

Maçın karnesi 
HAKEMLER Deniz Güvenç, Kadir İlbeyli 
ECZACIBAŞI Bahar 7 , Natalia 7 , Özlem 7 , Barbara 7 , Çiğdem 6 , Mesude 6 , Gülden 7 
YEŞİLYURT Tülin 6 , Nisa 6 , Esra 6 , Aslıhan 5 , Bahar 6 , Pelin 6 , Ayça 6 , Elçin 5 , Özge 6 , Gülbahar 4 
SETLER 25 - 15, 25 - 12, 25 - 15 

2. Etap puan cetveli TAKIM O G M AS VS P Güneş Sigorta 4 3 1 9 4 9 Beşiktaş 4 3 1 9 5 9 Eczacıbaşı 4 2 2 8 6 6 Yeşilyurt 4 0 4 1 12 - 

Filede bugün 
16.30 V.Güneş Sigorta - Yeşilyurt 
19.00 Eczacıbaşı - Beşiktaş 


</TEXT>
</DOC>
