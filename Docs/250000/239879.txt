<DOC>
<DOCNO> 239879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/siyaset/siy08.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP oyları neden azalıyor 
</HEADLINE>
<TEXT>


'Partimize yaşlılar oy veriyor' diyen Sosyal Demokrasi Derneği Genel Başkanı Erol Tuncer, her yıl yaşlılar seçmenlikten düştükçe oylarının azaldığını belirtti 

SÜLEYMAN SAĞAT İzmir DHA 


Sosyal Demokrasi Derneği SDD Genel Başkanı ve CHP PM üyesi Erol Tuncer, partisinin aldığı oyların sadakat oyları olduğunu belirtti. "Yaşlılar seçmenlikten düştükçe oylarımız azalıyor" diyen Tuncer, CHP'nin AKP karşısında aldığı ikinciliğin övünülecek tarafı olmadığını da savundu. SDD İzmir Şubesi'nin düzenlediği toplantıda konuşan Tuncer, seçmen sayısı 41 milyondan 43 milyona çıkmasına rağmen, CHP'nin bir öncekine göre 223 bin oy kaybettiğini dile getirdi. CHP'nin aldığı oyları "Sadık taraftarlarımızın oyları" olarak niteleyen Tuncer, "Partimize yaşlılar oy veriyor. Tabii her yıl yaşlılar seçmenlikten düştükçe oylarımız da azalıyor. Son dönemde bir miktar oy da, sağda yer almalarına rağmen AKP'den korkup bize sığınanlardan geldi" dedi. 



</TEXT>
</DOC>
