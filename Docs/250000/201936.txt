<DOC>
<DOCNO> 201936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/spor/spo03.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom sil bastan 
</HEADLINE>
<TEXT>

   Galatasaray'da, Fatih Terim'in haftalardır ısrar ettiği on bir sakatlıklar nedeniyle darbe yedi. Sarı-Kırmızılılar bugünkü Trabzonspor maçında farklı bir kadroyla mücadele edecek 
      ERHAN TELLİ 

   
   Beş forma boşta 
   SÜPER Lig'de bugün Trabzonspor ile kozlarını paylaşacak olan Galatasaray, sakat ve formsuz futbolcular nedeniyle sıkıntı yaşıyor. Fatih Terim'in haftalardır ısrar ettiği on bir, sakat ve cezalılar nedeniyle dağıldı. Terim'in Mondragon, Tamas, Petre, Berkant, Sabri ve Hakan Şükür'e banko yer vermesi beklenirken, diğer 5 formanın adayları henüz netlik kazanmadı. 
   
   Ayhan da yok 
   REAL Sociedad maçında cezası nedeniyle forma giyemeyen Ayhan, bugün de sakatlığı yüzünden takımdaki yerini alamayacak. İspanya'da midesi bozulan Orhan Ak'ın yetişmesi durumunda Kaptan Bülent kulübede oturacak. Kalçasındaki ağrı nedeniyle dün MR'ı çekilen Ergün ve hafif sakatlığı olan Hakan Şükür'ün durumlarının iyi olduğu bildirildi. 
   
   Hazırlıklar tamamlandı    SARI - Kırmızılı takım bugünkü Trabzonspor maçının hazırlıklarını dün yaptığı tek idmanla noktaladı. Florya'da yaklaşık 1.5 saat süren çalışmada savunma organizasyonlarına ağırlık verildi. Teknik Direktör Fatih Terim'in, savunma oyuncularını uyararak, "Galatasaray'a yakışmayan goller yiyoruz. Kendinize çeki düzen verin. Bir daha hata istemiyorum" dediği öğrenildi. 
   
   Taraftara çağrı 
   GALATASARAYLI yöneticiler, bugün Olimpiyat Stadı'nda oynanacak olan Trabzonspor maçı öncesinde taraftarları tribüne davet etti. Yöneticiler, "Kritik bir dönem içindeyiz. Her zamankinden fazla desteğe ihtiyacımız var. Ligde kalan iki maçı da kazanıp 6 puan almak istiyoruz. Bu yüzden tribünlerin dolması gerekiyor" dediler. 
   
   
   
</TEXT>
</DOC>
