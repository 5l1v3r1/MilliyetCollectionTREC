<DOC>
<DOCNO> 218791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur06.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Şiddete uğrayan kadınların yüzde 20'si yetkililere başvuruyor" 
</HEADLINE>
<TEXT>

     Abant İzzet Baysal Üniversitesi AİBÜ Sağlık Yüksek Okulu Müdürü Doç. Dr. Feray Gökdoğan, dünyada şiddete uğrayan kadınların sadece yüzde 20'sinin polise başvurduğunu, söyledi. 
     Doç. Dr. Gökdoğan, yaptığı yazılı açıklamada, dünyada kadınlara yönelik şiddetin yüksek oranlarda görüldüğünü belirterek, Birleşmiş Milletler raporuna göre, dünyada her yıl en az 3,5 milyon kadın şiddete maruz kaldığını kaydetti. 
     Her dört kadından birinin gebelikleri sırasında tacize uğradığının tespit edildiğine işaret eden Gökdoğan, ''Dünyadaki 15 ile 44 yaş arası kadınlar arasındaki ölümlerin yüzde 7'sinin şiddet nedeniyle görüldüğü, cinayet nedeniyle ölen kadınların hemen hemen yarısının eşleri, eski eşleri ya da erkek arkadaşları tarafından öldürüldüğü belirlenmiştir'' diye konuştu. 
     Gökdoğan, şiddetin çoğunlukla birlikte yaşanılan erkeğin uyguladığı fiziksel ve cinsel zorlama, sosyal kısıtlama, psikolojik saldırı ya da ekonomik baskı şeklinde gözlendiğini ifade ederek, şunları kaydetti 
     ''Düşük eğitimli erkekler fiziksel şiddeti tercih ederken, yüksek eğitimli erkekler aşağılamayı, hakaret etmeyi tercih etmektedirler. Başbakanlık Aile Araştırma Kurumu'nun yaptırdığı bir araştırma sonucuna göre, ailelerin yüzde 34'ünde fiziksel şiddet, yüzde 'ünde sözlü şiddetin uygulandığı ve ev içi şiddetin yoğun olarak yaşandığı açıklanmıştır.'' Şiddete uğrayanların ancak yüzde 20'sinin resmi makamlara başvurduğuna dikkat çeken Doç. Dr. Gökdoğan, ''Kadınların sorunlarını aile içinde çözme ve aile birliğini sürdürme çabaları, ekonomik ve toplumsal nedenlerle, birlikte yaşamak zorunda olduğu erkeğin daha fazla şiddetine uğrayacağından korkması nedeniyle şiddeti gizledikleri düşünülmektedir'' dedi. 
     
</TEXT>
</DOC>
