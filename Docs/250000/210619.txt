<DOC>
<DOCNO> 210619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun07.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Vajina monologları" ABD'yi karıştırdı 
</HEADLINE>
<TEXT>

     ABD'nin liberal bir lisesinde ''Vajina Monologları'' adlı tiyatro eserinin oynanmasına izin verilmesi, muhafazakar çevrelerin büyük tepkisini çekti. 
     Massachussetts eyaletinin Amherst kenti lisesinde okul yönetimi, öğrencilerin ''kadınlara uygulanan şiddete karşı ülke çapında düzenlenen kampanya''ya destek amacıyla, oyunu 14 Şubat Sevgililer Günü'nden bir gün önce sahnelemek için yaptıkları başvuruyu kabul etti. 
     Dünyada ilk kez bir lisede sahnelenecek oyun, tutucu çevrelerin yanı sıra muhafazakar Fox TV kanalının sunucusu Bill O'Reilly'in de eleştiri oklarına hedef oldu. 
     Bazı veliler, oyunda ''24 yaşında bir kadın ile 16 yaşında bir genç kız arasındaki cinsel ilişkiye olumlu bakan ifadenin, kendilerini endişelendirdiğini'' anlattılar. 
     Liberal bir üniversite kenti olan Amherst'un belediye binası da oyunla ilgili tartışmalara sahne oldu. Belediyede geçen hafta yapılan tartışma toplantısında Vajina Monologları'nın karşıtlarının sayısı destekçilerinden fazlaydı. 
     Eve Ensler tarafından 6 yıl önce yazılan eşcinsellik, tecavüz ve kadın anatomisine ait konu başıklarının bulunduğu oyun Türkiye'de de sahnelenmişti. 
     
</TEXT>
</DOC>
