<DOC>
<DOCNO> 219292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur04.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar, kampanya boyunca gençleri Hip Hop'latacak... 
</HEADLINE>
<TEXT>

     Ünlü "Atabarı"nı seçim şarkısı olarak uyarlayan DYP, özellikle genç seçmene yönelik olarak da "hip hop" tarzı bir parça hazırladı. 
     DYP'nin 28 Mart belediye seçiminde Türkiye çapında kullanacağı seçim müziklerinden ikisi belli oldu. DYP, ünlü "Atabarı"nı, "Türkiyem şahlanıyor. Herkes aynı kararda. 
     Gidecek mutluluğa. Ağar'la Doğru Yol'da" nakaratı ile kendisi için yeniden düzenletti. 
     Özellikle Anadolu mitinglerinde kullanılmak üzere hazırlatılan parça nakarat hariç 5 dörtlükten oluşuyor. 
     İçinde birlik bütünlük mesajları da verilen parçada "Çilemiz bitsin diye. Karanlık bitsin diye. Türkiyem gülsün diye. 
     Yolu bir eyleyelim" dörtlüğü dikkat çekti. 
     DYP seçim parçalarından diğerini ise genç seçmenlere yönelik olarak belirledi. DYP, gençler arasında hızla taraftar bulan hip hop tarzı propaganda parçası hazırlattı. 
     Söz konusu parça ile özellikle büyükşehir ile şehir merkezlerinde genç seçmene ulaşmayı planlayan DYP'nin hip hop tarzı parçasında "DYP ile el ele. Haydi sen de gel hele" nakaratının yanı sıra "Memuru, öğrencisi, issizi, emeklisi. 
     El ele verirsek kurtulur bu memleket. Gelen, geçen attı sana bana kelek" sözleri öne çıkıyor. 
     Öte yandan DYP'nin iki seçim parçası üzerinde daha durduğu öğrenildi. Edinilen bilgilere göre bunlardan biri ünlü ozan Aşık Mahsuni'nin "Dom dom kurşunu" adlı ünlü parçası. Ayrıca, ünlü türkücü İbrahim Tatlıses tarafından seslendirilebilecek bir parçanın da gündemde olduğu ileri sürüldü. 
     
</TEXT>
</DOC>
