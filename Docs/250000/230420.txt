<DOC>
<DOCNO> 230420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo07.html </URL>
<DATE> 2004/04/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Pistons seriye bağladı, Mehmet Okur 8 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 24. hafta mücadelesine, bu sabaha karşı yapılan 8 maçla devam edildi. 
     Merkez Grubu'nda 2. sırada yer alan Detroit Pistons, üstüste 7. galibiyetini deplasmanda, Atlantik Grubu sonuncusu Orlando Magic önünde aldı. 
     80. maçında . galibiyetine ulaşan Detroit Pistons'da, sonradan oyuna girerek 29 dakika forma giyen Mehmet Okur, karşılaşmayı 8 sayı ve 3 savunma ribaunduyla tamamladı. Okur, serbest atışlarda 2'de 2, 2 sayılık atışlarda 8'de 3, 3 sayılık atışlarda da 2'de 0 isabetle oynadı. 
     Konuk ekipte Tayshaun Prince, 25 sayı ve 4 asist, Richard Hamilton, 15 sayı, 6 asist ve 4 top çalma, Corliss Williamson, 13 sayı ve 6 ribaunt, Mike James de 12 sayı, 5 ribaunt ve 8 asistlik performanslarıyla takımlarını galibiyete taşıdı. 
     Evsahibi ekipte ise Deshawn Stevenson, 21 sayı ve 6 ribaunt, Drew Gooden, 14 sayı ve 7 ribaunt, Reece Gaines, 14 sayı, 4 ribaunt ve 4 asist, Juwan Howard da 12 sayı, 4 ribaunt ve 4 asistle oynamalarına karşın yenilgiye engel olamadı. 
     Bu sezon şu ana dek ligin en az galibiyet alan takımı olan Orlando Magic, böylece üstüste 13. maçından da yenilgiyle ayrılmış oldu. Magic'de bu maçta 17 dakika forma şansı verilen Gürcü asıllı Türk vatandaşı Zaza Pachulia, maçta 2 sayı, 2 ribaunt 1 hücum-1 savunma ve 1 top çalma performansı gösterdi. 
     Ligde Ortabatı Grubu'nda 5. sırada yer alan Houston Rockets, deplasmanda Utah Jazz'a farklı skorla yenilmesine karşın play-off'u garantileyen 14. ekip oldu. 
     Bu arada Atlanta Hawks'ın, sahasında Boston Celtics'e üstünlük sağladığı maçta, evsahibi ekipte Bob Sura, 15 sayı, 11 asist ve 10 ribauntluk performansıyla üstüste 2. maçında ''triple double'' yaptı ve bu başarıya ulaşan tarihteki ilk Atlanta Hawks oyuncusu unvanını aldı. 
     Ligde 24. hafta mücadelesi, TSİ yarın sabaha karşı yapılacak 6 maçla tamamlanacak. 
     NBA'de, günün maçlarında alınan sonuçlar şöyle 
     Seattle Supersonics-Dallas Mavericks 119-99. 
     Washington Wizards-New York Knicks 98-102 uzatmada . 
     Orlando Magic-Detroit Pistons 89-101. 
     Atlanta Hawks-Boston Celtics 110-99. 
     Cleveland Cavaliers-Miami Heat 91-80. 
     Milwaukee Bucks-New Orleans Hornets 87-92. 
     Utah Jazz-Houston Rockets 82-69. 
     Denver Nuggets-Portland Trail Blazers 110-100 uzatmada . 
     
</TEXT>
</DOC>
