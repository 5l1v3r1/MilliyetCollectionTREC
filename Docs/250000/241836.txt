<DOC>
<DOCNO> 241836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun11.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz'ın 3 yıl hapsi istendi 
</HEADLINE>
<TEXT>


ANKARA Milliyet 

Türkiye Diyanet Vakfı'nın, eski Diyanet İşleri Başkanı Mehmet Nuri Yılmaz'ın da aralarında bulunduğu 5 eski yöneticisi hakkında "görevi kötüye kullanma" suçundan 3'er yıla kadar hapis istemiyle dava açıldı. Yöneticilerin, o dönemde Çankaya Müftülüğü'nden Hac Dairesi Başkanlığı'na getirilen Mehmet Zeki Arslan ile resmi nik hsız yaşayan Emel Atasoy'un sosyal güvencesi olmasına rağmen trafik kazası sonucu yaşamını yitiren kızı Arzu Atasoy'un 15 milyar liralık hastane masrafını karşıladıkları öne sürüldü. İddianamede, Atasoy'un kızının eczane ve hastane masraflarını ödeyebilmek için Diyanet'ten yardım istediği, Yılmaz'ın yönlendirmesiyle Türkiye Diyanet Vakfı'ndan maddi yardımda bulunulduğu kaydedildi. Raporda, "Ölen Atasoy'un annesinin eski eşi Salim Atasoy'dan sosyal güvencesi" olduğu görüşüne de yer verildi. 


</TEXT>
</DOC>
