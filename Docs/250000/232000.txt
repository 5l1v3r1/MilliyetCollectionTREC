<DOC>
<DOCNO> 232000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/soneko12.html </URL>
<DATE> 2004/04/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hazine gelecek hafta 4.1 katrilyon lira iç borç ödeyecek... 
</HEADLINE>
<TEXT>

     Hazine gelecek hafta, toplam 4 katrilyon 179 trilyon lira iç borç ödemesi yapacak. 
     Hazine 19 Nisan Pazartesi günü, tamamı Türk Lirası cinsinden olmak üzere piyasaya 788 trilyon lira iç borç ödemesi yerine getirecek. 
     Hazine, 21 Nisan Çarşamba günü 3 katrilyon 345 trilyon lirası piyasaya olmak üzere, toplam 3 katrilyon 391 trilyon lira iç borç ödemesi yapacak Aynı tarihte kamu kurumlarına yapılan satışların geri ödemesi çerçevesinde, Hazine'nin 46 trilyon lira ödemesi bulunuyor. 
     Hazine'nin bu tarihte yapacağı iç borç servisinin 3 katrilyon 343 trilyon lirası Türk Lirası cinsinden, 48 trilyon lirası da döviz cinsinden olacak. 
     Hazine'nin Nisan ayında yapacağı ödemeler, 13 katrilyon 614 trilyon lirası piyasaya olmak üzere 14 katrilyon 740 trilyon lirayı buluyor. 
     
</TEXT>
</DOC>
