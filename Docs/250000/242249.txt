<DOC>
<DOCNO> 242249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/magazin/yazdud.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlencede yaz bombaları 
</HEADLINE>
<TEXT>


Laila tamam gibi gibi, Reina sürprizlerle dolu, Altan'ın yeni Safran'ı, Çeşme Cüneyt Kurt ile uçacak, 'Tıpatıp' Bodrum ve Çeşme'de coşacak, Türkbükü People ile yıkılacak, Ortakent'i Tantra sarsacak, İstanbul, Çeşme, Bodrum dedikoduları ilk defa PAZAR POSTASI'nda 


Efendim sizler bu satırları okurken bendeniz Amerika turunda olacağım. Kısmetse dönüşte size Amerika seyahatimi anlatacağım. Şimdi sadede gelelim ve Türkiye'deki eğlence dünyasında yazın yaşanacak yenilikleri görelim. Tabii Şenay Düdek ve PAZAR POSTASI farkıyla, herkesten önce. İstanbul'da Kuruçeşme'de bu yıl bayağı hareket olacak. Şöhreti dünyaya yayılan Laila ile Kuruçeşme'nin kraliçesi Reina'ya minik bir rakip geliyor. Aslı Altan'ın Safran'ı son anda bir değişiklik olmazsa Kuruçeşme'de geçtiğimiz yıllar Newyorker Grubu olarak hizmette olan yerde açılacak. Ancak Altan ile Nişantaşı'nda bu yıl hayli popüler olan Ayşegül İlsever'in Salomanje'si birleşecek ve Salomanje Safran olacak. Reina'da ise büyük patron Mehmet Koçaslan ve işletme ortağı Ali Ünal'a göre büyük sürprizler var. Geçen yılın favori üç mekanı bu yıl da Reina'da olacak. Kebapta zirvede bir isim Köşebaşı, farklı bir balık lokantası G by Karaf ve Hilton Dragon. Laila'da yer alacak mekanlar ise hemen hemen tamam. Büyük patron Şefik Öztek, işletmeyi prensipte benim can dostum İzzet Çapa'ya teslim etti. Fakat bana göre ikisine de güven olmaz ve son anda her şey değişebilir. Geçen yılın favori yerlerinden Park Şamdan, Thai mutfağı Caypana, Mezzaluna, Yazı Kebap. Yeni olarak ise Etiler Şamdan, Mirror ve Margaux bu yaz Laila'da olacak. Bir de balıkçı eklenecek. Kuruçeşme'de bu yaz sizin anlayacağınız yarış kızışacak. Geçen yıl Cafe Inn'in olduğu yerde ise bu yıl Süzer Plaza'nın s -mall katında yer alan A Plus ile Etiler He De Ocakbaşı değişik bir konseptle açılacak. Gelelim Çeşme'ye... 

Türkçe müzik ağırlıkta, Caliante ve Cücü farkı 
Bu yıl Çeşme'de 'eller havaya' vaziyeti devam edecek. Ama restoran ve beach olarak da büyük hazırlıklar var. Türkçe müzik olarak Hancı geçen yılki solistleriyle yola devam edecek. Yıldız Tilbe, Rober Hatemo bu yaz da Çeşme'de. İki güzel arkadaşım Mehmet Tuna ve Nedim Demirağ Etiler Şamdan'ı Dalyanköy'de Plaza Oteli'nin beach kısmında açıyor. Yaz boyu büyük ihtimalle Serdar Şensezgin sahne alacak. Beşiktaş Kültür Merkezi'nin konserleri de bu yıl Çeşme Açıkhava Tiyatrosu'nda gerçekleşecek. Özellikle Sezen Aksu hemşerileriyle bol bol özlem giderecek. Çeşme'nin en güzel koylarından olan Çiftlikköy'de geçen yaza damgasını vuran Soner Göksel'in Can Baba adlı balık ve langusto restoranı yeni yerine taşındı. Eski restoranın yanı başında ikiz villayı baştan aşağı yıkıp lüks bir restoran yapan Soner, Dalyanköy'de yine rakipsiz olacak. Benim güzel arkadaşım İstanbul Şans, Mirror, Bistro'nun ortağı sevgili Cücü, Cüneyt Kurt bu yıl bana göre Çeşme'nin zirvedeki isimlerinden biri olacak. Cüneyt, İstanbul ve Çeşme'deki yenilikleri şöyle özetledi 
"Şenay'cığım bu yaz öncelikle Levent'teki Şans yenileniyor ve 15 Mayıs'ta açılıyor. Bahçe müthiş olacak. Mimarımız Mustafa Toner ve ortağı Niso Adato işin başında. Bu arada Etiler Updown'daki Cafe Bistro da yenileniyor ve haziran ayında açılıyor. Büyük Kulüp'ün içindeki Le Bouquet ise yıkılacak. Discoyu plaja kadar taşıyoruz. Toplam 1500 kişilik disco onun yanısıra, 300 kişilik restoran ve 400 kişilik de yeni plaj oluyor. Açılış 1 Haziran'da." 
Cücü geçen yıl işletmesini aldığı Jefi Kamhi'ye ait olan Yalıkavak'taki Marina'nın içinde ise 300 kişilik bir restoran bar'ı 20 Mayıs'ta açıyor. Ama Cüneyt Kurt'un Cücü asıl bombası Çeşme'de. Açıldığı günden beri bir türlü zirveye çıkamayan Alaçatı Süzer Plaza Oteli Vural Öger'in sahibi olduğu Ögertur'un işletmeciliğine girdi. Ögertur Turizm Koordinatörü Sami Türkay'ın denetiminde sanırım Çeşme'nın yıldızı olacak. Cücü'nün de bu yıldızlaşmada payı büyük. Süzer'in yanındaki koyda yeni Le Bouquet 20 Haziran'da açılıyor. 

Laila, Ahmet San ve Nadir Ermiş'de Çeşme'de 
Çeşme Süzer Majestik'te ise Türkiye'nin en iyi animasyon grubu olan 'Tıpatıp Show' haftanın üç günü burayı bence ayağa kaldıracak. Grubun beyni Besim Kazodo Bodrum Club Flipper'de hafta arası şovlarını sergilerken, hafta sonları da Çeşme Süzer'de olacak. Besim bir aydır Paris, Broadway, Las Vegas, Milano turunu tamamlayıp, buradaki müzikalleri ve şovları izleyip yeni döndü. Besim'in sağ kolu Ömer Yılmaz, Alem FM'in program yapımcılarından ve kostüm tasarımcısı Joker Abdül, küçük dev adam Sedat, 20 kişilik muhteşem bir ekip var. Bu yıl İstanbul'da yıldızlaşan Caliante'nin Çeşme'deki yazlığının dekorasyonu tamamen yenilendi. Patron Nadir Ermiş, işletmeci Tolga Çingilitaş, geçen yılın başarısını bu yıla da taşıyacaklarını söylüyor. Geçtiğimiz yıl Cüneyt Kurt tarafından işletilen Grand Otel Ontur bünyesinde yer alan beach restoranı ise bu yıl İzmir'in popüler isimlerinden Mehmet Özener çalıştıracak. Mehmet'in 'İstanbool' adını verdiği yeni mekanın konseptinde Mezzaluna, Cafe de Paris tarzında minik restoranlar olacak. Murat İğriboz, Alaattin Ulaş ve Turgut Karaçay'ın geçen yıl işlettiği Joy Beach Club'ın işletmesinde bu yıl Murat yok. Yerine Ahmet San geldi. Bazı partiler için FG Organisazyon ile anlaşma sağlandı. Türkçe, piyasa müzik çalınacak. Club müziği ise belli partilerde. Türk Star finalistleri de sırayla konserler verecek. Suşi ustası Konstantin Popa da Joy'a iki yıllık bir aradan sonra geri dönüş yaptı. Durun daha bitmedi Joy sonunda yapılan anlaşma ile Laila oldu. Burada Levent Mirror, Park Şamdan gibi İstabul mekanları açılacak. Alaçatı'nın bir diğer mekanı baba dostu sevgili Erol Abi'nin yakışıklı oğullarının işlettiği Sea Side da kendini yeniliyor. Bu yıl Sea Side'da Türkçe pop ağırlıkta olacak. Disko ve plajı da yine iddialı. Alaçatı'daki Tuna Tango'da kış sezonunda olduğu gibi yazın yine yemekleri ve barıyla gözde mekanlar arasında yer alacak. Ilıca'da geçen yıl büyük sükseyle açılan Luba Beach Club da geçen yıl yaptığı konserlerle müthiş zarar ettiği için bu yıl konserlerden vazgeçme kararı aldı. Plaja ağırlık veren Luba yöneticileri bu yıl, düğün ve davet organizasyonları için İzmir Hilton Oteli'yle anlaştı. Yine Çeşme'nin olmazsa olmazları arasında olan zirvedeki gece kulubü CeCe'de ise dönüşümlü olarak Serdar Ortaç ve Kenan Doğulu sahne alırken, haftada bir kez ise Ebru Gündeş sevenleriyle buluşacak. Bu arada Ebru Gündeş de artık Çeşmeli oldu. Ailesine ve kendisie 450 milyar liraya Alaçatı girişinde süper bir villa satın aldı. Aya Yorgi'de geçen yılın favori mekanı Granada Beach'in ise akibeti henüz belli değil. Selim Kaptan'ın sahibi olduğu Sole Mare'de pek bir değişiklik yok. Ama restoranın başına İzmirliler'in çok yakından tanıdığı bir isim Atıf Gönülşen geldi... 

Bodrum'da da kıyamet kopacak... 
Tantra Bodrum Ortakent'te yeniden açılıyor. Aşçı Hasan Yıldızay mutfağında bu sefer daha iddialı olacak, çünkü bu işin kursunu İtalya'da gördü ve döndü. Ayrıca patronlar Nurdan Gökhan Yüzbaşıoğlu damak tadı olan isimler. Giovanca ve Junior bu yaz Tantra'da akşam yemeklerinde program yapmaya devam edecek. Başarılı bir müzik adamı Ozan Doğulu piyano konserleriyle karşınıza çıkabilir. Başlangıcı Yalova, Bodrum ve Ömerli'de yapılacak Tantra evleri arasında Yalova'da yapılacak 7 adet ev, ünlü isimlere satılmış bile. 'Neden bu kadar rağbet görüyor ' derseniz diğer ülkelerle uygulanan bir sistem condo - hotel sistemi ile işletileceğinden. Yani bu evler hem satılacak hem de sahipleri kalmadığı zaman isteğe bağlı olarak tabii, günlük, haftalık ve aylık olarak kiralanacak. Temizliği, bakımı ve kiralanmasını da şirket karşılayacak. People Türkbükü'nde esecek. Bodrum'un en havalı yeri Havana ve Tampa ise tamamen değişiyor. Celal Çapa her iki işletmeye de ortak oldu. Bodrum Havana'da Yazı Kebap, Ankara'nın meşhur Buenos Aires'i ve bir balık lokantası açılıyor. Ali Sayar'ın ortakları arasında olduğu 13'te ise Serdar Ortaç, Kenan Doğulu dönüşümlü olarak çıkacak. Evet şimdilik bu kadar. Sevinçleriniz okyanuslar, üzüntüleriniz ise kum tanesi kadar olsun efendim... 





</TEXT>
</DOC>
