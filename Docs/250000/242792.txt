<DOC>
<DOCNO> 242792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonyas11.html </URL>
<DATE> 2004/05/25/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Side'deki Blue Waters Oteli'ne "altın hijyen" ödülü... 
</HEADLINE>
<TEXT>

     Antalya'nın Manavgat İlçesi'ne bağlı Side Beldesi'ndeki Blue Waters Oteli, yiyecek ve içecek standardı bakımından altın madalya ile ödüllendirildi. 
     National Britannia adlı kuruluşun yürüttüğü Cristal Hijyen Programı çerçevesinde, dünyada 5 bin otel arasında 337, Türkiye'de de 7 otel arasına giren Blue Waters'ın ödülünün verilmesi amacıyla tören düzenlendi. 
     Törende, National Britannia Türkiye Genel Müdürü Martin Sanford, otelin genel müdürü Volkan Şimşek'e ödülü verdi. 
     Şimşek, yaptığı konuşmada, hijyen konusundaki çalışmalarını titizlikle sürdüreceklerini belirterek, bu konudaki hassasiyetin öneminin sektördeki tüm tesislerde bilindiğini söyledi. 
     Şimşek, ödülün, birim yöneticilerinden en alt kademedeki çalışana kadar, hijyen konusunda gösterilen titizlik sayesinde kazanıldığını ifade etti. 
     
</TEXT>
</DOC>
