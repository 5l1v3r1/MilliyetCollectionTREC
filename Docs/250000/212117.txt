<DOC>
<DOCNO> 212117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/yasam/yas10.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Afganistan'da 2 Türk işçi öldü 
   Afganistan'da K bil Kandahar yolunda meydana gelen trafik kazasında 2 Türk işçi hayatını kaybetti. Türk işçilerin de içinde bulunduğu otomobil, Kandahar yakınlarında park halindeki tankere arkadan çarptı. Süleyman Tren, olay yerinde yaşamını yitirdi. Yaralanan Ahmet Cabri ise önce ABD kararg hı Bagram hava üssündeki hastaneye götürüldü. Daha sonra Bağdat'a nakledilen Cabri de, kurtarılamadı. 
   
   Tehdit etti 360 milyon ceza aldı 
   Kadıköy'de tartıştığı yolcusu Nuray Karakoç'u "Bana cinayet işlettirme" diyerek tehdit eden minibüs sürücüsü Ünal Akgül'e, suçu sabit görülerek 360 milyon lira ön ödemeli para cezası verildi. 1.5 ay önce meydana gelen olayda, avukat Nuray Karakoç, minibüsteki yaşlı bir kadına kaba davranan sürücü Akgül'le tartıştı. Minibüs şoförü, Karakoç'a "Şimdi bana cinayet işlettireceksin" diyerek tehditte bulunmuştu. Akgün, cezasını 10 gün içinde öderse dava ortadan kalkacak. 
   
   Eski polisin evi 'cephanelik' gibi 
   Akaryakıt kaçakçılarının Kadıköy İlçe Emniyet Müdürü Hulusi Çelik'e rüşvet teklif etmesinin ardından başlatılan operasyonlar kapsamında aranan eski polis Kasım Bikriye yakalandı. Üzerinden ruhsatsız 3 tabanca çıkan Bikriye'nin evinde yapılan aramada da, 850 mermi, lav silahı, 3 el bombası, 5 tüfek bombası, aydınlatma fişekleri, kalaşnikov mermileri, emniyete giriş kartı, 2 telsizle birlikte yaklaşık 30 bin dolar ele geçirildi. Bikriye polis tarafından sorguya alındı. 
   
   İzmit'te trafik kazası 4 ölü 
   İzmit'te E 80 Karayolu'nun Kirazlıyayla mevkiinde meydana gelen zincirleme trafik kazasında, 4 kişi öldü 5 kişi de yaralandı. Ankara yönüne giden ve sürücüleri belirlenemeyen 34 G 8387 plakalı kamyonet, 41 EY 022 plakalı işçi servisi ile 34 AP 058 plakalı TIR'ın karıştığı kazada, ölenlerden Ali Yıldız ve Hayrettin Yavuz'un kimlikleri belirlenirken kaldırıldıkları hastanede ölen 2 kişinin kimlikleri belirlenemedi. 
   
   
   
</TEXT>
</DOC>
