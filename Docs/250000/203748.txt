<DOC>
<DOCNO> 203748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo16.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur ilk 5'te çıktı, 8 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 8. hafta mücadelesi, bu sabaha karşı yapılan 6 maçla tamamlandı. 
     Merkez Grubu üçüncüsü Detroit Pistons'ın Utah Jazz'ı sahasında 96-75 yendiği maçta, ilk 5'te sahaya çıkan ve 26 dakika oyunda kalan Mehmet Okur, 8 sayı, 3 ribaunt ve 3 asistle oynadı. 
     Pistons adına Chucky Atkins ve Chauncey Billups 19'ar sayı üretirken, Tayshaun Prince rakip potaya 18 sayı gönderdi. 
     Utah Jazz'da ise Carlos Ayyoro, 11 sayı ve 4 asist, Rus Andrei Kirilenko ise 9 sayı, 6 ribaunt ve 4 asistle maçı tamamladı. 
     Pasifik Grubu lideri Los Angeles Lakers'ın sahasında Phoenix Suns'ı 107-101 yendiği maçta Lakers'ta, 6 oyuncu çift haneli sayı üretti. ''Postacı'' lakaplı forvet Karl Malone'un 4. dakikada sakatlanarak oyundan çıktığı karşılaşmada, Devean George 19 sayı ve 9 ribaunt, Gary Payton 19 sayı, 4 ribaunt ve 7 asist, Shaquille O'Neal, 18 sayı, 18 ribaunt ve 4 asist, Bryan Russell da 14 sayı ve 4 ribauntla oynadı. 
     Suns'da ise Stephon Marbury'nin 31 sayı, 6 ribaunt ve 11 asist, Shawn Marion'un 23 sayı ve 10 ribaunt, Joe Jhonson'ın ise 20 sayılık performansları yenilgiyi engelleyemedi. 
     Orlando Magic'in Toronto Raptors'ı 104-93 yendiği maçta ise, Magic'de Gürcü asıllı Türk vatandaşı Zaza Pachulia, 5 dakika oynadığı maçtan 2 sayı ve 1 ribauntla ayrıldı. 
     Ligde alınan sonuçlar şöyle 
     Toronto Raptors-Orlando Magic 93-104. 
     Boston Celtics-Philadelphia 76'ers 87-84. 
     Miami Heat-Golden State Warriors 104-93. 
     Detroit Pistons-Utah Jazz 96-75. 
     Sacramento Kings-Portland Trail Blazers 117-98. 
     Los Angeles Lakers-Phoenix Suns 107-101. 
     
</TEXT>
</DOC>
