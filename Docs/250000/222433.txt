<DOC>
<DOCNO> 222433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun56.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
19 kişiyi taşıyan helikopter kayboldu 
</HEADLINE>
<TEXT>

     Kırgızistan'da 4 kişilik mürettebat ve avcılardan oluşan 15 yolcuyu taşıyan bir helikopterin, ülkenin güneydoğusunda kaybolduğu bildirildi. 
     Acil Durumlar Bakanlığı sözcüsü Emil Akmatov, ülkenin orta kesimlerindeki dağlık bölgede çıkan kar fırtınası nedeniyle iki gündür bölgede mahsur kalan avcıları kurtarmak için gönderilen Sovyet yapımı MI-8MTV tipi helikopterin, Çin sınırındaki ilk durağına giderken, iniş izni istedikten hemen sonra kaybolduğunu bildirdi. 
     Akmatov, yolcuları arasında 2 Amerikalı ve 1 Kanadalının bulunduğu helitopterin kaybolduğu bölgede görüş mesafesinin kar yağışı ve sis nedeniyle kötü olduğunu ve bu nedenle arama kurtarma çalışmalarının yapılamadığını söyledi. 
     Helikopterin, Çin sınırındaki duraktan sonra ikinci grubu bırakmak üzere başkent Bişkek'in yaklaşık 300 kilometre kuzeydoğusundaki Narin kentine gitmesinin planlandığı belirtildi. 
     
</TEXT>
</DOC>
