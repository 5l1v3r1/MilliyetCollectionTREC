<DOC>
<DOCNO> 211796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sontur27.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Donarak ölen öğrencinin okulu hakkında soruşturma açıldı... 
</HEADLINE>
<TEXT>

     Ümraniye'nin Yenidoğan Beldesi'nde, bir ilköğretim öğrencisinin okul çıkışı donarak ölümüyle ilgili İl Milli Eğitim Müdürlüğü'nce görevlendirilen müfettişler, okul hakkında soruşturma açılması yönünde rapor hazırladı. 
     Alınan bilgiye göre, Ayşe Çarmıklı İlköğretim Okulu 2. sınıf öğrencisi Atalay Kemaloğlu'nun 8 karnesini alarak okuldan ayrılmasından sonra eve dönerken donarak ölmesiyle ilgili İl Milli Eğitim Müdürlüğü'nce görevlendirilen müfettişler Vural Kılıç ve Baha Kalıntaş, incelemelerini tamamladı. 
     Okulda inceleme yapan ve okul yetkililerinin ifadelerini alan müfettişler, sorumlular hakkında idari soruşturma açılması yönünde rapor hazırladı. 
     Yetkililer, derinlemesine yapılacak soruşturma sonucunda ihmali görülenler hakkında cezai işlem uygulanacağını bildirdiler. 
     Oğlu donarak yaşamını yitiren baba İlbeyi Kemaloğlu, AA muhabirine yaptığı açıklamada, okul yönetimini suçlayarak ''Benim çocuğumu o kıyamette, elektrik direklerinin, ağaçların devrildiği fırtınada neden dışarı attılar. Göz göre göre ölüme attılar'' dedi. 
     Olayın takipçisi olacağını ifade eden Kemaloğlu, ''Sesimin çıktığı kadar, nefesim tükenene kadar, dizlerimin götürdüğü yere kadar hakkımı arayacağım'' diye konuştu. 
     
     ''OKULA GÖNDERMEYECEĞİM'' 
     Atalay dışında Kaan 10 , Muhammet Aziz 7 , Derya 4 ve Emirhan 1 adlı çocukları olduğunu anlatan Kemaloğlu, sözlerini şöyle sürdürdü 
     ''Halen Ayşe Çarmıklı İlköğretim Okulu'nda okuyan Kaan ve Muhammed Aziz'i o okula göndermeyeceğim. Belki de hiçbirini okutmayacağım. Onları da öldürecekler. Onları nasıl bu yönetime teslim edeyim Çocuklarımı buzda arayacaksam niye göndereyim '' İstanbul'a, Erzurum'un Pasinler İlçesi'nden çocuklarının daha iyi eğitim alabilmeleri için geldiğini söyleyen Kemaloğlu, ''Onları okutmak için İstanbul'a geldim. Çünkü ben 40 yaşına kadar orada bir şey olamadım. Toplu iğne başı kadar mesafe kat edemedim. Çocuklarım için geldim'' dedi. 
     
</TEXT>
</DOC>
