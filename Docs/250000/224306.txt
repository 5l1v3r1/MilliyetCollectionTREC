<DOC>
<DOCNO> 224306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonyas07.html </URL>
<DATE> 2004/03/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Ürdün Kraliçesi, dünyanın en güzel ve en şık kadını... 
</HEADLINE>
<TEXT>

     Amerikan ''Time'' dergisinden sonra magazin dergisi ''Vanity Fair''in İtalyanca yayın yapan dergisi de Ürdün Kraliçesi Rania'yı kapak yaptı. 
     Geçtiğimiz günlerde resmi bir ziyaret için Türkiye'ye gelen Ürdün Kralı Abdullah'ın eşi Kraliçe Rania'nın dergi için bir portresini çizen İtalyan stilist Valentino, kraliçeyi dünyanın ''en güzel'' ve ''en şık'' kadını seçti. Valentino, Rania'yı ilk kez New York'ta gördüğünü ve çok şık olmasına karşın inanılmaz sadeliği ile kendisini büyülediğini belirtti. Valentino, Rania'yı Jacqueline Kennedy'ye benzeterek ''Üstelik çok daha güzeli'' dedi. 
     Kraliçe Rania'nın gündüzleri kahverengi ve koyu bej renkleri seçtiğini, geceleri ise koyu altın rengini tercih ettiği sözlerine ekledi. Kraliçe Rania'yı gölge ve sade makyaj yaptığı için kutlayan Valentino, kendisine bir tuvalet dikmekte olduğunu da belirtti. Valentino ''O en şık ve güzel kadın olmasının dışında harika ve örnek bir annedir'' şeklinde konuştu. 
     
</TEXT>
</DOC>
