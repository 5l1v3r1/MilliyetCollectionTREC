<DOC>
<DOCNO> 222187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun11.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan'da 2 seçim merkezinde patlama 
</HEADLINE>
<TEXT>

     Çeçenistan'da Rusya Devlet Başkanlığı seçimi için oluşturulan iki seçim merkezinde bu sabah patlama meydana geldiği bildirildi. 
     Rus Enformasyon Ajansı, RIA Novosti Çeçenistan Seçim Komitesi'nden bir yetkiliye dayanarak verdiği haberde, Çeçenistan'ın Sunza bölgesindeki iki seçim merkezinde iki bombanın patladığını duyurdu. 
     Yetkili, patlamaların Sernodskaya yerleşim yerindeki iki ayrı seçim merkezinde 5 dakika arayla meydana geldiğini belirterek, patlamada can veya mal kaybı olmadığını söyledi. 
     Patlama sonucu seçim merkezinin bulunduğu binalardaki camların kırıldığını kaydeden yetkili, yarım saat aradan sonra iki merkezde oy verme işlemine devam edildiğini belirtti. 
     
</TEXT>
</DOC>
