<DOC>
<DOCNO> 206716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/yasam/yas06.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
II. Elizabeth, tahtın gerçek varisi değil mi 
</HEADLINE>
<TEXT>

   Kraliyet ailesinin soyunun Kral IV. Edward'dan değil, kardeşi George'dan geldiği iddia ediliyor. Bu durumda tahtın varisi de, Avustralyalı Michael Hastings oluyor 
      DIŞ HABERLER 
   
   Avustralya'da 38 yıldır sade bir yaşam süren Michael Hastings'in 'İngiliz tahtının gerçek varisi' olduğu iddia edildi. İngiliz tarihçi Dr. Michael Jones, şu andaki İngiltere Kraliçesi II. Elizabeth'in uzaktan akrabası olan eski Kral IV. Edward'ın krallığının meşru olmadığını, verasetin başka bir aile yoluyla bugüne ulaşmış olması gerektiğini söyleyerek, Hastings'in 62 tahtın gerçek varisi olduğunu öne sürdü. 
   Jones, bir belgesel hazırlayarak, IV. Edward'ın babasının kraliyet ailesinden gelmediğini iddia etti. İngiliz tahtının gerçek varisi olduğunu öğrenen Hastings, "İskoçya'daki Loudon Kontu'nun varisi olduğumu biliyordum, ancak tahtın varisi olacağım aklıma gelmemişti" dedi. Avustralya televizyonuna, "Bu beni ilgilendirmiyor" diye konuşan Hastings, "Kraliçe'ye, 'Toparlanmanız için üç haftanız, bir de bana 500 yıllık tazminat borcunuz var' diyecek değilim" ifadesini kullandı. 
   İddiaya göre, IV. Edward'ın kardeşi Clarence Dükü George'un soyundan gelenler, İngiliz tahtının gerçek varisleri ve Hastings de doğrudan bu soydan geliyor. 
   
   
</TEXT>
</DOC>
