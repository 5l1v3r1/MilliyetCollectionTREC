<DOC>
<DOCNO> 209378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/siyaset/siy11.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi, Türkiye'den mutlu ayrıldı... 
</HEADLINE>
<TEXT>

   İSTANBUL Milliyet 

   
   Avrupa Birliği AB Komisyonu Başkanı Romano Prodi, resmi ziyarette bulunduğu Türkiye'den ayrıldı. Ankara ve İstanbul'da temaslarda bulunan Prodi, dün sabah İstanbul'daki Kariye Müzesi'ni gezdi. Prodi, çıkışı yaptığı açıklamada, "Türk yetkililerle yararlı temaslarım oldu. Türk yetkililerle ve Türk halkıyla yaptığım görüşmelerden çok mutlu ayrılıyorum. Yararlı iki gün geçirdik. Derin dostluk duygularıyla ayrılıyorum. Benim için önemli olan buydu" dedi. 
   Prodi, "Türkiye'nin Kopenhag Kriterleri'nde ilerlemesi mi, yoksa İstanbul mu sizi etkiledi " sorusu üzerine "İstanbul İstanbul'dur. Daha iyisi olamazdı" yanıtını verdi. Daha sonra Bologna'ya gitmek için Atatürk Havalimanı Devlet Konukevi'ne geçen Prodi, Suudi Arabistan'a gitmek üzere havalimanında bulunan Başbakan Erdoğan'la da görüşerek vedalaştı. Prodi'yi Dışişleri Bakanı Abdullah Gül uğurladı. 
   
   
</TEXT>
</DOC>
