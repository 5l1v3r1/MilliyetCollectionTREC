<DOC>
<DOCNO> 226033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/spor/spo05.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptanlara milli jest 
</HEADLINE>
<TEXT>

   A Milli Takım'ın Hırvatistan ile oynayacağı özel maçın kadrosu açıklandı. Geçici olarak takımın başına gelen Ünal Karaman, Bülent Korkmaz ile Tayfur Havutçu'yu da yeniden kampa çağırdı 
      
   24 kişi çağrıldı 
   A MİLLİ Futbol Takımı'nın 31 Mart'ta Hırvatistan ile deplasmanda yapacağı özel maçın kadrosu açıklandı. Şenol Güneş'in sözleşmesinin feshedilmesinin ardından geçici olarak takımın başına gelen antrenör Ünal Karaman, aday kadroya 24 oyuncu davet etti. Karaman uzun süredir Ay - Yıldızlı formadan uzak kalan Bülent Korkmaz ile Tayfur Havutçu'yu da kampa çağırdı. Bu arada maçı Portekizli Joao Ferreira'nın yöneteceği açıklandı. 
   
   ADAY KADRO 
   Ümit Özat, Fatih, Tuncay F.Bahçe , Tayfur Beşiktaş , Fatih, Gökdeniz, Tolga Trabzon , Çağdaş Denizli , Ömer, İbrahim Toraman, Bülent G.Antep , Bülent Korkmaz, Hakan Şükür G.Saray , Murat D.Bakır , Kenan Samsun , Deniz, Serkan G.Birliği , Zafer A.Gücü , Zafer Konya , Koray Ç.Rize , Rüştü Barcelona , Nihat R.Sociedad , Fatih Roda , Hamit Schalke 04 . 
   
   İlk tercih Ersun Yanal    FUTBOL Federasyonu'nun teknik adam arayışına ilk ışığı futbolseverler tuttu. "www.turktransfer.com" internet sitesinde düzenlenen, "Milli Takımlar Teknik Direktörü kim olmalı " anketine katılan 2 bin 972 kişinin yüzde 56'sı, Ersun Yanal seçeneğini tercih etti. Yanal, 1662 kişinin oyunu alırken, Scolari 733 oyla yüzde 24, Vogts 312 oyla yüzde 11, Raşit Çetiner 233 oyla yüzde 8 ve Samet Aybaba da 32 oyla yüzde 1 oranında kaldı. 
   
   
</TEXT>
</DOC>
