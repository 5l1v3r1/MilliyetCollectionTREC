<DOC>
<DOCNO> 244998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/soneko23.html </URL>
<DATE> 2004/06/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Eti Krom özelleştirmesi yargıya taşınıyor... 
</HEADLINE>
<TEXT>

     Eti Krom'un özelleştirilmesi için yapılan ihale yargıya taşınıyor. 
     Türkiye Maden İşçileri Sendikası'ndan yapılan açıklamada, Eti Krom'un Türkiye'nin krom rezervlerinin yüzde 70'ini elinde bulundurduğuna dikkat çekildi. 
     Yapılan ihaleyi 58 milyon 100 bin dolarla "Yıltaş İnşaat Ticaret A.Ş." adlı şirketin kazandığı anımsatılan açıklamada, Eti Krom'un satış bedelinin, özelleştirme kapsamına alınmadan önceki rutin üretim ve satış faaliyetlerinin altında kaldığı ileri sürüldü. 
     Eti Krom'un özelleştirilmesinin "kamu çıkarına" zarar vereceği savunulan açıklamada, "Bu işletmenin ülkemiz krom rezervinin yüzde 70'ini elinde bulundurması nedeniyle, işletmeyi alan şirketin bu alanda bir özel tekel haline gelmesi kaçınılmazdır" denildi. 
     Türkiye Maden İşçileri Sendikası üyesi 500'e yakın işçinin Eti Krom'da çalıştığı belirtilen açıklamada, sendikanın Özelleştirme Yüksek Kurulu'nun ihaleyi onaylamasının ardından idare mahkemesine dava açaçağı kaydedildi. 
     
</TEXT>
</DOC>
