<DOC>
<DOCNO> 200971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur45.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman Kıbrıs'taki seçimler, Kıbrıs halkının meselesidir 
</HEADLINE>
<TEXT>

     ABD Dışişleri Bakan Yardımcısı Marc Grossman, ''Kıbrıs'taki seçimler Kıbrıs halkının meselesidir. ABD hükümeti olarak bu seçimlerin mümkün olduğu kadar demokratik, açık ve saydam bir seçim olmasını istiyoruz'' dedi. 
     Grossman, İstanbul Valisi Muammer Güler'i ziyaretinin ardından çıkışta bir gazetecinin, ''14 Aralık'ta KKTC'de yapılacak seçimlerden sonra ABD hükümeti nasıl bir sonuç görmek istiyor '' şeklindeki sorusu üzerine, şunları söyledi 
     ''Tabii ki Kıbrıs'taki seçimler Kıbrıs halkının meselesidir. ABD hükümeti olarak bu seçimlerin mümkün olduğu kadar demokratik, açık ve saydam bir seçim olmasını istiyoruz. Seçimlerin aynı zamanda Annan Planı'nın ele alınarak görüşmelerin tekrar başlatılabilmesi için fırsat oluşturmasını da diliyoruz. Amerikan hükümeti olarak Annan Planı'nı destekliyoruz ve bizim dileğimiz seçimlerden sonra mümkün olduğu kadar hızlı bir şekilde Annan Planı'nın görüşülmeye başlanması ve karşılıklı olarak bir sonuca ulaştırılması.'' 
     
</TEXT>
</DOC>
