<DOC>
<DOCNO> 218432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/siyaset/siy03.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassasiyet mektubu 
</HEADLINE>
<TEXT>

   Genelkurmay, Kıbrıs'ta hassasiyetlerinin sürdüğünü, Annan Planı üzerine gereken öneri ve gerekçeleri 15 Şubat'ta Başbakanlığa sunduklarını açıkladı 
      ANKARA Milliyet 

   
   Genelkurmay Plan Prensipler Başkanı Hava Pilot Korgeneral Aydoğan Babaoğlu, TSK'nın Kıbrıs konusundaki hassasiyetlerinin sürdüğünü, ancak müzakere sürecini etkileyebilecek açıklamalardan kaçınılması gerektiğini değerlendirdiklerini belirtti. Genelkurmay Genel Sekreteri Tümgeneral Sabri Demirezen de, Annan Planı'nda olması gerektiğini düşündükleri öneri ve gerekçeleri 15 Şubat'ta Başbakanlığa sunduklarını açıkladı. 
   
   Yakından takip ediliyor 
   Demirezen TSK'nın, Kıbrıs sorununa kalıcı ve adil çözüm bulunmasını desteklediğini yineleyerek şunları söyledi "TSK'nın çözüme ilişkin görüş ve teklifleri, Çankaya Zirvesi'nde ve ocak ayı MGK toplantısında ifade edilmiştir. Ayrıca, Annan Planı'nda yer almasının gerekli olduğu düşünülen, Türkiye ve KKTC'nin güvenlik gereksinimleri ışığında hazırlanan Genelkurmay önerileri ve gerekçeleri 15 Şubat 2004'te yazılı olarak Başbakanlığa sunulmuştur. Adada yürütülmekte olan görüşmeler yakından takip edilmektedir." Kıbrıs'a ilişkin soruları yanıtlayan Babaoğlu da "Hükümetin izlediği Kıbrıs politikasını nasıl değerlendiriyorsunuz " sorusu üzerine şöyle konuştu 
   "Kıbrıs'ta kalıcı ve adil çözümün sağlanmasına TSK her zaman destek vermiştir. Bu yöndeki görüşlerini değişik ortamlarda gündeme getirmiş, Başbakanlığa sunmuştur. TSK'nın görüşlerinde bir değişiklik yoktur. Sürdürülen görüşmelerden hem Türkiye'nin, hem Kıbrıs Türk halkının güvenlik beklentilerine cevap verecek sonucun çıkması dileğimizdir, beklentimizdir." 
   
   Konuşmamız uygun olmaz 
   Görüşmelerde Türk tarafının bu yönde gayret gösterdiğine inandıklarını kaydeden Babaoğlu, müzakere sürecinin sürdüğünü vurgulayarak, "Görüşmeleri herhangi bir şekilde etkileyebilecek açıklamaların yapılmasının pek uygun olmadığını değerlendiriyoruz" dedi. Geçen ay brifing veren Genelkurmay İkinci Başkanı Orgeneral İlker Başbuğ'un dünkü brifingde basın karşısına çıkmaması da dikkati çekti. 
   Babaoğlu, "Kıbrıs müzakerelerini nasıl görüyorsunuz Başbakan, Kıbrıs'la ilgili süreçte tahrik edici beyanlardan kaçınılmasını rica etti. Bunu nasıl değerlendiriyorsunuz" sorusuna da, bu konunun kendileri dışında olduğu yanıtını verdi. Genelkurmay'daki brifingde, geçen ayki toplantıya katılan Yenişafak gazetesi yer almadı. 
   
   PKK'ya karşı zamanlama 
   Genelkurmay Harek t Başkanı Metin Yavuz Yalçın, ABD ile PKK'ya karşı askeri harek t düzenlenmesi konusunda ise şunları söyledi "Askeri harek tla ilgili ABD'li asker ve sivil muhataplarla görüşmeler yapılıyor. Belirli bir aşamaya gelinmiştir. Zamanlama konusunda bazı problemler söz konusu. Beklentimiz, örgütün Türkiye veya diğer ülkelere gitmesi değil, silahlı varlığının ortadan kaldırılması ve siyasi faaliyetlerin sona erdirilmesidir." 
   
   
   
</TEXT>
</DOC>
