<DOC>
<DOCNO> 237794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/soneko18.html </URL>
<DATE> 2004/05/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İstanbul Tüp Geçit Projesi'nin temeli Pazar günü atılacak... 
</HEADLINE>
<TEXT>

     Güzergah planları onaylanan İstanbul Tüp geçit inşaatına, Başbakan Recep Tayyip Erdoğan'ın da katılacağı törenle 9 Mayıs Pazar günü başlanacak. 
     Edinilen bilgiye göre, yaklaşık 5 yıldan bu yana ihale çalışmaları sürdürülen İstanbul boğazı tüp geçit yapımıyla ilgili yasal hazırlıkla tamamlandı. 
     DLH Genel Müdürlüğü'nün yürüttüğü uluslararası ihale çalışmaları sonrasında, son olarak İstanbul Büyükşehir Belediyesi İmar Komisyonu tarafından, demiryolu tüp geçişi ve banliyö hatlarının güzergah planları da onaylandı. 
     Sonuçta Türkiye'nin en büyük metropolleri arasında yer alan İstanbul'un kentiçi ulaşımına uzun vadede çözüm getirecek tüp geçidin inşaatına, 9 Mayıs Pazar günü Başbakan Recep Tayyip Erdoğan'ın da katılacağı törenle başlanacak. 
     Yapımı Türk ve Japon firmalarının oluşturduğu konsorsiyum tarafından gerçekleştirilecek Türkiye'nin ilk tüp geçit sisteminin, en geç 2008 yılında tamamlanması öngörülüyor. Japon finansman kuruluşu JBIC'tan sağlanan 86.8 milyar Japon Yeni krediyle gerçekleştirilecek yaklaşık 1.2 kilometre uzunluğundaki tüp geçit sisteminin banliyö sistemleri ile ilgili kısmı için de, yaklaşık 700 milyon dolarlık bir kredi kullanılacak. 
     Saatte 70 bin yolcu taşıma kapasitesine sahip olan ve Gebze-Haydarpaşa, Sirkeci-Halkalı banliyö hattı Marmaray projesi olarak adlandırılan çalışma kapsamında, mevcut demiryolu ve banliyö hatlarının da iyileştirilmesi de planlanıyor. 
     
</TEXT>
</DOC>
