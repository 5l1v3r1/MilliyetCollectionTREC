<DOC>
<DOCNO> 203734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo02.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakamlarla Süper Lig'de ilk yarı... 
</HEADLINE>
<TEXT>

     Futbolda 34 haftalık 2003-2004 sezonu Birinci Süper Lig maratonunda ilk yarı, yinelenmesine karar verilen Fenerbahçe-Çaykur Rizespor maçı dışında, dün yapılan karşılaşmalarla tamamlanırken, son maçında evinde Çaykur Rizespor'u 5-3 yenen Beşiktaş, 43 puanla ilk yarıyı yenilgisiz lider olarak tamamladı. 
     Beşiktaş'ın 9 puan gerisinde, 34 puanla Trabzonspor, 32 puanla 1 maçı eksik Fenerbahçe, 30 puanla Denizlispor ve 29 puanla da bu sezon büyük bir düşüş içine giren Galatasaray sıralandı. Ligde bu sezon ilk yarıyı, 13 puanlı Bursaspor ile 11'er puanlı Adanaspor ve Elazığspor, son 3 sırada ve düşme hattında bitirdi. 
     17 hafta boyunca yapılan 152 maçta, toplam 446 gol atılırken, maç başına düşen gol sayısı 2.934 olarak gerçekleşti. 40 golle 8. haftasında bu yarının en yüksek gol rakamına ulaşılan ligde, devrenin en farklı skorlu galibiyetlerini, kendi sahalarında, 3. haftada Fenerbahçe, Elazığspor'u 7-1, 8. haftada Gençlerbirliği, Adanaspor'u, 11. haftada da Bursaspor, Adanaspor'u aynı skorla 6-0 yenerek elde etti. Ligin 12. haftasında ise futbolseverler yalnızca 18 gol izleyebildi. Ligin 3. haftasındaki 7-1'lik Fenerbahçe-Elazığspor ve 17. haftadaki 5-3'lük Beşiktaş-Çaykur Rizespor maçları, 8'er golle ilk yarıda en çok gol atılan karşılaşmalar oldu. 
     Bu yarıda en fazla liderlik koltuğunda oturan takım, ilk yarıyı lider kapayan Beşiktaş'dı. Tam 13 hafta zirveyi bırakmayan siyah-beyazlı ekibin yanısıra, İstanbulspor da 3 hafta zirve keyfini yaşarken, 1 hafta da puan ve gol averajları aynı olan İstanbulspor ve Beşiktaş, liderlik koltuğunu paylaştı. 
     Gol krallığı yarışmasında Fenerbahçe'nin Hollandalı yıldızı Van Hooijdonk, 13 golle devre sonunda ilk sırada bulunuyor. Bu futbolcuyu, 12 golle Samsunsporlu Serkan Aykut, 11 golle Fenerbahçeli Tuncay, 10'ar golle Konyasporlu Zafer Biryol ve Beşiktaşlı Ahmed Hassan, 9'ar golle de Gençlerbirliği'nden Youla ve Gaziantepsporlu Lazarov izliyor. 
     
     KIRMIZI VE SARI KARTLAR 
     Toplam 56 kırmızı ve 658 de sarı kartın gösterildiği ilk yarının en centilmen takımı Denizlispor oldu. Denizlisporlu futbolcular kırmızı kart görmezken, 31 sarı kartla cezalandırıldı. Malatyaspor'un da kırmızı kart görmeyen futbolcularına 38 sarı kart çıktı. 
     17 haftalık ilk yarıda futbolcularına toplam 7 kırmızı, 31 de sarı kart çıkan Çaykur Rizespor, en hırçın takım olarak dikkati çekti. 
     Bu arada ilk yarının tek 3 kırmızı kart gören futbolcusu olan Ankaragücü'nün Mısırlı futbolcusu El Desouki, ''en hırçın futbolcu'' unvanını aldı. 
     
     PENALTI GOLLERİ 
     152 maçta hakemler, 5. hafta dışında her hafta penaltı noktasını gösterirken, bu yarıda verilen 46 penaltının 34'ü golle sonuçlandı. Bu devrede Bursaspor ve Çaykur Rizespor dışındaki takımlar, en az 1'er kez penaltı atış hakkı kazanırken, diğer 16 takım içinde penaltıdan golü olmayan tek takım Akçaabat Sebatspor oldu. 6. ve 17. haftalar da 6 penaltıyla, hakemlerin en çok beyaz yuvarlağı gösterdiği haftaydı. 
     5'er vuruşla en fazla penaltı atış hakkı kazanan takımlar olan Samsunspor ve Diyarbakırspor'un yanısıra 4 atış hakkı elde eden Denizlispor da 4'er gole ulaşarak penaltıdan en fazla golü olan takımlar unvanını elde ettiler. Takımına 5 vuruşta 4 penaltı golü kazandıran Samsunsporlu Serkan Aykut, en fazla penaltı golü olan futbolcu olarak kayıtlara geçti. 
     İLK BÖLÜMÜN KARNESİ 
     En Fazla Galip Gelen Takım Beşiktaş 13 . 
     En Az Galip Gelen Takımlar Bursaspor, Elazığ 2 . 
     En Fazla Berabere Kalan Takım Konyaspor 9 . 
     En Az Berabere Kalan Takımlar Gençlerbirliği, Gaziantepspor, Adanaspor 2 . 
     En Fazla Yenilen Takım Adanaspor 12 . 
     En Az Yenilen Takım Beşiktaş 0 . 
     En Fazla Gol Atan Takım Beşiktaş 42 . 
     En Az Gol Atan Takımlar Bursaspor, Çaykur Rizespor 14 . 
     En Fazla Gol Yiyen Takım Elazığspor 42 . 
     En Az Gol Yiyen Takım Beşiktaş 15 . 
     En Sakin Hafta 11. hafta 1 kırmızı, 29 sarı kart . 
     En Hareketli Haftalar 7. hafta 8 kırmızı, 36 sarı kart , 13. hafta 7 kırmızı, 43 sarı kart . 
     Kırmızı Kart Gösterilmeyen Hafta 14. hafta. 
     En Fazla Sarı Kart Gösterilen Hafta 5. hafta 52 . 
     En Az Sarı Kart Gösterilen Hafta 10. hafta 28 . 
     Futbolcuları En Fazla Kırmızı Kart Gören Takım Çaykur Rizespor 7 . 
     Bir Haftada Futbolcuları En Fazla Kırmızı Kart Gören Takımlar Elazığspor ve Bursaspor 7. haftada 2 . 
     Futbolcuları En Fazla Sarı Kart Gören Takım Samsunspor 54 . 
     Futbolcuları En Az Sarı Kart Gören Takım Galatasaray 27 . 
     Skorların Tasnifi 152 maçın 39'u beraberlikle, 71'i evsahibi, 42'si deplasman olmak üzere 113 maç, bir takımın galibiyetiyle bitti ve maçlarda 19 ayrı skor görüldü. 
     En Çok Görülen Skor 2-1 30 . 
     Diğer Skorlar 1-0 22 , 1-1 16 , 3-1 14 , 3-0 13 , 2-0 11 , 0-0, 2-2 10 , 3-2 7 , 3-3, 4-2 3 , 4-0, 5-0, 4-1, 4-3, 6-0 2 , 5-1, 7-1, 5-3 1 . 
     En Fazla Beraberlik Görülen Hafta 17. hafta 5 . 
     Beraberlik Görülmeyen Haftalar 4. ve 7. haftalar. 
     Deplasmanda En Farklı Skorla Galip Gelen Takım Beşiktaş 8. haftada Elazığspor'u 5-1 yenerek . 
     Deplasman Takımlarının En Başarılı Olduğu Hafta 1. hafta 5 galibiyet, 2 beraberlik, 2 yenilgi 14 puan . 
     Evsahibi Takımların En Başarılı Olduğu Haftalar 6. hafta 6 galibiyet, 3 beraberlik 21 puan , 7. hafta 7 galibiyet, 2 yenilgi 21 puan . 
     Deplasman Takımlarının Galip Gelemediği Hafta 6. hafta. 
     Kendi Sahasında En Başarılı Takım Beşiktaş 9 maçta 7 galibiyet, 2 beraberlik 23 puan . 
     Kendi Sahasında En Başarısız Takım Adanaspor 8 maçta, 1 galibiyet, 1 beraberlik, 6 yenilgi 4 puan . 
     Deplasmanda En Başarılı Takım Beşiktaş 8 maçta 6 galibiyet, 2 beraberlik 20 puan . 
     Deplasmanda En Başarısız Takım Bursaspor 9 maçta 1 beraberlik, 8 yenilgi 1 puan . 
     Deplasmanda En Fazla Galip Gelen Takım Beşiktaş 6 . 
     Deplasmanda En Az Galip Gelen Takımlar Çaykur Rizespor, Bursaspor 0 . 
     Deplasmanda En Fazla Berabere Kalan Takımlar Fenerbahçe, Akçaabat Sebatspor, Konyaspor 4 . 
     Deplasmanda En Az Berabere Kalan Takımlar Adanaspor, Bursaspor, Denizlispor, Diyarbakırspor, Elazığspor 1 . 
     Deplasmanda En Fazla Yenilen Takım Bursaspor 8 . 
     Deplasmanda En Az Yenilen Takım Beşiktaş 0 . 
     Deplasmanda En Fazla Gol Atan Takım Beşiktaş 21 . 
     Deplasmanda En Az Gol Atan Takım Bursaspor 1 . 
     Deplasmanda En Fazla Gol Yiyen Takım Elazığspor 25 . 
     Deplasmanda En Az Gol Yiyen Takım Beşiktaş, Denizlispor 9 . 
     Kendi Sahasında En Fazla Galip Gelen Takım Beşiktaş 7 . 
     Kendi Sahasında En Az Galip Gelen Takımlar Adanaspor, Elazığspor 1 . 
     Kendi Sahasında En Fazla Berabere Kalan Takım Bursaspor 6 . 
     Kendi Sahasında En Az Berabere Kalan Takımlar Gençlerbirliği, Gaziantepspor 0 . 
     Kendi Sahasında En Fazla Yenilen Takım Adanaspor 6 . 
     Kendi Sahasında En Az Yenilen Takımlar Malatyaspor, Beşiktaş, Bursaspor 0 . 
     Kendi Sahasında En Fazla Gol Atan Takım Beşiktaş 21 . 
     Kendi Sahasında En Az Gol Atan Takım Adanaspor 7 . 
     Kendi Sahasında En Fazla Gol Yiyen Takım Elazığspor 17 . 
     Kendi Sahasında En Az Gol Yiyen Takımlar Malatyaspor, Bursaspor, Beşiktaş 6 . 
     
</TEXT>
</DOC>
