<DOC>
<DOCNO> 239803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur38.html </URL>
<DATE> 2004/05/13/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Gökçeada'ya feribot seferlerinde yaz uygulaması... 
</HEADLINE>
<TEXT>

     Çanakkale ve Kabatepe'den Gökçeada'ya düzenlenen araba vapuru ve feribot seferlerinde, 15 Mayıs'tan itibaren yaz sezonu tarifesi uygulanacak. 
     Türkiye Denizcilik İşletmeleri'ne TDİ bağlı Şehirhatları İşletmesi'nden yapılan açıklamaya göre, kış sezonunda günde 1 kez yapılan Kabatepe-Gökçeada arasındaki karşılıklı seferler 15 Mayıs'tan itibaren günde 3 kez, Çanakkale-Gökçeada arasında her gün karşılıklı olarak yapılan seferler ise sadece cuma-cumartesi ve pazar günlerinde karşılıklı yapılacak. 
     Gökçeada'dan 08.00'de gelecek gemi, 17.00'de adaya geri dönecek Kabatepe'den Gökçeada'ya her gün 10.00, 16.00 ve 21.00'de, Gökçeada'dan Kabatepe'ye 07.00, 13.00 ve 19.00 saatlerinde karşılıklı seferler düzenlenecek. 
     Öte yandan, Kabatepe üzerinden Gökçeada'ya gidecek ve gelecek yolculardan, Çanakkale-Eceabat geçişlerinde ücret alınmayacağı ada halkına ekonomik katkıda bulunulmasının planlandığı kaydedildi. 
     
</TEXT>
</DOC>
