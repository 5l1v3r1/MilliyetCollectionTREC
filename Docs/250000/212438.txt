<DOC>
<DOCNO> 212438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sontur16.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilciler yola çıktı... Atatürk Havalimanı yoğun... 
</HEADLINE>
<TEXT>

     Bayram tatilini yurtdışında geçirecek çok sayıda yolcu da, Atatürk Havalimanı'nda kuyruklar oluşturdu. 
     Havalimanına sabah erken saatlerden itibaren gelen yolcular, pasaport ve check-in bankolarında uzun kuyrukların oluşmasına yol açtılar. 
     Bayram tatilini yurtdışında geçirmek isteyen yolcuların en çok tercih ettikleri tatil yerleri de, kayak merkezleri başta olmak üzere Dubai, Prag, Paris, Salzburg, Cenevre, Viyana, Maldiv Adaları, Bükreş, Kahire, Budapeşte, Luxor ve Barselona geliyor. Yurtiçinde tercih edilen tatil mekanlarında ise Antalya, İzmir, Bodrum ve Erzurum, ilk sıralarda yer alıyor. 
     Bu arada, Türk Hava Yolları THY , bayram tatili nedeniyle artan yolcu talebini karşılamak için mevcut tarifesindeki seferlere ilave olarak 8 Şubat'a kadar 17'si iç, 58'i de dış hat olmak üzere 75 ek ve charter sefer koydu. THY, bazı iç ve dış hatlardaki seferlerini de daha büyük uçaklarla düzenlemeyi kararlaştırdı. 
     Öte yandan, THY ile bu sabah İstanbul'dan Bükreş'e gidecek 160 yolcu, uçuşun rötarlı olacağı bildirilince tepki gösterdi. 
     THY yetkilileri, 1 uçaklarının arızalanması ve 2 uçaklarının da bakıma alınmasından dolayı gecikme yaşandığını belirterek, Bükreş seferinin öğleden sonra gerçekleştirileceğini söylediler. 
     
</TEXT>
</DOC>
