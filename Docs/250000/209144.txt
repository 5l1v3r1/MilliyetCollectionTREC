<DOC>
<DOCNO> 209144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur23.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İt dalaşı eğitimi yapan F-16 uçağı düştü... 
</HEADLINE>
<TEXT>

     Balıkesir 9'uncu Ana Jet Üssü'nden eğitim uçuşu için havalanan F-16C tipi savaş uçağı, Bursa nın İnegöl ve Kütahya nın Tavşanlı ilçeleri arasındaki dağlık alana düştü. Fırlatma koltuğundan sinyal gelmesi üzerine pilotun son anda uçaktan atlamış olabileceği ihtimalini de dikkate alan ekipler arama kurtarma çalışması başlattı. 
     Balıkesir 9. Ana Jet Üssü'nden havalandıktan sonra Kütahya'nın Tavşanlı İlçesi yakınlarında düştüğü belirtilen F-16 savaş uçağının pilotunun Üsteğmen Mehmet Karakuzu olduğu bildirildi. 
     Balıkesir'deki 191'inci Kobra Filosu ndan dün öğle saatlerinde iki F- 16C Savaşan Şahin , eğitim uçuşu için havalandı. Bu uçaklar, Eskişehir 1 inci Ana Jet Üssü 112 nci Filo dan kalkan F-4E Phantom tipi iki uçaklya Kütahya semalarında buluştu. 
     
     İT DALAŞI' EĞİTİMİ 

     Önceden hazırlanan programa göre 4 uçak, havacılıkta Dog Fight' it dalaşı olarak adlandırılan savaş eğitimi yaparken, Pilot Üsteğmen Mehmet Karakuzulu nun yönetimindeki F- 16C uçağıyla İnegöl- Tavşanlı arasında radardan kayboldu. Kütahya daki Çini' kodlu askeri radar merkezi durumu Balıkesir ve Eskişehir'deki üs komutanlıkları ile aynı eğitime katılan havadaki pilotlara bildirdi. İlk aşamada 3 uçakla havadan başlatılan arama çalışması sırasında açılan paraşüte rastlanmazken, Pilot Üsteğmen Mehmet Karakuzulu'nun uçağının enkazı, Tavşanlı ya bağlı Şenlik Köyü ile İnegöl e bağlı Saadet Köyü arasındaki dağın yamacında görüldü. 
     
     FIRLATMA KOLTUĞUNDAN SİNYAL GELDİ 

     Pilotlar durumu merkeze bildirdi. Bu sırada düşen uçağın fırlatma koltuğundan sinyal alındı. Uzmanlar, gelen bu sinyalin, pilotun uçak düşmeden önce atlamış olduğunu gösterebileceği gibi, fırlatma koltuğunun kaza sırasında yere çarpmasınan etkisiye de sinyal verebileceğini bildirdi. 
     Eskişehir, Balıkesir ve Bandırma daki üslerden havalanan arama kurtarma helikopterleri bölgeyi karış karış taramaya başladı. Bursa Sivil Savunma Arama-Kurtarma Birliği nden 10 kişilik uzman ekip, jandarma timleri bölgeye hareket etti. Karla kaplı ormanlık alanda, yağışın da devam etmesi nedeniyle güçlükle sürdürülen arama çalışmalarına çevredeki köylerden gelen çok sayıda köylü de katıldı. 
     
     KÖYLÜLER PATLAMA DUYDUK 

     Balıkesir Valisi Atıl Üzelgün, 9'uncu Ana Jet Üssü'nden havalanan F-16C savaş uçağıyla Tavşanlı semalarında radar irtibatının kesildiğini söyledi. 
     Uçağın düştüğü bölgedeki köylüler, Şenlik Köyü nün Yaylacık Mevkii'nde büyük bir patlama sesi duyduklarını, bir yandan jandarmaya haber verirken diğer yandan bölgeye gitmeye çalıştıklarını söyledi. 
     
     PİLOT MASTER YAPMIŞTI 

     Düşen uçağın pilotu Üsteğmen Mehmet Karakuzulu, 1997 yılında Hava Harp Okulu ndan mezun oldu. 
     Amerikan Hava Harp Okulu nda master yapan Pilot Üsteğmen Karukuzulu, 3 yıldır 191 inci Filo'da görev yapıyordu. 
     
</TEXT>
</DOC>
