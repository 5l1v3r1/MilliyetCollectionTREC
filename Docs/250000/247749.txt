<DOC>
<DOCNO> 247749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko13.html </URL>
<DATE> 2004/06/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
2007'de 2 milyar cep telefonu kullanıcısı olacak... 
</HEADLINE>
<TEXT>

     Dünya genelinde, 2007 yılına kadar toplam cep telefonu kullanıcısı sayısının 2 milyara ulaşacağı bildirildi. 
     Dünyanın önde gelen cep telefonu imalatçısı Nokia'nın Asya- Pasifik'ten sorumlu başkan yardımcısı Simon Beresford-Wylie, Singapur'da yaptığı açıklamada, 300 milyon yeni kullanıcının Asya-Pasifik bölgesinden geleceğini bildirdi. 
     Simon Beresford-Wylie, mesaj ve görüntü verilerindeki artış nedeniyle, 2008 yılına kadar cep telefonu gelirlerinin yüzde 30 oranında yükseliş göstereceğini, bu durumun da cep telefonu işleticilerinin yatırımlarının artmasını sağlayacağını kaydetti. 
     Bu arada Nokia, bu yılın ilk çeyreğindeki satışların, geçen yılın aynı dönemine kıyasla yüzde 12 oranında artış gösterdiği, ama küresel cep telefonu payının, yine aynı döneme göre yüzde 28.9 oranında azaldığı bildirildi. 
     Nokia'nın en önde gelen rakiplerinin, ABD'nin Motorala ve Güney Kore'nin Samsung firmaları olduğu belirtiliyor. 
     
</TEXT>
</DOC>
