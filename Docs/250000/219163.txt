<DOC>
<DOCNO> 219163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun16.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"AIDS oldum" diye ailesini katletti AIDS olmadığı anlaşıldı 
</HEADLINE>
<TEXT>

     Hindistan'da yanlış AİDS teşhisi konulan baba, ümitsizlikten karısını ve iki çocuğunu öldürdü, kendisi de ölmek için zehir içti. 
     Kaldırıldığı Haydarabat kenti Gandi Devlet Hastanesi'nde kurtarılan Madhava Rao 35 , hastanede yaptığı açıklamada, AİDS'li olduğunu sandığında yaşamın sonu geldiğini, ailesinin de kendisi öldükten sonra çok yoksul kalacağı sanısına kapıldığını anlattı. 
     Rao, iki hafta önce ateş, karın ağrısı ve göz iltihabı nedeniyle kan testi için hastaneye gittiğini ve hekimlerin önce korktuğu gibi kendisinin AİD'li olmadığını söylediklerini belirtti. Ancak rahatsızlığı geçmeyen Rao, AIDS endişesiyle başka bir tıp merkezine gitti ve burada yanlış AİDS tanısı konuldu. 
     Kendisindeki rahatsızlık belirtilerinin gazetenin yazdığı gibi AİDS'e uyduğunu gören Rao, korkunç isyana kapılarak eşi Şanta Kumari'yi 28 başını duvara vurarak, 1 ve 3 yaşlarındaki iki yavrusunu da boğarak öldürdü. Zehir içen Rao ölmedi ve hastaneye yetiştirildi. Rao'nun yattığı Gandi hastanesinden Dr. R. Şankar, Rao'ya yapılan 2 AİDS testinde de HİV virüsünün pozitif çıkmadığını kaydetti. 
     AİDS'ten kurtulan ve ailesini yok ederek yıkılan Rao, savcılıkça açılan cinayet davasıyla baş başa kaldı. 
     
</TEXT>
</DOC>
