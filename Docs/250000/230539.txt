<DOC>
<DOCNO> 230539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/yasam/yas03.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre bu kez bıçak kullandı 
</HEADLINE>
<TEXT>

   Kardeşi kız kaçıran bir genç, 'Sen töremizi bilmezsin. Bunun cezası büyüktür' diyen saldırgan tarafından bıçakla öldürüldü 
   
   Antalya'nın Finike ilçesinde bir kişi, kız kardeşini kaçıranın erkek kardeşini bıçaklayarak öldürdü. Turunçova Açık Halk Pazarı'ndaki yorgan dikim evinde çalışan Hakan Taş bıçaklı saldırıya uğradı. Saldırgan, arkasını dönen Taş'ı, belinden çıkardığı ekmek bıçağıyla sırtından iki kez bıçakladı. Hastaneye kaldırılan Taş, yaşamını yitirdi. Kaçan saldırganın, Taş'ın kardeşi Kenan Taş'ın birkaç gün önce evlenmek için kaçırdığı kızın abisi olduğu bildirildi. Kimliği açıklanmayan saldırganın Taş'a, "Abin kız kardeşimi kaçırdı. Sen bizim törelerimizi bilmezsin. Bunun cezası büyüktür" dediği öğrenildi. 
   
   
   
   
</TEXT>
</DOC>
