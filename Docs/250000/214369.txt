<DOC>
<DOCNO> 214369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/ekonomi/eko06.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir'in gözü kömürde 
</HEADLINE>
<TEXT>

   Geçen yıl 236 milyon dolarla rekor k r eden Erdemir, maliyetlerini düşürmek için TTK'dan Armutçuk kömür ocaklarını istiyor 
   
   Ereğli Demir ve Çelik Fabrikaları'nın Erdemir net dönem k rı, geçen yıl şirket tarihinin en yüksek seviyesine ulaşarak 236 milyon dolara 360.8 trilyon liraya ulaştı. 
   Erdemir'in 2003 yılı mali sonuçları, İstanbul'da düzenlenen basın toplantısıyla açıklandı. 
   Toplantıda verilen bilgiye göre, şirketin geçen yılki üretim miktarı önceki yıla göre yüzde 12 artarak, 3 milyon 535 bin tona ulaştı. Şirket, satış gelirlerini yüzde 49 artırarak 1.3 milyar dolara 1 katrilyon 947 trilyon lira çıkardı. Erdemir'deki başarılı sonuçlar, bağlı şirketlerde de gözlendi. Buna göre 1989 yılından bu yana zararda olan İsdemir, geçen yıl 33 milyon dolar net k r etti. Erdemir Genel Müdürü Kerim Dervişoğlu, hammadde fiyatlarındaki artışlara karşı korunup k rlılığı sürdürebilmek için kömür ve demir cevherlerinde dışa bağımlılığı azaltma çalışmaları yürüttüklerini söyledi. Dervişoğlu, "Dünya çelik pazarında anormal derecede bir kriz ortamı var ve bizler bu ortamın içinde ateşten gömlek giymiş durumdayız" dedi. 
   Erdemir Yönetim Kurulu Başkanı Recai Berber, Sivas'ın Divriği ve Malatya'nın Hekimhan demir yataklarını işleten Divhan AŞ'nin devralınması için Özelleştirme İdaresi ile görüşmelerin sürdüğünü belirtti. Berber, "İlk olarak bize en yakın Armutçuk kömür ocakları ile ilgileniyoruz. Türkiye Taşkömürü Kurumu'nun TTK kömür ocaklarının devir işlemleri için gerekli yasal düzenlemelerin birkaç ay içinde Meclis'ten geçmesini bekliyoruz" diye konuştu. 
   
   
</TEXT>
</DOC>
