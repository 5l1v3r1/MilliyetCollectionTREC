<DOC>
<DOCNO> 214741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/soneko21.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, Euro karşısında dibe yakın seyrediyor... 
</HEADLINE>
<TEXT>

     ABD Merkez Bankası Başkanı Alan Greenspan'ın dün, faiz oranlarını artırmak için aceleleri olmadığına ve doların zayıflığından endişe duymadıklarına işaret etmesinin ardından bugün dolar, Avrupa'da euro karşısında tüm zamanların en düşük seviyelerine yakın seyrediyor. 
     Piyasaların, Greenspan'ın TSİ 17 00'de senato bankacılık komitesi toplantısı öncesinde yapacağı ikinci konuşmasını beklemesine rağmen, dün FED'in faiz oranlarını artırmak konusunda acele etmeyeceğine ilişkin tahminlerle doların çıkış süreci zarar görmüş oldu. 
     Greenspan ayrıca, doların değer kaybından herhangi bir endişe belirtisi göstermedi ve aksine doların ucuzlamasının ABD'ye sağlayacağı faydalara işaret etti. Yapılan bütün yorumlar, piyasanın doların etkisiyle faiz oranlarının yükseltilmesi için bir süre daha beklemesi gerektiğini gösteriyor. 
     Dün New York'taki seansın başlarında euro karşısında 1.2846'e inerek son bir ayın en düşük seviyesine gerilemesinin ardından günü 1.2826 seviyesinden kapatan dolar, bugün biraz toparlanarak 1.2816 seviyesine geldi. Dolar tüm zamanların en düşük seviyesi olan 1.29'u görebilir. 
REUTERS 
     
</TEXT>
</DOC>
