<DOC>
<DOCNO> 248141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo13.html </URL>
<DATE> 2004/06/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İlhan Mansız, sakatlıktan kurtulamıyor... 
</HEADLINE>
<TEXT>

     Rekor bir ücretle Japonya'nın Vissel Kobe takımına transfer olan İlhan Mansız, sakatlıktan kurtulamıyor. 
     Geçen nisan ayında dizinden sakatlanarak 3 ay formasından uzak kalan ve yeniden Yokohama Marinos maçıyla sahalara dönen İlhan Mansız'ın, sakatlığının nüksettiği ve Jubilo Iwata maçında oynayamayacağı bildirildi. 
     Takım yetkililerinin verdiği bilgiye göre, dün yapılan kontrolde, Mansız'ın sakat olan dizinde su toplanması olduğu belirlendi. 
     28 yaşındaki futbolcunun daha önce de tekrarlayan sakatlığının sürekli doktor kontrolünde olduğu, ancak sakatlığın bu sezon boyunca süreceğinin tahmin edildiği belirtildi. 
     Vissel Kobe ile 4.5 milyon dolara anlaşan İlhan Mansız, Japonya Birinci Ligi'nde rekor bir transfer ücreti almasına karşın henüz golle tanışamadı. 

     
</TEXT>
</DOC>
