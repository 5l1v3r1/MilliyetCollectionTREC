<DOC>
<DOCNO> 224960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonyas23.html </URL>
<DATE> 2004/03/23/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Eşleri emekli olmuş çalışan kadınlar mutsuz... 
</HEADLINE>
<TEXT>

     ABD'de en mutsuz kadınların, eşleri emekli olmuş çalışan kadınlar olduğu belirlendi. 
     ABD'de kocaları emekli olmuş, ancak kendileri çalışmaya devam eden milyonlarca kadın bulunduğu ifade edilirken, bu durumun çiftlerin mutsuzluğuna sebep olduğu belirtildi. 
     Tarihte ilk kez böyle bir sosyal sorunla karşılaşıldığını ifade eden Minnesota Üniversitesi sosyoloji profesörlerinden Phyllis Moen, daha önceki nesillerin böyle bir problemle karşılaşmadığını söyledi. 
     New York Times'ta yer alan haberde, çalışan kadınların çoğunun eşlerinden daha genç olduğu kaydedildi. Kadınlarının çoğunun kariyerlerine ebeveynlerine bakmak ya da çocuklarını yetiştirmek gibi sebeplerle ara verdiği kaydedildi. Bu nedenle eşleri kariyerlerini tamamladığı veya erkenden emekli olduğunda kadınların çalışmaya devam etmek durumunda kaldığı belirtildi. 
     Haberde, kocalar için de durumun zor olduğu, bazılarının rol değişimini benimsemekte güçlük çektiği, bazılarının ise daha sıcak bölgelere taşınmak için sabırsızlandığı ifade edildi. 
     Cornell Üniversitesi'nin emeklilik yaşına gelmiş 4 kadın ve erkek üzerinde yaptığı araştırmada, kocası emekli ya da sakat olan kadınların evliliklerinde en az mutlu kadınlar olduğu ortaya çıktı. 
     Araştırmada, evliliklerinden en çok mutlu olan kadınların ise eşi çalışırken kendisi çalışmayan kadınlar olduğu belirlendi. 
     Çiftlerin çoğunun aynı zamanda emekli olmayı istedikleri kaydedildi. 
     
</TEXT>
</DOC>
