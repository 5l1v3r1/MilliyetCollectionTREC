<DOC>
<DOCNO> 207389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/astro/index.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklaşa kazançlar 
</HEADLINE>
<TEXT>

   
   
   Gün boyunca etkin olan Güneş - Jüpiter rahat açısı özellikle maddi alanda şansa ve başarıya işaret ediyor. Yapılan işbirliği ve gruplaşmalar verimli ortaklıklara dönüştürülebilir. Koç'lar rahatlar ama yine de büyük risklere girilmemeli. Yaratıcı konularda hayal gücünü kullanabilirler. Boğa'lar şimdi biraz kendilerine dönerek ailevi konularla, yakınlarla ilgilenebilirler. Bu arada eve ait konularda fedakarca davranmak gerekebilir. İkizler kısa yolculuklarda dikkatli olmalılar. Duygusal alanda kafa karışıklığı pek çok yanlış anlamaya da yol açabilir. Yengeç'ler parasal konularda tutumlu olmalılar. Elde olmayan nedenler ya da belirsizlikler yüzünden bazı kayıplar olabilir. Birikimlerini iyi kullanmalılar. Aslan'lar burçlarındaki Ay sayesinde girişkenler ve ilişkilerini gözden geçirebilirler. Bu arada ailevi konular ya da duygusal yönden onları etkileyebilecek konular da öne çıkabilir. Başak'lar bugün aşırı hayalci olmamalılar. Geçmişe ait konular duygusal yönden ağır basabilir ve kafa karıştırabilir. Riske girmemeliler. Terazi'ler farklı görüşleri değerlendirmek ve karar vermek zorundalar ama sonuca gitmekte zorlanabilirler. Sosyal konular da akşam öne çıkmakta. Akrep'ler haftanın son gününde seslerini duyurmakta zorlanabilirler. Tamamlanması gereken işler var. İş hayatında özenli olmak ve detaylara önem vermek lazım. Yay'ların keyfi yerine gelecek. Özellikle akşam akıcı enerjiler var. Bununla birlikte her söylenene inanmamak gerekli. Oğlak'lar ortaklaşa konularda daha temkinli olmalı. Haklarını korumaları pek kolay olmayabilir. Duygusal alanda da ifade edilemeyen şeyler söz konusu. Kova'lar detaylar, günlük işler ve zaman alacak işlerle daha fazla uğraşmak zorunda kalabilirler. Akşam ise yakın ilişkilere, ortaklıklara özen göstermeliler. Balık'ların gün boyunca kendine çekidüzen vermesi gerekecek. İş ortamında ya da beraber çalıştığı kişilerle sorunlar var ve aşırı iyimserlikten uzak durmak gerek. 
   
   
</TEXT>
</DOC>
