<DOC>
<DOCNO> 221113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/guncel/gun03.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'yı AİHM'ye şik yet etti... 
</HEADLINE>
<TEXT>

      NESRİN COŞKUN DHA 
   
   Emekli işçi Hatice Şen, yıllarca prim ödediği SSK'yı, diş protezi tedavisinde gereğini yapmadığı gerekçesiyle Avrupa İnsan Hakları Mahkemesi'ne AİHM şik yet etti. Şen, 2 yıl önce diş tedavisi için SSK İzmir Ağız ve Diş Sağlığı Merkezi'ne başvurdu. Şen'in 5 dişine dolgu yapıldı, bir dişi çekildi, 3 dişine de kron tedavisi uygulandı. Çoğu dişini kaybeden Şen, sonunda yemek yiyemez hale geldi. 
   
   6 ay sonra gel 
   Sürekli kilo veren 49 yaşındaki Şen, aynı merkezden protez randevusu aldı, ancak 6 ay sonraya gün verildi. Şen de, serbest diş hekimine sevkini istedi. Ancak talebi reddedildi. Bunun üzerine Şen, serbest bir diş hekimine başvurdu. Şen'e KDV dahil 578 milyon lira maliyet çıkarıldı. Faturayı ödeyip parasını SSK'dan geri isteyen Şen'e yine olumsuz yanıt verildi. SSK'ya dava açan Şen, paranın yasal faizleriyle ödenmesini istedi. Mahkeme de aynı tedavinin SSK'daki bedelini göz önünde bulundurarak Şen'e sadece 140 milyon lira ödenmesine karar verdi. Hatice Şen de bunun üzerine AİHM'ye başvurdu. 
   
   
   
</TEXT>
</DOC>
