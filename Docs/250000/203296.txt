<DOC>
<DOCNO> 203296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/dunya/adun.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a rest çekti 
</HEADLINE>
<TEXT>

   KKTC Cumhurbaşkanı Denktaş, Başbakan'ın 'danışmanlarını değiştir' mesajına, 'Türk hükümetinin beğeneceği görüşmeciyi söylesinler tayin edeyim. Bakalım bizi nereye kadar götürecek' diye cevap verdi 
      SEFA KARAHASAN Lefkoşa 

   
   Başbakan Recep Tayyip Erdoğan'ın Özbekistan'ın başkenti Taşkent'ten KKTC Cumhurbaşkanı Rauf Denktaş'a önceki gün gönderdiği, "Danışmanlarını değiştir" mesajına Denktaş, sitemk r bir üslupla cevap verdi. Denktaş, Başbakan Erdoğan'ın "görüşmeciyi ve uzmanları değiştirme niyetinde olduğunu anladığını" ifade ederek, "Biz burada bu konuyu kendi aramızda konuşmaktayız. Cumhurbaşkanı olarak ben görüşmeci tayin etme hakkına sahibim. Türk hükümetinin beğeneceği bir görüşmeciyi bana söylesinler, tayin edeyim. Bakalım bizi nereye kadar götürecek" dedi. 
   Denktaş, Türk Ajansı - Kıbrıs'ın TAK 30. kuruluş yıldönümü nedeniyle kendisini ziyaret eden TAK heyetini kabul ettiği sırada yaptığı açıklamada, Başbakan Erdoğan'ın "danışmanlarını gözden geçirmesi" yolundaki açıklamasını kastederek şunları söyledi 
   
   'Yadırgadım' 
   "Bunu benimle konuşmasını tercih ederdim. Başbakanlara basın yoluyla cevap vermek benim detim değildir. Kendisiyle herhalde görüşme fırsatını bulacağım. Danışmanlar bana danışmanlık yapar, şimdiye kadar ben danışmanımdan şik yetçi olmadım. Hakikaten bu gibi konuları aramızda konuşacağımıza basın yoluyla açıklamasını yadırgadım." 
   
   'Felsefesi yanlış' 
   Denktaş, Başbakan Erdoğan'ın "Annan Planı'na iyi niyetle yaklaşıyoruz" sözlerini nasıl değerlendirdiğinin sorulması üzerine, "Biz kötü niyetle yaklaşmadık. Değerlendirmemizde biz samimiyiz ve Annan Planı'nın görüşme yoluyla istediğimiz şekle dönüştürülebileceğine inanmıyoruz. Ya biz onları ikna edeceğiz, ya onlar bizi ikna edecek. Bizi kurtaracak şekilde tadil edileceğine inanmıyoruz diyorum, çünkü felsefesi yanlıştır" dedi. 
   
   Denktaş üzgün 
   Rauf Denktaş, "Başbakan Erdoğan'ın söylediği gerçekler üzerine bina edilecek bir hal çaresini, Annan Planı'nın felsefesine sığdırmanın mümkün olmadığını" belirterek, planın felsefesi dahil bütün yönlerinin görüşmeye açılmasını istedi. 
   Belirttiği hususların, dolaylı görüşmeler yoluyla iki taraf arasında değiştirilmesi gerektiğini ifade eden Denktaş, bu değişikliğin olması halinde görüşmecinin kim olacağının hiç önem taşımadığını söyledi. 
   Denktaş, "basın yoluyla yapılan açıklamaya, basın yoluyla yanıt vermek zorunda kaldığı için üzgün olduğunu" kaydetti. 
   Başbakan Erdoğan, Denktaş'ın danışmanlarıyla ilgili olarak, "Türk ya da yabancı, niye yıllar yılı aynı danışman ekibiyle gelmiş Bu noktada farklı bir bakış getirilemez" demişti. Erdoğan, Denktaş'ın görüşmelerden çekilip çekilmemesi konusunda Ankara'nın irade sahibi olduğunu kaydederek, Annan Planı'nı tamamen reddeden bir yaklaşımın da hatalı olacağını ifade etmişti. 
   
   
   
   
</TEXT>
</DOC>
