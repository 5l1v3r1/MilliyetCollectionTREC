<DOC>
<DOCNO> 236054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/guncel/gun04.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaokul diploması artık müzelik oldu 
</HEADLINE>
<TEXT>


Devlet kurumlarında çalışmak isteyenler için açılan Kamu Personeli Seçme Sınavı'na girebilmek için en az lise mezunu olmak gerekiyor 

ANKARA Milliyet 

Kamu kurum ve kuruluşlarında çalışmak isteyen adayların girebileceği 2004 - Kamu Personeli Seçme Sınavı'na KPSS başvurular bugün sona eriyor. Kamu kurum ve kuruluşlarındaki A ve B grubu kadrolarda görev alabilmek için KPSS'ye girme koşulu aranıyor. 
A Grubu kadrolar uzman yardımcılığı, müfettiş yardımcılığı, maiyet memurluğu kaymakam adaylığı ve meslek memurluğu Dışişleri Bakanlığı gibi özel yarışma sınavına tabi tutulmak suretiyle girilen mesleklerle ilgili kadroları içeriyor. B Grubu kadrolar da kamu kurum ve kuruluşlarındaki A grubu dışında kalan, ilk defa kamu hizmeti ve görevlerine atama yapılacak kadroları kapsıyor. 

İlköğretim mezunları girmiyor 
2004-KPSS'ye ortaöğretim lise ve dengi meslek liseleri kurumlarından, ön lisans iki yıllık meslek yüksekokulları veya iki yıllık açıköğretim programları programlarından ve lisans 4 veya daha fazla yıllık yükseköğretim programları programlarından mezun veya mezun olabilecek durumdakiler başvurabilecek. Sınava ilköğretim ortaokul mezunları giremeyecek. 
2004 - KPSS 10 - 11 Temmuz'da sabah ve öğleden sonra toplam dört oturumda gerçekleştirilecek. Tüm adaylar, 2004-KPSS'nin öğrenim düzeylerine göre düzenlenmiş Genel Yetenek ve Genel Kültür testlerinin uygulanacağı cumartesi sabah oturumuna girecek. Cumartesi sabah oturumunda isteyen adaylara ayrıca Yabancı Dil testi verilecek. 


</TEXT>
</DOC>
