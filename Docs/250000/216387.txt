<DOC>
<DOCNO> 216387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/siyaset/siy00.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Ledra Palas merkez olsun 
</HEADLINE>
<TEXT>

   UTKU ÇAKIRÖZER 

   
   KKTC Cumhurbaşkanı Rauf Denktaş, dünkü görüşmede BM Genel Sekreteri'nin Kıbrıs Özel Temsilcisi Alvaro De Soto'nun gündeme getirdiği "Kurulacak Birleşik Kıbrıs Cumhuriyeti'nin hükümet binasının geçici olarak nereye taşınmasını istiyorsunuz " sorusuna iki alternatifle yanıt verecek. 
   Denktaş, bugün saat 09.30'da yapılacak toplantıda, De Soto ve Rum lider Tassos Papadopulos'a "yeni devletimizin merkezi şu anda BM'nin kullandığı Ledra Palas Oteli binası ile 1974'ten beri kullanılmayan Lefkoşa Havalimanı terminal binası ve gerekirse diğer binalar olsun" teklifini iletecek. 
   Önerinin kabul edilmesi durumunda, yeni devletin yönetim organları olarak Annan Planı'nda öngörülen "Başkanlık Konseyi", "Senato" ve "Temsilciler Meclisi", kalıcı binalar inşa edilene kadar bu yerlerden birinde hizmet verecek. n UTKU ÇAKIRÖZER, SEFA KARAHASAN Lefkoşa 
   
   Ön onay Meclis'ten geçecek... 
   Birleşmiş Milletler BM Genel Sekreteri Kofi Annan'ın Kıbrıs sorunun çözümünde garantör ülkelerden istediği ön onay için Cumhurbaşkanı, Başbakan ya da Dışişleri Bakanı'nın imzasının yeterli olduğu, anlaşmanın referandumda kabul edilmesinden sonra TBMM'ye onay için getirileceği ortaya çıktı. 
   
   Referandumdan sonra 
   Garantör ülkeler olan Türkiye, Yunanistan ve İngiltere'den 9 Nisan'a kadar istenen irade beyanının, "Anayasa'ya uygun ve daha önce Türkiye'nin taraf olduğu uluslarası anlaşmalarda izlenen uygulamayla paralel" verileceğini kaydeden kaynaklar, "Cumhurbaşkanı, Başbakan ya da Dışişleri Bakanı'nın imzasının beyan için yeterli olduğunu ancak referandum sonrasında oluşacak anlaşmanın mutlaka TBMM onayına getirilmesinin Anayasal zorunluluk olduğunu" belirtti. 
   
   
   
   
</TEXT>
</DOC>
