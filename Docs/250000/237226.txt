<DOC>
<DOCNO> 237226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonsiy21.html </URL>
<DATE> 2004/05/04/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İçişleri Bakanı Aksu ''NATO Zirvesi için çok önemli tedbirler alıyoruz'' 
</HEADLINE>
<TEXT>

     İçişleri Bakanı Abdülkadir Aksu, İstanbul'da yapılacak NATO zirvesi için ''çok önemli tedbirler alındığını'' söyledi. 
     Aksu, TBMM'de gazetecilerin, İstanbul'da yapılacak NATO Zirvesi'ne bombalı eylem hazırlığında oldukları belirlenen 24 kişinin gözaltına alınması konusunda yöneltilen soruları yanıtladı. NATO Zirvesi'ni tehlikeye sokacak bir durum olmadığını belirten Aksu, ''Her türlü hareketleri izliyor, kontrol ediyoruz. İstihbarat birimlerinin çok önceden başlattıkları operasyonlar sonucu bunlar tespit edilip yakalandı ve adalete teslim edildi. Kimsenin şüphesi olmasın, her türlü tedbiri alıyoruz'' dedi. 
     İçişleri Bakanı Aksu, ''operasyonlar devam edecek mi '' şeklindeki soruya, ''Devamı mevamı yok. Bir gruptu, onlar da ele geçirildi'' yanıtını verdi. 
     ''NATO Zirvesi'nde ne kadar polis görev yapacak '' sorusuna karşılık Aksu, ''bunlar ayaküstü söylenecek sözler değil. Çok önemli tedbirler alıyoruz'' dedi 
     
</TEXT>
</DOC>
