<DOC>
<DOCNO> 237795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/soneko19.html </URL>
<DATE> 2004/05/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İstanbul'un kurumlar vergisi rekortmeni Akbank 
</HEADLINE>
<TEXT>

     Akbank, ödeyeceği 801 trilyon 861 milyar 293 milyon liralık vergiyle, İstanbul Kurumlar Vergisi rekortmeni oldu. 
     İstanbul Defterdarı Kadir Boy, düzenlediği basın toplantısında, 2003 yılı kazançlarından doğan ve 2004 Nisan ayına kadar verilen yıllık Kurumlar Vergisi beyannamelerine göre tahakkuk ettirilen, en çok vergi ödeyecek mükellefleri açıkladı. 
     Açıklamaya göre, Arçelik A.Ş. 92 trilyon 194 milyar 835 milyon lira vergi ile ikinci, Türk Hava Yolları Anonim Ortaklığı 77 trilyon 69 milyar 789 milyon lira vergi ile üçüncü sırada yer aldı. 
     
     KOCAELİ'NDE TÜPRAŞ 

     Kocaeli'nde en yüksek düzeyde Kurumlar Vergisi sıralamasında, TÜPRAŞ tahakkuk eden 204 trilyon 971 milyar 751 milyon lirayla ilk sırada, İGSAŞ da 27 trilyon 246 milyar 585 milyon lirayla kinci sırada yer aldı. 
     Kocaeli Defterdarı Şükrü Dilaver düzenlediği basın toplantısında, 2003 yılı kazançlarına göre en yüksek düzeyde kurumlar vergisi ödeyecek ilk 100 kuruluşun belirlendiğini söyledi. 
     Dilaver, ilk sırayı 204 trilyon 971 milyar 751 milyon lira tutarındaki tahakkkukla TÜPRAŞ'ın aldığını belirterek, İGSAŞ'ın 27 trilyon 246 milyar 585 milyon lirayla ikinci, Cognis Kimya Sanayi ve Ticaret AŞ'nin de 6 trilyon 689 milyar 713 milyon lirayla üçüncü sırada yer aldı. 
     Beyanname veren 8 bin 37 kuruluşun toplam tahakkuk tutarının 304 trilyon 594 milyar 253 milyon lira, ortalama tahakkukun ise 37 milyar 899 milyon lira olduğunu açıklayan Dilaver, tahakkuk artış oranının yüzde 115, KDV tahsilat oranındaki artışın da yüzde 66'yı bulduğunu sözlerine ekledi. 

     
</TEXT>
</DOC>
