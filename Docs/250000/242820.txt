<DOC>
<DOCNO> 242820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/guncel/gun05.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçili de 'Milliyet' okuyor 
</HEADLINE>
<TEXT>


EKONOMİ SERVİSİ 

Boğaziçi Üniversitesi İşletme ve Ekonomi Kulübü'nün Barem Research International ile birlikte düzenlediği 'Profil 2004' anketi sonuçlandı ve 'Türkiye'nin en iyi'leri ödüllerini aldı. 
Ankette, Boğaziçi Üniversitesi'nde okuyan öğrencilerin 'en çok okudukları gazete, dergi, yazar, en çok izledikleri radyo ve televizyon kanalları' ile çalışmayı hayal ettikleri kurumlar soruldu. Anket sonuçlarına göre Boğaziçi Üniversitesi öğrencilerinin en çok okuduğu gazete Milliyet olarak belirlendi. 
Milliyet adına ödülü Ekonomi Müdürü Murat Sabuncu alırken, Boğaziçililerin en beğendiği köşe yazarı ve en beğendikleri yazar ödüllerinin sahibi ise Milliyet Gazetesi'nden Can Dündar oldu. 

Ankette diğer sonuçlar 

En çok çalışılmak istenilen şirket Sabancı Holding, en sık okunan dergi Penguen, en çok izlenen talk show Zaga, en çok izlenen haber bülteni NTV Haber, en çok izlenen yerli dizi Bir İstanbul Masalı, en çok izlenen yabancı dizi Seinfeld, en çok izlenen spor programı Maraton, en çok izlenen TV kanalı CNBC - e, en beğenilen reklam Cola Turka, en sık dinlenen radyo Power FM, en beğenilen haberci Ali Kırca, en beğenilen talk show'cu Beyaz, en beğenilen stand up'çı Cem Yılmaz, en beğenilen aktör Haluk Bilginer, en beğenilen aktris Türk n Şoray, en beğenilen kadın tiyatrocu Demet Akbağ, en beğenilen erkek tiyatrocu Yılmaz Erdoğan, en beğenilen kadın şarkıcı Sezen Aksu, en beğenilen erkek şarkıcı Teoman, en beğenilen müzik grubu MFÖ, en çok ziyaret edilen site ise www.yemeksepeti.com. 


</TEXT>
</DOC>
