<DOC>
<DOCNO> 247441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/dunya/axdun01.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa etmiyor 
</HEADLINE>
<TEXT>


Seçimlerde partisi büyük oy kaybeden İngiltere Başbakanı Blair, kendisine yüklenenlere soğukkanlılık tavsiye etti 


İngiltere'de geçen perşembe yapılan yerel seçimlerde partisi büyük oy kaybına uğrayarak üçüncü sıraya düşen Başbakan Tony Blair, Batı demokrasilerinde görülen "başarısız olan liderin istifa etmesi" anlayışına bağlı kalmayarak koltuğunda oturmaya devam edeceğini belli etti. Blair, seçim hezimeti dolayısıyla kendisine yüklenen parti içi muhalefete soğukkanlılık tavsiye etti. 
İşçi Partisi'nin belediye meclislerinde sahip olduğu sandalyelerden 468'ini kaybetmesinden sonra ABD'den dönen Blair, hükümetinin radikal programını "ne pahasına olursa olsun" uygulamayı sürdüreceğini belirtti. 
Muhafazak r Parti'nin belediye meclislerindeki sandalye sayısını 263 artırarak çıktığı seçimlerde, kendi yenilgisini, "zor seçenekler karşısında almak zorunda kaldığı riskli kararlara bağlayan" Blair, "Ancak bu kararları alırken bir Başbakan olarak sonucunu düşünmedim. Devlet adamı sorumluluğum bunu gerektiriyordu" dedi. Oy kaybında, Blair'in, muhalefet tarafından "Bush yönetiminin peşine takılmak" şeklinde özetlenen Irak politikalarının da etkisi olduğu öne sürülüyor. 


</TEXT>
</DOC>
