<DOC>
<DOCNO> 204521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yazar/asik.html </URL>
<DATE> 2003/12/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Şişli'de bir Gül... 
</HEADLINE>
<TEXT>

   
   Şişli Belediye Başkanı Mustafa Sarıgül'ün icraatını gözucuyla uzaktan izliyorduk. Bir fırsatta kendisinden dinledik... İlginç bulduk... 
   Şişli belediye sınırları içinde kalan 52 okulun fen ve bilgisayar laboratuvarları ile kütüphanelerini yaptırmış. 2 okul kalmış eksiği olan. Bunlardan birinin bilgisayar la- boratuvarını da Beşiktaş Teknik Direktörü Mircea Lucescu tamamlayacakmış... 
   12 bin 500 çocuğu, hiç ücret almadan, geçen 23 Nisan'da Anıtkabir'e götürmüş. 
   Cami cemaatine yönelik kültür turları sürüyormuş. Belediye'nin 30 otobüsünden 10'unu cemaate tahsis etmiş. Otobüsler her gün 300 kişiyi Edirne'ye götürüyor, orada Selimiye Camii ziyaret edili- yor, aynı gün geri dönülüyor... 
   İbadet yerleri temizlik ekibi kurmuş. 140 cami sırayla temizleniyor, halıları yıkanıyormuş. 
   Okullarla temas kurulmuş. Okula gelmeyen çocukların adları alınıyor, aileleri telefonla aranıyor, geçmiş olsun deniliyor, aile durumdan haberdar ediliyor. 
   Cenazesini Anadolu'ya götürmek isteyen ailelere bu hizmet ücretsiz veriliyor. 
   Teşvikiye Camii'nin önüne bir altgeçit inşası için hazırlıklar sürüyor. Taksim - Şişli arasındaki tüm binalar temizleniyor... 
   Kaynaklarını sorduk. Bütün yatırımlar ilçedeki iş sahiplerinin katkısıyla yapılıyormuş... Belediyecilik tarihinde ilk sayılacak bir bomba açıklamayı ise 1 Ocak saat 15.00'te yapacakmış Sarıgül. 
   Bekleyelim, görelim... 
   
   Dokunulmazlığın kalkması artık tehlike olmaktan çıktı. Çünkü "doktor raporu" var... 
   Haldun Ertem 
   
   Başbakanlık bursu    Başbakanlık bursları öğrenim yılının başlamasından bu yana 3 ay geçtiği halde hak sahiplerine ödenmedi. İnternet sayfasında bursların ödendiği yazıyor. Ancak Kırıkkale Üniversitesi'nden yazan okurumuz okulda hiç kimsenin 60 milyon liralık bu bursu alamadığını bildiriyor... 
   Tayyip Erdoğan göreve gelmeden önce kredi verenlerle görüşüp dış borçları öteleyeceğini anlatıyordu. Mümkün olmadı. Tersi oldu. Çoluk çocuğun sütü, bursu, ödeneğinden kesiliyor, dış borçlar ödeniyor... 
   
   Kıbrıs şuracıkta...    KKTC'ye dünya ülkeleri tarafından yıllardır ambargo uygulanıyor. 
   Sadece Türkiye kapısı açık. Ve şu manzaraya bakınız... 
   THY'nin promosyonlu Londra seferi 189 dolar... 
   Londra 3 saat 45 dakika... İstanbul'dan Kıbrıs 1 saat 15 dakika... 
   Ve İstanbul - Lefkoşa 195 dolar... Hem THY'nin hem KKTC'nin fiyatı bu... 
   Neden Daha düşük fiyat maliyeti kurtarmıyormuş da ondan... 
   Havayolu ucuz olursa Kıbrıs'ın turizmi, iş hayatı, yatırımları canlanır, 5 - 10 dolar ucuza adam taşımak ekonomiye yüz milyonlarca dolar kazandırır. Bu kadarcık hesap yapılamıyor mu 
   
   Ateşe davet    Ankara'da bir büyük çarşı yapmışız, adını "Modern Çarşı" koymuşuz. 
   Ardından 
   HModern Çarşı'mızda yanıcı, patlayıcı ve uçucu madde satan çok sayıda işyerinin faaliyet göstermesine izin vermişiz ama bu tür maddelerden doğacak yangınlara karşı hiçbir önlem almamışız. 
   Hİlk projede 100 olan işyeri sayısını sonradan 232'ye çıkarmışız. 
   Hİşyerlerine yangın tüpü bulundurma zorunluluğu getirmişiz ama bunların çalışıp çalışmadıklarını hiç denetlememişiz. 
   HYangın muslukları yapmışız ama hiçbirini çalışır durumda tutmamışız. 
   HHavalandırma boşluklarını depo haline getirmişiz. 
   HDükk nların genişletilmesi için ortadaki kolonları bir bir kesmişiz. Çarşıyı yangın olmazsa çökmeye hazır hale getirmişiz. 
   HYangın merdivenlerinin boşluklarını rant için kapatarak kiraya vermişiz. 
   HElektrik sistemi sık sık arızalanmasına karşın hiç ilgilenmemişiz, bütün yükü jeneratörlere devretmişiz. 
   HJeneratör çalışırken benzin takviyesi yapılmayacağını kimseye öğretmemişiz. Bilenler manzaraya seyirci kalmış. 
   HÖzetle yangına "modern" bütün davetiyeleri çıkarmışız. 
   Ve sonuçta yangın davetimize icabet etmiş. 
   232 dükk ndan 229'u önceki gün kül olmuş durumda. 
   Cümleye geçmiş olsun 
   
   Bu yıl Nobel Tıp Ödülü, Necmettin Hoca'nın ağır hastalıklarına 2 dakikada teşhis koyup onu hapisten kurtaran Numune Hastanesi doktorlarına verilmelidir. 
   Halil Tepe 
   
   
      
   
   
</TEXT>
</DOC>
