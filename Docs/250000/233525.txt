<DOC>
<DOCNO> 233525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonsiy09.html </URL>
<DATE> 2004/04/21/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Bakan Çelik'ten okudğu okulun öğrencilerine yardım... 
</HEADLINE>
<TEXT>

     Milli Eğitim Bakanı Hüseyin Çelik kendisinin de eğitim gördüğü, Tatvan Yatılı Bölge İlköğretim Okulu'nda YİBO okuyan öğrencilere ayakkabı yardımında bulundu. 
     Tatvan İlçe Milli Eğitim Müdürü Faruk Araboğa, Milli Eğitim Bakanı Hüseyin Çelik'in 24 Mart 2004 tarihinde Tatvan Yatılı Bölge İlköğretim Okulu'nu ziyareti sırasında birçok öğrencinin lastik ayakkabı giydiğini gördüğünü bunun üzerine okuldaki öğrenci sayısı ile ayakkabı numaralarını istediğini belirterek şunları söyledi 
     ''Bizden gerekli bilgileri alan Sayın Bakanımız, ayakkabısı olmayan öğrencilere ayakkabı yolladı. Şu an okulumuzda Sayın Bakanımızın gönderdiği 645 çift ayakkabının dağıtımını gerçekleştireceğiz. Yardımlarından dolayı kendisine teşekkür ediyoruz.'' Tatvan Kaymakamı M. Ali Özkan, İl Milli Eğitim Müdürü Halit Yüce, Tatvan Belediye Başkanı Mehmet Peker'de ayakkabı dağıtımında bulundular. 
     23 Nisan Ulusal Egemenlik ve Çocuk Bayramı nedeniyle, Tatvan Yatılı Bölge İlköğretim Okulu'nda okuyan öğrencilere Tatvan Kaymakamı M. Ali Özkan tarafından da 400 adet diş macunu ve 400 adet diş fırçası dağıtıldı. 
     
</TEXT>
</DOC>
