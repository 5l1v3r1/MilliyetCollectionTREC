<DOC>
<DOCNO> 211047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/soneko11.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük-Yumurtalık bilmeyece döndü 
</HEADLINE>
<TEXT>

     Irak kaynakları, sabotajlar yüzünden yaklaşık 5 aydır kapalı duran Kerkük-Yumurtalık petrol hattının ne zaman yeniden faaliyete geçeceğine ilişkin çelişik bilgiler veriyor. 
     Kuzey Irak petrol şirketi yöneticisi Adil Kazaz'ın, Fransız AFP Ajansı'na ''hattın her an yeniden petrol akışına hazır'' olduğunu söylemesine karşılık, Reuters Ajansı'nın bilgisine başvurduğu petrol bakanlığı yetkilileri ''hattın gelecek yazdan önce açılmasının pek mümkün gözükmediğini'' söylediler. 
     Yetkililer, boru hattına son 3-4 ay içinde 40'tan fazla sabotaj düzenlendiğini belirttiler. 
     Şirket yetkilisi Kazaz ise ''hatta onarım işlerinin bittiğini, petrol pompalamak için Bağdat'tan izin beklediklerini'' söylemişti. 
     Kazaz, hafta başındaki Ankara ziyareti sırasında Türk yetkililerle bu konuyu ele aldıklarını da bildirmişti. 
     Kerkük-Yumurtalık hattı, sabotajlar yüzünden geçen Ağustos'ta kapatılmıştı. 
     
</TEXT>
</DOC>
