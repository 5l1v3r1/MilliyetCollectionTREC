<DOC>
<DOCNO> 219185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun38.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
GYK Saldırılarda 125 ila 135 kişi öldü 
</HEADLINE>
<TEXT>

     Irak Geçici Yönetim Konseyi GYK , Bağdat ve Kerbela'da Şiilere yönelik saldırılarda 125 ila 135 kişinin öldüğünü ve yüzlerce kişinin yaralandığını açıkladı. 
     Konsey'de temsil edilen Şii siyasi partinin üst düzey üyesi Adil Abdülmehdi, diğer Konsey temsilcileriyle düzenlediği basın toplantısında, Kerbela'daki saldırıda 50 ile 60 arasında kişinin öldüğünü söyledi. 
     Abdülmehdi, Bağdat'da Şiilerin yaşadığı bölgedeki Kazimiye türbesinin bulunduğu yerde Kerbela'dakilerle hemen hemen eşzamanlı düzenlenen saldırıda ise ''en az 75 kişinin'' öldüğünü, her iki şehirde yüzlerce kişinin yaralandığını belirtti. 
     Bağdat'taki patlamaların önceden yerleştirilen bombalar ya da intihar saldırıları nedeniyle meydana geldiğinin sanıldığını belirten Abdümehdi, Kerbela'daki saldırının havan topu ile yapıldığını kaydetti. 
     
</TEXT>
</DOC>
