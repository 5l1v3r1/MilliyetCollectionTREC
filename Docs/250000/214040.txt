<DOC>
<DOCNO> 214040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun29.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD...Kent County'de 12 bin tavuk imha edildi... 
</HEADLINE>
<TEXT>

     Uluslararası Hayvan Hastalıkları Ofisi OIE , ABD'nin Delaware Eyaleti Kent County şehrinde, özel bir çiftlikte de kuş gribi hastalığına rastlandığını bildirdi. 
     OIE'nin acil durum kodu ile üye ülkelere geçtiği mesajda, Delaware eyaletinin Kent County şehrinde özel bir çiftlikte hastalık tespit edilmesi nedeniyle, 12 bin kanatlı hayvanın imha edildiğini duyurdu. 
     Eyalet Tarım Sekreteri Michael Scuse, çiftlikteki hayvanlarda kuş gribi virüsüne ilişkin testlerin sonuçlarının pozitif çıktığını açıkladı. 
     OIE'nin uyarısı üzerine Tarım ve Köy İşleri Bakanlığı da, ABD'den kümes hayvanları ve ürünleri ithalatını yasaklama yönünde hazırlıklara başladı. 
     Kuş gribi nedeniyle ABD'nin Virginia ve Kuzey Carolina eyaletlerinden, kümes hayvanları ve ürünleri ithalatı 2002 yılında yasaklanmıştı. Son durumda yasağın kapsamı genişletilmiş olacak. 
     
</TEXT>
</DOC>
