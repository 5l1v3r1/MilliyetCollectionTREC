<DOC>
<DOCNO> 230422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo09.html </URL>
<DATE> 2004/04/11/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Adanaspor, kalan maçlarda genç oyunculara şans tanıyacak... 
</HEADLINE>
<TEXT>

     Birinci Süper Futbol Ligi'nde mücadele eden ve dün deplasmanda Akçaabat Sebatspor'a 4-3 yenilerek matematiksel olarak ligden düşmesi kesinleşen Adanaspor, kalan maçlarda genç oyunculara şans tanıyacak. 
     Adanaspor Teknik Sorumlusu Ahmet Ziya Yüce, prestij için çıktıkları Akçaabat Sebatspor maçında ortaya konan futboldan memnun olduğunu belirterek, futbolcuların son dakikaya dek mücadele ettiklerini söyledi. 
     Yenile yenile futbolcuların güvenlerinin kaybolduğunu, artık geleceği düşündüklerini belirten Yüce, ''Akçaabat Sebatspor maçında 80. dakikadan sonra 2 gol attık. Kadromuzda gelecek vaateden futbolcu arkadaşlarımız var'' dedi. 
     Yüce, gelecek hafta sonunda yapacakları Çaykur Rizespor maçında genç oyuncular Caner ve Umut Salgınoğlu'nu kadroya alarak kendilerine şans vereceğini ifade ederek, ''Ligden düşmemiz matematiksel olarak da kesinleşti. Kalan maçlarda genç oyunculara şans tanıyacağız. Artık gelecek yılın plan ve projesini yapacağız'' diye konuştu. 
     
</TEXT>
</DOC>
