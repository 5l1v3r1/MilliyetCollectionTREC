<DOC>
<DOCNO> 234186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo14.html </URL>
<DATE> 2004/04/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngiltere'de şampiyonun adı belli gibi ama... 
</HEADLINE>
<TEXT>

     Premier Lig'de bu yıl şampiyonluğun Londra'da kalacağı büyük sürpriz olmazsa kesinleşirken, bir maçı eksik 81 puanla liderlik koltuğunda oturan Arsenal bu hafta sonu Tottenham'la deplasmanda oynayacak. 
     Şampiyonlar Ligi'nde Chelsea'ye elenerek büyük hayal kırıklığı yaşayan Wenger'in öğrencileri, ligde ipi göğüslemek için geri sayıma başladı. 
     Arsenal'i 72 puanla takip eden Abramovich'in Chelsea'sinde esas hedef Şampiyonlar Ligi. Ranieri'nin ekibi ligde bu hafta Newcastle United'a konuk olacak. 
     Avrupa Kupalarında ve ligde tam bir fiyasko yaşayan Ferguson'ın Manchester United'ı ise bu haftanın en önemli maçında Old Trafford'da Liverpool'u ağırlayacak. Bir maçı eksik 68 puanı olan kırmızı şeytanlarda hedef Chelsea'yi geçerek sezonu ikinci sırada bitirmek. 
     
     37. haftada süper maç Manchester United-Chelsea 
     Puan cetvelinde 2 ve 3. sırada bulunan iki ekip ligin bitimine 2 hafta kala Old Trafford'da kozlarını paylaşacak. Maçın sonucu ligi kimin ikinci bitireceğinin de cevabını verecek. 
     
     Ertelemeler... 
     Premier Lig'de 31. haftada Manchester United- Charlton, Portsmouth-Arsenal maçları ertelenmişti ve bu maçlar henüz oynanmadı. 
     İngiltere'de zirvedeki takımların kalan maçlarının programı şöyle 
     
     
36. HAFTA Arsenal-Birmingham Chelsea-Southamptan B. Rovers-Manchester United 37. HAFTA Fulham-Arsenal Manchester United-Chelsea 38. HAFTA Arsenal-Leicester Aston Villa-Manchester United Chelsea-Leeds United 
     
</TEXT>
</DOC>
