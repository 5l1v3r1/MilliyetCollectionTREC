<DOC>
<DOCNO> 238602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo04.html </URL>
<DATE> 2004/05/09/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Manchester United ön elemeye kaldı, Leeds düştü 
</HEADLINE>
<TEXT>

     Sezona İngiltere ve Avrupa’da şampiyonluk hedefiyle başlayan Manchester United başarısızlık serisine bir yenisini daha ekledi. 
     Premier Lig'de ikinci Chelsea ve üçüncü Manchester United'ın mücadelesinde taraflar sahadan 1-1'lik skorla ayrıldı. Londra ekibi maçın 18'de Gronkjaer ile 1-0 öne geçti. 
     41'de Van Nistelrooy penaltı kaçırdı. Konuk ekipten Robert Huth, 73'te ikinci sarı kartını görerek oyun dışı kaldı. 76'da Van Nistelrooy, Cudicini'nin hatasını iyi değerlendirerek skora denge getirdi ve karşılaşma da 1-1 sona erdi. 
     Bu sonuçla M.United, Şampiyonlar Ligi 3. ön eleme turunda mücadele edecek. Bitime bir hafta kala Chelsea puanını 76'ya yükseltirken, ikinciliğini garantiledi. Londra ekibi gelecek sezon Şampiyonlar Ligi'ne ön eleme maçı yapmaksızın katılacak. 
     Ligin sonuna doğru açılan Tugaylı Blackburn Rovers ise, bu hafta tekledi ve Tottetnham deplasmanından 1-0'lık yenilgiyle ayrıldı. Milli yıldızımız maçta 90 dakika forma giydi. 
     Sahasında Charlton ile 3-3 berabere kalan Leeds United ise ligden düştü. 
     Diğer sonuçlar Everton-Bolton 1-2, Leicester-Portsmouth 3-1, Middlesbrough-Manchester City 2-1, Southampton-Aston Villa 1-1, Tottenham-Blackburn 1-0, Birmingham-Liverpool 0-3. 
     
</TEXT>
</DOC>
