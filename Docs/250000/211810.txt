<DOC>
<DOCNO> 211810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/ekonomi/eko06.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Unakıtan 50 bin liraya ev alacaksınız 
</HEADLINE>
<TEXT>

   ANKARA Milliyet 
   
   Türk Lirası'ndan altı sıfır atılmasına ilişkin tasarı TBMM Genel Kurulu'nda kabul edildi. Maliye Bakanı Kemal Unakıtan, "Tarihi bir karar aldınız" dediği milletvekillerine, "50 bin lira ile ev alacaksınız ev" diye seslendi. Unakıtan, tasarının oybirliğiyle kabul edilmesinden sonra şöyle konuştu 
   "2005'te bir mani çıkmazsa 1 kuruş çıkacak. 1 lira k ğıt para da olacak. Şöyle akıllarınızı bir geriye döndürün. Hiç 1 liralık k ğıt para gördünüz mü 50 bin lira ile ev alacaksınız ev Bunların hepsi hayal gibi geliyor ama bir sene sonra bunları bu millet yaşayacak." 
   
   2005'te tedavülde 
   Yasaya göre, Türk Lirası, Yeni Türk Lirası'na dönüşecek ve Türk Lirası'ndan altı sıfır atılacak. Türk Lirası değerleri Yeni Türk Lirası'na dönüştürülürken 1 milyon Türk Lirası, 1 Yeni Türk Lirası'na eşit olacak. Halen tedavüldeki Türk Lirası banknotlar ile madeni paralar 1 Ocak 2005 ile 31 Aralık 2005 arasında Yeni Türk Lirası banknotlar ve yeni çıkarılacak madeni paralarla birlikte geçerli olacak. 
   
   
</TEXT>
</DOC>
