<DOC>
<DOCNO> 230903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun49.html </URL>
<DATE> 2004/04/13/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Mukteda Sadr Kendimi feda etmeye hazırım 
</HEADLINE>
<TEXT>

     Irak'taki Şii lider Mukteda Sadr, ülkedeki işgali son erdirmek amacıyla başlattığı mücadele için ölmeye hazır olduğunu söyledi. 
     Sadr, Lübnan'daki El-Manar televizyonuna yaptığı açıklamada, ''Kendimi feda etmeye hazırım. Irak halkına, benim ölümümün, özgürlük savaşının ve işgalin sona ermesi için yapılan mücadelenin çökmesine neden olmaması çağrısında bulunuyorum'' dedi. 
     Sadr, Irak'taki Amerikalı olmayan güçlerin kendilerini Amerikan askerlerinden ayrı tutmalarını ve ''Irak halkıyla omuz omuza durmalarını'' da istedi. 
     Ayaklanmayı sona erdirmek için Iraklı arabulucularla görüşme halinde olduğunu söyleyen Sadr, milislerini dağıtması konusundaki Amerikan taleplerini ise reddetti. 
     Yabancı askerlerin Necef'ten uzak durmalarını isteyen Sadr, ''Şu an için tek isteğim Necef'in kurtuluşu ve işgal güçlerinin buradan çekilmesi'' dedi. 
     Irak'taki Amerikalı komutanlar, Sadr'ı ölü ya da diri olarak istediklerini bildirmişlerdi. 
     
</TEXT>
</DOC>
