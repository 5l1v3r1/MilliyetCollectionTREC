<DOC>
<DOCNO> 225884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo18.html </URL>
<DATE> 2004/03/26/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Basketbol... İbrahim Kutluay, sayı krallığında liderliğini sürdürdü... 
</HEADLINE>
<TEXT>

     Basketbolda Erkekler Avrupa Ligi 2. turunda gruplarda 4. hafta maçları da geride kalırken, 4. haftanın ''en değerli oyuncusu'' MVP Yunanistan'ın Panathinaikos BSA Atina takımının Sloven oyun kurucusu Jaka Lakoviç oldu. 
     Takımının deplasmanda İtalya'nın UC Benetton Basket Treviso takımına uzatmada 111-101 yenildiği maçta 43 dakika forma giyen ve bu sürede 36 sayı, 6 savunma ribaundu, 7 asist ve 1 top çalma performansıyla 51 puan toplayan Jaka Lakoviç, haftanın MVP'si olmaya hak kazandı. 
     Bugüne dek lig tarihinde 2. tur maçlarındaki en yüksek, bu sezonki ise en iyi 2. puanı elde eden Lakoviç, 2001-2002 sezonunda da Sloven ekibi KRKA Novo Mesto'da oynarken, Real Madrid'e karşı gösterdiği performansla 55 puan toplamış ve Euroleague'in bu alandaki ilk rekortmeni olmuştu. Lakoviç'in bu rekorunu, bu sezon Litvanya'nın BC Zalgiris Kaunas takımının ABD'li pivotu Tanoka Beard, 63 puan toplayarak kırmıştı. 
     4. haftada BC Zalgiris Kaunas'ın ''efsanevi'' pivotu Arvidas Sabonis, ''en değerli oyuncu'' klasmanında toplam 108 ve maç başına 27 puanla liderliğini sürdürürken, 39 yaşındaki emektar yıldız, toplam ribaund kategorisinde ve 13.25 ortalama, savunma ribaundu dalında da toplam 42 ve maç başına 10.5 ortalamayla yine ilk sırada yer aldı. 
     2. tur maçlarının sayı krallığında Ülkerspor'un milli forveti İbrahim Kutluay, toplam 64 ve 21.33 ortalamayla birinciliğini bu hafta da kaptırmazken, hücum ribaundu kategorisinde Rusya'nın USH CSKA Moskova takımında oynayan milli basketbolcu Mirsad Türkcan, toplam 19 ve 4.75 ortalamayla ilk sıraya yükseldi. 
     Öte yandan 16 takım içinde ortalama en az sayı yiyen ekip olan Efes Pilsen, potasında 4 maçta 256 sayı görürken, maç başına ortalama ise 64 olarak gerçekleşti. 
     Ligin bireysel istatistiklerinde, 2. tur grup maçları 4. hafta mücadelesi sonunda ilk sıralarda bulunan sporcular ile Türk takımları sporcularının klasmandaki yerleri şöyle 
     En Değerli Oyuncu 
     5-Goran Nikoliç Efes Pilsen 84 21 . 
     9-Mirsad Türkcan USH CSKA Moskova 75 18.75 . 
     Toplam Ribaunt 
     2-Mirsad Türkcan USH CSKA Moskova 50 12.5 . 
     5-Goran Nikoliç Efes Pilsen 35 8.75 . 
     9-Joseph Blair Ülkerspor 30 7.5 . 
     Savunma Ribaundu 
     3-Mirsad Türkcan USH CSKA Moskova 31 7.75 . 
     5-Joseph Blair Ülkerspor 22 5.5 . 
     Asist 
     1-Marcus Brown USH CSKA Moskova 24 6 . 
     2-Kerem Tunçeri Efes Pilsen 21 5.25 . 
     Blok 
     1-David Kornel TAU Ceramica Vitoria 8 2 . 
     Top Çalma 
     1-David Vanterpool Montepaschi Siena 16 4 . 
     
</TEXT>
</DOC>
