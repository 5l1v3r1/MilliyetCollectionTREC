<DOC>
<DOCNO> 221099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/ekonomi/eko03.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar eve kapandı işsizlik oranı geriledi 
</HEADLINE>
<TEXT>

   Yılın son çeyreğinde evde oturan kadın sayısı 1 milyon artınca işsizlik oranı da yüzde 11'den yüzde 10.3'e düştü 
   EKONOMİ SERVİSİ 
   
   Çalışma hayatındaki kadın nüfusun evde oturmayı tercih etmesi işsizlik oranının gerilemesini sağladı. 2002'nin son çeyreğinde yüzde 11 olan işsizlik oranı 2003'ün son üç ayında yüzde 10.3'e geriledi. Aynı dönemde iş bulmaktan umudu kesip evde oturan ev kadınlarının sayısı 1 milyon kişi arttı. 
   
   Nüfus 1.1 milyon arttı 
   DİE 2003 yılı dördüncü çeyrek hanehalkı işgücü anketi sonuçlarını açıkladı. Buna göre nüfus, 2003'ün son çeyreğinde 2002'nin aynı dönemine göre yüzde 1.6 artarak 69 milyon 884 bine ulaştı. Aynı dönemde işgücü rakamı 1.1 milyon kişi azalarak 23.2 milyona geriledi. İstihdam edilenlerin sayısı ise 847 bin kişi düşerek 20.8 milyona indi. İşsizlik rakamı ise 293 bin kişi azalarak 2 milyon 396 bine geriledi. Nüfusun 1.1 milyon artmasına karşın işgücüne katılmayanların 2 milyon kişi yükselmesi işgücü rakamının gerilemesini sağladı. 
   Öte yandan işgücüne katılmama nedenlerinde oldukça ilginç gelişmeler yaşandı. Geçen yılın son çeyreğinde iş arayıp da bulamayanların sayısı sadece 21 bin kişi, iş arayıp işbaşı yapmaya hazır olanların sayısı da 68 bin kişi arttı. Buna karşılık evde oturmayı tercih eden kadınların sayısı 2002'nin son çeyreğine göre 1 milyon kişi arttı. 
   Kadınların evde oturmayı tercih etmesi işgücüne katılma oranını yüzde 50.3'ten yüzde 47.1'e düşürürken işsizlik oranını da yüzde 10.3'e indirdi. 
   
   Nüfus arttı işsizlik azaldı bin adet 2002 Ekim - Aralık 2003 Ekim - Aralık Değişim Nüfus 68.800 69.884 1.084 15 yaş ve üstü nüfus 48.368 49.250 882 İşgücü 24.347 23.206 -1.141 - İstihdam edilenler 21.658 20.811 -847 . Eksik istihdam 1.245 1.166 -79 - İşsiz 2.689 2.396 -293 İşgücüne dahil olmayanlar 24.021 26.042 2.021 İş arayıp bulamayanlar 571 592 21 İşgücüne dahil olmayanlar 24.021 26.044 2.023 İş arayıp bulamayanlar 571 592 21 İş aramayıp işbaşı yapmaya hazır olanlar 381 449 68 Mevsimlik çalışanlar 1.002 1.067 65 Ev kadını 11.851 12.852 1.001 ğrenci 3.268 3.528 260 Emekli 2.756 3.122 366 Diğer 4.401 4.432 31 
   
   İşsizlik oranı yüzde 10.3 yüzde 2002 Ekim - Aralık 2003 Ekim - Aralık İşgücüne katılma oranı 50.3 47.1 İşsizlik oranı 11.0 10.3 Eğitimli genç işsizlerin oranı 29.8 25.4 Eksik istihdamın işgücüne oranı 5.1 5.0 Eğitimli gençlerde eksik istihdam oranı 6.8 7.6 
   
   
</TEXT>
</DOC>
