<DOC>
<DOCNO> 248726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko48.html </URL>
<DATE> 2004/06/17/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Visa Türkiye'den bankalara ödül... 
</HEADLINE>
<TEXT>

     Visa Türkiye, 2003 yılının en başarılı üye bankalarını belirledi. 
     Visa Kredi Kartı ve Visa Electron Banka kartı markalarına en çok katkıda bulunan üye bankalar, Visa Avrupa Birliği Bölgesi Başkan Yardımcısı Steve Perry'nin katılımı ile düzenlenen ödül töreninde açıklandı. 
     ''En Başarılı Visa Üyeleri'' ödül programı kapsamında belirlenen dört ana kategoriye göre, Yapı Kredi Bankası 2003 yılında Visa kredi kartı kullanımında en yüksek işlem hacmi gerçekleştiren banka olarak ödül aldı. 
     Türkiye İş Bankası, Visa Electron banka kartı kullanımında 2003 yılının en başarılı üye bankası seçildi. 
     Visa kredi kartı adetlerinde en yüksek büyüme oranını gerçekleştiren Finansbank ile Visa Electron banka kartı adetlerinde en yüksek büyüme oranını gerçekleştiren Vakıfbank da 2003'ün En Başarılı Visa Üyeleri arasında yer aldılar. 
     Program kapsamında bu yıl ilk kez verilen özel başarı ödülüne de Garanti Bankası, Türkiye'nin ilk ön ödemeli Visa Electron kart programı Bonus Kontör Kart ile layık görüldü. 
     
</TEXT>
</DOC>
