<DOC>
<DOCNO> 205189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur13.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakkabı delmek için duvarı delmeye çalıştılar 
</HEADLINE>
<TEXT>

     Adana'da boş bir kuyumcu dükkanının duvarını delerek, yandaki ayakkabıcıya girmek isteyen hırsız ya da hırsızlar hedeflerine ulaşamadı. 
     Ali Münif Caddesi'nde boş duran Mehmet Akkaş'a ait Yeşil Kuyumcu'ya giren kişi ya da kişiler, kuyumcu dükkanının arka bölmesindeki bir duvarı delerek, bu işyerinin bitişiğindeki Recai Kundura'ya girmek istedi. 
     Akkaş'ın faal olmayan işyerini kontrol amaçlı gelmesiyle anlaşılan hırsızlık girişimi üzerine polis, olay yerinde inceleme yaptı. 
     Recai Kundura çalışanları, dükkanlarında ayakkabıdan başka bir şey olmadığını, ayakkabı çalmak için duvarın delinmeye çalışılmasına şaşırdıklarını söylediler. 
     Olayla ilgili soruşturmaya başlandığı bildirildi. 
     
</TEXT>
</DOC>
