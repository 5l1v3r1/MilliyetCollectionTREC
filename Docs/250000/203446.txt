<DOC>
<DOCNO> 203446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/guncel/gun05.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP-C'li canlı bomba aramızda 
</HEADLINE>
<TEXT>

      İSTANBUL Milliyet 
   
   Hayata Dönüş Operasyonu'nun yıldönümü nedeniyle "bombalı intihar saldırısı" düzenleneceği istihbaratını alan İstanbul polisi, alarma geçti. Yasadışı DHKP - C'nin silahlı propaganda birliğinden olduğu öne sürülen 23 yaşındaki Eyüp Beyaz'ın, sansasyonel eylem hazırlığında olduğu istihbaratı alındı. Daha önce birçok canlı bombayı eylem hazırlığındayken yakalamayı başaran polis, örgüt tarafından intihar saldırısı düzenlemesi talimatı verildiği öne sürülen Beyaz'ın peşine düştü. İstanbul polisi, Beyaz'a ait fotoğraflardan oluşan broşürleri hazırlayarak, başta kamu kurum ve kuruluşları olmak üzere karakollar, büyük iş merkezleri, havalimanları ve sınır kapılarına asılmak üzere gönderdi. 
   
   
   
</TEXT>
</DOC>
