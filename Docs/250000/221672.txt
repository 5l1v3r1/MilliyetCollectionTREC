<DOC>
<DOCNO> 221672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/spor/bbas.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmadı Efes 68-57 
</HEADLINE>
<TEXT>

   Lacivert - Beyazlılar, Pau Orthez zaferiyle başladıkları Avrupa Ligi ikinci raundunda yara aldı. Sloven Union Olimpija'ya deplasmanda 11 sayı farkla yenilerek hayal kırıklığı yarattı 
      
   Savunmada dağıldı 
   AVRUPA Ligi ikinci raundunda E Grubu'nda mücadele eden Efes Pilsen, Slovenya temsilcisi Union Olimpija'ya deplasmanda boyun eğdi. Savunmasını oturtamayan ve Bazdariç'in üçlüklerine engel olamayan temsilcimiz ilk periyodu 22 - 18, devreyi ise 41 - 33 geride kapadı. Üçüncü çeyrekte ev sahibi ekip 11 sayı üstünlüğü yakaladı. Son çeyrekte de bu avantajını sürdüren Union Olimpija zorlanmadan galibiyete ulaştı. 
   
   Maçın karnesi 
   HAKEMLER Mitjana, Amoros, Garcia İspanya 
   UNION OLIMPIJA Bazdariç 7 14, Boisa 6 10, Anagonye 6 8, Ozbolt 8 18, Petrov 4 , Rahimiç 5 6, Dujmoviç 7 12, Paviç 4 , Smigiç 3 
   EFES PİLSEN Kerem 4 2, Kaya 6 10, Alper 4 , Nikoliç 6 10, Langdon 7 16, Prkaçin 5 4, Ömer 4 1, Ender 5 6, Ermal 5 4, Granger 5 4 
   1.PERİYOT 22 - 18 U.Olimpija , 2.PERİYOT 41 - 33 U.Olimpija , 3.PERİYOT 56 - 45 U.Olimpija , MAÇ SKORU 68 - 57 U.Olimpija 
   
   Ataman'ın üzüntüsü    Umutları tüketti 
   İSPANYA'NIN Pamesa Valencia takımına 19 sayılık farkı koruyamayarak 81-77 yenilen Ülkerspor büyük şok yaşıyor. Antrenör Ergin Ataman, geçen sezon İtalyan Montepaschi Siena'nın başında dörtlü finalde mücadele ettiğini hatırlatıp, Ülkerspor'da "Top 16"nın henüz ikinci maçında şanslarını tüketmiş olmanın üzüntüsünü yaşadığını söyledi. 
   
   Kariyer korkusu 
   TECRÜBELİ antrenör, tur şansları konusunda umutsuz konuştu. Ergin Ataman, "Bu yenilgi açıkçası bizim tur şansımızı da yok etti. Daha ikinci maçta 'Top 16' grubunda havlu atmamız benim kariyerim içinde çok olumsuz bir gelişme. Geçen yıl final - four oynamış bir antrenör olarak bu kadar erken veda etmeyi ben de beklemiyordum" diye konuştu. 
   
   İzmir'in gözü finalde    ÜNVER ERGÜN 

   'Pes etmeyeceğiz' 
   İZMİR'DE bugün başlayacak Avrupa Tekerlekli Sandalye Basketbol Şampiyon Kulüpler Kupası eleme maçlarına ev sahipliği yapacak olan Büyükşehir Belediyespor hedefini final olarak belirledi. İlk maçında bugün 18.30'da Celal Atik Salonu'nda İsrail'in Hadera takımı ile karşılaşacak olan temsilcimiz zoru başarmak için kenetlendi. Antrenör Harman Yazıcıoğlu, "Rakiplerimiz çok güçlü ama pes etmeyeceğiz" dedi. 
   
   Rekor canavarı 
   TÜRKİYE'DE 91 maçtır yenilmediklerini, geçen sezon da Andre Vergauwen Kupası'nda ikinci olduklarını hatırlatan Kulüp Başkanı Safter Karabağlı ise, "Elemelerde ilk ikiye girip, 24-26 Nisan'da İspanya'daki finallere katılmak istiyoruz. İzmirli sporseverlerden destek istiyoruz" diye konuştu. Günün diğer maçında 20.45'te elemelerin favorisi Alman RSV Lahin ile Fransız Hyeres Handi karşılaşacak. 
   
   Engin Atsür ilk beşte    ABD Üniversiteler Kolejler Basketbol Ligi NCAA takımlarından North Carolina State Wolfpack Üniversitesi takımında forma giyen Engin Atsür ligin en iyi beş çaylağı arasına seçildi. Associated Press Ajansı'nın geleneksel anketinde genç milli basketbolcumuz 63 oyla en çok oy toplayan üçüncü isim oldu. 
   
   
</TEXT>
</DOC>
