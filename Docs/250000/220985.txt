<DOC>
<DOCNO> 220985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/soneko21.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yüksek seyrediyor... 
</HEADLINE>
<TEXT>

     Uluslararası piyasalarda petrol fiyatları yüksek düzeyini koruyor. 
     Petrol İhraç Eden Ülkeler Örgütü'nün OPEC geçen ay Nisan ayından başlamak üzere günlük üretim miktarında yeni bir kısıntıya gitme kararı almasından bu yana varil başına 4 dolar artış gösteren petrol fiyatları, dünkü gerilemenin ardından bugün yeniden hafif bir yükseliş gösterdi. 
     Uluslararası piyasalarda ABD hafif petrolünün varil fiyatı düne göre 16 sent artıp 36.78 dolara, Brent petrolünün varil fiyatı da 20 sent artıp 32.97 dolara çıktı. 
     Fiyatların yüksekliğinde, OPEC'in günlük üretimi 1 Nisan'dan itibaren 1 milyon varil ya da yüzde 4 azaltacağının bilinmesinin doğurduğu tedirginlik kadar, ABD'nin petrol stoklarının azalması ve büyük üreticilerden Venezüella'da devam eden siyasi karışıklıkların yarattığı kaygılar etkili oluyor. 
     
</TEXT>
</DOC>
