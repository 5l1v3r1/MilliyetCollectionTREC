<DOC>
<DOCNO> 204433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur17.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenmek istediği kızın ailesi tarafından işkence yapıldı... 
</HEADLINE>
<TEXT>

     Tekirdağ'ın Şarköy İlçesi'nde oturan bir kişi, Kocaeli'nin Gebze İlçesi'nden evlenmek istediği kızın ailesi tarafından dövüldüğünü ve işkence sonucu bankadan çektirilen parasının da gasp edildiğini öne sürdü. Olayla ilgili 5 kişi gözaltına alındı. 
     AA muhabirinin edindiği bilgiye göre, polise başvuran H.K , evlenmek istediği kızın ailesi tarafından dövüldüğünü ve paralarının gasp edildiğini öne sürdü. İstanbul ve Şarköy'de çok sayıda dairesi ve işyeri bulunduğunu anlatan ve bunun için darp edilip parasının alınmak istendiğini iddia eden H.K, ifadesinde şunları kaydetti 
     ''Arkadaşlarımın tavsiyesi üzerine, 15 gün önce Darıca Beldesi'nde oturan A.D'yi 32 görmeye geldim. Nikah işlemleri için bir hafta önce ikinci kez geldiğimde, A.D'nin ailesinden 4 kişi beni bir odaya kapattı ve kafama odunla vurup bayılttı. 3 gün boyunca çakı, bıçak, sigara ve sopa kullanarak işkence yaptılar. Küfür ederek ev temizliği de yaptırıp, psikolojik işkence uyguladılar. Üzerimdeki 6 milyar lirayı alıp, 4 tane açık senet imzalattırdıktan sonra beni tren yoluna atacaklarını, ancak bankadaki 100 milyar liramı vermem halinde serbest bırakacaklarını söylediler. Bunun üzerine Akbank Şubesi'ne giderek parayı çektik. Onlar önden çıkarken benim güvenlik görevlisiyle konuştuğumu görünce hızla uzaklaştılar.'' H.K'nin ifadesi üzerine Fevzi Çakmak Mahallesi Şen Bahçe Blokları 42 numaradaki 7 nolu daireye operasyon düzenleyen güvenlik güçleri, işkence ve gasp yaptıkları iddia edilen S.D , Ş.D 52 , S.D 24 , H.Ç 38 ve A.D'yi gözaltına aldı. 
     Zanlıların sorgusu sürüyor. 
     
</TEXT>
</DOC>
