<DOC>
<DOCNO> 237040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/dunya/dun05.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM, Irak'taki işkenceyi kınayacak 
</HEADLINE>
<TEXT>


SALİHA ÇOLAK 


Iraklı esirlere yönelik işkence görüntüleri üzerine ABD ve İngiliz ordusunu bir bildiriyle kınamaya hazırlanan TBMM, İngiliz ve Amerikan askerlerinin uluslararası mahkemelerde yargılanması için ABD Başkanı George W. Bush'a çağrı yapacak. Dışişleri Bakanı Abdullah Gül de işkence görüntüleri için "Utanç verici, hafızalardan silinmeyecek fotoğraflar" dedi. Türkiye'nin konuya ilişkin kaygılarını her düzeyde ilettiğini belirten Gül, şunları kaydetti "Hafızalardan zor silinir. Her iki ülkede soruşturmaların açılması, bunu yapanların cezalandırılacak olması ve bunların saklanmaması sevindiricidir. Bunları saklamayıp kendi ülkelerinde deşifre etmeleri, demokrasinin ve özgürlüğün nimeti." 



</TEXT>
</DOC>
