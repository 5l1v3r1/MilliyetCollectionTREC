<DOC>
<DOCNO> 204920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sondun16.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sunday Times MI6, Irak Savaşı'nın reklam ve satışını yaptı 
</HEADLINE>
<TEXT>

     İngiltere'de yayımlanan The Sunday Times gazetesi, İngiliz dış istihbarat servisi MI6'in Irak savaşı öncesinde bu savaşın gerekliliği konusunda büyük bir kampanya yürüttüğünü ve bir anlamda ''satış yaptığını'' öne sürdü. 
     MI6'in ''Mass Appeal'' adlı operasyonunda medyayı kullanarak İngiltere'de halkı Irak'a uygulanan ambargolara ve bu ülkeye yönelik bir askeri harekata hazırladığını öne süren Times, basında kullanılmak üzere bu konuda ilginç senaryolar üretildiğini de savundu. 
     Gazete, Lord Hutton'ın Dr. David Kelly'nin ölümüyle ilgili raporunu açıklamasının beklendiği bu günlerde, MI6'in bu şekilde kullanıldığının da ortaya çıkmasının Başbakan Blair'i ''utandıracağını'' da yazdı. Times, Irak'ta savaşa bir gerekçe yaratmak için düzenlenen kampanyanın 1990'lı yılların sonlarında başlatıldığını bildirdi. 
     Mı6'in üst düzey bir yöneticisinin de böyle bir kampanyanın varlığını kabul ettiğini belirten Sunday Times, ''Ancak bu yetkili kamuoyunu yanıltıcı fabrikasyon haberler üretildiğini reddediyor'' diye yazdı. 
     
</TEXT>
</DOC>
