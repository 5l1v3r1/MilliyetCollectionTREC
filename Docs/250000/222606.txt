<DOC>
<DOCNO> 222606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/dunya/dun02.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa, Rus seçimini demokratik bulmadı 
</HEADLINE>
<TEXT>

      MOSKOVA Milliyet 

   
   RUSYA'da önceki gün yapılan başkanlık seçimlerini şimdiki Devlet Başkanı Vladimir Putin'in kazandığı kesinleşirken, Batılı gözlemciler demokratik standartlara uymadığı gerekçesiyle oylamayı eleştirdi. Avrupa Güvenlik ve İşbirliği Teşkilatı AGİT ve Avrupa Parlamenter Meclisi gözlemcileri, devlete ait medya kuruluşlarının kampanya döneminde açıkça Putin'i kayırdığını, seçimler sırasında çoğulculuk ilkesine uyulmadığını ve demokratik standartlara ulaşılamadığını söyledi. Resmi olmayan kesin sonuçlara göre, Putin oyların yüzde 71'ini alarak seçimi ilk turda kazanmayı başardı. Komünistler tarafından da desteklenen Nikolay Haritonov sadece yüzde 14 dolayında oy alabildi. Putin, yeni dönemde demokrasinin güçlenmesi için çalışacağını söyledi. 
   
   
   
</TEXT>
</DOC>
