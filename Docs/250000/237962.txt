<DOC>
<DOCNO> 237962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonyas13.html </URL>
<DATE> 2004/05/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Demi Moore gizlice evlendi mi .. 
</HEADLINE>
<TEXT>

     Sinemanın ünlü çifti Demi Moore ile Ashton Kutcher'ın gizlice evlendiği iddia edildi. 
     Internetteki ''imdb'' ve ''msn'' sitelerindeki habere göre, Amerika'da yayınlanan ''In Touch'' dergisi, sürpriz evliliği okurlarına duyurdu. 
     Habere göre, New York'taki bir merkezde antik ve mistik bir felsefe olan ''Kabbalah'' dersleri alan ikilinin sınıf arkadaşları, 41 yaşındaki Moore ile 26 yaşındaki Kutcher'ın geçen ay hayatlarını birleştirdiğini ve bunu sakladığını söyledi. 
     Düğünün Florida'da Kabbalah öğretilerine göre yapıldığı ve 1 saatten uzun sürdüğü belirtilirken, çiftin, arkadaşlarına bir partiyle evlendiklerini duyuracağı kaydedildi. 
     Moore'un basın sözcüsü ise çiftin Miami'ye sadece ''tatil'' için gittiğini ifade etti. 
     Demi Moore ile Ashton Kutcher'ın gelecek yıl Bruce Willis'in sağdıçlık yapacağı bir düğünle evleneceği yönünde basında haberler yer almıştı. 
     Moore ile Kutcher, 5 aydır değişik davetlerde birlikte görülürken, zaman zaman çifte Moore'un eski eşi aktör Willis ile 3 çocukları da eşlik ediyor. 
     
</TEXT>
</DOC>
