<DOC>
<DOCNO> 211603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/siyaset/siy09.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç,'Konuşma hakkım var' dedi 
</HEADLINE>
<TEXT>

   ANKARA Milliyet 

   
   Laiklikle İslam'ın bütünleşmesini isteyen Başbakanlık Müsteşarı Ömer Dinçer'in imzasını taşıyan Kamu Yönetimi Yasa Tasarısı'nı savunarak muhalefeti eleştiren TBMM Başkanı Bülent Arınç, "tarafsızlığını bozdu" suçlamasına "Ben rejimin tarafındayım" karşılığını verdi. 
   Arınç Meclis'in malı olan bir tasarı üzerinde kendisinin de söz söyleme hakkı olduğunu savundu. İçişleri Komisyonu'ndaki kavgayı anımsatan Arınç, şöyle konuştu 
   "İçtüzükte 'bağırıp çağırma, sıraların üzerine çıkma, kapıları tutma, toplantıyı yapılamaz hale getirme' gibi kurallar yok. 
   Ben Meclis'in haysiyetini korumakla görevliyim. Tarafsızlık yönetimle ilgili bir konudur. Susan bir Meclis Başkanı değil, yeri geldiğinde konuşan bir Meclis Başkanı var onun adı da Bülent Arınç'tır. Bir siyasi parti temsilcisi 'Türkiye'de rejim sorunu var' diyorsa ben buna duyarsız kalamam." 
   
   
</TEXT>
</DOC>
