<DOC>
<DOCNO> 235041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur43.html </URL>
<DATE> 2004/04/26/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Tophane yamaçlarına ''fuhuş'' denetimi... 
</HEADLINE>
<TEXT>

     Bursa'nın merkez Osmangazi İlçesi'nde ''Tophane Yamaçları''nda fuhuş yapıldığı yönünde gelen şikayetler üzerine, bölgede denetim yapıldığı bildirildi. 
     Osmangazi Belediye Başkanı Recep Altepe, Osmangazi Kaymakamı Sebahattin Öztürk ve Osmangazi İlçe Emniyet Müdürü Mehmet Gündal'ın katıldığı denetlemede, polis ekipleri şüpheli kişilerin kimlik sorgulamalarını yaptı. 
     Altepe, bölgede gündüz saatlerinde okuldan kaçan öğrencilerin zaman geçirdiği, akşam saatlerinde ise fuhuş yapıldığı yönünde kendilerine şikayetler geldiğini ifade ederek, ''Tophane Yamaçları''nın rehabilite edilmesi amacıyla çalışma başlatacaklarını söyledi. 
     Güvenlik güçlerinin desteğiyle bölgede denetimleri artırarak şikayetlerin önüne geçmeyi planladıklarını vurgulayan Altepe, ''Daha uzun vadeli olarak kafeteryaların açılmasını teşvik ederek bölgenin hareketlenmesi sağlanabilir'' dedi. 
     
</TEXT>
</DOC>
