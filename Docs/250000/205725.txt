<DOC>
<DOCNO> 205725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun30.html </URL>
<DATE> 2004/12/31/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
'Gül' ve 'turuncu' devrim liderleri 2005'e birlikte giriyor 
</HEADLINE>
<TEXT>

     Gürcistan'da geçen yıl ''gül devrimi'' ile iktidara gelen Mihail Saakaşvili, Ukrayna'da bu yıl devlet başkanlığı seçiminin ikinci turunu iptal ettiren ''turuncu devrim''in lideri Viktor Yuşçenko'ya desteğini göstermek üzere yeni yılı Kiev'de karşılayacak. 
     Kiev'deki Bağımsızlık Meydanı'nda düzenlenecek yeni yıl kutlamalarına Saakaşvili, Yuşçenko ve Kiev Belediye Başkanı Oleksandır Omelçenko'nun da katılması bekleniyor. 
     Cumhurbaşkanı Saakaşvili, geçen yıl kansız bir şekilde gerçekleşen ''gül devrimi'' ile iktidara gelmişti. 
     ''Turuncuya bürünen'' Yuşçenko yandaşları protestolarla devlet başkanlığı seçimin ikinci turunu iptal ettirmişlerdi. Bir süre önce ikinci turu yenilenen seçimleri Yuşçenko kazanmış, bu kez rakibi Başbakan Viktor Yanukoviç itiraz etmişti. 
     
</TEXT>
</DOC>
