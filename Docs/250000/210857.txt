<DOC>
<DOCNO> 210857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sondun21.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Tatlıses taburcu edildi 
</HEADLINE>
<TEXT>

     Sanatçı İbrahim Tatlıses, KKTC'de dün gece geçirdiği trafik kazasından sonra hafif yaralı olarak kaldırıldığı hastaneden taburcu edildi. 
     Gazimağusa Tıp Merkezi'nde dün geceden beri müşahede altında tutulan Tatlıses, doktorların son kontrolleri yapmasının ardından saat 16.30 dolaylarında taburcu oldu. 
     A.A muhabirinin hastane yetkililerinden aldığı bilgiye göre, hastaneden korumalarıyla birlikte çıkan Tatlıses, ''Kebap yemeye gittiğini'' söyleyerek hastaneden ayrıldı. 
     Bu arada, dün gece meydana gelen ve 7 kişinin hafif yaralandığı trafik kazasında Tatlıses'in bulundu aracı Ali Torun adlı kişinin kullandığı yönünde basına bilgi verilmişti. KKTC Polis Basın Subaylığı'ndan bugün yapılan yazılı açıklamada, aracı İbrahim Tatlıses'in kullandığı belirtildi. 
     Polisten yapılan açıklamaya göre, kaza dün gece saat 21.30 sıralarında, İbrahim Tatlıses 50 yönetimindeki 34 E 2272 plakalı aracın Mutluyaka'dan Tuzla istikametine seyrederken yolun sağına geçmesi ve o esnada karşı istikametten gelen Sinan Atmaca 35 yönetimindeki FJ 596 plakalı araçla çarpışması sonucu oldu. 
     
</TEXT>
</DOC>
