<DOC>
<DOCNO> 246081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonyas12.html </URL>
<DATE> 2004/06/07/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Yunan sanatçı, Türkiye'yi tanıtacak... 
</HEADLINE>
<TEXT>

     Yunanistan'ın sevilen şarkıcılarından Elli Kokkinou, Yunan Antenna televizyonuna yapılacak özel bir çekim için İstanbul'a geldi. 
     THY'nin tarifeli uçağıyla Atina'dan Atatürk Havalimanı'na gelen Kokkinou, burada gazetecilere yaptığı açıklamada, Türkiye'ye ilk defa geldiğini belirterek, 2 gün sürecek çekimlere katılacağını ve çarşamba günü ülkesine döneceğini söyledi. 
     Türkiye hakkında iyi düşünceleri olduğunu ifade eden Kokkinou, kendisini izlemeye gelen gazetecilere de ilgilerinden dolayı teşekkür etti. 
     Yunanistan'ın Antenna televizyonunun, ünlü konuklarını dünyanın çeşitli ülkelerinde ağırlayan yüksek reytingli programı için yapılacak çekimler, İstanbul'da seçilen birçok noktada gerçekleştirilecek. 
     
</TEXT>
</DOC>
