<DOC>
<DOCNO> 221863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sontur18.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DTCF'de öğrenciler arasındaki çatışmaya polis müdahale etti 
</HEADLINE>
<TEXT>

     Ankara Üniversitesi Dil ve Tarih Coğrafya Fakültesi'nde DTCF karşıt görüşlü öğrenci grupları arasında çıkan kavga, polisin müdahalesi ile sona erdi. 
     Emniyet yetkililerinden alınan bilgiye göre, fakültenin içinde futbol sahası da olarak kullanılan alanda karşı karşıya gelen gruplar önce tartışmaya başladı. Bir süre sonra gruplar arasındaki tartışma, taşlı sopalı kavgaya dönüştü. Dün çıkan olayların devamı niteliğinde olduğu bildirilen olaylardan sonra okul yönetimi polisten yardım istedi. Okula gelen çok sayıda çevik kuvvet polisi birbirlerine taş atan grupların arasında güvenlik kordonu oluşturarak olaylara son verdi. 
     Bu arada okul çevresinde de güvenlik önlemi alan polis, giriş ve çıkışlarda kimlik kontrolü yaptı. 
     
</TEXT>
</DOC>
