<DOC>
<DOCNO> 247107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun45.html </URL>
<DATE> 2004/06/11/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
BM'de, Kıbrıs Barış gücü tasarısı kabul edildi. 
</HEADLINE>
<TEXT>

     BM Güvenlik Konseyi, Kıbrıs'taki BM Barış Gücü UNFICYP ile ilgili karar tasarısını kabul etti. 
     Konsey'de yapılan oylamada, Ada'daki BM Barış Gücü'nün görev süresini 6 aylığına uzatan karar tasarısı, 15 üyenin oybirliğiyle onaylandı. 
     A.A muhabirinin edindiği bilgiye göre, oylama sonrasında üye ülkeler birer konuşma yaptılar. 
     ABD ve Pakistan'ın diplomatları, Türk tarafının tezlerine kuvvetle destek verirken, İngiltere ve Romanya temsilcileri de, Ada'da ortaya çıkan yeni durumda, BM Genel Sekreteri Kofi Annan'ın Kıbrıslı Türklere yönelik gereksiz kısıtlamaların kaldırılması çağrısı yapan raporunu destekler birer konuşma yaptılar. 
     Karara göre, 15 Haziran'dan itibaren 6 aylığına uzatılan UNFICYP'in görev yönergesinin gözden geçirilmesi konusunda Genel Sekreter'in 3 ay içinde bir rapor sunması öngörülüyor. 
     
</TEXT>
</DOC>
