<DOC>
<DOCNO> 215301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/soneko06.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan "Nema ödemeleri Mart ayında"... 
</HEADLINE>
<TEXT>

     Devlet Bakanı Ali Babacan, Zorunlu Tasarruf Hesabı'ndan yapılacak nema ödemelerinin Mart ayında programa alındığını söyledi. 
     Babacan, AKP Ankara İl Başkanlığı Siyaset Akademisi tarafından düzenlenen "Yerel Yönetim Programı"nda konuşmak üzere geldiği parti binasında gazetecilerin sorularını yanıtladı. 
     Bakan Babacan, bir gazetecinin nema ödemelerinin Mart ayında yapılıp yapılmayacağına ilişkin sorusu üzerine, "Şu anda öyle görünüyor. Mart ayında programa alınmış durumda. Tam gününü henüz, şu anda söyleyemeyeceğim. Ama daha sonra açıklanacak" dedi. 
     "Uzan Grubu şirketlerinin yönetimine Tasarruf Mevduatı Sigorta Fonu TMSF tarafından el konulması"na ilişkin bir başka soru üzerine ise Babacan, "Bu TMSF'nin kendi kararıdır. Bizim diyeceğimiz bir şey yok" diye konuştu. 
     
</TEXT>
</DOC>
