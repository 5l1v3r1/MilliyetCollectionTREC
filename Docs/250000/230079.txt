<DOC>
<DOCNO> 230079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/siyaset/asiy.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Org. Özkök durum değerlendirecek... 
</HEADLINE>
<TEXT>

   Genelkurmay Başkanı Orgeneral Özkök, pazartesi günü düzenleyeceği bir basın toplantısıyla, Kıbrıs'taki gelişmelerle ilgili askerin tavrı hakkında bilgi verecek 
      ANKARA Milliyet 

   
   Genelkurmay Başkanı Orgeneral Hilmi Özkök, pazartesi günü bir basın toplantısı düzenleyecek. Özkök'ün toplantıda, özellikle Kıbrıs konusunda çözüm sürecinde yaşananlar ve son Milli Güvenlik Kurulu toplantısının ardından askerin bu süreçteki tavrı konusunda bir değerlendirme yapması bekleniyor. 
   Özkök'ün Genelkurmay Kararg hı'nda 14.30'da düzenleyeceği toplantıda son günlerde sık sık gündeme gelen bedelli askerlik konusunda da Türk Silahlı Kuvvetleri'nin görüşlerini dile getireceği ifade ediliyor. 
   Adada 24 Nisan'da referanduma sunulacak olan Annan Planı'nın ele alındığı son Milli Güvenlik Kurulu'nun MGK ardından yayımlanan bildiride, takdir ve sorumluluğun hükümete bıkarılması, plan lehine ya da aleyhine net bir ifadenin yer almaması tartışma yaratmıştı. Bazı yazarlar, MGK'nın "işlevinin" değiştiğine işaret ederken, kimi yorumcular da Kurul'un askeri kanadının "sözünün geçmediği"ni savunmuştu. 
   
   
   
   
</TEXT>
</DOC>
