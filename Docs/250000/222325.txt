<DOC>
<DOCNO> 222325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/siyaset/siy03.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, yedek referandum planlıyor 
</HEADLINE>
<TEXT>

   YORGO KIRBAKİ 

   
   Rum basınına göre, 20 Nisan'daki referandumlardan "hayır" sonucu çıkarsa Birleşmiş Milletler BM , yeni bir referandum düzenlemeyi planlıyor. Politis gazetesi, üst düzey bir BM yetkilisinin, "Başarısızlık halinde referandumların tekrarlanması, uluslararası alanda geçerli bir uygulamadır. Kıbrıs'ta da olabilir" dediğini yazdı. 
   
   Karamanlis'ten destek 
   Bu arada Kıbrıs Rum Yönetimi lideri Papadopulos, Yunan Başbakanı Karamanlis'ten tam destek aldı. Karamanlis "Rum tarafı plana hayır derse Atina destekleyecek mi " sorusuna "Rum tarafının yanındayız" yanıtını verdi. Öte yandan BM, Annan Planı gereğince anayasa ile ilgili çalışmaların ilerlediği ve 118 yasadan 50'si üzerinde prensip mutabakatına varıldığını açıkladı. 
   
   Talat Ret kararı çıkarsa yanarız 
   LEFKOŞA Milliyet 

   KKTC Başbakanı Mehmet Ali Talat, 20 Nisan'daki referandumu işaret ederek "Hayır çıkarsa yandığımızın resmidir" dedi. "Annan Planı'nı kabul etmeyin demek 'İntihar edin' demektir" diyen Talat, bugünkü durumun sürdürülemeyeceğini ifade etti. Talat, "Türkiye AB yolunda Kıbrıs'ı boynunda bir taş gibi nasıl taşıyacak " diye konuştu. 
   
   Rumlar bayrağı beğenmedi 
   SEFA KARAHASAN Lefkoşa 

   RUMLAR, Birleşmiş Milletler'in önerdiği Birleşik Kıbrıs Cumhuriyeti bayrağını sevmedi. Kalın mavi, ince beyaz, kalın sarı, ince beyaz ve kalın kırmızı renklerden oluşan bayrak Türk, Yunan ve 1960 Ortak Kıbrıs Cumhuriyeti bayraklarındaki unsurların bir sentezi. Rumların yeni bayrakla ilgili rahatsızlığının, KKTC bayrağını anımsatan kırmızı beyaz çizgilerden kaynaklandığı öne sürülüyor. 
   
   
   
</TEXT>
</DOC>
