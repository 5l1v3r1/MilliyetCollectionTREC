<DOC>
<DOCNO> 223218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur21.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme çıkışında kavga 5 yaralı 
</HEADLINE>
<TEXT>

     Van'da iki aile arasında mahkeme çıkışında çıkan silahlı kavgada 5 kişi yaralandı. 
     Alınan bilgiye göre, önceki gün Atatürk Lisesi öğrencisi G. B'nin bıçakla yaralanması olayının sanığı olarak mahkemeye çıkarılan S.A'nın ailesi, mahkeme çıkışında G.B'nin ailesi ile tartıştı. 
     Tartışmanın kavgaya dönüşmesi üzerine iki aile arasında taşlı sopalı kavga başladı. Kavga esnasından kimliği belirlenemeyen ve olay yerinden kaçan bir kişi tarafından silahla 5 el ateş edildi. 
     Açılan ateş sonucu, Osman A. silahla bacağından yaralanırken, Gökhan B, Serkan B, Sedat B. ve M. Salih D, taş ve sopa ile yaralandı. Yaralılar Van Devlet Hastanesi'nde tedavi altına alındı. 
     Yetkililer olayla ilgili olarak Bülent A. ve Cumhur A'nın gözaltına alındığını, silahla ateş ederek olay yerinden kaçan bir kişinin ise yakalanması için çalışmalara başlandığını bildirdi. 
     
</TEXT>
</DOC>
