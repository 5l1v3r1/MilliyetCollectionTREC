<DOC>
<DOCNO> 222582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonyas02.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
''Hz. İsa'nın Tutkusu'', dinsel filmler furyası başlatacak... 
</HEADLINE>
<TEXT>

     Gösterime girişinden bu yana 260 milyon dolar hasılat yapan Mel Gibson'un ''Hazreti İsa'nın Tutkusu'' adlı filmi, yakında çok sayıda dinsel içerikli filmin izleyeceği bildirildi. 
     Bu yoldaki tahminler, ''Tutku''nun dağıtımını üstlenen ''Newmarket Films'' adlı şirketin başkanı Bob Berney tarafından yapıldı. 
     ''Tutku'', Hz. İsa'nın yaşamının son 12 saatini ayrıntılı biçimde gözler önüne seriyor ve bu süre içerisinde kendisine yapılan işkenceleri tüm çıplaklığıyla vurguluyor. 
     Berney, ''Tutku'nun, 2002'de gösterime giren Yunan Düğünü adlı filmden bile fazla ilgi çektiğini'' kaydetti. Söz konusu film, aynı zaman dilimi içersinde 241 milyon dolar hasılat yapmıştı. 
     Mel Gibson'un, filmi yapmak için kendi cebinden 25 milyon dolar harcadığı bildiriliyor. 
     ''Newmarket'' adlı kuruluşun dağıttığı bir diğer film olan ''Monster''in başrol oyuncusu G. Afrikalı Charlize Theron, bu yıl en iyi kadın aktris dalında Oscar ödülü kazanmıştı. 
     
</TEXT>
</DOC>
