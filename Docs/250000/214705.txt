<DOC>
<DOCNO> 214705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sondun12.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas'tan yine intikam yemini... İntihar saldırıları geliyor... 
</HEADLINE>
<TEXT>

     Hamas, İsrail'in dün Gazze Şeridi'nde yaptığı operasyonda 15 kişinin ölmesinin ardından, intikam için ''her yerde'' büyük çaplı intihar saldırıları düzenleyeceklerini bildirdi. 
     Hamas'ın askeri kanadı İzeddin el Kassam Tugayları tarafından yapılan açıklamada, örgütün Batı Şeria ve Gazze'deki tüm mülteci kamplarıyla kentlerdeki hücrelere, İsrail'e karşı ''büyük şehitlik operasyonları'' düzenlenmesi çağrısında bulunduğu belirtildi. 
     Açıklamada, militanların ulaşabildikleri her düşman mevzisini vurmaları gerektiği belirtilerek, ''Filistin'in her yerinde düşmanı vurmak için tüm seçenekler açıktır'' denildi. 
     Bu arada, İsrail, Gazze Şeridi'ndeki operasyona karşılık misilleme intihar saldırıları ihtimaline karşı kentlerdeki güvenliği artırırken, Filistin bölgelerinden gelen yollarda takviye barikat kurdu. 
     
</TEXT>
</DOC>
