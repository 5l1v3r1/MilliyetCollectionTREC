<DOC>
<DOCNO> 236652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun36.html </URL>
<DATE> 2004/05/02/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Likuda Partisi üyeleri, Şaron'un Gazze'den çekilme planını reddeti 
</HEADLINE>
<TEXT>

     İsrail'de, iktidardaki Likud Partisi üyelerinin, Başbakan Ariel Şaron'un Gazze'den çekilme planını reddettikleri bildirildi. 
     İsrail radyosu, bugün parti üyeleri arasında yapılan referandum bitmeden az önce, oy kullananlar arasında kendileri tarafından yapılan yoklamanın sonuçlarını yayınladı. 
     Radyo, yapılan yoklamaya katılanlardan yüzde 60'ının çekilme planına ''hayır'', yüzde 40'ının ise ''evet'' oyu verdiğini belirtti. 
     İsrail'in 3 televizyon kanalı tarafından yapılan sandık sonrası yoklamalarda da plana ''hayır'' diyenlerin, ''evet'' diyenlerden 12 ila 18 puan önde oldukları belirtildi. 
     Şaron'un danışmanları, Likud'un 193 bin 190 kayıtlı üyesi arasında yapılan referandumdan çıkacak ''hayır'' oyunun ''bağlayıcı olmayacağını'', Başbakanın, planını bu durumda bile hükümet ve Parlamentoya sunacağını belirtmişlerdi. 
     
</TEXT>
</DOC>
