<DOC>
<DOCNO> 240990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo05.html </URL>
<DATE> 2004/05/18/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ligde bu sezon 95 kez penaltı düdüğü çalındı... 
</HEADLINE>
<TEXT>

     Birinci Süper Futbol Ligi'nde 2003-2004 sezonu 903 golle tamamlanırken, ligde bu sezon yapılan 306 maçta hakemler, toplam 95 kez penaltı kararı verdi. Kazanılan penaltılardan 25'ini futbolcular golle sonuçlandıramazken, atışların 70'i ise gol oldu. 
     306 maçta hakemler, 5. ve 32. haftalar dışında her hafta penaltı noktasını gösterirken, tüm takımlar en az 1'er kez penaltı atış hakkı ve penaltıdan gol kazandı. 
     Ligin 25. haftasında hakemler 7 kez penaltı kararı verip bunların 5'i gol olurken, 12. haftada ise verilen 5 penaltı da golle sonuçlandı. 
     Bu sezon 10 vuruşla en fazla penaltı atış hakkı kazanan takım Beşiktaş oldu. Beşiktaş, kazandığı 10 penaltı vuruşundan 7'sini golle sonuçlandırırken, 3 ile Akçaaabat Sebatspor, Ankaragücü ve Trabzonspor ile birlikte en fazla penaltı kaçıran takım olarak da dikkati çekti. Penaltıdan en fazla gol atan takım olan Beşiktaş'ın yanı sıra Diyarbakırspor da penaltılardan 7 gol buldu. 
     Buna karşılık 3 ile en az penaltı vuruş hakkı kazanan 2 takımdan Galatasaray, kazandığı 3 vuruşu da golle sonuçlandırırken, Bursaspor ise 3 vuruşta ancak 1 gol bulabildi. 
     Bu arada 3 vuruşta 3 gol bulan Galatasaray'ın yanında Denizlispor, kazandığı 5, Elazığspor ise 4 atışı da gole çevirerek bu ceza atışının avantajından en iyi yararlanan takımlardı. 
     Takımının tüm penaltılarını kullanan ve 7'de 6 isabet sağlayan Samsunsporlu Serkan Aykut, en fazla penaltı golü olan futbolcu olarak kayıtlara geçti. 
     Aleyhine en çok penaltı düdüğü çalınan takım ise Elazığspor oldu. Hakemler, bordo-beyazlılar aleyhine tam 12 kez penaltı kararı verdi. Elazığspor aleyhine çalınan 12 penaltı vuruşundan 9'u gol oldu. Elazığspor'un dışında Galatasaray da bu sezon kalesinde 7 penaltı golü gördü. 
     Hakemler bu sezon Trabzonspor aleyhine ise yalnızca 2 penaltı düdüğü çaldı. Bunların 2'si de gol olurken, Trabzonspor dışında Akçaabat Sebatspor, Gençlerbirliği, İstanbulspor ve Samsunspor da penaltılardan 2'şer gol yediler. Öte yandan Akçaabat Sebatspor ve Çaykur Rizespor'a atılan penaltılardan 4'er tanesinin gol olmaması da ilginç bir istatistikti. 
     Ligde en çok penaltı kaçırılan haftaları 6. ve 19. haftalar oldu. Takımlar, bu haftalarda 3'er vuruştan yararlanamadı. 
     Diyarbakırspor 22., Samsunspor da 31. haftada kazandıkları 2'şer penaltı hakkıyla, bir defada en çok penaltı kazanan ekipler oldu. Ligde bu sezon takımların lehine ve aleyhine verilen penaltı kararları şöyle 
     

TAKIMLAR LEHİNE ALEYHİNE Adanaspor 5 4 6 4 Akçaabat Sebatspor 5 2 6 2 Beşiktaş 10 7 3 3 Bursaspor 3 1 3 3 Çaykur Rizespor 5 4 9 5 Denizlispor 5 5 5 5 Diyarbakırspor 8 7 6 4 Elazığspor 4 4 12 9 Fenerbahçe 5 4 4 4 Galatasaray 3 3 7 7 Gaziantepspor 4 3 5 5 Gençlerbirliği 4 2 5 2 İstanbulspor 4 2 3 2 Konyaspor 6 5 3 3 Malatyaspor 6 5 7 5 Ankaragücü 5 2 5 3 Samsunspor 7 6 4 2 Trabzonspor 7 4 2 2      Not Takımların lehine ve aleyhine verilen penaltı rakamlarının ilki hakemlerin verdiği ikincisi ise golle sonuçlananları ifade etmektedir. 

     
</TEXT>
</DOC>
