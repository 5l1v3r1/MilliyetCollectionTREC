<DOC>
<DOCNO> 210951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/siyaset/asiy.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni soykırımına tek kişilik savunma 
</HEADLINE>
<TEXT>

   Ermeni soykırımı yasasını onaylayan Fransa Parlamentosu'nu AİHM'ye şik yet eden Avukat Pekmezci, soykırım iddialarını çürütecek canlı tanık arıyor 
      Şükran Pakkan 

   
   Kayserili avukat Orhan Pekmezci, Fransa Parlamentosu'nun onayladığı Ermeni soykırımı iddialarını tanıyan yasa ve ardından gelişen Türkiye karşıtı lobiyi içine sindiremeyince, soluğu Avrupa İnsan Hakları Mahkemesi'nde AİHM aldı. Geçen ekim ayında dokuz sayfalık bir mektupla Fransa Parlamentosu'nu Avrupalı yargıçlara şik yet eden Pekmezci'nin ön başvurusu kabul edildi. Tek başına Türkiye'yi savunacak Kayserili avukat, mahkemeye yeterli delil sunup Ermeni soykırımı iddialarını çürütecek canlı tanık arıyor. 
   Pekmezci, Fransa Parlamentosu'nun, "Türkiye'nin onurunu zedelediği" ve "ayrımcılık yaptığı" gerekçesiyle 171 milyon euro yaklaşık 300 trilyon lira tazminat ödemesini ve soykırım kararının kaldırılmasını istiyor. 
   AİHM'den ABD, İngiltere, Fransa, Rus Çarlığı ve Osmanlı Devleti'nin arşivlerinin incelenmesini isteyen Pekmezci, belgelerden Soykırım Yasası'nın tam tersi yönünde deliller elde edilebileceğini savundu. Pekmezci, başvurusunda şu görüşleri savundu 
   "Fransız Yazar Pierre Loti, o yıllarda buradaydı ve 'Türkler katliama uğradı' diye yazmıştır. Elçi ve konsolosların gözlem raporları da bunu doğrulamaktadır. Kararın politik olduğu sonucu çıkmaktadır. Anadolu'da Türklerle Ermeniler, 800 yıldan fazla süreçte birlikte huzur içinde yaşamışlardır. Konu dünya ölçüsünde çok ciddidir. Toplumlar arasında sarsıcı bir ayrılık yapılarak, Türkler suçlanmıştır. Bu durum psikolojik bir travma nedenidir. Bu, bir bakıma toplu insan hakları ihlalidir." 
   
   Bir yıllık süre 
   Mahkemeye delil olarak canlı tanıklar, arşiv ve anılar ile toplu mezarları gösteren Pekmezci, Fransız Meclisi kararının iptali, Komitas Anıtı'nın kaldırılması, psikolojik travmalar nedeniyle 171 milyon euro tazminat ödenmesi talebinde bulundu. 
   Kasım 2003'te başvuruya yanıt veren AİHM, delillerin toplanması için Pekmezci'ye bir yıl süre tanıdı. Pekmezci herkesi yardıma çağırdı. 
   
   171 milyon euro istedi    Avukat Pekmezci, tazminat talebini hesaplarken, Osmanlı döneminde Ermeni göçü sırasında harcanan ve kayıtlarda 2 bin 500 altın olarak geçen miktarı gözetti. Pekmezci'ye göre, göç sırasında yapılan harcamanın bugünkü karşılığı, 171 milyon euro'ya denk geliyor. 
   
   
</TEXT>
</DOC>
