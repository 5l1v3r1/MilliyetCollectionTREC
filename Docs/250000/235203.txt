<DOC>
<DOCNO> 235203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/soneko04.html </URL>
<DATE> 2004/04/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Türkiye, AB'ye, tam üyelik sözü alan bazı ülkeler kadar hazır 
</HEADLINE>
<TEXT>

     Dünya Ekonomik Forumu, Avrupa Birliği'ne AB üye, yeni girecek ve aday ülkelerin rekabet yapısı itibarıyla yaptığı değerlendirmeye göre, Türkiye, giriş tarihi belli olmamasına rağmen, toplam sıralamada, birçok kategoride Bulgaristan ve Romanya'dan daha iyi durumdaki tek ülke konumunda bulunuyor. 
     Dünya Ekonomik Forumu'nun, rekabetçilik alanındaki Lizbon kriterinin temel alındığı 2004 Lizbon Değerlendirmesi'ne göre, Türkiye, rekabet yapısı açısından AB'ye hazır durumda bulunuyor. 
     Değerlendirmede, Türkiye'nin, enazından, AB'ye 1 Mayıs 2004'de tam üye olacak bazı ülkeler kadar AB'ye hazır göründüğü bildirildi. 
     Türkiye'nin de değerlendirildiği grupta, AB'ye potansiyel olarak girecek ülkeler ülkeler arasında, Estonya birinci sırada yer alırken, Estonya'yı, Slovenya'yı, Letonya, Malta, Çek Cumhuriyeti, Macaristan, Litvanya, Slovakya ve Polonya izlerken, Türkiye de, 10. sırada Polonya'yı izliyor. Türkiye'yi ise Romanya ve Bulgaristan takip ediyor. 
     
     TÜRKİYE'NİN ARTILARI... 

     Değerlendirmeye göre, Türkiye, girişimcilik, sosyal katılım ve bilgi-iletişim sanayilerinde Polonya'dan, girişimcilik alanında da Slovakya'dan, daha iyi durumda bulunuyor. 
     
     BAZI BÜYÜK AVRUPA ÜLKELERİ SINIFTA KALDI... 

     Almanya ve Fransa gibi büyük Avrupa ülkeleri, rekabet alanında gerilerde kaldılar. Almanya altıncı sırada yer alırken, Fransa da sekizinci sırada değerlendirildi. 
     Birçok önde gelen Avrupa ülkesi, rekabet alanında ABD'yi yakalayamazken, yeni girecek olan ülkelerden Estonya, Slovenya, Letonya, Malta, Çek Cumhuriyeti, Macaristan ve Litvanya gibi ülkeler, bazı AB ülkelerinden daha rakebetçi bir yapıda bulunuyor. 
     
     FİNLANDİYA EN REKABETÇİ AB ÜLKESİ... 

     Finlandiya, AB ülkeleri içinde en rekabetçi ülke konumunda bulunuyor. Özellikle, Finlandiya, bilgi ileşitişm sanayilerine hazırlık ve sürdürülebilir kalkınma alanlarında üstün durumda bulunuyor. 
     Finlandiya'yı, Danimarka, İsveç, İngiltere, Hollanda, Almanya, Lüksemburg, Fransa, Avusturya, Belçika, İrlanda, İspanya, İtalya, portekiz ve sonuncu olarak da Yunanistan takip ediyor. 
     İngiltere, AB'nin, sanayiyeşmiş yedi ülkenin oluşturduğu G-7 grubu içindeki en yüksek rekabet yapısına sahip bulunuyor. 
     
     AKDENİZ ÜLKELERİNİN REKABET YAPISI ZAYIF... 

     Özellikle, Yunanistan, İtalya, İspanya ve Portekiz'in, rekabet alanında, en zayıf rekabet kapasitesine sahip bulunmaları açısından dikkat çekiyorlar. 
     Lizbon Kriterleri'ne göre, ABD'ye 5.55 notu verilirken, sadece Finlandiya, Danimarka ve İsveç, ABD'nin üstünde bulunuyor. 
     Lizbon Kriterleri çerçevesinde hazırlanan Lizbon Değerlendirmesi, Bilgi Toplumu, Araştırma-Geliştirme, Liberalleşme, Bilgi-İletişim Sanayileri, Etkin ve Entegre Mali Hizmetler, Girişimcilik Sürdürülebilir Kalkınma, Sosyal Katılım gibi sekiz alanda yapılan performans değerlendirmesini içeriyor. 
     Lizbon Kriterleri'ne göre, AB'nin, 2010 yılına kadar, dünyanın en dinamik, rekabetçi ve bilgi temeline dayalı bir ekonomi haline getirilmesi hedefleniyor. 
     
</TEXT>
</DOC>
