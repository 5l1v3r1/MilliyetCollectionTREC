<DOC>
<DOCNO> 238056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun21.html </URL>
<DATE> 2004/05/07/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
FT AKP, gizli islamcı gündem ile suçlanıyor 
</HEADLINE>
<TEXT>

     Yoğun tepkilere karşı YÖK Yasasında ısrar eden AKP'nin, "Gizli bir İslamcı Gündem"i gütmekle suçlandığı bildirildi. 
     Financial Times gazetesi, YÖK tasarısının yol açtığı tartışmaları değerlendirken İslam hukukunun daha katı bir yorumuna yönelik bir hareket önerisinin Türkiye'nin AB'ye katılma şansını sona erdireceği yorumunu yaptı. 
     Financial Times, YÖK yasasına ilişkin tartışmaları, "Türk Eğitim Planı, 'Gizli İslamcı Gündemi' Suçlamalarını Beraberinde Getirdi" başlıklı bir haberde değerlendirdi. 
     Financial Times'in Ankara kaynaklı haberinde "Türkiye'deki üniversitelerle hükümet, 'gizli İslamcı gündemi' iddialarına neden olan ve laik devlet ile İslam-eğilimli hükümet arasında daha önce patlak veren çatışmaları anımsatan bir tartışmada kilitlenmiş bulunuyor" yorumunu yaptı. 
     Gazete, Hükümetin, İmam Hatip lisesi öğrencilerine "diğer laik lise öğrencilerin sahip olduğu laik yüksek öğrenim kuruluşlarına erişim"i sağlamaya yönelik önerisini protesto olarak rektöklerin istifa etmekle tehdit ettiklerini, mühalefetin de TBMM'deki ilgili komisyonu terkettiğini yazdı. 
     Gazete, Genelkurmay açıklamasına değinirken de Genelkurmay'ın cumhuriyet ilkelerine sadık hiç kimsenin öngörülen düzenlemeyi kabul etmeyeceğini söylediğine dikkat çekti. Financial Times, YÖK yasasına ilişkin anlaşmazlığın, AKP'nin iktidara yükselişine ilişkin tartışmaların özü ile ilişkili olduğunu savunurken AKP'nin seçmen tabanının, çocukları öngörülen yasal değişikliklerden en çok yararlanacak olan Anadolu'da yükselen, dindar ve muhafazakar orta sınıfı olduğunu öne sürdü. İngiliz gazetesi, söz konusu düzenlemeye karşı olanların ise, bunun imam hatip okullarını canlandırıcağını ve resmi laik ideolojiyi ihlal ederek din eğitimini yoğunlaştıracağını söylediklerini kaydetti. 
     Gazete, üniversite mezunu birçok Türkün, AKP'nin, tüm kadınları türban kullanmaya ve nüfusunun yüzde 90'ı Müslüman olan ülkeyi İslam hukukunun daha katı bir yorumuna doğru sapmaya zorlamak için "gizli bir gündem"in olduğuna hala inandığını belirtti. Gazete, "Bu yöne doğru herhangi bir hareket önerisinin, Türkiye'nin Avrupa Birliği'ne katılma şansını sona erdireceği kesin gibi" yorumunu yaptı. 
     ÖDTÜ Rektörü Prof. Dr. Ural Akbulut'un, yasanın geçmesi halinde istifa edeceğini söylediğini kaydeden gazete, Akbulut'un yüksek öğrenim sisteminin, giderek devlet kurumlarını ele geçiren dindar öğrencilerle dolacağı değerlendirmesine dikkat çekkti. 
     YÖK Başkanı Prof. Dr. Erdoğan Teziç'in de hükümeti Türkiye'nin laik sistemine onarılmaz bir zarar verecek bir siyasi girişimi sürdürmekle suçladığını belirten gazete, hükümetin 'gizli gündem' suçlamalarını reddettiğini, Eğitim Bakanı Hüseyin Çelik'in, bakanların imam hatiplilerine yapılan ayrımcılığını sona erdirecek "adil" bir sosyal talebini yerine getirdikleri sözlerine de yer verdi. 

ANKA 
     
</TEXT>
</DOC>
