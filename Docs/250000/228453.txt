<DOC>
<DOCNO> 228453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo13.html </URL>
<DATE> 2004/04/04/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bursaspor, Adana'dan 3 puanla dönüyor 0-3 
</HEADLINE>
<TEXT>

     Süper Lig'de, puan durumunun son sırasındaki Adanaspor'a konuk olan Bursaspor, 3 puanı 3 golle alırken, ligde kalma yönünde büyük bir moral kazandı. Yeşil-beyazlıların gollerini Okan Yılmaz ve Frasineanu kaydetti. 
     Eksik kadro ile karşılaşmaya çıkan her iki takım da ilk 20 dakikada orta sahada denk bir mücadele gösterdi. Ancak, rakip Bursapsor'un daha fazla gol pozisyonuna girdiği dikkati çekti. 
     7. dakikada, Bursaspor'dan Sertan, kendi çabalarayıla ceza sahasına girdi, sağ kanatta rahat pozisyonda bulunan arkadaşı Osterec'e topu aktardı. Bu oyuncu beklemeden vurdu, kaleci Serkan iyi yer tutarak gole izin vermedi. 
     17. dakikada, Adanaspor'un etkili oyuncularından Ümit Ozan, pasında topla buluşan İlker'in şutunda top auta çıktı. 
     26. dakikada, Yusuf orta sahadan taşıdığı topla savunma oyuncularını geçti, ceza alanına girdi, topu Ümit Bilican'a verdi. Bu futbolcu topa vurmakta gecikince Adanaspor mutlak bir golden oldu. 
     41. dakikada Bursaspor'dan Grozdıc, sol kanattan topla birlikte hareketlendi, uzak direkte bulunan arkadaşı Sertan'a topu aktardı. Bu oyuncu kaleye vurdu, Adanaspor savunma oyuncularından Güngör, yerinde müdahale ederek gole izin vermedi. 
     Karşılaşmanın ilk yarısı golsüz berabere tamamlandı. 
     
     İKİNCİ YARI 

     Karşılaşmanın ikinci yarısında pas hatalarının yanında hücumda çoğalamayan Adanaspor, Okan'ın golüne engel olamayınca sahadan yenik ayrıldı. 
     50. dakikada, Bursaspor'dan Okan, sol kanattan taşıdığı topla ceza alanına girdi, topu Osterc'e verdi. Bu oyuncu bekletmeden vurdu, top yandan auta çıktı. 
     54. dakikada, Adanaspor'dan Ümit Bilican, orta sahada hareketlendi. Bu futbolcu, pasını Ümit Ozan'a aktardı. Ümit Ozan, düzgün bir vuruşla topu kaleye gönderdi, ancak gününde olan kaleci Serdar gole izin vermedi. 
     55. dakikada, Bursaspor'dan Osterc, Adanasporlu savunma oyuncularını geçti. Topu çok rahat pozisyonda bulunan arkadaşı Okan'a aktardı. Bu futbolcunun vuruşunda top üstten auta çıktı. 
     59. dakikada, Bursaspor'dan Grozdıc, köşe atışını uzak direğe doğru kullandı. Uzak direkte bulunan Egemen yükselerek kafa vurdu, top üstten az farkla auta gitti. 
     63. dakikada, Murat Özatak, topla ceza alanına girdi, Ümit Bilican ile duvar pası yaptı. Ümit Bilican'ın vuruşunda savunma golü önledi. 
     67. dakikada, Bursaspor'un etkili ataklarından beklenen gol geldi. Osterc ve Sertan hareketlendi. Ceza sahası içerisinde Sertan topu Okan'a aktardı. Kaleci ve savunmanın hatasından faydalanan Okan, düzgün bir vuruşla takımını öne geçiren golü attı. 
     78. dakikada, Bursaspor'dan Sertan ceza alanına girdi. Adanaspor savunma oyuncularından Ercan, Sertan'a müdahale edince hakem penaltı kararı verdi. Bu sırada, hakeme uzun süren itirazlar oldu. Penaltı atışını Frasıneanu kullandı. Adanaspor kalecisi Serkan, iyi yer tutarak ilk hamlede topu çıkarttı, dönen topu izleyen Frasıneanu, topu filelere gönderdi 2-0 
     80. dakikada, hakem Kuddusi Müftüoğlu, Sertan'a kasti faul yaptığı gerekçesiyle Adanaspor'dan Güngör'e kırmızı kart gösterdi. 
     88. dakikada, Frasıneanu, sol kanattan köşe çizgisine doğru indi, topu uzak direğe ortaladı, topu izleyen Sertan düzgün bir vuruşla takımının üçüncü golünü attı. Bu sırada Adanasporlu taraftarlar, hakem ve federasyon aleyhinde sloganlar attı. 
     Karşılaşma, Bursaspor'un 3-0'lık üstünlüğü ile sona erdi. 
     Bursaspor sahadan altın değerindeki 3 puanla ayrılırken, Adanasporlu futbolcular hakem Kuddusi Müftüoğlu'na tepki gösterdiler. 
     
     MAÇIN KARNESİ 

     

Stat 5 Ocak Hakemler Kuddusi Müftüoğlu xxx, Evren Dölek xxx, Serdar Akçer xxx Adanaspor Serkan xxx, İbrahim xx, Timur xx, Güngör xx, Yusuf xxx, Ercan x, Murat Özatak x, İlker x Dk. 79 Vural x , Gürhan x, Ümit Ozan xx, Ümit Bilican xx Dk. 64 Ali Asım xx Bursaspor Serdar xx, Mıu xx, Tayfun xxx, Osterc xxx Dk. 84 Mehmet Al , Okan xxx, Sertan xxx, Grozdıc xxx Dk. 64 Frasıneanu xx , Egemen xx, Tamer xx, Serkan xx, Mustafa Gürsel xx Goller Dk. 67 Okan, Dk. 78 Frasıneanu, Dk. 88 Sertan Sarı kartlar Dk. 30 Tayfun, Dk. 39 Mustafa Gürsel Bursaspor , Dk. 48 İlker, Dk. 60 İbrahim Adanaspor Kırmızı kart Dk. 80 Güngör Adanaspor      

     
</TEXT>
</DOC>
