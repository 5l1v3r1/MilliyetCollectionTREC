<DOC>
<DOCNO> 223189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo22.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nevzat Şakar Kupa koleksiyonumuza bir yenisini daha ekleyeceğiz 
</HEADLINE>
<TEXT>

     Trabzonspor Kulübü Asbaşkanı Nevzat Şakar, kupa koleksiyonlarına bir yenisini daha eklemek istediklerini söyledi. 
     Şakar, AA muhabirine yaptığı açıklamada, Türkiye Kupası yarı final maçında İstanbulspor karşısında iyi mücadele ortaya koyduklarını, Fatih'in sakatlığından sonra oyunu biraz geride kabul ettiklerini, ama sonuçtan memnun olduklarını belirtti. 
     Türkiye Kupası'nda finale çıkmanın mutluluğunu yaşadıklarını da bildiren Şakar, ''Kupa koleksiyonumuza bir yenisini daha ekleyeceğiz. Takımımızın başarısı bundan sonra da devam edecek'' dedi. 
     Hedeflerinin ligde Şampiyonlar Ligi'ne katılmak, Türkiye Kapısı'nda da finali kazanmak olduğunu belirten Şakar, ''Finalde rakibimizin kim olacağı önemli değil, biz kupayı almak istiyoruz. Bunun için de bu maçı kesin kazanmalıyız'' diye konuştu. 
     
</TEXT>
</DOC>
