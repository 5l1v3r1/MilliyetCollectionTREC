<DOC>
<DOCNO> 227228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/soneko39.html </URL>
<DATE> 2004/03/31/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Fiat Stilo yenilendi... 
</HEADLINE>
<TEXT>

     Fiat, Stilo modelinin 3 kapılı, 5 kapılı ve Multi Wagon versiyonlarını yeniledi. 
     Stilo'nun yeni versiyonları, Türkiye'de 27 Mart'tan itibaren piyasaya sunuldu. 
     3 kapılı Stilo 1.6 Dynamic, 5 kapılı Stilo 1.6 Actual, Stilo 1.6 Active ve Stilo 1.6 Dynamic ile SW Multi Wagon'un satış fiyatları 32 milyar 969 milyon ila 40 milyar 159 milyon lira arasında değişiyor. 
     Fiat'tan yapılan açıklamada, Avrupa'da satışa sunulduğundan bugüne 350 bin adetten fazla satılan Fiat'ın akıllı otomobili Stilo'nun yenilenen yüzüyle performans, konfor ve güvenlik açısından segmentinde önemli bir yer tuttuğu belirtildi. 
     C segmentinde en çok satılan otomobiller arasında yer alan Stilo'nun pazardaki güçlü konumunu korumak ve daha da pekiştirmek için tasarımcıları, motordan sübvansiyona kadar tüm özelliklerde daha üst kategoride yer alan otomobillere ait performans düzeyini yakalayan bir sistem oluşturdu. 
     Renkler de yenilendi. Yeni Fiat Stilo renk gamında 4 opak, 7 metalik ve 2 sedefli renk olmak üzere toplam 13 seçenek bulunuyor. 
     
</TEXT>
</DOC>
