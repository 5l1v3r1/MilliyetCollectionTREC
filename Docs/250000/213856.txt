<DOC>
<DOCNO> 213856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/yazar/theper.html </URL>
<DATE> 2004/02/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kaza değil cinayet 2 
</HEADLINE>
<TEXT>

   
   Ağır kusur hali ile adam öldürülmesi sadece hatalı inşaatlarda mı var Ne münasebet, bir başka facia trafikte yaşanıyor. Keyfine, kurallara uymadan araba sürerken adam öldürenlere ne diyeceğiz Peki onları da ayrı maddelerde düzenleyelim, olur mu Olmaz, bu halde neredeyse kazuistik bir yasa hazırlanması gerekir ki, modası geçmiş, tatbik kabiliyeti olmayan binlere madde içeren bir yasa hazırlamak durumunda kalırız. Oysa yapılan işin sonunda ölüm veya yaralanma olacağı görülebilecek fiiller toplu halde düzenlenmeli, bugün inşaat çöktü, inşaat için yasa yapalım, yarın trafik kazası oldu trafik kazası için yapalım, öbür gün gemi batırdılar gemi için yapalım. Böyle çözüm olur mu 
   Sonra bir başka nokta. Kusuru ile adam öldürmeye verilecek cezayı artırmak veya yeni bir tarif getirmek için yeniden bir ceza kanunu yapmak da gerekmiyor. Yeni yapılan ceza kanunu yıllardır hazırlanıyor, şimdi komisyona geldi, oradan alt komisyona geçti, bilmem ne zaman Meclis genel kuruluna gelecek ve bu arada vatandaş telef olacak. Bu kadar beklemeye ne gerek var. 
   Hemen bugün bu maddeler düzenlenir, yürürlükteki yasanın değişikliği olarak Meclis'e gelir. Yeni Ceza Yasası ise yoğun tartışmalar arasında ne zaman olgunlaşırsa o zaman çıkar. Toplu ölümler karşısında bu kadar hantal ve ağır davranmak yönetimin de sorumluluğunu gündeme getiriyor. Mevcut yasanın adil olduğunu iddia eden bir tek kişi yokken, olaya teşhis yıllardır konulmuş ve hatta olması gereken tepsi içinde sunulmuşken daha neyin beklenildiğini anlamak mümkün değil. 
   
      
   
   
</TEXT>
</DOC>
