<DOC>
<DOCNO> 201824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sondun23.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen "Görüşmelerin yeni tarihi belirlenmedi" 
</HEADLINE>
<TEXT>

     Danimarka Başbakanı Anders Fogh Rasmussen, Avrupa Birliği liderlerinin, anayasa konusundaki görüşmelerin yeni tarihi konusunda henüz karar almadıklarını söyledi. 
     Rasmussen, Reuters'a yaptığı açıklamada, ''Hükümetlerarası konferansta görüşmelerin yeniden başlama tarihi konusunda karar alınmadı'' dedi. 
     Rasmussen, üye ülke liderlerinin AB'deki oylama sistemi konusunda görüş ayrılığına düşmesi üzerine görüşmelerin çökmesinden sonra yaptığı açıklamada, AB'nin bir sonraki dönem başkanı İrlanda'nın yeni bir yol bulmak için birkaç ay boyunca danışmalarda bulunacağını söyledi. 
     İngiltere Başbakanı Tony Blair de, AB liderlerinin anayasa üzerinde anlaşmaya varmalarının biraz zaman alabileceğini belirtti. 
     Blair gazetecilere yaptığı açıklamada, ''Hepimizin istediği yönde anlaşmaya varmak mümkün değildi. Her noktada anlaşmaya varmak mümkün değildi'' diyerek, ülkelerin ortak mutabakat noktası bulmaları için biraz zamana ihtiyaçları olduğunu ifade etti. 
     
</TEXT>
</DOC>
