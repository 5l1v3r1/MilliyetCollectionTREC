<DOC>
<DOCNO> 243333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonspo14.html </URL>
<DATE> 2004/05/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fenerbahçe'nin kasası doldu... 
</HEADLINE>
<TEXT>

     Birinci Süper Lig'deki şampiyonluğun ardından Fenerium mağazalarındaki ürün satışlarından büyük gelir elde eden Fenerbahçe, Avrupa Şampiyonlar Ligi'ne direkt katılmaktan dolayı UEFA'nın vereceği parayla transfer dönemi öncesi kasasını doldurdu. 
     Kulübün maddi kaynaklar bakımında adeta altın çağını yaşadığı bu dönemde, Avrupa Şampiyonlar Ligi'nde alınacak başarılı sonuçlar gelirleri daha da arttıracak. 
     Şampiyonluk sonrası 15 gün içinde Fenerium mağazalarından bir kulübün bir yıllık geliri kadar kazanç elde eden Fenerbahçe'nin kasasına, Şampiyonlar Ligi'ne direkt olarak katılmaktan dolayı ilk etapta 6,5 trilyon lira girecek. 
     Asbaşkan Murat Özaydınlı dün yaptığı açıklamada, 26 mağaza ve 250 bayisi olduğunu belirttiği Fenerium mağazalarının kulübe çok ciddi katkı sağladığını anlatarak, ''Hesap yapmakta zorlanıyoruz'' şeklinde konuşmuştu. 

     
</TEXT>
</DOC>
