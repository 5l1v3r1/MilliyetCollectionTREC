<DOC>
<DOCNO> 247606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sontur24.html </URL>
<DATE> 2004/06/13/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Trenin çarptığı genç öldü 
</HEADLINE>
<TEXT>

     Adana'da trenin çarptığı genç, yaşamını yitirdi. 
     Adana Emniyet Müdürlüğü yetkililerinden alınan bilgiye göre, Fevzipaşa Mahallesi'nde kurulan pazar yerinde sebze ve meyve satan Mehmet Kurşun 18 , yolun karşısına geçerken Adana-Mersin seferini yapan, Abidin Kaya ve Mustafa Erdem Öğüt yönetimindeki 61715 sefer sayılı trenin çarpması sonucu olay yerinde öldü. 
     Dumlupınar Mahallesi'nde evde yaşayan Mehmet Kurşun'un amcası Azmi Kurşun, aynı yerde her yıl çok sayıda kişinin öldüğünü, ancak gerekli önlemlerin alınmadığını ileri sürdü. 
     TCDD'yi ve ilgili belediyeyi mahkemeye vereceklerini belirten Azmi Kurşun, ''Demiryolları ve belediyenin ihmali nedeniyle her yıl aynı yerde çok sayıda kişi ölüyor. Çok büyük bir acı içindeyiz. Çünkü Mehmet'in babası da kendisi gibi Mersin yakınlarında 9 yıl önce trafik kazasında ölmüştü. Önlem alınması için daha kaç kişinin ölmesi bekleniyor '' dedi. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
