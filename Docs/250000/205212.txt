<DOC>
<DOCNO> 205212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur36.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mahmut Hoca'nın kızının cenazesinde izdiham vardı... 
</HEADLINE>
<TEXT>

     Kamuoyunda ''Mahmut Hoca'' olarak tanınan İsmail Ağa Camii'nin eski imamı Mahmut Ustaosmanoğlu'nun ölen kızı Fatma Muratoğlu'nun cenazesi, İstanbul'da toprağa verildi. 
     Muratoğlu'nun Fatih Camii'ndeki cenaze namazı, rahatsızlığı nedeniyle tekerlekli sandalyede oturan babası Mahmut Ustaosmanoğlu tarafından kıldırıldı. 
     Bir süre eller üzerinde taşınan Fatma Muratoğlu'nun cenazesi, daha sonra götürüldüğü Edirnekapı'daki Sakızağacı Mezarlığı'nda toprağa verildi. 
     Muratoğlu'nun cenaze törenine, BBP Genel Başkanı Muhsin Yazıcıoğlu, AK Parti İstanbul Milletvekili Nusret Bayraktar ve Sakarya Milletvekili Recep Yıldırım ile çok sayıda vatandaş katıldı. 
     Bu arada, Fatih Camii'nin avlusu ve çevresini tamamen dolduran topluluğun mezarlığa ulaşması için, 10'dan fazla İETT otobüsü tahsis edildi. 
     Fatma Muratoğlu'nun eşi Çukurbostan Camii imamı Hızır Ali Muratoğlu, 17 Mayıs 1998 tarihinde Ufuk Salih Hantal tarafından öldürülmüştü. 
     
</TEXT>
</DOC>
