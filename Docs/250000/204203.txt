<DOC>
<DOCNO> 204203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo14.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın kartçısı Emre Aşık... 
</HEADLINE>
<TEXT>

     Birinci Süper Futbol Ligi'nin 2003-2004 sezonu ilk yarısını yenilgisiz ve en yakın rakibine 9 puan fark atarak lider tamamlayan Beşiktaş'ta futbolcular, 17 maçta 42 sarı, 2 de kırmızı kart gördü. 
     Siyah-beyazlı takımda en çok kart gören oyuncu, 4 sarı, 1 kırmızı kartla Emre Aşık oldu. Beşiktaş'ta ligin ilk yarısındaki diğer kırmızı kart ise Serdar Topraktepe'ye gösterildi. 
     
     6 FUTBOLCU TAKIMINI YALNIZ BIRAKTI 

     Beşiktaş'ta, ligin ilk yarısında 6 futbolcu cezaları nedeniyle takımlarını 8 maç yalnız bıraktı. 
     Serdar kırmızı kart nedeniyle 2, Emre 1, Zago, Ahmet Yıldırım ve Giunti ise 4'er sarı kart nedeniyle 1'er maç forma giyemedi. Ramazan ise ligde bu sezon hiç kart görmemesine karşın, geçen sezon Altay'da iken aldığı 3 maç oynamama cezası üzerine, ligin ilk 3 maçında kadroya giremedi. 
     Bu arada, Çaykur Rizespor ile yapılan ilk yarının son maçında sarı kart gören Sergen, Ronaldo ve Emre Aşık, Samsunspor ile oynanacak ikinci yarının ilk maçında cezalı oldukları için forma giyemeyecekler. 
     
     22 FUTBOLCUNUN 16'SI KART GÖRDÜ 

     Siyah-beyazlılarda, ilk yarıda görev alan 22 futbolcunun 16'sı kart görürken, 6'sı ise centilmenlik dışı harekette bulunmadı. 
     Beşiktaş'ta Okan Koç, Sinan Kaloğlu, Yasin Sülün, Ümit Aydın, kaleci Ramazan Kurşunlu ve Serdar Özkan görmeyen futbolcular oldu. 
     
</TEXT>
</DOC>
