<DOC>
<DOCNO> 206614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo27.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Almanya'ya gitti... 
</HEADLINE>
<TEXT>

     Birinci Süper Lig ekiplerinden Denizlispor, salon turnuvalarına katılmak için Almanya'ya gitti. 
     Yeşil-siyahlılar, Alman 1. Lig takımlarıyla birlikte, Oldenburg ve Hamburg kentlerindeki salon turnuvalarına katılacak. Teknik direktör Giray Bulak, 2 Ocak'ta Antalya'da kampa girdiklerini, 15 futbolcuyu Antalya'da bırakıp, 12 futbolcu ile Almanya'ya geldiklerini, 7 Ocak'ta da Türkiye'ye döneceklerini söyledi. 
     Almanya ile futbolda iyi ilişkiler içinde olduklarını ifade eden Bulak, ''Sezon arası düzenlenen turnuvalar her takım için tecrübe kaynağı oluyor. Ayrıca burada vatandaşlarımızın sıcaklığı bizlere yansımakta ve bu da bizlere ayrı bir güç vermektedir'' diye konuştu. 
     Amaçlarının verimli bir kamp dönemi geçirmek olduğunu kaydeden Bulak, ''Birlikte getirdiğim sporcularımın fazla bir uluslararası tecrübesi yok. Öncelikle bizlere deneyim kazandıracak olan müsabakaların organizasyonunda emeği geçenlere teşekkür ediyorum'' ifadelerini kullandı. 
     Bulak, ligdeki konumlarıyla ilgili olarak da, ilk yarıyı dürdüncü olarak tamamladıklarını ve ligin en centilmen takımı olduklarını sözlerine ekledi. 
     
</TEXT>
</DOC>
