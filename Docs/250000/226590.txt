<DOC>
<DOCNO> 226590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy04.html </URL>
<DATE> 2004/03/29/ </DATE>
<TIME> 03.10 </TIME>
<AUTHOR>  </AUTHOR>
<HEADLINE>
Gökçek Sonucu daha önce ima etmiştim... 
</HEADLINE>
<TEXT>

     Ankara Büyükşehir Belediye Başkanı Melih Gökçek, SHP ve CHP'nin oylarının iki katını alacağını, seçimlerden önce ima ettiğini söyledi. Gökçek, partilerin birleşmesinin birşey farkettirmeyeceğinin de rakamlarla ortada olduğunu kaydetti. 
     Tahminlerinin "üç aşağı beş yukarı" çıktığını söyleyen Gökçek, CHP ve SHP'nin aldığı oyların fazla çıkmasının, kendi oylarının beklediğinden düşük olmasından kaynaklandığını ifade etti. Gökçek, seçimlere katılımın düşük olduğunu da belirtti. 
     "Seçimlerden önce söz konusu partilerin birleşmemesi sizin ekmeğinize yağ sürdü şeklinde yorumlar vardı. Kesin olmayan seçim sonuçlarına göre siz durumu nasıl değerlendiriyorsunuz " sorusuna Gökçek, "Partilerin birleşmesinin birşey farkettirmeyeceği rakamlarla ortada. Onun yorumunu halka bırakalım" yanıtını verdi. 
     
</TEXT>
</DOC>
