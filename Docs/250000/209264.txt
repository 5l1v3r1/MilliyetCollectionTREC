<DOC>
<DOCNO> 209264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sondun07.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da düşen uçağın kara kutusuna ulaşıldı 
</HEADLINE>
<TEXT>

     Kızıldeniz'de düşen Mısır şirketi Flash Airlines'a ait uçağın kara kutularından biri küçük bir Fransız denizaltısı tarafından çıkarıldı. 
     Mısırlı bir yetkili, pilotla Şarm el Şeyh'deki kontrol kulesi arasındaki konuşmaların kayıtlarını içeren kara kutunun durumunun iyi olduğunu söyledi. 
     Mısırlı ve Fransız uzmanlar, kara kutunun incelenmesi sonucu uçağın düşüş nedeninin belirlenebileceğini umuyorlar. 
     Başka bir uzaktan kumandalı küçük denizaltı da, bin metre derinde deniz dibinde olduğu sanılan ikinci kara kutuyu arıyor. 
     Bu kara kutunun, uçağın düşmeden önceki durumuyla ilgili bilgileri içerdiği belirtildi. 
     
</TEXT>
</DOC>
