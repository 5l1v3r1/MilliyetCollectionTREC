<DOC>
<DOCNO> 224183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sondun02.html </URL>
<DATE> 2004/03/21/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Tayvan'da oy sandıkları mühürlendi... 
</HEADLINE>
<TEXT>

     Tayvan'da Yüksek Mahkeme, muhalefetin dün yapılan devlet başkanlığı seçiminin geçersiz kılınmasını talep etmesinin ardından, oy sandıklarının mühürlenmesine karar verdi. 
     Yüksek Mahkeme'nin kararında, ülke genelinde tüm sandıkların mühürlendiği belirtildi. 
     Tayvan Parlamentosu Dışişleri Komisyonu Başkanı Parris Chang, seçim sonuçlarına itiraz eden muhalefetin talebiyle, oyların yarın yeniden sayılabileceğini söyledi. 
     Tayvan Seçim Komisyonu, dünkü seçimi Devlet Başkanı Çen Şui-Bien'in kazandığını açıklamış, muhalefetin devlet başkanı adayı Lien Çan, sonuca itiraz etmiş ve seçimin geçersiz sayılmasını istemişti. 
     Komisyon, 13 milyon 251 bin 719 oyun geçerli sayıldığı seçimde Çen'in 6 milyon 471 bin 970, rakibi Milliyetçi Halk Partisi'nin Kuomintang lideri Lien'in 6 milyon 442 bin 452 oy aldığını açıklamıştı. 
     Kuomintang lideri Lien, seçimin adil olmadığını ve Çen'e yönelik suikast girişiminde karanlık noktalar bulunduğunu ileri sürmüştü. Çen ile Devlet Başkan Yardımcısı Annette Lu, önceki gün güneydeki Tainan kentinde konvoylarına yapılan saldırıda yaralanmışlardı. 
     
</TEXT>
</DOC>
