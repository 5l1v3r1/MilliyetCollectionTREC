<DOC>
<DOCNO> 201207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sontur02.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'nde kavgaya tabanca karıştı 1 ölü... 
</HEADLINE>
<TEXT>

     Eminönü'nde tartıştıkları kişinin tabancayla açtığı ateş sonucu 1 kişi öldü, 1 kişi yaralandı. 
     Ramazan Güler 25 ve Ahmet Şener 28 , Langa Güvenlik Caddesi'nde kapalı olan ''Laluna'' adlı gece kulübünün önünde kimliği henüz belirlenemeyen bir kişi ile sabah saatlerinde tartışmaya başladı. 
     Tartışma sırasında silahını çeken bu kişi, Güler'i kalçasından, Şener'i de karın boşluğundan vurarak kaçtı. 
     İstanbul Üniversitesi İÜ İstanbul Tıp Fakültesi Hastanesi'ne kaldırılan Ahmet Şener, burada yapılan müdahaleye rağmen hayatını kaybetti. Ramazan Güler ise kaldırıldığı İÜ Cerrahpaşa Tıp Fakültesi Hastanesi'nde tedavi altına alındı. 
     Olayla ilgili soruşturma sürüyor. 
     
</TEXT>
</DOC>
