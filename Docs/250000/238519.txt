<DOC>
<DOCNO> 238519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/spor/bvol.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigorta tavan yaptı 
</HEADLINE>
<TEXT>


Sarı-Kırmızılı bayanlar Antalya'daki ikinci final serisinde Yeşilyurt engelini de geçti, liderliğini sürdürüp şampiyonluk yarışında büyük avantaj elde etti 


BAYANLAR Voleybol Ligi Final Serisi'nde Beşiktaş'ı yenerek zirveye yerleşen V.Güneş Sigorta, dün de Yeşilyurt engeli zor da olsa geçti, şampiyonluk için dev bir adım attı. İlk seti 25-21 kazanan Güneş Sigorta 2. sette çok kötü bir oyun ortaya koydu ve skora denge geldi. 3. ve 4. sette üstünlüğü ele alan Sarı-Kırmızılılar özellikle Neslihan ve Aysun'un etkili oyunu ile sonuca gitti. Güneş Sigorta bugün Eczacıbaşı'nı yenmesi veya 3-2 yenilmesi halinde şampiyon olacak. Diğer sonuçlarda Eczacıbaşı mutlu sona ulaşacak. 

Maçın karnesi 
HAKEMLER Bülent Bozkurt, Orhan Utkan 
VAKIFBANK GÜNEŞ SİGORTA Olga 6 , Elif 7 , Tatyana 7 , Olena 6 , Aysun 8 , Neslihan 8 , Necla 7 , Ebru 6 , Gözde 6 
YEŞİLYURT Tülin 6 , Özge 7 , Esra 7 , Aslıhan 6 , Bahar 6 , Pelin 6 , Ayça 5 , Nisa 5 , Elçin 4 , Gülbahar 4 
SETLER 25-21, 17-25, 25-23, 25-13 

İnatçı Eczacı 

FİNAL serisinin ilk bölümünde hayal kırıklığı yaşayan, ancak ikinci raunda fırtına gibi giren Eczacıbaşı, Beşiktaş'ı da devirdi, Güneş Sigorta'nın ardından ikinciliğe yerleşerek şampiyonluk şansını devam ettirdi. Beşiktaş karşısında ilk seti 25-23 kaybeden Lacivert - Beyazlılar daha sonra oyunda üstünlüğü ele aldı ve 25-18, 25-20, 25-20'lik setlerde galibiyeti yakaladı. 

Maçın karnesi 
HAKEMLER Kadir İlbeyli, Deniz Güvenç 
ECZACIBAŞI Bahar 7 , Natalia 7 , Özlem 6 , Barbara 8 , Mesude 5 , Çiğdem 7 , Gülden 6 , Radostina 6 
BEŞİKTAŞ Dos Santos 7 , Duygu 6 , Deniz 6 , Elisangela 6 , Julia 6 , Arzu 7 , Nihan 7 , Berna 5 , Emel 5 
SETLER 23-25, 25-18, 25-20, 25-20 

Filede bugün 
Dilek Sabancı Spor Salonu 
17.30 Yeşilyurt - Beşiktaş 
19.30 V.Güneş Sigorta - Eczacıbaşı 



</TEXT>
</DOC>
