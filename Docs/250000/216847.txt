<DOC>
<DOCNO> 216847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/ekonomi/eko07.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Denizbank Tataristan'da şube açmaya hazırlanıyor 
</HEADLINE>
<TEXT>

   Denizbank Genel Müdürü Hakan Ateş, Tüpraş nedeniyle iyi ilişki kurdukları Tataristan'da bir şube açacaklarını söyledi 
      MERT İLKUTLUĞ İzmir DHA 
   
   Denizbank Genel Müdürü Hakan Ateş, Tataristan ile Tüpraş nedeniyle kurdukları iyi ilişkilerin ardından bu ülkenin başkenti Kazan'da bir şube açma kararı aldıklarını açıkladı. Tataristan'ın yanısıra Türkmenistan'da da bir şube açmayı planladıklarını belirten Ateş, "Ancak asıl Rusya'nın kalbi olan Moskova'da daha da genişlemek, yayılmak istiyoruz. Rusya, Putin ile birlikte çok hızlı bir toparlanma sürecine girdi. Rusya'da 1000'e yakın Türk şirketi var. Bunların 200'ü Türklerin yarattığı iş hacminin yüzde 80'inine sahip. Bu 200 firmanın hepsine dokunup, en az yarısı ile çalışıp Türk iş aleminin bankası olmak istiyoruz" dedi. Ateş, bir yıl içinde Denizbank'ı halka açmayı düşündüklerini söyledi. 
   Zorlu Holding Yönetim Kurulu Başkanı Ahmet Nazif Zorlu, Olgun Zorlu ve holdingin üst düzey yöneticileri ile birlikte ortaklık sürecinde Tataristan'a gittiklerini anlatan Ateş şunları söyledi "Tataristan Başbakanı ile görüştük. Kendisi aynı zamanda Tatneft'in başkanı. 30 milyon dolar teminatı mektup olarak değil çil çil nakit olarak Türkiye Hazinesi'ne yatırmışlar. Özelleştirme İdaresi, bu adamları incelemiş kabul etmiş. Maliye Bakanı Unakıtan'ın ziyareti olmuş. Onlar buraya gelmişler, tanışılmış." 
   
   
</TEXT>
</DOC>
