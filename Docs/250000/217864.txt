<DOC>
<DOCNO> 217864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/siyaset/asiy.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de kadınları örgüt engelliyor 
</HEADLINE>
<TEXT>

   Erdoğan, kadın ve erkek aday dengesini tutturamadıklarını belirterek, kadın adayların önünü örgütün kestiğini söyledi 
      ANKARA Milliyet 

   
   Başbakan Recep Tayyip Erdoğan, türban sorununun çözümü için toplumsal bir mutabakat olması gerektiğini belirterek, "Toplumsal mutabakat sağlanmadan bu işin içine girmeyiz. Zaman bazı şeyleri çözer" dedi. 
   AKP'de kadın aday azlığından eşi Emine Erdoğan'ın da şik yetçi olduğunu kaydeden Erdoğan, "Örgütler ön kesiyor. Eşim de benim zorlamamı istiyor. Bu konu üzerinde hassasiyetle duruyorum" diye konuştu. 
   Yerel seçimlerde de kadın-erkek dengesini tutturamadıklarını söyleyen Erdoğan, "Kadınlar Türkiye'de siyasete tam manasıyla ısınmadı. Kadınlar seçim çalışmalarında görev alıyor, ancak yönetici konumda bulunmaktan tereddüt ediyorlar" dedi. 
   CNN Türk'te önceki akşam soruları yanıtlayan Erdoğan, türbanla başörtüsünün ayrı olduğunu söyledi. Erdoğan, şunları kaydetti 
   
   Milliyet'in araştırması 
   "Bu Türkiye'de bir sorun mudur, sorundur. Tek sorumlusu biz değiliz. Toplumsal mutabakatla çözülmelidir. Bunu görmezden gelemeyiz. Toplumsal mutabakat sağlanmadan bu işin içine girmeyiz. Zaman bazı şeyleri çözer. Bize oy verenler içinde başörtülüsü de var, başörtüsüzü de var. CHP'ye oy verenler içinde de başörtülüler, başörtüsüzler var. DYP ve diğerlerinde bu aynı. Onların sorunu niye değil, niye sadece benim sorunum Benim şu anda kişisel olarak ailemle, her şeyimle yaşamım ortada. Ailemde de her birey kendi inancının gereği neyse, bunu sonuna kadar yapıyor. Olay budur. Dolayısıyla siyasal partiler olarak, sivil toplum örgütleri olarak, hak ve özgürlüklerden söz ediyorsak bunun gereğini de hep birlikte oturup çözmemiz gerekir." 
   Erdoğan, "Milliyet de araştırma yaptı. Boğaziçi yaptı. Anayasa'nın içinde Cumhuriyet'in değişmezleri vardır. 1.5 yıldır uygulamalar ortadadır. Biz bu güce sahibiz diye bir kişinin hakkını yemeyiz. Fiziki değişim diyorum" dedi. 
   
   'Cumhuriyet çocuklarıyız'    AYTEN GÖRGÜN İstanbul 

   Başbakan Recep Tayyip Erdoğan'ın eşi Emine Erdoğan ile Ürdün Ulusal Kadın Forumu Başkanı Ürdün Prensesi Basma Bint Talal, Dünya Yerel Yönetimler ve Demokrasi Akademisi'nin WALD düzenlediği 'Kadın ve Siyaset' konulu toplantıda bir araya geldi. Siyasete daha fazla kadının elinin değmesi gerektiğini vurgulayan Erdoğan, "Biz Cumhuriyet'in çocuklarıyız" dedi. Erdoğan, AKP'nin kadın aday sayısının yetersiz olduğunu, eşiyle bu duruma üzüldüklerini söyledi. Talal da, erkeklerin verdiği kararlar doğrultusunda yaşamanın çok kötü bir şey olduğunu vurgulayarak, "Özellikle Arap Bölgesi'nde kadınlar, ayrımcılığa maruz kalıyorlar" diye konuştu. 
   
   
   
   
   
</TEXT>
</DOC>
