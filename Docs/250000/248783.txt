<DOC>
<DOCNO> 248783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonspo31.html </URL>
<DATE> 2004/06/17/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Beşiktaşlı basketbolcu Ayuso bir Türk kızıyla evleniyor... 
</HEADLINE>
<TEXT>

     Beşiktaş Erkek Basketbol Takımı'nın Porto Rikolu oyuncusu Larry Ayuso, bir Türk kızıyla evlenecek. 
     Kulübün aylık resmi dergisinde yer alan yazıda, Ayuso'nun bir televizyon kanalında yayınlanan ''Passaparola'' adlı programın dansçılarından Nilay ile yaşamını birleştireceği belirtildi. 
     Başarılı performansı ve sempatik tavırlarıyla siyah-beyazlı taraftarların sevgisini kazanan Porto Rikolu oyuncunun, Nilay hanımdan bir de çocuk beklediği ifade edildi. 
     Yaşam öyküsünde de yer verilen yazıda Ayuso, geçmiş yaşamıyla ilgili bir bölümü şöyle anlattı 
     ''Hayat çok değişikti. Basketbol yoktu. Hayatta kalmak için sokakta verdiğim mücadele vardı. Oyuncaklarım yoktu. Hiç çizgi film seyretmedim. Ev çocuğu değildim, sokakta bir adamdım. Ağabeyimin ölümü beni pozitif birşeyler yapmaya zorladı. Babam öldüğünde çok üzülmüştüm. Ağabeyimi kaybedince de çok sarsıldım. Sıra bende mi diye düşündüğüm bir sırada top oynamaya başladım ve bu hoşuma gitti. Basketbol hayatıma girdi. Bu benim kurtuluşumdu.'' 
     
</TEXT>
</DOC>
