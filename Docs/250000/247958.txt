<DOC>
<DOCNO> 247958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/siyaset/siy02.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan DEHAP'a Çok çirkin bir yaklaşım 
</HEADLINE>
<TEXT>


Başbakan, hükümet ve KONGRA-GEL'le aynı mesafede olduklarını söyleyen DEHAP Genel Başkanı Bakırhan'a sert tepki gösterdi... 

SERHAT OĞUZ İstanbul 


Başbakan Recep Tayyip Erdoğan, hükümet ve KONGRA-GEL terör örgütüyle aynı mesafede olduklarını söyleyen DEHAP Genel Başkanı Tuncer Bakırhan'ın açıklamasının çok çirkin olduğunu söyledi. Erdoğan, Doğu ve Güneydoğu'da son dönemde meydana gelen silahlı olayların ateşkesin sona erdirilmesi kararıyla ilgili olmadığını savundu. 
İslam Konferansı Örgütü İKÖ Dışişleri Bakanları Toplantısı'na katıldıktan sonra Beyoğlu Belediye Başkanlığı'nı ziyaret eden Erdoğan, çıkışta soruları yanıtladı. Erdoğan, "Ateşkesin bitirileceği açıklandıktan sonra Doğu ve Güneydoğu Anadolu'da olaylar artmaya başladı, bunu nasıl değerlendiriyorsunuz " sorusuna şu yanıtı verdi 

"Yeni değil" 
"Bu olaylar yeni değil. Terörün savunulur yanı yok. Bunu savunmakta olanlar ne büyük yanlışın içinde olduklarını her an göstermektedirler. Ama artık milletimiz bunlara prim vermiyor." 
Erdoğan, Bakırhan'ın, hükümetle KONGRA-GEL'le aynı mesafede olmasını nasıl değerlendiriyorsunuz sorusu üzerine de şunları söyledi "O, kendi konumlarını ifade etmek bakımından bir tespitleri olabilir. Bir demokratik mücadele içinde olan bir siyasi parti liderinin, bir illegal terör örgütünü bu şekilde değerlendirmesi, vasıflandırması çok çirkin bir yaklaşımdır." 


</TEXT>
</DOC>
