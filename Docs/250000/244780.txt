<DOC>
<DOCNO> 244780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo23.html </URL>
<DATE> 2004/06/02/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Galatasaray'ın sosyal tesisleri açılıyor... 
</HEADLINE>
<TEXT>

     Galatasaray Kulübü üyeleri için büyük bir sıkıntı haline dönüşen sosyal tesisler sorunu 15 Haziran tarihi itibariyle çözülüyor. 
     Sarı-kırmızılı kulüp, resmi internet sitesi ''www.galatasaray.org''dan yaptığı açıklamada, Galatasaray'ın Ünit Yatırımlar A.Ş'ye kiralamış olduğu Kuruçeşme'deki Galatasaray Adası'nın, kulüp üyelerinin faydalanabilmesi amacıyla 15 Haziran ile 15 Ekim 2004 tarihleri arasında hizmet vereceği bildirdi. 
     Açıklamada, Galatasaray Spor Kulübü'nün sosyal tesis aidatlarını ödemiş kart sahibi üyelerinin, Buz İşletmeleri tarafından hizmete sunulacak olan Galatasaray Adası'nın büyük havuz kısmına hafta içi ve hafta sonu ücretsiz girip, aynı zamanda Buz Snack Bar'dan yüzde 30, akşam saatlerinde açık olan Buz Restoran'dan yüzde 15 ve diğer İtalyan restoranından yüzde 10 indirim alabileceği kaydedildi. 
     Bu arada, Kalamış Su Sporları Tesisi'nin de 15 Haziran 2004 ile 15 Ekim 2004 tarihleri arasında, sosyal tesis aidatlarını ödemiş kart sahibi üyelerine, sahil bölümünde denizden istifadeleri amacıyla hizmet vereceği kaydedildi. 

     
</TEXT>
</DOC>
