<DOC>
<DOCNO> 233653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/ekonomi/eko02.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı bastıran kızımızı Türk Telekom görür... 
</HEADLINE>
<TEXT>

   T. Telekom'un talipleri öncelikle 20 bin dolar ödeyecekleri bilgilenme sürecine katılacak. Bakan Yıldırım 'Parayı bastıran kızımızı görür' dedi 
      ANKARA Mİlliyet 
   
   Ulaştırma Bakanı Binali Yıldırım, Türk Telekom'un TT özelleştirilmesinde Özelleştirme İdaresi Başkanlığı ÖİB tarafından geliştirilen iki aşamalı yeni bir model uygulanacağını söyledi. Buna göre, birinci aşama olan bilgilendirme sürecine katılım başvurusu bugün başlarken, ikinci aşama olan ihale sürecine 15 Temmuz'da geçilecek. 
   Yıldırım, bilgilendirme sürecine katılmak isteyenlerin 20 Mayıs'a kadar ÖİB'ye kayıt yaptıracaklarını kaydetti. Bu sürece katılım ücretinin 20 bin dolar olduğunu ancak bunun blok satış ihalesine katılım için ön şart niteliği taşımadığını bildiren Yıldırım, şunları kaydetti 
   
   Davalıklara kısıtlama 
   "Bilgilendirme sürecinde fiyat teklifi toplanmayacak. Potansiyel yatırımcılar özelleştirme süreci ve TT hakkında bilgilendirilecek. Ödenen katılım ücreti, blok satış ihalesine katılmaları halinde ödenecek şartname bedelinden mahsup edilecek. Katılımcılara TT'nin operasyonel, mali ve hukuki durumu hakkında en son bilgilerin yer aldığı bir bilgi kitapçığı sunulacak. Yatırımcılar ÖİB ve TT ile görüşme fırsatı bulacak. Bilgilendirme süreci 15 Temmuz'a sürecek ve fiyat teklifi toplanması amacıyla açılacak ihale bu işlemden sonra olacak." Yıldırım, amaçlarının, "ciddi istekliler arasından en iyiyi seçmek" olduğunu belirtti. 
   Yıldırım, bilgilendirme toplantılarına parasını veren herkesin katılacağını ancak TT ile ciddi hukuki sorunları olan işletmelerin kısıtlanabileceğini söyledi. 
   Yıldırım, TT'nin özelleştirilmesinde şimdiye kadar her şeyin gizli saklı yapıldığını belirterek, "Şimdi parayı bastıran talipli kızı görüyor. Önceden görücü usulüydü" diye konuştu. 
   
   Yabancı yatırımcıya sınır yok    Ulaştırma Bakanlığı ile ilgili kanunlarda değişiklik yapılmasına imk n sağlayan kanun değişikliğinin Bakanlar Kurulu'nda imzaya açıldığını belirten Yıldırım, tasarı ile TT'nin özelleştirilmesinde yüzde 45 yabancı sınırlamasının kaldırıldığını söyledi. 
   Yıldırım, tasarıyla "altın hisse" uygulamasının şirketin ticari faaliyetleri yönünden hiçbir endişeye yer vermeyecek ölçüde muhafaza edileceğini söyledi. TT'nin ses tekelinin kalkmasıyla ses ve altyapı hizmeti vermeye hazırlanan firmaların bu ay içinde lisans almaya başlayacağını belirtirten Yıldırım, tekelin kalmasının TT'nin değerini düşürmeyeceğini ifade etti. 
   
   
</TEXT>
</DOC>
