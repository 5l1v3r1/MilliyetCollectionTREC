<DOC>
<DOCNO> 221088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur42.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Mumcu "Ölüdeniz'de turizmin yaz-kış sürmesi çalışmaları var" 
</HEADLINE>
<TEXT>

     Kültür ve Turizm Bakanı Erkan Mumcu, Ölüdeniz'de turizmin yaz kış sürmesi için çalışmalarının olduğunu söyledi. 
     Bakan Mumcu, AK Parti Ölüdeniz Belediye Başkan Adayı Mehmet Tokgöz'e destek için, AK Parti Muğla Milletvekilleri Seyfi Terzibaşıoğlu ve Hasan Özyer ile Ölüdeniz'e geldi. 
     Mumcu, vatandaşlara hitaben yaptığı konuşmada, mevcut yerel yönetimi eleştirdi. Ölüdeniz'in Türkiye'nin önemli bir turizm merkezi olduğunu söyleyen Mumcu, teleferik projesinin ihalesinin önümüzdeki günlerde yapılacağını belirterek, ''Ölüdeniz'de turizmin yaz-kış sürmesi için çalışmalarımız var. Bunların başında da kongre merkezleri var'' dedi. 
     Belediye Başkan Adayı Mehmet Tokgöz ise Kumburnu Milli Parkı'nın hakettiği ilgiyi göremediğini, seçimi kazanması halinde parkın işletmesini belediyeye alacaklarını söyleyerek, projeleri hakkında bilgi verdi. 
     
</TEXT>
</DOC>
