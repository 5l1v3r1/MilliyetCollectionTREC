<DOC>
<DOCNO> 237456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun51.html </URL>
<DATE> 2004/05/05/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Kızılhaç "Raporlarımız fotoğraftakilerden daha kötüsünü gösteriyor" 
</HEADLINE>
<TEXT>

     Uluslararası Kızılhaç Komitesi, Irak'ta esirlere işkence edildiğini gösteren fotoğrafların şok edici olduğunu, ancak komitenin elindeki raporlarda ''daha kötü şeyler görüldüğünü'' açıkladı. 
     Paris'teki Kızılhaç sözcüsü Antonella Notari, Le Monde gazetesine yaptığı açıklamada, ''Fotoğrafların şok edici olduğu şüphesiz, ama raporlarımız daha kötüsünü gösteriyor'' dedi. 
     Kızılhaç yasaları uyarınca raporların içeriği hakkında bilgi vermeyen Notari, ''Bağdat'taki Ebu Garib cezaevinde ne olup bittiğini bilmek için fotoğrafa ihtiyacımız yok. Bu kabul edilemez'' diye konuştu. 
     Notari, Ebu Garib'deki uygulamalardan haberdar olduklarını ve Amerikalı yetkililere olan bitenin kınanması gerektiğini daha önce ilettiklerini belirtti. 
     
</TEXT>
</DOC>
