<DOC>
<DOCNO> 221631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/dunya/dun02.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, boşluk doldurmaya hazırlanıyor 
</HEADLINE>
<TEXT>

      SEMA EMİROĞLU New York 

   
   Kıbrıs Türk ve Rum liderleri arasında üç haftadır devam eden müzakerelerde şu ana kadar ilerleme sağlanamamasından rahatsızlık duyan Birleşmiş Milletler BM Genel Sekreteri Kofi Annan, 24 Mart'ta Türkiye ve Yunanistan'ın da katılması öngörülen dörtlü görüşmelere bizzat katılmaya hazırlanıyor. Annan, dün New York'ta gazetecilerin konuyla ilgili sorularını yanıtlarken, müzakere masasındaki ilerlemenin yavaş olduğunu vurguladı. Ancak Türk ve Rum liderlerle üzerinde anlaşmaya vardıkları çözüm takvimine bağlı kalacaklarını belirten Annan, "Bu takvim, tarafların kendi aralarında 22 ve 23 Mart'a kadar anlaşmaya varamamaları halinde benim de sürece dahil olmamı öngörüyor. Dolayısıyla dörtlü görüşmelere katılmam kuvvetle muhtemel"dedi. 
   BM'deki diplomatik kaynakları, Genel Sekreter Annan'ın, görüşmelerin 1 Mayıs'tan sonraya sarkmasını kabul etmediğini ve dörtlü görüşmede de anlaşmazlık noktalarının çözülememesi halinde, boşlukların kendisi tarafından doldurulmasına kesin gözle bakıldığını bildirdiler. 
   
   
   
</TEXT>
</DOC>
