<DOC>
<DOCNO> 237744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sondun27.html </URL>
<DATE> 2004/05/06/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
İsrail, Hamas liderine suikast girişiminde bulundu mu 
</HEADLINE>
<TEXT>

     Suriye'de, İsrail'in Hamas lideri Halid Meşal'i hedef alan bir suikast girişiminin engellendiği belirtildi. 
     Londra'da yayınlanan Eşşark El Avsat gazetesi, Suriyeli kaynaklara dayandırdığı haberinde, Suriye güvenlik güçlerinin, birkaç gün önce İsrail istihbaratı Mossad'ın Suriye'ye sahte pasaportla giren ajanlarını tutukladığı bildirildi. 
     Suriyeli kaynak, Suriye güvenlik güçlerinin ajanları tutuklayarak, Mossad hücresini ortaya çıkardığını, böylece bir suikast girişiminin engellendiğini söyledi. 
     İsrailli yetkililer, terör saldırılarının sorumlusu olmakla suçladıkları grupların liderlerini öldürecekleri uyarısında bulunmuştu. İsrail, Hamas liderleri Şeyh Ahmed Yasin ve Abdülaziz Rantissi'yi de öldürmüştü. 
     Hamas'ın siyasi lideri Halid Meşal, 1997 yılında Ürdün'de, İsrail'in suikast girişiminden kurtulmuştu. 
     
</TEXT>
</DOC>
