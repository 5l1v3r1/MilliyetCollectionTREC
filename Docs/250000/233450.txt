<DOC>
<DOCNO> 233450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun60.html </URL>
<DATE> 2004/04/21/ </DATE>
<TIME> 18.16 </TIME>
<AUTHOR>  </AUTHOR>
<HEADLINE>
İspanyon ve Fransız Sosyalistler ABD'nin Ortadoğu poliikasına karşı 
</HEADLINE>
<TEXT>

     İspanya Başbakanı ve Sosyalist İşçi Partisi PSOE Genel Sekreteri Jose Luis Rodriguez Zapatero ve Fransız Sosyalist Parti PSF Birinci Sekreteri Francois Hollande'ın, ABD'nin Ortadoğu politikasına karşı oldukları bildirildi. 
     Zapetero'nun Başbakan olduktan sonra ilk kabul ettiği yabancı lider olan Hollande'la Başbakanlık Konutu'nda yapılan görüşmeyle ilgili açıklamada, Hollande'nin İspanyol askerlerinin Irak'tan çekilmesi kararına PSF'nin tam destek verdiğini Zapatero'ya ilettiği belirtildi. 
     Hollande'nin, ''İspanyol askerlerinin Irak'tan çekilmesi kararıyla BM'nin sorumluluğu üzerine alan siyasi bir çözüm bulma zamanı geldi'' dediği de kaydedildi. 
     Tüm Ortadoğu'da yaşanan endişe verici olayları Zapatero ile birlikte kınadıklarını söyleyen PSF lideri Hollande, şöyle dedi 
     ''Burada bir PSF temsilcisi olarak konuşuyorum. ABD'nin yürüttüğü Ortadoğu politikasına her ikimizde karşı çıkıyoruz. Çünkü bölge halkı ve dünyanın dengesi için bir tehlike teşkil ediyor.'' 
     
</TEXT>
</DOC>
