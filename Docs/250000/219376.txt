<DOC>
<DOCNO> 219376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/siyaset/siy20.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
      Fanatik CHP'li kazıttı 
   Yerel seçimler yaklaşırken partiler arasındaki yarış giderek kızışıyor. Aksaray'da Gürdal Akyol isimli bir CHP'li, saçlarını CHP'nin '6 oku' şeklinde kazıttı. Akyol, Aksaray Belediye Başkan Adayı Memiş Akın'a destek vermek amacıyla saçlarını kazıttığını belirterek, seçimlerin yapılacağı 28 Mart tarihe kadar saçlarının bu şekilde kalacağını söyledi. 
   
   Gül'den PKK yorumu İzleyin 
   KKTC Başbakanı Mehmet Ali Talat ve Dışişleri Bakanı Serdar Denktaş'la yaptığı görüşmenin ardından açıklamalarda bulunan Dışişleri Bakanı Abdullah Gül, aralarında Osman Öcalan'ın da yer aldığı PKK'nın lider kadrosunun ABD'lilere teslim olduğu yönündeki iddiaları soran gazetecilere "Bu konuyu izlemeye devam edin" dedi. Gül, konuyla ilgili bir gelişme olup olmadığı yönündeki ısrarlı soruları da "Sonra görürsünüz" diyerek yanıtlamadı. Genelkurmay ve istihbarat kaynaklarıysa, Öcalan ya da lider kadrodan diğer isimlerin teslim olduğu yönündeki iddiaları doğrulamadı. 
   
   'Irak'ta etnik federasyon yok' 
   Gül, Irak'taki geçici anayasanın toprak bütünlüğünü koruduğunu ve etnik ya da dini temele dayalı bir federasyon öngörmediğini vurguladı. "Türkmenler açısından daha iyi olması istenebilirdi" diyen Gül, ABD Dışişleri Bakan Yardımcısı Marc Grossman'ın Büyük Ortadoğu Projesi çerçevesinde yarın Ankara'ya yapacağı ziyaretin hatırlatılması üzerine "Ortadoğu kendi bölgemiz, bu bölgeye sahip çıkmak önce bize düşer" diye konuştu. 
   
   Gül, türban davasını çekti 
   Dışişleri Bakanı Abdullah Gül'ün eşi Hayrünnisa Gül, üniversiteye türbanlı olduğu gerekçesiyle kayıp yaptıramamasının ardından Avrupa İnsan Hakları Mahkemesi'nde AİHM açtığı davayı geri çektiğine ilişkin dilekçesinde "Görülen lüzum üzerine başvurumu geri çektim" ifadesini kullanmakla yetindi. Bakan Gül de, eşine telkinde bulunmadığını söyleyerek, "Çok önceden bu kararı vermişti" dedi. Geri çekme kararı üzerine kulislerde şu yorum yapıldı Türbanı nedeniyle üniversiteye alınmayan Leyla Şahin'in AİHM'deki davası karar aşamasına geldi. AİHM bu davada türbanı laikliğe aykırı, türbanlı öğrencilerin üniversiteye alınmamasını doğru bulursa, Gül de büyük ihtimalle davasını kaybedecekti. 
   
   'Ulusal Uyanış' çağrısı bugün 
   Hilafetin kaldırılışının 80. yıldönümü bugün çeşitli etkinliklere konu olacak. Geniş katılım nedeniyle gözlerin çevrildiği ve Atatürkçü Düşünce Derneği koordinatörlüğündeki etkinlikte 'Ulusal Uyanış' çağrısı yapılacak. ATO Tesisleri'nde 7 sendika, 7 üniversite ve 22 sivil toplum kuruluşunun katılımı ile gerçekleştirilecek "Hilafetin İlgası ve Tevhid-i Tedrisat Kanunu'nun 80. Yılı ve Günümüz Türkiyesi" konulu panelde, "Ulusal Uyanış ve Birlikteliğe Çağrı" adlı bildiri sunulacak. Bildiride "Teslimiyetçi dış politika ve güdümlü iç politika yürütüldüğü" savunularak, iç ve dış politikadaki gelişmelere karşı Atatürkçü düşünce etrafında "ulusal uyanış" sergilenmesi talep edilecek. 
   
   Gülen Dindar asker isteriz... 
   ABD'de tedavi gören Fethullah Gülen, "Millet, askerinin, polisinin dindar olmasını ister" dedi. Dünden Bugüne Tercüman gazetesi yazarı Nazlı Ilıcak'ın sorularını yanıtlayan Gülen, Türkiye'de işler iyiye gidince rahatsızlık doğduğunu belirterek, "Rahatsızlık hırçınlığa, hırçınlık hezeyana dönüşüyor. Cenab - ı Allah Türkiye'yi korusun" dedi. Türk halkının dinine bağlı olduğunu kaydeden Gülen, ordu ve emniyet içinde vaazını dinlemiş insanlar olabileceğini kaydederek, "Bu insanlara, kaide dışı hareket etmeleri için telkinde bulunmuş muyum Bir tek misal gösteremezler." 
   
   TGC'de kongre rekabeti 
   Türkiye Gazeteciler Cemiyeti'nin TGC 4-5 Mart'taki kongresinde Orhan Erinç başkanlığındaki mevcut yönetimin listesinin yanı sıra Oral Çalışlar ve Kemal Çapraz'ın da birer listeyle yarışması bekleniyor. Çalışlar başkanlığındaki Hak ve Sorumluluklar Grubu, dünkü açıklamada şöyle dedi "TGC yönetimine geldiğimizde yapacağımız ilk iş cemiyetin ataletine son vermek olacaktır. Gazeteciliğin sorunlarını masaya yatıracağız." Hak ve Sorumluluklar Grubu listesi şöyle Oral Çalışlar Cumhuriyet , Serpil Özkaynak, Aydın Engin Birgün , Duygu Asena Vatan , Fikret Terzi TRT , Önay Yılmaz Milliyet , Oğuz Güven Hürriyet , Ercüment Erkul Star , Şaban Aslan Akşam , Mustafa Haliloğlu Zaman ve Ümit Kanoğlu AA . 
   
   Engelliler AKP'ye kırgın 
   AKP, yaklaşık 3700 adayla katılacağı İstanbul seçimlerinde, sadece 10 engelli aday gösterdi. Bunlardan biri İl Genel Meclisi, diğeri Büyükşehir Belediye Meclisi'ne aday oldu. Beykoz ve Fatih'te de üçer engelli, belediye meclis üyeliği listesine konuldu. AKP'nin engelli milletvekili Lokman Ayva, partinin aldığı kararına uymayan teşkilatlara kırgın olduklarını söyledi. 
   
   Türenç'e Patrik desteği 
   ANAP İstanbul Büyükşehir Belediye Başkan Adayı Pınar Türenç, Fener Rum Patriği Bartholomeos'u ziyaret etti. Bartholomeos, siyasette kadınların yer almasını olumlu bulduğunu, Atatürk'ün isteğinin de bu olduğunu söyledi. Türenç de "Bende, İstanbul'da nasıl insanları mutlu yaparım düşüncesi h kim" dedi. 
   
   
   
</TEXT>
</DOC>
