<DOC>
<DOCNO> 230759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonyas08.html </URL>
<DATE> 2004/04/12/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yeni haftada bahara 2 gün ara, yağmur geliyor... 
</HEADLINE>
<TEXT>

     Hüseyin NARİN 
'Yaz' gibi bir hafta sonunun ardından, hafta ortasından itibaren güneş yerini yağmura bırakacak. Mevsim normalleri üzerinde seyreden hava sıcaklığı çarşamba günü batı bölgelerimizden başlayarak azalacak. 
     Sıcak hava kütlesi haftanın ilk iki günü etkisini bütün yurtta sürdürmeye devam edecek. Bugün ve yarın bütün bölgeler az bulutlu ve açık geçerken yurdun kuzeybatı kesimleri öğleden sonra parçalı bulutlu Trakya ile Batı Karadenizin iç kesimleri sağanak yagışlı geçecek. 
     Çarşambadan itibaren havanın rengi değişiyor... Marmara ve Karadeniz yağmur alacak. Yurdun kuzeyi parçalı güneyi ise az bulutlu olacak. 
     Perşembe günü ise Marmara'nın doğusu ve güneyi, Karadeniz, İç Anadolu ve Doğu Anadolu'nun büyük bölümünde yağmur görülecek. Yurdun batı ve güney bölgeleri ise parçalı bulutlu. 

     
</TEXT>
</DOC>
