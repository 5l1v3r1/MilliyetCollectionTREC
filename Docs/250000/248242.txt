<DOC>
<DOCNO> 248242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonyas09.html </URL>
<DATE> 2004/06/15/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Gençken düzenli ve bol yemek yaşlılılkta görme kaybını engelliyor 
</HEADLINE>
<TEXT>

     Bülent Keneş 

Erken yaşlarda düzenli ve bolca meyve yemenin ilerleyen yaşlarda, retinanın küçük bir parçasını oluşturan macula'daki bozulmalardan kaynaklanan, görme kayıplarını engellediği kaydedildi. 
     Brigham'da ve Amerika'nın Boston şehrindeki Kadın Hastahanesi'nde 77 bin 562 kadın ve 40 bin 866 erkeğin 12 ila 18 yıl boyunca değişik sağlık konularında takibi sonucu gerçekleştirilen bir araştırma, meyvelerin görme yeteneğine faydasını ortaya koydu. 
     Araştırma, daha önce yapılmış olan araştırmalar neticesinde kabul edilen meyvelere ve sebzelere kırmızı, turuncu ya da sarı renkler veren karotenoidlerin ve vitaminlerin güçlü bir koruyucu etkisinin bulunmadığını da saptadı. Araştırmanın sonuçlarına göre, düzenli olarak günde üç kez herhangi bir meyve yiyen kadın ve erkeklerin görme kaybı riski yüzde 36 oranında azalıyor. 
     ''İnsanlar daha uzun ve daha sağlıklı hayatlar yaşıyorlar, körlük gibi yaşa bağlı hastalıklar da olmasa yaşam kalitesi sağlık açısından daha iyi olacak,'' diyen araştırmanın yöneticilerinden Eunyoung Cho, araştırmanın önemini şöyle anlatıyor 
     ''Yaşa bağlı görme kaybına yönelik çok kısıtlı bir tedavi seçeneği bulunduğundan, doktorlar ve araştırmacılar bu riski azaltan ve nihai olarak da insanların görme yeteneği kurtaran unsurları tespit etmeye odaklandı. Bu araştırma bu bağlamda diyet ve görme yeteneğini kaybetme şartlarını önleme konusunda yapılan en geniş ölçekli bir çalışma oldu.'' Bu arada, Archieves of Ophthalmology isimli yayında neşredilen çalışmanın alanında bir başlangıç olduğu ve bu konuda daha fazla araştırmaya ihtiyaç duyulduğu kaydedildi. 
     Araştırma sonucunda, macular dejenerasyonun 65 yaşın üzerindeki insanlarda görme kaybının temel sebeplerden biri olduğu belirtildi. Retinanın küçük bir parçasını oluşturan maculadaki bozulma görme kaybına yol açarken, bu görme kaybının etkin bir tedavi yönteminin ise bulunmadığına dikkat çekildi. 
     
</TEXT>
</DOC>
