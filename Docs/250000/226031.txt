<DOC>
<DOCNO> 226031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/spor/spo03.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
10'ların isyanı 
</HEADLINE>
<TEXT>

   Hakan Şükür, kendisine yapılan harekete penaltı çalınmaması üzerine hakemle tartıştı, ilk kırmızı kartla tanıştı. 10 numaranın efsane ismi Hagi ise yedek kulübesinin camlarını kırdı 
      
   Çılgına döndü 
   SAMSUNSPOR maçının son bölümünde hakem Bülent Uzun'un, Hakan Şükür'ün Şenol ile girdiği pozisyonda yerde kalmasına "devam" kararı vermesi bir anda tansiyonu artırdı. Hakan Şükür, orta sahaya kadar koşarak, Uzun'a ayağındaki krampon izlerini gösterip, sert çıktı. Tozluğunu yere atan tecrübeli golcü, önce sarı kartı gördü, arkasını dönüp, gitmek istediği sırada da ikinciyi alıp, kırmızı kartla cezalandırıldı. 
   
   Ayakkabısı fırladı 
   HAGİ de, Hakan'ın düşürülmesine penaltı kararı çıkmamasının ardından çileden çıktı. Yedek kulübesine tekme adan Rumen çalıştırıcı camları kırdı, ayakkabısı dışarı fırladı. Bir türlü öfkesi geçmeyen ve saha kenarına kadar gelen Hagi'yi dördüncü hakem Çetin Sarıgül sakinleştirmeye çalıştı. Maçtan sonra Hagi, penaltıda ısrar ederken, Hakan da, "Ayağım kırılıyordu. İlk kez kırmızı görüyorum. Hakem tarihe geçti" dedi. 
   
   'Nasıl olsa düştük '    Kart gördüğü pozisyonda çok sinirlenen Hakan, sol bileğini dördüncü hakeme gösterirken, o sırada Hagi de kulübeyi tekmeliyordu. Son derece sinirli görünen Hakan, "Nasıl olsa düştük Sezon başından beri aynı" diye isyan etti. 
   
   
</TEXT>
</DOC>
