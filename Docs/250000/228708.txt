<DOC>
<DOCNO> 228708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo12.html </URL>
<DATE> 2004/04/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Kartal'da Türkler durdu, yabancılar attı... 
</HEADLINE>
<TEXT>

     Derbi maçta Galatasaray'ı Rumen oyuncuları Daniel Pancu ve Adrian Ilie'nin golleriyle 2-1 yenen Beşiktaş'ta, ligin ikinci yarısında yabancı futbolcular, Türk oyunculardan daha fazla gol attı. 
     İkinci yarıda siyah-beyazlılar toplam 18 gol kaydederken, bunların 12'si yabancılardan, 6'sı ise Türk futbolculardan geldi. Yabancı futbolcular gollerin yüzde 66.66'sına imza atarken, Türk futbolcular ise yüzde 33.34'te kaldı. 
     
     EN GOLCÜSÜ ILIE 
     Beşiktaş'ın ligin ikinci yarısındaki en golcü futbolcusu, ara transferde alınan Adrian Ilie oldu. 
     Ilie, ikinci yarıdaki 11 maçta toplam 5 gol atarken, Mısırlı Ahmed Hassan 4 golle ikinci, Pancu ise 3 golle en golcü 3. futbolcu oldu. 
     Türk futbolcular içinde Tümer 2 golle başı çekerken, Sergen, Tayfur, Ümit ve Serdar Topraktepe de 1'er gole imza attı. 
     ''Kara kartallar''da ligin ikinci yarısında gol atan futbolcular şöyle 
     Adrian Ilie....... 5 gol. 
     Ahmed Hassan Kamel 4 gol. 
     Daniel Pancu...... 3 gol. 
     Tümer Metin....... 2 gol. 
     Sergen Yalçın..... 1 gol. 
     Tayfur Havutçu.... 1 gol. 
     Ümit Aydın........ 1 gol. 
     Serdar Topraktepe. 1 gol. 
     
     4 PENALTI GOLÜ 
     Siyah-beyazlılar, ligin ikinci yarısında 4 kez penaltılardan gole ulaştı. 
     Denizlispor ve dünkü Galatasaray maçlarında Ilie, İstanbulspor karşılaşmasında Ümit ve son Galatasaray maçında Pancu, penaltıdan Beşiktaş'a goller kazandırdı. 
     
</TEXT>
</DOC>
