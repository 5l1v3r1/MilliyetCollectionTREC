<DOC>
<DOCNO> 234261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonyas08.html </URL>
<DATE> 2004/04/23/ </DATE>
<TIME> 19.02 </TIME>
<AUTHOR>  </AUTHOR>
<HEADLINE>
Denizli'de kahvehane tarandı 3 kişi öldü, 3 kişide yaralandı 
</HEADLINE>
<TEXT>

     Denizli'nin Akköy İlçesi'ne bağlı Kavabaşı Köyü'nde 3 kişiyi öldürüp, 3 kişiyi yaralamak suçundan aranırken İzmir'de polise teslim olan Orhan Acar 25 tutuklandı. 
     Buca Emniyet Müdürlüğü'ne teslim olan Orhan Acar, Akköy Cumhuriyet Savcılığı'nın talebi üzerine, İzmir'e giden jandarma ekibi tarafından dün gece Denizli'ye getirildi. 
     Akköy Adliyesi'ne götürülen Acar, olayla ilgili olarak 2 saat süreyle ifade verdi. Olayda yaşamını yitiren kişilerden yalnızca birisi için üzüntü duyduğunu ifade eden Acar'ın, ''Bilal Duran'ı kazayla vurdum. Onun bir suçu yoktu ve ölümüne üzüldüm'' dediği öğrenildi. 
     Nöbetçi Mahkeme tarafından tutuklanan Orhan Acar, Denizli Cezaevi'ne gönderildi. 
     Denizli'nin Akköy İlçesi Kavakbaşı Köyü'nde, 16 Ocak 2004'de, Nisan Kar'a ait kahvehanenin Orhan Acar tarafından kalaşnikof marka silahla taranması sonucu Bilal Duran, Gürsel Bali ve Aydın Bali ölmüş, Yusuf Bali, Şakir Atik ve Akif Atik ise yaralanmıştı. 
     
</TEXT>
</DOC>
