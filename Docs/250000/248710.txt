<DOC>
<DOCNO> 248710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko32.html </URL>
<DATE> 2004/06/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Karbondioksit yayılımı Shell'in patronunu da endişelendiriyor 
</HEADLINE>
<TEXT>

     Dünya'nın en büyük petrol şirketlerinden Shell'in İngiltere kolu başkanı Lord Oxburgh, atmosfere karbondioksit salınımının azaltılmaması durumunda dünyanın geleceğinden fazla umutlu olmadığını söyledi. 
     Oxburgh, Londra'da yayımlanan Guardian gazetesine verdiği demeçte, karbondioksit salınımı yüzünden dünya çapında bir iklim değişikliği yaşanmasından kaygı duyduğunu bildirdi. 
     Shell'in İngiltere kolunun başkanlığına Mart ayında gelen ve meslekten bir jeolog olan Lord Oxburgh, karbondioksit yayılımını azaltmak için, motorlarda ortaya çıkan gazın atmosfere salınması yerine depolanmasına dayanan teknolojiler geliştirmek gerektiğini söyledi. 
     Bu yöntemin pahalı olduğunu ve fazla yaygın olmadığını kabul eden Oxburgh, ''Bu tekniği uygulamak zor, biliyorum, ama bunu yapmazsak dünya için pek küçük bir şans görüyorum'' dedi. 

     
</TEXT>
</DOC>
