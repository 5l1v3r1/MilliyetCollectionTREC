<DOC>
<DOCNO> 249691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo07.html </URL>
<DATE> 2004/06/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Ankaraspor, 4 futbolcuyla sözleşme imzaladı... 
</HEADLINE>
<TEXT>

     Birinci Süper Futbol Ligi'nin yeni ekiplerinden Büyükşehir Belediyesi Ankaraspor, 4 futbolcuyla sözleşme imzalayarak, transferi resmen başlattı. 
     Ankara Büyükşehir Belediye Başkanı Melih Gökçek'in konutunda gerçekleştirilen törende, Fenerbahçe'den İsmail Güldüren ve Diyarbakırspor'dan Ramazan 2 yıllık, Çaykur Rizespor'dan Saffet 1 yıllık, Belçika'nın Mons takımında forma giyen Ümit Milli Takım oyuncusu Muhammed Yoldaş ise 3 yıllık sözleşmeye imza attı. 
     Ankara Büyükşehir Belediye Başkanı Melih Gökçek, teknik direktör Samet Aybaba ile birlikte iyi bir transfer politikası belirlediklerini belirterek, gelecek günlerde 5 Brezilyalı futbolcu ile 1'i Çek 2 kaleci transfer edeceklerini ve iç transferde de 5-6 futbolcuyla sözleşme yenileyeceklerini kaydetti. 
     Gökçek ayrıca, yeni sezonda bir sürpriz transferi gerçekleştireceklerini de sözlerine ekledi. 
     Diyarbakırspor'dan alınan Hasan Yiğit ve Trabzonspor'dan transfer edilen Ali Şen Kandil'in ise yarın imza atmaları bekleniyor. 
     
</TEXT>
</DOC>
