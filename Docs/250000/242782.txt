<DOC>
<DOCNO> 242782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonyas01.html </URL>
<DATE> 2004/05/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ünlü isimler, böbrek hastaları için podyuma çıktı... 
</HEADLINE>
<TEXT>

     Böbrek hastalarının tedavisine katkıda bulunmak amacıyla, Akbank Private Banking'in sponsorluğuyla iş dünyasının önde gelen isimlerinin katıldığı bir defile düzenlendi. 
     Ankara'nın yeni eğlence merkezi Laila'da yapılan ''Podyumda Ünlüler Var''dan sağlanan gelirle, böbrek hastaları için diyaliz makinası alınacak. 
     Akbank Private Banking Genel Müdür Yardımcısı Fikret Önder, böbrek hastaları için daha önce İstanbul'da bir organizasyon düzenlediklerini ve elde edilen gelirle 7 diyaliz makinası aldıklarını söyledi. 
     Ankara'daki bu organizasyonla da aynı başarıyı hedeflediklerini belirten Önder, ''Bu gecenin düzenlenmesi ile hayatta kalmayı umut eden binlerce böbrek hastasının yanında olduğumuzu, onları anladığımızı, dertlerini paylaştığını göstermeliyiz'' diye konuştu. 
     Defileye Ali Sayar, Atilla Aksoy, Can Has, Cemre Selcen, Donatella Piatti, Dr. Ender Saraç, Suna Gençeren, Tuna Tunalı, İpek Kramer, Şefik Öztek gibi ünlü isimler de katıldı. 
     
</TEXT>
</DOC>
