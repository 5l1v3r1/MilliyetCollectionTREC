<DOC>
<DOCNO> 227080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/spor/spo15.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Adana-Gençler bugün oynuyor    GENÇLERBİRLİĞİ'NİN UEFA Kupası maçı nedeniyle ertelenen Adanaspor maçı bugün oynanacak. Adana 5 Ocak Stadı'nda 18.00'de başlayacak karşılaşmayı Aytekin Durmaz yönetecek. 
   
   Borçlu çıktılar    AVRUPA'YA gitmek için uğraş veren Denizlispor'un maç hasılatı, masrafları bile karşılamadı. Futbol Şube Sorumlusu Turgut Dalaman, Elazığ maçını biletli 1281 seyircinin izlediğini, 4 milyar 710 milyon hasılata karşın 7 milyar 39 milyon masrafları olduğunu açıkladı. 
   
   Cengiz'e görev    AVRUPA Hentbol Federasyonu EHF , Tarık Cengiz'e, Bayanlar Çalenç Kupası yarı final ilk maçında görev verdi. Cengiz, Romanya'nın Universitatea Remin Deva ve Polonya'nın MKS Vitaral Jelfa takımları arasında yapılacak maçta delege olarak görev alacak. 
   
   Geven yine başkan    TÜRKİYE Spor Yazarları Derneği TSYD Adana Şubesi Olağan Genel Kurulu dün yapıldı. Başkanlığa Nihat Geven yeniden getirildi. Yönetimde Geven dışında, Temel Eren, Melih Torunlar, Adnan Poyraz, Musa Alkan, Bilal Tipi ve Cihan Çınarlı yer aldı. 
   
   Filip şaşkın    4.5 yıl aradan sonra ikinci kez Belçika Milli Takımı'na çağırılan Gençlerbirliği'nden Filip Daems bunun şaşkınlığını yaşıyor. Filip, Türkiye ile 28 Nisan Çarşamba günü yapacakları karşılaşmada farklı bir duyguyla sahaya çıkacağını söyledi. 
   
   Finaller İsrail'de    İSRAİL'DE yaşanan terör olayları yüzünden Avrupa Ligi dörtlü finalinin Tel Aviv'den başka bir yere alınması ile ilgili toplantıda, finallerin İsrail'de yapılmasında bir sakınca olmadığı kararı çıktı. Barcelona'daki toplantı sonrası bir açıklama yapan Maccabi Tel Aviv yöneticisi David Federmann, "Herkesi ülkemizin güvenli bir yer olduğuna ikna ettiğimiz için mutluyum" dedi. 
   
   İtalya'ya yenildik    18 Yaş Altı Genç Milli Takımımız, özel maçta dün İtalya'ya 1-0 yenildi. Maltepe Stadı'nda oynanan karşılaşmada, Çizme ekibinin tek golünü 37. dakikada Rey attı. Bu maçın rövanşı yarın Vefa Stadı'nda yapılacak. 
   
   2. Lig'de bugün    14.30 Küçükköyspor - Sidespor 
   14.30 Şekerspor - İnegölspor 
   14.30 Eskişehirspor - Çorluspor 
   14.30 M. Kemalpaşa - Uşakspor 
   14.30 Güngören - Karagümrük KYOTO 
   14.30 Muğlaspor - Aydınspor 
   14.30 Nazilli Bld - Marmaris Bld 
   14.30 Yıldırım Bosnaspor - Bursa Merinos 
   14.30 Karabükspor - Kırıkkalespor 
   14.30 Sarıyer - Bulancakspor 
   14.30 Zonguldakspor - Ankara Demirspor 
   14.30 Darıca G.B. - Yeni Kırşehir 
   14.30 Çankırı Bld - Yalovaspor 
   14.30 Eyüpspor - Maltepespor 
   14.30 Kartalspor - Gümüşhanespor 
   14.30 Amasyaspor - Orduspor 
   14.30 Osmaniyespor - Erzurumspor 
   14.30 Gaziantep B.B - Cizrespor 
   14.30 Hatayspor - Iğdırspor 
   14.30 M.Mezitli - Adıyamanspor 
   14.30 Aksarayspor - Tarsus İ.Y. 
   14.30 Şanlıurfa Bld - Mardinspor 
   14.30 Kahramanmaraş - Şanlıurfaspor 
   14.30 Erzincanspor - Siirtspor 
   
   Anadolu turu    Bursa yara sarıyor 
   BURSASPOR'DA sakat futbolcuların iyileştiği açıklandı. Adanaspor ile hafta sonu karşılaşacak olan Yeşil - Beyazlılar'da Grozdiç, Yakup ve Tamer'in sağlık durumunun iyiye gittiği bildirildi. Grozdiç'in yarın takımla birlikte çalışmalara katılacağı, Yakup'un ise Adana karşılaşmasına yetişip yetişmeyeceğinin henüz netlik kazanmadığı vurgulandı. 
   
   'Kendimize oynayacağız' 
   AKÇAABAT Sebatspor Başkanı Veli Sezgin, hafta sonunda karşılaşacakları Fenerbahçe maçı için çarpıcı açıklamalar yaptı. Sezgin, Trabzonspor'un şampiyonluk yarışı yaptığı ve kentin bu konuda lider Fenerbahçe'nin puan kaybını beklemesi ile ilgili olarak, " Maçı kendimiz için oynayacağız. Çünkü ligde kalmak için puana ihtiyacımız var" dedi. 
   
   Elazığspor tepki gösterdi 
   ANKARAGÜCÜ maçındaki olaylar nedeniyle bir maç seyircisiz oynama ve 750 milyon lira para cezası alan Elazığspor, PFDK'ya tepki gösterdi. Bu cezanın haksız ve ağır olduğunu söyleyen Başkan Baki Aydın, "Malatya maçını seyircisiz oynayacağız. Ancak bu olayların tek sorumlusu hakem Mustafa Çulcu'dur. Son dakikada penaltı olmayan bir pozisyonda penaltı kararı verdi. Bu, seyircimizi tahrik etti" diye konuştu. 
   
   Arıca'nın derdi UEFA 
   SAMSUNSPOR Teknik Direktörü Erdoğan Arıca, Gençlerbirliği Başkanı İlhan Cavcav ile gelecek sezona yönelik bir görüşme yapmadıklarını söyledi, şimdi UEFA'ya gidebilmek için motive olduklarını söyledi. Böyle bir şansın şu an var olduğunu vurgulayan Arıca, "Bunun için önümüzdeki iki maçı kazanmamız gerekiyor" dedi. 
   
   
</TEXT>
</DOC>
