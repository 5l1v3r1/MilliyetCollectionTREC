<DOC>
<DOCNO> 234988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo40.html </URL>
<DATE> 2004/04/26/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Samsunspor Cesar'ın sözleşmesi karşılıklı olarak feshedildi... 
</HEADLINE>
<TEXT>

     Samsunspor Kulübü Basın Sözcüsü Ercan İnce, Adanaspor karşısında Samsunspor'a yakışmayan bir oyun sergilediklerini söyledi. 
     İnce, AA muhabirine yaptığı açıklamada, dün oynadıkları Adanaspor karşısında istedikleri oyunu sergileyemediklerini ama neticeden memnun olduklarını söyledi. 
     Ligin sonuna yaklaştıkça ligdeki hedefleri açısından yapacakları maçların daha da önem kazandığını belirten İnce, şunları kaydetti 
     ''Adanaspor karşısına galibiyet için çıkmıştık. Bu hedefimizi penaltılarla da olsa gerçekleştirdik. Ama şunu söyleyebiliriz. Adanaspor karşısında Samsunspor'a yakışmayan bir oyun sergiledik. Önümüzde yine puan cetvelinde kritik durumda olan takımlarla oynayacağımız karşılaşmalar var. Bu maçlarda da elimizden geleni yaparak galibiyetle sahadan ayrılmak istiyoruz.'' İnce, kamuoyunda teknik direktör Erdoğan Arıca'nın takımdan ayrılacağı yönünde söylentiler bulunduğunu da hatırlatarak, bu söylentilerin oyuncular üzerinde olumsuz etki yaratabileceğini bildirdi. 
     
     CESAR GÖNDERİLİYOR 
     Bu arada, devre arasında takıma katılan orta alan oyuncusu Brezilyalı Julio Cesar'dan isteği verimi alamayan Samsunspor, bu oyuncuyla yapılan görüşmenin ardından sözleşmesini karşılıklı olarak fesih kararı aldı. 
     Ligde 13 maçta forma giyen Brezilyalı oyuncu sadece bir maçta 90 dakika sahada kalırken, bu maçlarda gol atmayı başaramadı. 
     
</TEXT>
</DOC>
