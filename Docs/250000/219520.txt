<DOC>
<DOCNO> 219520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo02.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zürih'te Ortega zirvesi... 
</HEADLINE>
<TEXT>

     Fenerbahçe Kulübü Başkanı Aziz Yıldırım ile kulüp avukatları Ayhan Çopuroğlu ve Ettore Mazzilli, İsviçre'nin Zürih kentinde, Ortega'ya ilişkin sorununun çözümü için FIFA ve Arjantin Futbol Federasyonu yetkilileriyle görüştü. 
     FIFA'nın talebi üzerine yapılan toplantıdan sonra Fenerbahçe Kulübü'nün resmi internet sitesine bir açıklama yapan kulüp avukatlarından Ayhan Çopuroğlu, FIFA yetkililerinin, sorunun çözümü için kendilerinden süre istediğini bildirdi. 
     Yaklaşık 2,5 saat süren toplantıda, Başkan Aziz Yıldırım'ın, Fenerbahçe'nin duruma bakışını taraflara ilettiğini belirten Çopuroğlu, hem FIFA, hem de Arjantin Futbol Federasyonu yetkililerinin, konuyla ilgili değerlendirme yapabilmek ve net çözüm üretebilmek için süre talebinde bulunduğunu kaydetti. 
     Görüşmenin Fenerbahçe açısından olumlu geçtiğini dile getiren Ayhan Çopuroğlu, tarafların bu ay içinde bir kez daha bir araya gelme kararı aldığını kaydetti. 
     
</TEXT>
</DOC>
