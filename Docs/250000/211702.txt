<DOC>
<DOCNO> 211702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko07.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 yılı yatırım programına 149 yeni proje girdi... 
</HEADLINE>
<TEXT>

     Yatırım Programı'na 2004 yılında, yıllık projeler hariç, 2.2 katrilyon liralık 149 adet yeni proje girdi. 
     Yatırım Programı'nda yer alan 3 bin 555 projenin, 2.9 katrilyon lira tutarındaki 930 adedi, yıl içinde başlanıp bitirilmesi programlanan taşıt alımı, etüd proje, onarım gibi yıllık projelerden oluşuyor. 
     2004 yılında yıllık projeler hariç, önceki yıllardan başlatılan 21.8 katrilyon lira tutarındaki 628 projenin ise bu yıl ayrılan 1.5 katrilyon liralık ödenekle bitirilmesi öngörülüyor. 
     Bu yıl, yıllık projeler hariç olmak üzere, 2004 sonrasında tamamlanması programlanan ve toplam tutarı 2.2 katrilyon lira alınan 149 adet yeni proje yatırım programına alındı. 
     Yatırım Programı'nda yer alan 196.1 katrilyon liralık 3 bin 555 projenin 18.7 katrilyon lira tutarındaki 241 adedine, 'iz ödenek' tahsis edildi. 
     
     YATIRIM TAMAMLAMA SÜRESİ UZUYOR 
     Bu ödenek seviyesiyle, mevcut yatırım stokunun tamamlanması için 8.1 yıllık süre gerekecek. 
     Geçtiğimiz yıl 7.6 yıl olan söz konusu sürenin 8.1 yıla çıkmasında, bu yıl ödeneklerin nominal yüzde 3.9, reel olarak yüzde 14.1 gerilemesi önemli rol oynadı. 
     Öte yandan iz ödenekli yatırımlar hariç tutulduğunda, ortalama tamamlanma süresi 6.7 yıla iniyor. Geçtiğimiz yıl bu süre 6.1 yıl idi. 
     Bu arada yapılması beklenen yüzde 10'luk ödenek kesintisiyle, tamamlama sürelerinin daha da uzaması bekleniyor. 
     
     YATIRIMLAR HANGİ PROJELERDEN OLUŞACAK 
     196.1 katrilyon liralık proje stokunun yüzde 30'una denk gelen 59.2 katrilyon liralık bölümü ulaştırma, yüzde 25'lik bölüme denk gelen 48.3 katrilyon liralık bölümü enerji, yüzde 22'sine denk gelen 43.2 katrilyon liralık bölümü de tarım yatırımlarından oluşuyor. 
     3 bin 555 projenin 1,282 adedi eğitim, 789'u diğer kamu hizmetleri, 394 adedi ise sağlık sektörlerinde yer alıyor. 
     Ödeneklerin dağılımında ise ulaştırma, enerji ve eğitim sırasıyla yüzde 25.8, yüzde 17 ve yüzde 16.2 ile ilk 3 sırada yer alıyor. 
     
     ÖDENEĞİN YARIDAN FAZLASI İLK 100 PROJEYE 
     Yatırım proje tutarının büyüklüğü itibariyle en büyük 100 proje, toplam proje tutarının yüzde 61.3'ünü oluştururken, aynı projelere 2003 yılı sonuna kadar yapılan harcama toplamın yüzde 33.6'sında kalıyor. 
     Tahsis edilen ödenek açısından ise ilk 100 proje, toplam ödeneğin yüzde .2'sini alıyor. 
     
</TEXT>
</DOC>
