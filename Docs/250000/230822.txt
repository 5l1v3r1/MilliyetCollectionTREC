<DOC>
<DOCNO> 230822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/spor/spo04.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'En büyük transfer Ziya Doğan oldu' 
</HEADLINE>
<TEXT>

      
   Adalet dağıtıyor 
   ARADAKİ puan farkını kapayıp, Beşiktaş'ın üstüne çıkan Trabzonspor'un başarısındaki en büyük sırrın Teknik Direktör Ziya Doğan'dan kaynaklandığı ifade edildi. Futbolcuların motivasyonunu sağlamak için bire bir görüşmeler yapan Doğan, disipline önem vermesi, yüksek çalışma temposu ve formda oyuncusunu oynatmasıyla da Bordo-Mavililer'in takdirini aldı. 
   
   'Takım emin ellerde' 
   BAŞKAN Atay Aktuğ, "En büyük transferimiz Ziya Doğan oldu. Kendisi mükemmel bir teknik adam. Hırslı, istekli, arzulu, dürüst ve çalışkan" ifadesini kullandı. Aktuğ, şöyle devam etti "Eskiden antrenmanlara gidiyor, takımı gözlüyordum. Çünkü endişeliydim. Ama Ziya Doğan'ı gördükten sonra artık çalışmaları izlemiyorum. Çünkü takımın emin ellerde olduğunu biliyorum." 
   
   Dünyayı tarıyorlar    TRANSFERDE yabancı arayışlarını sürdüren Trabzonspor dört koldan takibe geçti. İzleme Komitesi Başkanı İhsan Derelioğlu ve yardımcıları Cemil Canalioğlu, Lemi Çelik ve Hamdi Arslan, Türkiye ligleriyle birlikte Afrika, Gürcistan ve İran'da futbolcu izlerken, Ziya Doğan da dün Rusya'dan döndü. Yardımcısı Hayati Palancı, Belçika, Fransa ve Hollanda'da, diğer yardımcısı Orhan Çıkırıkcı ise Almanya'da bazı futbolcuları takip etti. 
   
   Petkoviç imzaladı    TRABZONSPOR'UN daha önce 4 yıllık anlaşmaya vardığı kaleci Petkoviç, dün Bordo - Mavili kulüple sözleşme yaptı. Petkoviç, attığı imzayla 2008 yılına kadar Trabzonspor'da kalmış oldu. Asbaşkan Nevzat Şakar, "Bu imzalarla birlikte iç transferle ilgili hiç bir sorunumuz kalmadı" dedi. Bu arada Karadeniz ekibi bir günlük iznin ardından Elazığspor maçının hazırlıklarına başladı. Sakatlıkları bulunan Somers, Hasan ve Gökdeniz çalışmaya katılmadı. 
   
   
</TEXT>
</DOC>
