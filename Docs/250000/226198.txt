<DOC>
<DOCNO> 226198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/dunya/dun02.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Köhler'in ağabeyi meteliksiz 
</HEADLINE>
<TEXT>

      GÜRSEL KÖKSAL Frankfurt 

   
   Almanya'nın 9. Cumhurbaşkanı olmaya hazırlanan eski IMF Uluslararası Para Fonu Direktörü Horst Köhler'in kendisinden 3 yaş büyük ağabeyi sosyal yardıma muhtaç olarak yaşıyor. 
   Almanya'nın önde gelen mali uzmanları arasında yer alan Köhler, banka yöneticiliğinden, başbakan danışmanlığına kadar çeşitli stratejik görevler üstlendi. CDU - CSU ve FDP'nin adayı olarak 13 Mayıs'taki seçimde büyük bir olasılıkla Johannes Rau'nun yerine cumhurbaşkanı seçilmesi beklenen Köhler'in 64 yaşındaki ağabeyi, işsiz makinist Otto Köhler ise, ayda 647 euro sosyal yardımla ayakta kalmaya çalışıyor. 
   
   Önce o okurdu 
   8 kardeş olan Köhler'ler içinde sadece Horst Köhler üniversite eğitimi aldı. Alman basınına konuşan Otto Köhler, kardeşini "Çok zekiydi" diye tanımladı. Almanya Başbakanı Gerhard Schröder'in SPD erkek kardeşi de uzun süredir işsiz ve sosyal yardımla yaşıyor. Köhler'in seçilmesi halinde, Almanya'nın başında, birer kardeşleri sosyal yardıma muhtaç bir Cumhurbaşkanı'yla, bir Başbakan olacak. 
   
   
   
</TEXT>
</DOC>
