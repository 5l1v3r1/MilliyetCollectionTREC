<DOC>
<DOCNO> 210582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/yasam/yas04.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk katil zanlısı idam cezası alabilir 
</HEADLINE>
<TEXT>

   Catherine Johnson'a tecavüz edip öldürmekle suçlanan ve Amerika'ya ayak bastığı anda tutuklanan Deniz Aydıner'in, suçlu bulunması halinde idam edilebileceği belirtildi 
      
   ABD'de üç yıl önce Portland Üniversitesi'nde öğrenciliği sırasında üniversite arkadaşı Catherine Mary Helen Johnson'a 21 tecavüz edip öldürmekle suçlanan Deniz Aydıner, önceki gün Oregon'un Portland kentinde mahkemeye çıkarıldı. Cinayet, alıkoyma ve tecavüz suçlarından yargılanan Aydıner 30 masum olduğunu savunurken, suçlu bulunması durumunda idam cezasına çarptırılabileceği kaydedildi. 
   
   DNA testi haziranda onaylandı 
   Kefaletsiz tutuklu olarak yargılanan Deniz Aydıner'in ilk duruşmasını, öldürülen Catherine Johnson'un babası Russell Johnson da izledi. 
   Yetkililer, Aydıner'den geçen şubatta alınan kandaki DNA örneğinin, maktulün vücudunda bulunan spermlerden alınan DNA örnekleriyle uyuştuğunun, geçen haziranda anlaşıldığını açıkladı. 
   Cinayet ve tecavüzle ilgili yaklaşık 500 şüpheli kişinin DNA örneğini inceleyen FBI, Aydıner hakkında tutuklama emri çıkarttı. Geçen ocakta bir Amerikalı kadınla evlenen Aydıner, kan örneği verdikten bir süre sonra Türkiye'ye gitmişti. 
   
   Vizesini bile FBI onaylattı 
   FBI yetkilileri, Aydıner'i, geçen cuma Portland'a dönüşünde, uçaktan iner inmez tutukladı. Yetkililer, Türkiye ile ABD arasında suçluların iadesi anlaşması olmadığından, FBI'ın, ABD'nin Ankara Büyükelçiliği ile işbirliği yaptığı ve ülkeye girişinde sorun bulunan Aydıner'in ABD'ye dönüşü için yeniden vize verilmesinin sağlandığını belirttiler. 
   
   
</TEXT>
</DOC>
