<DOC>
<DOCNO> 207695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sondun01.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü güzeller sınıfta kaldı... 2003'ün en çekici kadını kim 
</HEADLINE>
<TEXT>

     Sinema, müzik, spor ve podyum dünyasının ünlü güzelleri, çekicilik müsabakasında sınıfta kaldı. 
     Internette düzenlenen ''2003 Yılının En Çekici 99 Kadını'' sıralamasında ipi aktris Charlize Theron göğüslerken, Kylie Minogue, Jennifer Lopez, Cameron Diaz, Angelina Jolie, Britney Spears, Anna Kournikova, Shakira gibi güzeller alt sıralara razı oldu. 
     ''Askmen'' sitesinin düzenlediği ve milyonlarca internet kullanıcısının oy kullandığı ankette zafer, güzel sarışın Theron'un oldu. 
     Geçen yıl aynı listede 52. sırada yer alan oyuncu, Türkiye'de ''Tanrının Eseri, Şeytanın Parçası-The Cider House Rules'' ve ünlü aktör Ben Affleck ile rol aldığı ''Reindeer Games'' adlı filmlerle tanınıyor. Güney Afrika kökenli oyuncu ilgi çekici güzelliğiyle şöhret yaptı. 
     Bond filminin Oscarlı güzeli Halle Berry de, 2003 yılını zaferle kapatmış gibi görünüyor. Sarışın Theron'ın ardından siyah güzel Berry de listede ikinciliği elde etti. Geçen yıl da 3. sırada bulunan Berry, önümüzdeki günlerde Penelope Cruz ile rol aldığı gerilim filmiyle seyirci karşısına çıkacak. 
     Ünlü top model Heidi Klum'un üçüncü olduğu ankette, ''Desperado'' filminin güzel Meksikalı yıldızı Salma Hayek dördüncülüğü, ''Matrix'' serisinin İtalyan oyuncusu Monica Bellucci beşinciliği elde etti. 
     ''Yıldız Savaşları-Star Wars'' filmlerinin ünlü yıldızı Natalie Portman ise büyük bir sıçrama yaparak 77. olduğu ankette bu sene 9. oldu. 
     Ünlü şarkıcı ve oyuncu Beyonce Knowles ise ankette 10. olarak 2003 yılını ''cazip güzeller'' arasında yer alarak noktaladı. 
     
     AFFLECK UĞURSUZ GELDİ 

     Sinema ve müzik dünyasının gelmiş geçmiş en cazip kadınları arasında yer alan Jennifer Lopez, geçen sene 10. olduğu ankette bu yıl 7 sıra birden geriledi. 
     Aktör Ben Affleck ile yaşadığı istikrarsız ilişki yüzünden hayranlarının gözünden düşen Lopez, ilk 20'de güçlükle yer buldu. 
     ''X-Men'' serisinin göz kamaştıran güzeli Rebecca Romijn-Stamos'un 13. olduğu ankette, Brad Pitt'in güzel eşi Jennifer Aniston 14. sırada yer aldı. 
     Çok sayıda ünlü güzelin alt sıralara razı olduğu ankette, yıllardır herhangi bir film çevirmeyen ve 50 yaşını çoktan geride bırakan Raquel Welch'in 55. sırada da olsa yer bulması ilgi çekici bulundu. Listede yer alan bazı ünlü isimler ve sıralamaları şöyle 
     

1-Charlize Theron 2-Halle Berry 3-Heidi Klum 4-Salma Hayek 5-Monica Bellucci 6-Brooke Burke 7-Krista Allen 8-Shania Twain 9-Natalie Portman 10-Beyonce Knowles 14-Jennifer Aniston 26-Laetitia Casta 23-Angelina Jolie 30-Britney Spears 31-Liz Hurley 34-Denise Richards 35-Anna Kournikova 36-Catherine Zeta-Jones 37-Shakira 41-Michelle Pfeiffer 42-Gisele Bundchen 43-Cameron Diaz 48-Janet Jackson 50-Lucy Liu 51-Nicole Kidman -Penelope Cruz 55-Raquel Welch 58-Kylie Minogue 60-Sandra Bullock 66-Pamela Anderson 68-Sarah Michelle Gellar      
</TEXT>
</DOC>
