<DOC>
<DOCNO> 231456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonyas08.html </URL>
<DATE> 2004/04/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
ABD'de en beğenilen kent New York 
</HEADLINE>
<TEXT>

     Amerikalılar New York'u, alışveriş ve eğlence ile kültürel ve sosyal etkinlikler açısından en beğendikleri kent seçtiler. 
     Dünyanın en büyük internet sağlayıcısı America On Line'ın AOL 500 bin kişinin oylarıyla belirlediği listede ilk 10 sırayı, New York'un ardından San Francisco, Chicago, Honolulu, Miami, San Diego, New Orleans, Las Vegas, Orlando ve Seattle kentleri aldı. 25 kentin bulunduğu listede son 3 sırada Phoenix, Philadelphia ve Houston yer aldı. 
     Amerikalılar en iyi tatil geçirilecek kentler olarak San Diego, Honolulu, Portland, San Juan ve San Francisco'yu, en misafirperver kentler olarak da Honolulu, Austin, Santa Fe, San Antonio ve San Diego'yu seçtiler. 
     En iyi tatil kentleri sıralamasında Houston, en misafirperver kent sıralamasında da başkent Washington sonuncu oldu. 
     Yaşam kalitesinin en yüksek olduğu kentler Honolulu, San Diego, Santa Fe, Tampa ve San Diego olarak belirlenirken, son sırada Los Angeles yer aldı. 
     ABD'de romantik kaçak yapmak için en ideal kentleri, Honolulu, San Juan, San Francisco, New Orleans ve Miami olarak belirleyen Amerikalılar, başkent Washington'u ise en az romantik kent seçtiler. 
     Birçok açıdan son sıralarda bulunan başkent Washington, tarihi yerler ve müzeler sıralamasında ilk sırayı alarak teselli buldu. 
     
</TEXT>
</DOC>
