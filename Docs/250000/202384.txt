<DOC>
<DOCNO> 202384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/spor/spo07.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan açık ara 
</HEADLINE>
<TEXT>

   Yılın Sporcusu anketimizde, milli atletimiz büyük fark yakaladı. Beşiktaş ise yılın takımında öne geçti. Sergen Yalçın da zirvedeki yerini koruyor 
   
   Okur ikinci 
   MİLLİYET'İN "Geleneksel Yılın Sporcusu" anketinde oylama, kuponla ve internet üzerinden tüm hızıyla devam ederken, milli atlet Süreyya Ayhan büyük farkla ilk sıradaki yerini koruyor. Ayhan'ı, Mehmet Okur, Halil Mutlu ve Semih Saygıner izliyor. Yılın Takımı'nda ise Voleybol Bayan Milli Takımı ile çekişen Beşiktaş Futbol Takımı az farkla öne geçti. Yılın Antrenörü'nde Lucescu'nun liderliği ve Voleybol Antrenörü Reşat Yazıcıoğulları'nın takibi sürüyor. 
   
   Schumi rakipsiz 
   50. şeref yılını kutlayan anketin "Yılın Futbolcusu" oylamasında Beşiktaşlı Sergen Yalçın önde gidiyor. Fenerbahçeli Tuncay Şanlı ikinci sırada yer alıyor. Yılın Spor Adamı seçiminde Serdar Bilgili'nin açık ara liderliği devam ederken, Beşiktaş Başkanı'nı, Gaziantepspor Başkanı Celal Doğan izliyor. Dünyada Yılın Sporcusu seçimine şimdiye kadar gönderilen oyların yarıya yakını ise Formula 1 şampiyonu Michael Schumacher için kullanıldı. 
   
   
   
</TEXT>
</DOC>
