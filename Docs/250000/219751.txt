<DOC>
<DOCNO> 219751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun37.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NewYork'ta eşcinsel evliliğe destek gösterisi .. 
</HEADLINE>
<TEXT>

     ABD'nin New York kenti, aynı cinsiyetten kişilerin evliliğini savunanların gösterilerine sahne oluyor. 
     ABD'de eşcinsel evliliklerinin anayasaya uygun olup olmadığının tartışıldığı bir dönmede, Manhattan'daki New York Belediyesi önünde toplanan yüzlerce gösterici, Belediye Başkanı Michael Bloomberg'ün eşcinsellere evlilik belgesi dağıtılması için gerekli talimatı vermesi çağrısında bulunuyorlar. 
     Yerel saatle sabah 08.00'de TSİ 15.00 başlayan gösterinin, şiddetli yağmura karşın öğle saatlerine kadar sürmesi bekleniyor. 
     Göstericilerden Cathy Marino Thomas, ''Bundan 30 yıl önce bir siyah erkekle bir beyaz kadının evlenmeleri düşünülemezdi, evlenseler bile evliliklerine saygı duyulmazdı, ama şimdi böyle değil'' diye konuştu. 
     Bu arada, New York eyaletinin kuzeyindeki küçük üniversite kenti New Paltz'da geçen hafta 25 eşcinsel çiftin evlendirilmesinin ardından, bir başka küçük yerleşim birimi Nyack'te de bugün gay çiftlerin nikahı kıyılacak. 
     New York Eyalet Başsavcısı Eliot Spitzer, dün yaptığı açıklamada, eyalet yasaları değişinceye kadar, eşcinsel evliliklerinin yasadışı olduğunu bildirmişti. 
     
</TEXT>
</DOC>
