<DOC>
<DOCNO> 243089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas07.html </URL>
<DATE> 2004/05/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Sizi ne çıldırtır '... 'Aşırı seksi' reklama uyarı geldi 
</HEADLINE>
<TEXT>

     İngiltere'de Jaguar marka otomobilin ''aşırı seksi'' bulunan reklam kampanyası uyarı cezası aldı. 
     Firma, potansiyel kadın müşterilere ''İan Major'', erkek müşterilere de ''Elizabeth Jones'' imzasıyla gönderdiği mektupta, ''cinsel duyguları kamçılayabilecek ya da mektup sahibinin gönül ilişkisi içinde olduğu izlenimini uyandırabilecek'' ifadeler kullandı. 
     Mektupta şu ifadelere yer verildi ''Herkesin zayıf noktası vardır. Ya sizin Sizi ne çıldırtır Parmaklarınızın başka birinin teninde gezinmesi mi Hayallerinizi süsleyen bir vücut mu Şehvet dolu kıvrımlar mı Derinden gelen hırıltılar mı Yoksa bütün arzuladığınız hayvani bir güç mü Öyleyse, sizin aradığınız bende Haftaya onun resmini gönderiyorum...'' 14 Mart sevgililer gününde gönderilen ilk mektuptan bir hafta sonra aynı kişilere ikinci mektup geldi. Büyük siyah zarfın üstünde şöyle yazıyordu ''Baştan çıkarılacaksın, hazırlan... '' Zarfın içindeki broşürde, Jaguar'ın XKR spor modelinin özellikleri anlatılıyordu. 
     İşin aslı anlaşılmıştı. Kampanyanın üstünden çok geçmeden Reklam Denetleme Kurulu'na şikayet mektupları yağmaya başladı. 
     Kurul, bazı ailelerde ''hır çıkmasına'' neden olan, bazılarına ise cinsel tacize uğradıklarını düşündüren reklam için firmaya uyarı yazısı gönderdi. 
     ''Şaka olsun diye'' böyle yaptıklarını belirten firma yetkilileri, müşterilerden özür diledi ve böyle bir şeyin tekerrür etmeyeceğine dair söz verdi. 

     
</TEXT>
</DOC>
