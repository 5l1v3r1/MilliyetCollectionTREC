<DOC>
<DOCNO> 202761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sonspo02.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Ahmet Dursun'un gönderildiğini Borsa'ya bildirdi... 
</HEADLINE>
<TEXT>

     Beşiktaş Kulübü, disiplinsiz davranışları nedeniyle gönderilmesine karar verdiği Ahmet Dursun'un sözleşmesini tek taraflı feshettiğini resmen açıkladı. 
     Beşiktaş Futbol Yatırımları Sanayi ve Ticaret A.Ş, bugün İstanbul Menkul Kıymetler Borsası'na gönderdiği yazıda, Ahmet Dursun'un, Futbol Federasyonu'nun profesyonel futbol ve transfer talimatının 28. ve 31. maddelerine aykırı davranışı nedeniyle tüm hakları şirkette kalmak kaydıyla sözleşmesinin tek taraflı feshedildiğini bildirdi. 
     Açıklamada, şu görüşlere yer verildi 
     ''Şirketimiz ile futbolcumuz Ahmet Dursun arasındaki Futbol Federasyonu tek tip sözleşmesi, Ahmet Dursun'un profesyonel futbol ve transfer talimatının 28. ve 31. maddelerine aykırı davranışı nedeniyle, başta mali hakları ile federatif hakları olmak üzere sair tüm hakları şirketimizde kalmak kaydıyla şirketimizce tek taraflı feshedilmiştir.'' 
     
</TEXT>
</DOC>
