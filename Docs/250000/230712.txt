<DOC>
<DOCNO> 230712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur12.html </URL>
<DATE> 2004/04/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İzmir'de iki kasaptan 330 kilo et çalındı 
</HEADLINE>
<TEXT>

     İzmir'de 2 kasaptan, 330 kilogram et, bir internet cafeden 15 bilgisayar ve ekipmanları çalındı. 
     Alınan bilgiye göre, Açık Pazaryeri'nde Hasan Yılmaz ve Alaaddin Varol'un işlettiği 2 kasap dükkanının kapısını kırarak içeri giren hırsızlar, işyerlerindeki etleri çaldı. Sabah işyerlerine gelen Yılmaz ve Varol, durumu fark ederek polise bildirdi. Yılmaz, işyerinden yaklaşık 130, Varol ise 200 kilogram etin çalınmış olduğunu belirtti. 
     Bornova İlçesi Çamdibi Semti Kamil Tunca Bulvarı'ndaki Murat Özen'in internef cafe olarak işlettiği işyerine giren hırsızlar ise 15 bilgisayar, 2 monitör, klavye, optik maus, 48 program CD'si ve 1 cep telefonunu çaldı. 
     Pasaport Semti Ş. Eşref Bulvarı'ndaki Ali Başar'a ait elektronik malzemeler satan işyeri vitrinini kıran kişiler, toplam değeri 5 milyar 500 milyon lira olan kamera, fotoğraf makinası ve bilgisayar malzemesini çalarak kaçtı. 
     Bornova İlçesi Altındağ Semti Kemalpaşa Caddesi'ndeki Selim Sadakatlı'nın işlettiği Aygaz Bayii'ne giren hırsızlar da 4 bin dolar değerindeki projeksiyon cihazını çaldı. 
     Şehirlerarası Otobüs Terminali'nde Mehmet Güneşyüz'ün el çantası çalındı. Güneşyüz, çantasında 2 milyar lira değerinde 421 adet cep telefonu kontür kartı bulunduğunu bildirdi. 
     Zanlıların kimliklerinin belirlenmesi ve yakalanmaları için çalışmaların sürdürüldüğü bildirildi. 
     
</TEXT>
</DOC>
