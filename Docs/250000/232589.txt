<DOC>
<DOCNO> 232589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo27.html </URL>
<DATE> 2004/04/18/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Fenerbahçe 1 - Samsunspor 1 maç sonucu 
</HEADLINE>
<TEXT>

     Birinci Süper Futbol Ligi'nde Fenerbahçe ile Samsunspor 1-1 berabere kaldı. 
     
     Birinci Yarı 

     8. dakikada Serkan Aykut'un ceza alanı dışından kullandığı serbest atışta, barajdan dönen top ceza alanı çizgisi önünde Celil'de kaldı. Bu futbolcunun sert şutunda, kaleci Volkan'ı geçen top, önce üst direğe ardından yere çarparak oyun alanına geri döndü. 
     14. dakikada Van Hooijdonk'un kafayla indirdiği topa Tuncay'ın ceza alanı dışından sert vuruşunda, meşin yuvarlak yandan auta çıktı. 
     16. dakikada Nobre'nin savunmadan çaldığı topu önünde bulan Tuncay, hızla sol çaprazdan ceza alanına girdi. Kaleciyle karşı karşıya kalan Tuncay'ın vuruşunda, top kaleci Shorunmu'da kaldı. 
     28. dakikada Ali Güneş'in sağdan ortasında, ceza alanı içinde Tuncay'ın kafa vuruşunda top yandan auta gitti. 
     33. dakikada Serhat'ın ceza alanının sağ çaprazından şutunda, top yan ağlarda kaldı. 
     36. dakikada ceza alanı içinde sağ çaprazdan Ümit'in ortasında altıpas içinde iyi yükselen Luciano'nun kafa vuruşunda, meşin yuvarlak filelere gitti ve Fenerbahçe 1-0 öne geçti. 
     44. dakikada sol çaprazdan ceza alanına giren Celil'in vuruşunda, top kaleci Volkan'da kaldı. 
     Karşılaşmanın ilk yarısını Fenerbahçe, 1-0 önde kapadı. 
     
     ikinci Yarı 

     48. dakikada sağ çaprazdan ceza alanına giren Tuncay'ın şutunda, kaleci Shorunmu'ya çarpan top ağlara gitmek üzereyken, gol çizgisi üzerinden Müslim tarafından kafayla çıkarıldı. 
     56. dakikada Luciano'nun kafasından seken topu ceza yayı içinde önünde bulan Mehmet'in sert şutunda, kaleci Volkan son anda meşin yuvarlağı ayaklarıyla çıkardı. 
     57. dakikada soldan Evren'in kullandığı serbest atışta, altıpas içinde topa son dokunan Şenol, meşin yuvarlağı filelere gönderdi ve eşitliği sağladı 1-1. 
     59. dakikada sağdan Ümit'in köşe atışında, Van Hooijdonk'un kafa vuruşunda, Celil topu gol çizgisi üzerinden çıkardı. Dönen topa Tuncay'ın ceza alanı içinden sert şutunda, meşin yuvarlak üstten auta çıktı. 
     65. dakikada Fatih'in soldan ortasında, Van Hooijdonk ceza alanı içinde topu kafayla Tuncay'ın önüne indirdi. Bu futbolcunun gelişine vuruşunda, meşin yuvarlak yandan auta çıktı. 
     Kalan dakikalar da sonucu değiştirmedi ve karşılaşma 1-1 berabere sona erdi. 
     
     Elektirik kesildi 

     Karşılaşmanın 79. dakikasında stadın elektrikleri kesilince, maça ara verildi. 
     Stat hoparlörlerinden yapılan anonsta kent elektriklerinin kesilmesi üzerine statta ışıkların gittiği ve jeneratörün devreye girdiği bildirildi. Fenerbahçe Kulübü Başkanı Aziz Yıldırım, bu sırada yerinden kalkıp içeriye giderek, kesintiyle ilgili bilgi aldı. 
     Karşılaşmaya 7 dakika sonra jeneratörün devreye girmesiyle devam edildi. 
     Stat FB Şükrü Saracoğlu Hakemler Metin Tokat xx, Mustafa Emre Eyisoy xx, Cemal Gemici xx Fenerbahçe Volkan xx, Ali xx, Luciano xx, Tomas xx, Fatih xx, Serhat xx, Aurelio xx, Ümit x Dk. 72 Mehmet x , Tuncay xx, Van Hooijdonk xx, Nobre xx Samsunspor Shorunmu xx, Müslim xx, Kenan xx, Şenol xx, Adnan x, Mehmet xx, Kirita xx, Evren xx Dk. 90 Musa , Celil xx, Caner xx, Serkan Aykut xx Dk. 87 Souza x 
     Goller Dk. 36 Luciano, Dk. 57 Şenol Sarı Kartlar Dk. 43 Fatih, Dk. 64 Ali Fenerbahçe , Dk. 49 Kenan, Dk. 74 Adnan, Dk. 76 Serkan Aykut Samsunspor 
     

     

     
</TEXT>
</DOC>
