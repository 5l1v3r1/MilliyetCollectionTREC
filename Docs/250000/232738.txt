<DOC>
<DOCNO> 232738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun26.html </URL>
<DATE> 2004/04/19/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Avustralya'dan İspanya'ya asker çekme tepkisi 
</HEADLINE>
<TEXT>

     Avustralya hükümeti, İspanya'nın Irak'taki askerlerini ''en kısa sürede'' çekme kararına tepki gösterdi. 
     Avustralya Dışişleri Bakanı Alexander Downer, İspanya büyükelçisine hayalkırıklıklarını ilettiğini açıkladı. Downer, diğer ülkelerin de Madrid'i izlemesi halinde, Irak'ın ''teröristler için bir cennet'' olacağını ve güvenlik olmayacağını söyledi. 
     Downer, Irak Geçici Yönetim Konseyi'nin de açıkça belirttiği gibi, uluslararası güçlerin bu ülkede kalmasının kesinlikle gerekli olduğunu ifade etti ve İspanya'nın kararından üzüntü duyduğunu kaydetti. 
     ABD'nin Irak'taki en güçlü müttefiklerinden olan Avustralya'nın Başbakanı John Howard da, kararı kınamış ve kendi askerlerinin Irak'ta kalacağını söylemişti. 
     İspanya Başbakanı Jose Luis Rodriguez Zapatero, dün akşam, İspanyol askerlerinin en kısa zamanda Irak'tan geri çekileceğini açıklamıştı. 
     Avustralya'da muhalefetteki İşçi Partisi'nin lideri Mark Latham da, yıl sonuna doğru yapılacak genel seçimlerden zaferle çıkmaları halinde Irak'taki Avustralya askerlerini çekeceklerini söylemişti. 
     
</TEXT>
</DOC>
