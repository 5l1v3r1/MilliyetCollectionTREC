<DOC>
<DOCNO> 234585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/yazar/asik.html </URL>
<DATE> 2004/04/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bakan fıkrası... 
</HEADLINE>
<TEXT>

   
   Olayımızın kahramanı kabinenin önemli isimlerinden bir bakan... Geçenlerde 50 yaşlarında bir bayanla aynı çatı altında bir vesile yan yana geldi. Bayan sohbet arasında dedi ki 
   - Benim iki yetişkin oğlum var sayın Bakanım. İkisi de üniversite mezunu. Ancak 3 - 4 yıldır aramalarına rağmen h l iş bulamadılar. 
   Kadın açıkça söylememişti ama ne istediği belliydi Sayın Bakan acaba çocuklarına iş bulabilir miydi 
   O anda ne diyeceği merakla beklenen Bakan Bey 
   - Bakın dedi, ben size bir fıkra anlatayım. İki yavrusu olan anne fare, açlık başına vurunca gözünü karartmış, yanına yavrularını da alarak kedilerin cirit attığını bildiği evin kilerine peynir aşırmaya gitmiş. Peynirleri tam afiyetle yiyorlarmış ki, bir de bakmışlar karşılarında evin kedileri... Anne fare sırtını duvara, yavrularını arkasına alır almaz 
   - Hav Hav diye köpek sesi taklidi yaparak kedileri korkutup kaçırmış. Yalnız kaldıklarında yavrularına dönmüş 
   - Bakın yavrularım demiş, yabancı dil bilmenin faydasını kendi gözünüzle gördünüz. 
   Bakan Bey kendi anlattığı fıkraya kahkahalarla gülerken çocuklarına iş bulma umudundaki kadıncağız hayretten ne diyeceğini şaşırmıştı... 
   
   Öküzlerle domuzlar konuşabilselerdi, konuları hep ot ve yem üzerine olurdu. Mideleri için yaşayan insanlar onlardan farksızdır. 
   Epiktetos 
   
   
   60'ına merdiven dayayan Temel sağda solda genç kızlarla takılıyormuş... 
   Kuşkulanan Fadime sormuş 
   - Uy sen peni aldatay misun 
   - Hayır karıcım, demiş Temel, kendi kendimi aldatayrum... 
   
   Gözler yarında...    Sonuç beklendiği gibi oldu... Bir evet, bir hayır... Bu sonuçtan sonra KKTC üzerindeki siyasi ve ekonomik ambargonun hafiflemesi bekleniyor... ... Annan Planı'nın ortadan kalkması gerekir. 
   Gelişme bu yönde mi olacak 
   Yoksa ABD ve AB Rumların kararlı, Türk tarafının ise bölünmüş ve ödüncü tutumuna bakarak bir çözüm için yine bizim tarafa baskı yapmaya devam mı edecek 
   Bütün bunlar AKP hükümetinin yarından itibaren sergileyeceği siyasetin ne ölçüde kişilikli ve kararlı olacağına bağlı... Bekleyip göreceğiz... 
   
   
   Türkstar jürisi...    Kanal D'deki Türkstar yarışmasındaki jürinin en çok öfkelendiği mevzu yarışmacı gençlerin kişilikli davranması... Ona tahammülleri yok... Genç kız 
   - Üzerime gelmeyin, diyor... 
   - Sen böyle dersen biz senin üzerinden geçeriz, diyor jüri üyesi... 
   Nedense kendilerinin yarışmacı gençlerle hakaret eder gibi konuşma hakları var ama gençlerin kişilikli davranma hakkı yok. Neyse ki gençler alabildiğine sempatik, olgun, anlayışlı da örtüyorlar sergilenen höthötlüğü... 
   
   Kaddafi ne diyor    Libya Lideri Muammer Kaddafi Türkiye'nin AB üyeliği hakkında çok ilginç bir yorum yapmış... Hayli kışkırtıcı ifadeler taşıyan bu yorum, Kaddafi'nin konuşma ve yazılarını kapsayan "http www.algathafi.org" adlı sitede yer alıyor... Yorumdan bazı bölümleri özetle buraya alalım 
   " Avrupa'nın parçası olmak Türkiye'nin çıkarınadır. Türkiye'nin bir Truva atı olarak Avrupa Birliği içinde yer alması İslam dünyasının da çıkarınadır. Ancak Türkiye'nin Avrupa Birliği üyesi olması Avrupa'nın çıkarına değildir. Türkiye kökü Asya'da olan, ancak sadece dalları Avrupa'ya uzanan bir ülkedir. 
   Türkiye'nin geliri AB ülkelerinin çok altındadır. Bir gün bu gelir farkları ortadan kalkabilir. 
   Ancak Avrupa'nın asla katlanamayacağı Türkiye'nin Truva atı konumudur... 
   Problem h l Atatürk'e bağlı yaşlı nesilde değildir. Problem, yeni ve gelecek nesildedir... Uydu kanalları ve internet yoluyla yönlendirilen gençliğin, İslam hocalarından hatta Bin Ladin'den gün be gün hatta saat be saat ders alması önlenemeyecek bir konudur... 
   Bin Ladin, Molla Ömer ve onun meclisinden Loya Jirgah ders alan ki şu anda da bu durum vardır gençlik ne olur Avrupa'yı inançsız ve kılıçla fethedilecek yer olarak görenler, bu defa Viyana kapılarında durmayacak, gözlerini Atlantik'in de ötesine dikeceklerdir... 
   ... Sokakta kontrolü ele geçirecek aşırı İslamcılar, "şeriat"ı tanımayan Avrupa'nın parçası olmayı kabul etmeyeceklerdir. Nüfus kontrolünü reddettikleri için Avrupa Parlamentosu'nda çoğunluğu ele geçireceklerdir. 
   Avrupa'daki Müslüman Türklerin planı, Bosna ve Arnavutluk'u birer İslam devleti haline getirmektir... 
   Gelecek Türkiye'deki İslamcı partiler ve Bin Ladin'indir. 
   Bin Ladin ve mollalar Türkiye AB'ye girerse memnun ve kazançlı olacaklardır... 
   
   Kaddafi bunları neden yazmış Dünya istikrarı ve Akdeniz barışına katkı için 
   Kendisi böyle söylüyor... Ancak maksadının bununla sınırlı olmadığı da açık. 
   
   
      
   
   
</TEXT>
</DOC>
