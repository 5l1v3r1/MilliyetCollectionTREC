<DOC>
<DOCNO> 212278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sontur33.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'deki Tır kuyruğu 13 kilometreye çıktı... 
</HEADLINE>
<TEXT>

     Kapıkule Sınır Kapısı'nda sabah saatlerinde 9 kilometre olan TIR kuyruğu, 13 kilometreye ulaştı. 
     AA muhabirinin edindiği bilgiye göre, yurtdışına ihraç yükü taşıyan TIR'lar, Kapıkule Sınır Kapısı'nda 13 kilometre uzunluğunda kuyruk oluşturdu. 
     Kuyruğun arife ve bayramın ilk günlerinde daha da artmasının beklendiğini kaydeden yetkililer, Bulgaristan'ın, gümrük işlemlerini yavaş yürüttüğünü öne sürdüler. Yetkililer, gümrük sahası ve kapasitesi dar olan Bulgaristan gümrüğünde işlemlerin yavaş yürüdüğünü, Kapıkule'de gümrük işlemleri tamamlanan TIR'ların sahada beklediğini kaydettiler. 
     Bazı TIR'ların, Ulaştırma Bakanlığı'ndan onaylı geçiş belgesinde sorun olduğu için bekletildiklerini bildiren yetkililer, cumartesi-pazar günü kuyrukların daha da artmasını beklediklerini belirttiler. 
     
</TEXT>
</DOC>
