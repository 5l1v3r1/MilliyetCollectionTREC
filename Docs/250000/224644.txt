<DOC>
<DOCNO> 224644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/guncel/gun05.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşilköy'de kaçağa 'dur' diyen yok... 
</HEADLINE>
<TEXT>

   İmar planları en fazla 2.5 kata izin veriyor ama seçim fırsatını kullananlar, 7 kat birden çıkıyor 
      ŞENOL DEMİRCİ İstanbul 
   
   İstanbul'da her seçim dönemi yaşanan kaçak yapılaşma sahneleri, kentin en nezih semtleri arasında gösterilen Yeşilköy'de bile sergilenmeye başlandı. Yükselen kaçak binalarla ilgili belediye, "Biz mühürlüyoruz, onlar söküyor" diyor. Yeşilköy'de gece saatlerinde dahi inşaatlarda çalışmalar sürüyor. Birbiri ardına kaçak katlar atılıyor. İmar planlarında 2.5 kat olarak belirtilen yükseklikler, Yeşilköy ve Şenlikköy'de yerel seçimler öncesinde 7 kata kadar çıktı. 
   İmar planlarında bir parselin ancak, dörte birine inşaat yapma izni verilen semtte bu oran şimdilerde yüzde 80 seviyesine ulaştı. Deprem riskinin en yüksek olduğu bölgeler arasında yer alan Yeşilköy'de her sokakta yeni bir inşaata rastlanıyor. 
   Bakırköy Belediye Başkanı Ahmet Bahadırlı, kaçak yapılar hakkında tututanak düzenlendiğini, 23 ile 56 milyar lira arasında ceza kesildiğini ve mahkemeye başvurduklarını, ancak bundan olumlu sonuç alınamadığını bildirdi. 
   
   
   
</TEXT>
</DOC>
