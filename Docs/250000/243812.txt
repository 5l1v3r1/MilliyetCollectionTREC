<DOC>
<DOCNO> 243812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonspo05.html </URL>
<DATE> 2004/05/29/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Serdar Bilgili, 4.5 yılda toplam 37 yönetici ile çalıştı... 
</HEADLINE>
<TEXT>

     Beşiktaş Kulübü'nde yarın yapılacak olağanüstü kongre ile görev süresi bitecek olan Kulüp Başkanı Serdar Bilgili, 4,5 yılda toplam 37 yönetici ile çalıştı. 
     Başkan Bilgili'nin çalıştığı yöneticilerden Yıldırım Demirören, Fikret Orman ve Erol Kaynar yarınki kongrede başkan adayı olarak yarışırken, sadece Süleyman Seba döneminde yönetici olan Affan Keçeci, Bilgili'nin yönetimlerinde yer almadı. 
     
     ORMAN'IN LİSTESİNDE 6 İSİM 

     Başkan adaylarından Fikret Orman'ın yönetim kurulu listesindeki 18 kişiden 6'sı, Serdar Bilgili döneminde yöneticilik yaptı. 
     Orman'ın listesinde bulunan İbrahim Altınsay, Deniz Atalay, Levent Erdoğan, Ahmet Kavalcı, Muzaffer Nasıroğlu ve Cem Bilge, Bilgili döneminde yönetici olarak görev aldı. 
     Yıldırım Demirören'in listesinde Kıvanç Oktay ve Fikret Ercan, Erol Kaynar'ın listesinde Mehmet Hotiç, Affan Keçeci'nin listesinde de Hayri Cem daha önce Bilgili döneminde yöneticilik yapan isimler oldu. 

     
</TEXT>
</DOC>
