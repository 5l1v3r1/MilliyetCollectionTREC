<DOC>
<DOCNO> 242466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur29.html </URL>
<DATE> 2004/05/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
10 gün tecavüzle suçlanıyorlar... 
</HEADLINE>
<TEXT>

     Samsun'da üç genç kızı kaçırıp alıkoymak ve ikisine tecavüz etmekle suçlanan sanıklar 23 yaşındaki Ahmet Yılmaz ve Alper Gülenay, hakim karşısına çıktı. Sanıklar, kızlarla kendi istekleriyle birlikte olduğunu savunurken, 17 yaşındaki E.T ve L.S ise şikayetçi oldu. 
     İddiaya göre, 4 ay önce meydana gelen olayda, E.T., L.S. ve N.B. sanıklar tarafından kaçırılarak Bafra İlçesi'nde bir eve götürüldü. Burada Yılmaz E.T.'ye, Gülenay'da L.S.'ye 10 gün boyunca tecavüz etti. Yakalanarak tutuklanan iki sanık dün Samsun 1'inci Ağır Ceza Mahkemesi'nde yargılanmaya başlandı. 
     Genç kızlardan, E.T. ifadesinde "Sanıkları arabayla gezerken gördüm. Beni yanlarına çağırıp birlikte gezelim dediler. Kabul etmeyince, zorla beni arabaya sokup, Bafra'ya getirdiler. Benden sonra N.B. ile L.S.'yi de aynı eve getirdiler. Ahmet benimle zorla ilişkiye girdi. 10 gün sonrada birine söylersen seni öldürürüz diyerek bizi bıraktılar. Şikayetçiyim'' diye konuştu. 
     L.S. ise kendisine Alper Gülenay'ın tecavüz ettiğini ifade ederek, "İkisini de önceden tanırım. Gezmek için arabalarına bindim. Ancak beni kaçırdılar. Alper, istemediğim halde benimle ilişkiye girdi'' dedi. 
     N.B. ise sanıkların kendisine ellerini bile sürmediklerini belirterek, şikayetçi olmadı. Mahkeme genç kızların bekaret raporunun beklenmesi için duruşmayı ertelendi. 
     
</TEXT>
</DOC>
