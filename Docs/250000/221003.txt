<DOC>
<DOCNO> 221003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/soneko39.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaya 2. seansta satış geldi, endeks başladığı noktaya döndü 
</HEADLINE>
<TEXT>

     İMKB Bileşik Endeksi 2. seansta 279.56 puan kayıpla 19,488.47 puandan kapandı. 
     Hisse senetleri 2. seansta ortalama yüzde 1.41 oranında değer kaybetti. 
     İlk seanstaki 272.67 puanlık artış dikkate alındığında Borsa endeksi, günün tamamında 6.89 puan geriledi. Hisse senetlerindeki günlük değer kaybı yüzde 0.04 oldu. 
     Endeks, 2. seansa 24.89 puan artışla 19,792.92 puan seviyesinde başladı. İlk yarıyı 19,681.70 puan seviyesinde geçen endeks, seans içinde en düşük 19.451.09, en yüksek 19,792.92 puanı gördü. 
     2. seans kapanışında mali endeks 479.34 puan kayıpla 26,630.25 puana, sanayi endeksi 169.20 puan kayıpla 17,203.75 puana, hizmetler endeksi 111.59 puan kayıpla 10,467.34 puana geriledi. 
     Böylece ilk seansa göre mali grup hisseler ortalama yüzde 1.77, sanayi grubu hisseler ortalama yüzde 0.97, hizmet grubu hisseler ortalama yüzde 1.05 değer kaybetti. 
     2. seansta işlem gören toplam 300 hisse senedinden 217'si değer kaybetti, 53'ü değer kazandı, 30'unun fiyatında değişiklik olmadı. 
     Seansta, 615 trilyon 423 milyar 69 milyon liralık işlem hacmi kaydedildi. Günlük işlem hacmi ise 1 katrilyon 503 trilyon 83 milyar 671 milyon lira olarak hesaplandı. 
     2. seansta Kardemir D , Yapı Kredi Bankası, Garanti Bankası, Doğan Holding ve İş Bankası C en yoğun işlem gören hisse senetleri olarak belirlendi. 
     Piyasa uzmanları, yabancı yatırımcıların Türkiye ile ilgilenmesi ve Standard Poor's'un not artırımı gibi haberlerle olumlu havanın desteklendiği borsada endeksin yarın da 19,500 puanın üzerinde kalmaya çalışacağı beklentisindeler. 
     
</TEXT>
</DOC>
