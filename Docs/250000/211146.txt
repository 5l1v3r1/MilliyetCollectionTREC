<DOC>
<DOCNO> 211146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/siyaset/siy04.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş İşi biz bozmayız 
</HEADLINE>
<TEXT>

   AHMET ERHAN ÇELİK Ankara 

   
   Milli Güvenlik Kurulu'nun MGK Kıbrıs sorunuyla ilgili "devlet perspektifini ilan etmesi"nin ardından KKTC Cumhurbaşkanı Rauf Denktaş müzakere sürecinin "toplumsal ayaklarını örmeye" başladı. Denktaş, toplumsal uzlaşmayı "temel hedef", "kol kırılır yen içinde kalır" anlayışının müzakere öncesinin temel şartı ilan edecek. Denktaş, Başbakan Recep Tayyip Erdoğan'la görüşmeden önce Türkiye Odalar ve Borsalar Birliği TOBB yönetimiyle bir araya geldi. Denktaş'ın talebi üzerine gerçekleşen görüşme Pembe Köşk'te yapıldı. TOBB heyetini dinleyen Denktaş, Kıbrıs'ta çözüm süreciyle ilgili olarak şu değerlendirmelerde bulundu 
   MGK'nın "da" eki MGK'nin önceki gün yayınladığı Kıbrıs bildirisinde yer alan Annan Planı'nın "da" referans alınacağına ilişkin ifade, "işi bozan biz olmayacağız" anlamına geliyor. Müzakere sonunda adı Annan Planı olsa bile ortaya başka bir şey çıkacak. 
   
   Çatlak ses çıkmamalı 
   Toplumsal uzlaşma Kıbrıs müzakereleri başladıktan sonra Türk tarafından çatlak ses çıkmaması çok önemli. Hangi çerçevede olursa olsun, toplumsal uzlaşma sağlanmadan masaya oturulması, Kıbrıs'ın kaderine olumsuz etkide bulunur. Bundan sonra tartışmaların kamuoyu önünde değil, devlet birimleri arasında sonuçlandırılması gerekiyor. 
   ABD'deki görüşmeler kritik Erdoğan'ın ABD Başkanı George Bush ile yapacağı görüşme, Kıbrıs sorununun çözüm çizgisini belirgin hale getirecek. ABD'nin alacağı tavır, müzakere, yöntem ve üslupta belirleyici olacak. 
   
   
</TEXT>
</DOC>
