<DOC>
<DOCNO> 212987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/guncel/gun90.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Program 1 O Evlendi...    Ev, araba, para kazanmak bir yana sahip olduğu her şeyi geri verdi... 
   "Akmasa da damlar, kazanamasam da şöhret olurum" demedi zaten nedenini anlayamadığımız şekilde ünlüydü... 
   Bir eve kapanıp 2 ay içinde kendisini birine, olmadı diğerine beğendirmeye çalışmadı... 
   Sevdiği adam uğruna her şeyi göze aldı kalbinin sesini dinledi... Bu kendi açıklamasından .. 
   Evlenmek için önüne konan deneklerden biri yerine duygusal açıdan değil ama bulunduğu mekan açısından ulaşılması zor birini hapiste cezasını çekmekte olan birini seçti... 
   Önce annesine, sonra da bize hayatının numarasını çekti Seren Serengil. Şu anda yayında olmayan bir kanalda gece program yaptığı zamanlarda sık sık köşemizde yerini alırdı. Konuşurdu aşk üzerine üstelik koca koca adamlara "çocuklar" diyerek. 4-5 de şarkı söylerdi gecede. Rumeli Hisarındaki konserinde 7 bilet satıldığı iddia edilmişti. Gerisi hep davetliydi, falandı filandı... 
   Anlam verememiştik bu kadın ne zaman aşk profesörü oldu diye. Hepimizi fena faka bastırdı. Bariz ofsayta düşürdü bizi. İlk şaşkınlığı atlattık, şimdi olayların gelişimini izleyeceğiz. Bakalım Seren Hanım aşk için her şeyden vazgeçen biri mi, yoksa... 
   Her şeyin reklam olduğu bir dönemde yaşayınca insan bizim gibi kötü niyetli olabiliyor... 
   
   Program 2 Günün Finali...    Seren Hanım gerçekten sevdiği için evlenmişse, ne mutlu ikisine de. Allah bir yastıkta kocatsın, boy boy çocukları, mutlu bir hayatları olsun... 
   Ve Seren Hanım'ın annesi... Kızlarını götürüp bir eve koyan "2 ayda oradaki erkeklerden birini sev, sevme, evlenmeden sakın çıkma. Baban bacaklarını kırar valla " diyen aileler kızmazken sizin -kendisi öyle söylüyor, inanmak zorundayız- sadece kalbinin sesini dinleyen evladınızı reddetmeniz... Ne bilelim, aşk yine kaybetti galiba... 
   Bir de Cengiz Bey'den ricamız var... Önce "Allah kurtarsın" diyelim kader mahkumu kim varsa... Lütfen, Seren "ev hanımı" olsun. Sevgisi için yaptıklarına saygı duysak da, şarkıcılığı ile ilgili görüşlerimiz hiç değişmedi çünkü. Sen katlanmak zorundasın da, bize acı be ... Mutluluklar... 
   
   K buslar ..    SerinDuruşçulardan ve ShockHabercilerden gelen k buslara devam... 
   Özel isim olmuşuz, Serdar Ortaç "yok bu olmaz " diyerek bizi geri çeviriyor. Özel isim olmamışız ama yine aynı şahıs tarafından özel isim lakabıyla anılıp eziliyoruz, şarkı markı olamıyoruz... 
   Fotoğraf makinesi olmuşuz, sahte gülücükler görmekten kahkahanın nasıl bir şey olduğunu unutmuşuz... 
   Ajdar Anık olmuşuz, A''dan Z''ye adlı programda Ahmet Selçuk İlkan ve Hülya Polat adlı kişiler bize sanatçı olabilmek için nelerin gerektiğini ve bizim neden sanatçı olamayacağımızı açıklıyor... 
   Nane şekeri olmuşuz, Ajdar Anık adında bir şahıs bizi Türkiye''nin gündemine oturtmuş, anlam veremiyoruz... 
   Bira şişesinde son yudum olmuşuz, ısınmışız içenimiz yok... 
   Çıkmaz sokak olmuşuz, her yeni tanıştığımız kişi bize küfrü savuruyor... 
   Birkaç metre farkla geçilmiş dünyanın en yüksek ikinci dağ zirvesi olmuşuz, kimse adımızı bilmiyor, esamimiz okunmuyor... 
   Döner-pilav ikilisi olmuşuz, seçim meydanlarında bir numaralı yemek haline gelmişiz kendimizi çocuğa verilen elma şekerine benzetiyoruz... 
   Nehre atılan çamaşır makinelerinden biri olmuşuz, "ya Domestos''suz çamaşıra bağlıysak " diye tırsıyoruz... 
   Yalan-dolan olmuşuz, başı sıkışan bize başvuruyor... 
   Takvim olmuşuz, hayatın anlamı sadece kırmızı rakamlarımıza yüklenmiş... 
   Akbil olmuşuz, kendi sesimizden kendimiz iğreniyoruz... 
   İnsan gibi insan olmuşuz, fayda etmemiş, karar değiştirip el alemin maskarası olmuşuz... 
   
   Bunların hepsi bana yapılan bir kompledir .. 
   Michael Jackson 
   
   Taze Özdeyişimsi 
   "Elin kramponu ile niye gerdeğe giriyorsun .." 
</TEXT>
</DOC>
