<DOC>
<DOCNO> 220962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun46.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de dürbünlü tüfekli seri katile ölüm cezası... 
</HEADLINE>
<TEXT>

     ABD'de, dürbünlü tüfekle 10 kişiyi öldürmekten yargılanan John Allen Muhammed 43 , cinayetlerin birinden hüküm giyerek idama mahkum edildi. Cezanın 14 Ekim'de infaz edilmesine karar verildi. 
     Hakim LeRoy Millette, yaşındaki Dean Meyers'ın Virginia eyaletinin Manassas kentindeki bir benzincide depoyu doldururken John Muhammed tarafından ''uzaktan zevk için tüfekle öldürülmesi'' davasında, mahkeme jürisinin Kasım ayında verdiği ''suçlu'' kararını kesinleştirerek, Muhammed'i ölüm cezasına çarptırdı. 
     ABD'nin Irak'a birinci büyük harekatı olan Körfez Savaşı 1991 gazisi olan Muhammed'in ceza aldığı cinayetler zinciri, 2002 yılında ülkede büyük bir korku yaratmıştı. 
     Yargıç, John Muhammed'in ölüm cezasının 14 Ekim'de infaz edilmesine karar verdi. 
     John Allen Muhammed ile sapkınlığına suç ortağı yaptığı John Lee Malvo, 2002'de Maryland ve Virginia'da dürbünlü tüfekle işlenen seri cinayetlerle suçlanıyor. Manassas'daki dava, jüri kararını tam tarafsız verebilmesi için 320 km ötedeki Virginia Beach'e alınmıştı. 
     John Allen'ın davasında jüri, suçlu bulduğu sanığın ölüm cezasına çarptırılmasına karar vermişti. 
     Avukatları, Malvo'nun John Allen Muhammed tarafından beyninin yıkandığını ve cinayeti bilinçsizce işlediği savunmasını getirmişler ve cinayetlerin işlendiği yıl 17 yaşında olan Malvo, ABD yasası 18 yaşın altında da idama imkan verdiği halde jüri kararıyla müebbet hapse mahkum olmuştu. 
     
</TEXT>
</DOC>
