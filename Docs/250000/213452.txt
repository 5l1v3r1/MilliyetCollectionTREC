<DOC>
<DOCNO> 213452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/yasam/ayas.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kalmazsan zayıflarsın 
</HEADLINE>
<TEXT>

   Amerikalı Barry Sears'ın ünlüleri de zayıflatan diyeti, günde 5 öğün yemeyi şart koşuyor. Diyette fast food bile var... 
      Ayşegül Aydoğan 
   
   ABD'li doktor Barry Sears, 42 ülkede yayımlanan 'Zone Diyeti' adlı kitabında, bir haftada sağlıklı kilo vermenin formülünü açıklıyor. 
   Prestij Yayınları'nca Türkçe'ye çevrilen 'Zone Diyeti', ünlülerin diyeti olarak da biliniyor. Cindy Crawford, Bill Cosby gibi ünlülerin uyguladığı 'Zone Diyeti', aşırı insülin seviyesini yediğiniz besinlerle düşürebilmeyi amaçlıyor. Diyetin temeli, insülin hormonunun belli bir seviyede tutulmasına dayanıyor. Günde en az 5 öğün yemeyi ve hiç aç hissetmemeyi vaat eden diyette yasaklanan en önemli şey "Aç kalmak". Çok katı kurallar içermeyen Zone diyetinde 'fast food'a bile yer var 
   Diyet önerilerini ve başarısını 15 kitaptan oluşan bir seride toplayan Sears'ın 'Zone Diyeti'nin felsefesini, 'Yediğiniz yemeğin, aldığınız ilaç kadar önemli olduğu' düşüncesi oluşturuyor. 
   Kitabında diyetin sonuçlarının bir hafta sonra görülmeye başladığını belirten Sears, bu diyetin aynı zamanda yaşlanma sürecini tersine döndüren bilimsel olarak kanıtlanmış tek beslenme programı olduğunu da iddia ediyor. 
   
   Yemeğin ilaç olduğunu düşün 
   Kalori hesaplamaya karşı çıkan Sears, önemli olanın insülin gibi hormonların dengede tutulması olduğunu belirtiyor ve şöyle diyor "Her öğünde protein ve karbonhidrat dengeli alınmalı. Bütün protein ihtiyacı bir öğünde, karbonhidrat ihtiyacınızı bir sonraki öğünde alamazsınız. Çünkü insülin seviyeniz yükselir. Yemeğinizin ilaç olduğunu düşünün. Her öğünde tabağınızı dengeleyin ve tek bir öğünde asla fazla kalori almayın. Ölçünüz de gözünüz ve avucunuzun içi olsun." 
   Sears'ın savunduğu önemli noktalardan biri de, besinsel yağların gerçek düşmanımız olmaması. Sears, artan obezite salgınının asıl nedenini, "İnsülin hormonunun aşırı üretimi şişmanlatır, şişman kalmanıza yol açar" diye açıklıyor. 
   
   İşte 'Zone Diyeti'nin kuralları    İkisi ara öğün olmak üzere günde beş kez yemeye gayret edin.Aç olun ya da olmayın, öğünlerin arasında 5 saatten fazla zaman geçmesine izin vermeyin. Aslında yemek yemek için en uygun zaman, aç olmadığınız zamandır. Çünkü bu, insülin seviyenizi sabitlediğiniz anlamına gelir.Günde en az sekiz bardak 1.8 litre su için. Uyandıktan sonra bir saat içinde kahvaltı yapın. 
   
   Zone'a uygun fast food yemekleri    McDonald's Izgara McChicken sandviçi ekmeğin 4'te 1'ini atın Burger King Mayonezsiz Burger King ızgarası ekmeğin 4'te 1'ini atın 
   
   Diyetin püf noktası    Daha fazla meyve sebze yiyin. Makarna, tahıllar ve diğer nişastalar konusunda temkinli olun.Yağ yakmak için mutlaka sınırlı olsa da yağ almak şart. Zeytinyağı ve balığı tercih edin.Herhangi bir öğünde asla avucunuza sığacak miktardan fazla et tüketmeyin. Bu miktar elinizin kalınlığından fazla olmamalı. Her bir öğünde kadınlar 90 gram 3 köfte kadar , erkekler 120 gram et yemeli.Tabağınızı üçe ayırın. Tabağın üçte birine avuç içinden biraz büyük ve kalın olmayan az yağlı bir et veya proteinli besin koyun. Diğer üçte birine bolca sebze meyve, geri kalanına ise az miktarda zeytinyağıyla birlikte, kıyılmış badem koyun.Dışarıda yemek yerken ekmek yememeye dikkat edin. Eğer karbonhidrat alacaksınız, bunu tatlıya saklayın. Başka şeyler ısmarlamadan önce mönüden az yağlı protein yemeğinizi seçin. Yemeği beklerken herkes ekmeğe saldırdığında, bir kadeh şarap ya da bir bardak su için. Tatlı geldiğinde mümkünse yarısını yiyin. Tatlı yerine en iyisi taze meyvedir. 
   
   
</TEXT>
</DOC>
