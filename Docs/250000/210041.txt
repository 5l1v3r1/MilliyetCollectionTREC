<DOC>
<DOCNO> 210041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/spor/aspo.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SOĞUK SAVAŞ 
</HEADLINE>
<TEXT>

   LUCESCU Ben olsam Rize erteleme maçını oynamazdım. Hakkımız olmayan puanı almamalıyız... GÜRELİ Vergi borcunu ödemeyen kulüp, futbolcu transfer ediyorsa, şampiyonluğu kutsal sayılmaz 
      
   'Kararlar değil, iyi oynayanlar kazansın'    ORHAN YILDIRIM 

   'Haksızlık yapıldı' 
   BEŞİKTAŞ Teknik Direktörü Mircea Lucescu, ikinci yarının başlamasına sayılı günler kala çarpıcı açıklamalar yaptı. Fenerbahçe - Çaykur Rize maçının tekrar edilmesinin etik olmadığını dile getiren Rumen teknik adam, "Kararların değil, sahada iyi olanın kazanmasını istiyorum. Tekrar, kuralla değil, istekle çıktı. Bu kararda sempati ve menfaatler gözönüne alınmış olabilir" dedi. 
   
   'Herkesi düşünüyorum' 
   ARTIK her takıma itiraz hakkının açıldığını da iddia eden Lucescu, "Ben olsam bu maçı oynamazdım" diye konuştu. Rumen hoca şunları söyledi "Sahada bu mesleği yapan arkadaşlara haksızlık oluyor. Böyle bir şey olduktan sonra rakibin elini nasıl sıkarım Burada sadece Hikmet Karaman'ı düşünmüyorum. Bu maçın tekrarı ile kaybeden diğer teknik direktörleri de düşünüyorum." 
   
   'Bunu yapabilirler' 
   LUCESCU, kariyerinin sonuna gelen hakemin, bir takıma katkıda bulunmak için bu yola başvurabileceğine dikkat çekti, "Hak etmediğimiz puanları almamalıyız" dedi. Beşiktaş Teknik Direktörü, Antalya seminerine katılmadığı gerekçesiyle kendisini eleştiren Fenerbahçe Teknik Direktörü Daum konusunda, "Birbirimize karşı açıklamalar yapmamalıyız" yorumunu yaptı. 
   
   'Haksız rekabet ve eşitsizlik olmasın'    'Bari sussunlar' 
   İKİNCİ Başkan Hüsnü Güreli, Radyo D'de yayınlanan "Bol Bol Futbol" programında Fenerbahçe ve Galatasaray'ı topa tuttu. 6 ayda 7 trilyon vergi ödediklerini açıklayan Güreli, "Biz diyoruz ki, haksız rekabet ve eşitsizlik olmasın. Biz ödüyorsak, herkes ödesin. Ya da biz de onlara uyup ödemeyelim. Ödemeyenler varsa, yapmaları gereken, TV'ye çıkmak yerine, susmaktır" dedi. 
   
   'Kutsal olmaz' 
   GÜRELİ, ödedikleri vergiyi açıklamanın iftihar verici olduğunu dile getirdi. Beşiktaş İkinci Başkanı şu ifadeleri kullandı "Biz vergi öderken, bir başka takım ödemez, gidip parayı transferde harcar ve şampiyon olursa, bu şampiyonluk kutsal sayılmaz. Vergisi ödenmemiş kazanç nasıl kutsal değilse, bu şampiyonluk da kutsal değildir. Herkesin eşit olduğu unutulmasın." 
   
   'Model farkı' 
   ÖDEMELERİ yaptıktan sonra verginin yüzde 15'e indirilmesine de tepki gösteren Güreli, "Maddi gücünüz yoktur, taksite bağlarsınız saygı duyarım. Zamanı gelince de faizle ödersiniz tamam. Ama bu indirim yanlış" dedi. Halka arza da değinen Hüsnü Güreli, "Biz futbolu, gelir ve giderlerle arz ettik. Fenerbahçe ve Galatasaray sadece gelirleri arz etti. Model farkı var" diye konuştu. 
   
   Beşiktaş haksız mı    Gelir fazla 
   FENERBAHÇE ve Galatasaray'la vergiler konusunda ayrı düşen Siyah - Beyazlı kulübün dökümleri, ilginç sayıları ortaya çıkarıyor. 2003'ün ikinci altı ayındaki gelirler kağıda döküldüğünde, üç külübün ödediği KDV ve stopajlar arasındaki fark göze çarpıyor. Üç büyük kulüp naklen yayından yıllık 12.5'ar milyon dolar alıyor. Maç biletlerinden Beşiktaş ile Galatasaray yaklaşık 10'ar milyon dolar, Fenerbahçe daha yüksek gelire ulaşıyor. 
   
   Vergi az 
   BEŞİKTAŞ'IN kayıtlarına göre 2003'ün 7. ile 12. ayı arasında ödenen KDV miktarlarında Siyah - Beyazlı kulüp, Fenerbahçe ile Galatasaray'ın önünde yer aldı. Stopaj vergisinde ise Beşiktaş rakiplerinden üç misli daha fazla para ödedi. Ayrıca Fenerbahçe ile Galatasaray, sponsor, reklam ve lisans hakları gelirlerinden yapılan tahsilatlarda, karşı taraftan KDV'leri alınmasına rağmen, devlete KDV ödemekte zorluk çekiyorlar. n ATIF KEÇECİ 
   
   İşte rakamlar 1.7.2003 30.12.2003    
   KDV ödemeleri Beşiktaş Futbol Yatırımları A.Ş 2.687.199.700.000 Fenerbahçe Kulübü 2.587.317.350.000 Fenerbahçe Sportif Hiz. A.Ş 87.969.250.000 Galatasaray Sportif Sinai A.Ş 1.813.771.050.000 
   
   Stopaj vergisi Beşiktaş Kulübü 500.530.250.000 Beşiktaş Futbol Yatırımları A.Ş 1.609.614.550.000 TOPLAM 2.110.144.800.000 Fenerbahçe Kulübü 323.569.450.000 Fenerbahçe Spor Ürün. San. A.Ş 50.407.500.000 Fenerbahçe Spor. Hiz. A.Ş 6.896.750.000 TOPLAM 380.873.700.000 Galatasaray Derneği 157.057.800.000 Galatasaray Sportif A.Ş 396.790.550.000 TOPLAM 553.848.350.000 
   
   
</TEXT>
</DOC>
