<DOC>
<DOCNO> 222731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun40.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da bir Türk, sığınma evinde kalan eşini öldürdü 
</HEADLINE>
<TEXT>

     Hollanda'nın Zaandam kentinde bir sığınma evinde kalan, 3 çocuk annesi Türk, ayrıldığı eşi tarafından tabancayla vurularak öldürüldü. 
     Yetkililerin verdiği bilgiye göre, cinayet, geçen hafta cuma sabahı Türk kadının 32 sığınma evinin önüne çıktığı sırada işlendi. Zanlı olaydan kısa süre sonra yakalanarak gözaltına alındı. 
     Öldürülen kadının, eşinden ayrıldıktan sonra sürekli ölüm tehdidi aldığı ve bu nedenle daha önce üç kez kaldığı sığınma evini değiştirmek zorunda kaldığı belirtildi. 
     Bu olayla son 10 ayda Hollanda'da sığınma evlerinde kalan üçüncü Türk kadını cinayete kurban gitti. 
     Almelo ve Den Bosch kentlerinde de geçen yıl 2 Türk kadını, ayrıldıkları eşleri tarafından ''namus davası'' gerekçesiyle vurulmuşlardı. 
     Bu arada, Zaandam'daki sığınma evinde vurulan kadının eski kocasının gözaltına alınmasından sonra, zanlının yakınlarının, sığınma evini tehdit etmesi üzerine, burada kalan kadınların ve çocukların gizli bir yere taşındıkları öğrenildi. 
     
</TEXT>
</DOC>
