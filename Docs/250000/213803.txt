<DOC>
<DOCNO> 213803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/guncel/gun90.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Takıntılar ..    ShockHabercilerden ve SerinDuruşçulardan gelen takıntılara devam... 
   n Birilerine adres tarif ettikten sonra "acaba yeterince açık anlatabildim mi, bulabilecekler mi " endişesine kapılır mısınız Eğer siz de o yöne doğru gidiyorsanız, "ya adresi bulamaz da geri dönerlerse" diye işkillenir ve yolda karşılaşmamak için yolun diğer tarafına geçer misiniz, ya da bilerek yolu uzatmak pahasına da olsa arka sokaklarda dolanır mısınız 
   n Yağmurlu bir günde, "şemsiyesini açanlar mı çoğunlukta, açmayanlar mı " şeklinde bir gözlem yapıp siz de ona göre davranır mısınız Kimse açmıyorken açarsanız alay konusu olacağınızı düşünür müsünüz 
   n Self-servis lokantalarda yemeğinizi bitirdikten sonra "acaba tepsiyi biz mi kaldıracağız, yoksa masada mı bırakacağız" ikilemine girer misiniz "Masada bıraksam biri görüp de herkesin içinde azarlar mı Ama garsonlar topluyorsa bu sefer de millete rezil olmaz mıyız " diye düşüncelere dalıp yemeği kendinize zehir eder misiniz 
   n Alışveriş merkezlerinde gezerken kimin montlu, kimin montsuz olduğuna dikkat eder misiniz Montunu taşımayanların arabalı olduğuna kanaat getirip, onları inceleyip "Allah Allah hiç de arabası olan birine benzemiyor" diye düşünür müsünüz 
   n Otobüste yer vermek üzere ayaklandığınızda, yer verdiğiniz kişinin sizi görmezden gelerek ilerlemesi üzerine yer vermek için illa da ikinci bir zat arar mısınız Bulamadığınız takdirde yolculuğa ayakta devam eder misiniz 
   n Metroda "Sarı Çizgiyi Geçmeyiniz" uyarısını ihlal edip, etrafta sizin gibi kişiler arar mısınız Akabinde ensenize vuran hafif rüzgarı, görevlinin nefesi zannedip kafanızda görevliye çıkışma cümleleri tasarlar mısınız 
   n İki kişinin anca yan dönerek geçebileceği bir alandan geçerken, karşıdan gelene arkanızı dönmek yerine yüzünüzü dönmeye özen gösterir misiniz 
   n Soğuk havalarda otobüste, dışarıyı görmek için camdaki su buharını sildikten sonra elinize bulaşan sıvının otobüsün içindeki insanların ağzından çıkan nefesin bir sonucu olduğunu düşünüp iğrenir misiniz 
   n Dergilerdeki kişilik testlerinde cevaplara önceden bir göz atıp, istediğiniz karakter çıkabilmek için kasar mısınız 
   n Yayınlanan bir takıntıyı çok beğenince "valla iyi fikir, dur ben de yapayım" der misiniz 
   
   100 kişiye sorduk ..    Çekirge bir sıçrar, iki sıçrar, üçüncüsünde... 
   40 Deliğe kaçar... İyimserler 
   36 Yakalanır... Kötümserler 
   11 Yine sıçrar... İlgisizler 
   07 Çekirge ne Bilgisizler 
   05 Hiç belli olmaz... Septikler 
   01 Çekirgeden uçan da kaçar, kaçan da 
   kaçar, çekirgeleri sevelim... Mustafa Topaloğlu 
   
   Bizimkisi bir aşk hikayesi... 
   Romeo Juliet 
   
   Evet Tam Bu 
   "2004'e girdiğimiz bu yıllarda..." 
</TEXT>
</DOC>
