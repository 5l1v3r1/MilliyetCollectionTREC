<DOC>
<DOCNO> 215264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/yasam/yas05.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Klon embriyonda 'etik' tartışması 
</HEADLINE>
<TEXT>

   Güney Koreli bilim adamlarının insan embriyonu klonlaması, çoğu kişiye göre hiç de 'etik' değil... 
      DIŞ HABERLER SERVİSİ 
   
   Güney Koreli bilim adamlarının geçtiğimiz hafta içinde insan embriyonunu klonladıklarını açıklaması, dünya çapında tepkilere yol açtı. 
   Seul Üniversitesi'nden bilim adamlarının, bu metotla gelecekte kök hücrelerden laboratuvarda bir tabak üzerinde insan beyin hücreleri, deri, karaciğer veya bir böbrek yapılabileceğini ileri sürmesi, etik açıdan büyük bir tartışma yarattı. Bu gelişmeyle şeker hastalığı, kanser, Alzheimer ve diğer önemli hastalıkların tedavisinde büyük aşamalar kaydedilebileceği iddiasına rağmen değişik çevreler açıklamaya tepki gösterdi. Belli başlı tepkiler şöyle 
   - Fransız genetik uzmanı, Cochin Moleküler Genetik Enstitüsü Başkanı Axel Kahn'ın açıklaması "Bu yöntem, ilk hasta tedavisinde yararlanılmadan önce, klonlanmış bir çocuğun doğumuyla sonuçlanacak." 
   - İspanyol gazetesi ABC'nin başyazısı "Özverili bir çalışma ama, klonlamanın tedavide kullanılmasında ciddi etik engeller var." 
   - Vatikan Papalık Yaşam Akademisi Başkan Yardımcısı Elio Sgrecia "İnsanı, başka hayatlar kurtarabilmek için ilaçlar bulma umuduyla öldüremezsiniz. Bu, Nazilerin toplama kamplarında yaptıklarının bir tekrarı olur." 
   - Fransa'da yayımlanan La Croix'in baş yazısı "Bir adım, bir ikincisini beraberinde getirmez mi Hastalardan, ailelerinden, kısırlıktan şik yet eden çiftlerin, muhtemel kazançların heyecanlandırdığı endüstrilerin baskısını hayal edebilirsiniz." 
   - İspanya'da yayımlanan El Mundo gazetesinin baş yazısı "Başarılı bir klonlama, en sonunda insan kimliğinin tanımını bile değiştirecek, öngörülemez sonuçlar doğurabilir." 
   
   
</TEXT>
</DOC>
