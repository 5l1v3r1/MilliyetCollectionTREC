<DOC>
<DOCNO> 203096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/guncel/gun01.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt'ın adıyla piyasayı dolandırdı 
</HEADLINE>
<TEXT>

   1. Ordu Komutanı Orgeneral Yaşar Büyükanıt'ın damadı olduğunu söyleyerek piyasayı dolandırdığı iddia edilen Birol Deniz, sevgilisiyle birlikte tutuklandı... 
      LUBE AYAR İstanbul 
   
   1. Ordu Komutanı Orgeneral Yaşar Büyükanıt'ın damadı olduğunu söyleyerek piyasayı dolandırdırdığı iddia edilen Birol Deniz 39 ile sevgilisi Neriman Topalak 21 , çıkarıldıkları mahkemece tutuklanarak cezaevine gönderildi. Topalak da sevgilisinden hayalleriyle oynadığı gerekçesiyle şik yetçi oldu. 
   Deniz'in ünlülerin de aralarında olduğu iddia edilen kişileri Büyükanıt'ın damadı olarak aradığı, sevgilisi Topalak'ı da sekreterim diyerek gönderip paralı aldırdığı öne sürüldü. Polisteki sorgusu tamamlandıktan sonra Deniz ve Topalak elleri birbirine kelepçeli olarak Şişli Adliyesi'ne sevk edildi. Topalak'ın sürekli ağlaması dikkat çekti. 
   
   'Askere sempatim var' 
   Asıl mesleği puantörlük olan Deniz, Şişli Sulh Ceza Mahkemesi'nde suçlamaları kabul etmeyerek, "Eskiden beri askerlere karşı sempatim vardır. Kendim okuyup asker olmak istedim ama olamadım. Kimseyi dolandırmadım" dedi. 
   Topalak da, "Ben suçsuzum. Birol'dan evlilik hayallerimle oynadığı için şik yetçiyim" diye konuştu. Deniz ve Topalak, "dolandırıcılık" suçundan tutuklanarak cezaevine gönderildi. 
   
   Korg. Karabay'ı kızdıran sahtecilik 
   3. Kolordu Komutanı Korgeneral Köksal Karabay'ın adını kullanarak dolandırıcılık yapan biri emekli yarbay, üç kişi gözaltına alındı. Savcılık kaynaklarından alınan bilgiye göre, TSK'da açılan sargı bezi ihalesine girmek için girişimde bulunan İstanbullu işadamı Olcay, TSK'da lojistik hizmetlerde görevliyken emekli olan Erol Yurdakul'la tanıştı. İddiaya göre, Yurdakul, Olcay'a Karabay'ın eşini tanıdığını ve ihaleyi kazanmasına yardım edebileceğini söyledi. Olcay, 1 milyon dolar bedelli 400 bin sargı bezi ihalesini alabilmek için Yurdakul'a 5 bin dolar kaparo verdi. Olcay, ihaleyi kazanamayınca parayı geri istedi. Yurdakul paranın bin dolarını ödedi. Bu süre içinde gelişmelerden Karabay'ın haberi oldu. Kendi adının kullanılarak ihalede usulsüzlük yapılması istenmesine çok kızan Karabay, Emniyet'ten yardım istedi. Polis,Yurdakul'un yanısıra Hüseyin Özcan ve Sevinç Yurtserveroğlu adlı üç kişiyi gözaltına aldı. 
   
   
   
</TEXT>
</DOC>
