<DOC>
<DOCNO> 234595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/yazar/temelkuran.html </URL>
<DATE> 2004/04/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"İnsanlar olmasa ne güzel kapitalizm olur" üzerine 
</HEADLINE>
<TEXT>
   Söyle şimdi nasıl haberler, haberler 
   Ne zaman bir kriz patlasa, kapitalizmin hamisi ağabeyler, "Aman sisteme inancınız tahrip olmasın Olup bitenler hep kötü adamların işi " diyor. Yani temelde sorun yok... 
   
   20 Nisan günü yayımlanan Financial Times gazetesinin manşeti şöyleydi 
   "Shell krizi 'insan hatasına' bağladı " 
   Manşet altına geçiyoruz İhtiras, üçkağıt, zaaf... Haberin içi "Yalan Rüzgarı" gibi. Ve bütün bu kriz tek bir e - mail ile patlıyor. Yönetim kurulu üyelerinden biri, günün birinde bir başka yönetim kurulu üyesine şöyle bir e - mail atıyor 
   "Artık yalan söylemekten bıktım ve yoruldum " 
   Yalan ne hakkında Shell'in petrol rezervleri. Shell meğer iki yıldır petrol rezervlerini olduğundan fazla gösteriyormuş. İyi mi 
   Yalan söylemekten bıkan kahramanımızın durup dururken böyle bir mektup döşenmesinin sebebi de komik. Haberden anlaşıldığı kadarıyla, iki yönetim kurulu üyesi birbirine gıcık olmuş önceden. Çünkü bir tanesi diğerine "hak etmediği kadar kötü" bir performans eleştirisi yapmış. Diğeri de patlatmış cevabı, "Madem öyle işte böyle" der gibi 
   "Sen ne diyorsun kardeşim Biz zaten Shell olarak toptan yalanlar üzerinde oturuyoruz " 
   Tencere dibin kara, seninki benden kara hesabı 
   Böylece dünya devlerinden Shell, bir gün içinde bütün yeryüzü gazetelerinin manşetlerine çıkıyor. Yönetim kurulu, iki hırçın arkadaşı, "kurulun güvenini sarstıkları için" buraya gülme efekti koymak lazım görevden uzaklaştırıyor. 
   Ertesi gün de mesele "insan hatasına" bağlanıp temizleniyor. 
   Şimdi durup dururken niye aniden "şirket haberleri" Söyleyeceğim. Ama önce yakın tarih kapitalizm hatıralarını yad edelim, gönül telimizi titretelim. 
   
   Kadın bacakları 
   işe girince 
   Bush hükümetiyle de kankalığı olan meşhur Enron firmasını hatırlarsınız. Batmıştı hani. Battıktan sonra olaylar "Seks Yalanları" filmi tadında gelişmiş, bütün mesele "insan hatasına" bağlanmıştı. Hatta hangi uluslararası dergiydi hatırlamıyorum, Enron'un iflasıyla ilgili sadece kadın bacakları resimleri olan bir rapor yayınlamıştı. Şeytan bulunup taşlanmış, sistem aklanıp paklanıp yerli yerine konulmuştu. 
   Şimdi işte aniden "şirket haberleri" dokusu taşıyan bir yazıyla ortaya çıkmamın sebebi de bu İnsan hatası 
   "Aman" diyor ağabeyler, "sakın sisteme olan inancınız tahrip olmasın Olup bitenler hep kötü adamların işi " Yani işler, ABD'deki devlet aygıtıyla ilgili bütün Hollywood filmlerinde olduğu gibi Kötü adam gider, mekanizma temizlenir Çapağı alındıktan sonra üstüpü atılır, çarklar pırıl pırıl ve tıkır tıkır dönmeye devam eder. 
   
   Bir bilmecem var çocuklar 
   Ama benim de bir sorum olacak naçizane 
   Bu sistem değil midir in sanlara "Daha çok iste " diyen, "Kazan Kazan " diye bağırıp duran "Diğerini ezip geç, ekmeğini al " diye bağıran bu sistem olmasa herkesin boğazından eşit sayıda lokma geçmez miydi zaten O zaman niye bütün bu şirketlerin batışları, satışları sanki "namussuz" iki-üç insanın tasarrufu olarak sergilenmeye çalışılıyor Aşağıdakiler pedalları çevirirken, birtakım sakıncalı sorulara akılları takılıp da yavaşlamasın diye olmalı. 
   
   "İnsan hatası" İnsanlık hatası 
   İnsan hatası deyince de insanın aklına gelmedik şey kalmıyor. Siz hiç Ken Saro Wiwa diye bir isim duydunuz mu Nijeryalı bir şair kendisi. Enteresan bir adam. 1990'ların başında bu adam, tutuyor ülkesinde Shell'in yaptığı çevreye zararlı etkinliklere karşı halkı harekete geçiriyor. Bak sen Sonra Sonra, memleketteki diktatörlük, işleri karıştıran Wiwa'yı 1995'te "falan filan sebebiyle" asarak idam ediyor. Bu olay Uluslararası Af Örgütü raporuna Shell'le bağlantılı olarak geçiyor. Ama, Allah'ı var o günden bugüne bayağı bir yol kat ediliyor. Geçtiğimiz mart ayında Birleşmiş Milletler İnsan Hakları Komisyonu "İş ve İnsan Hakları" üzerine toplantılar yapıyor, şirketlerin uyması gereken insan hakları normlarını tespit etmek istiyor. Şirketimiz burada kendini gösteriyor. Shell'in dış ilişkiler ve şirket politikalarından sorumlu Başkan Yardımcısı Robin Aram diyor ki 
   "Birleşmiş Milletler normları bizim için yararlı değil " 
   Şirketleri eşitlik, demokrasi ve sosyal adalet konularında izleyen Birleşik Avrupa Gözlemcileri araştırma grubu da doğal olarak soruyor 
   "Neden acaba " 
   Aram cevap veriyor 
   "Çünkü zaten bizim çok yüksek insan hakları standartlarımız var " 
   İnsan hatası işte... İnsanlık hatası... Bu yüzden şimdi Avrupa'nın ara sokaklarında -çok önemsiz görünebilir kimilerine- duvarlara Dünya Sosyal Forumu'nun sloganları yazılıyor 
   "Önce k r değil Önce insan " 
   
      
   
</TEXT>
</DOC>
