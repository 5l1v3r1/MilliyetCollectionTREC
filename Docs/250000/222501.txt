<DOC>
<DOCNO> 222501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonsiy02.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Antakya'da MHP konvoyuna saldırı .. 
</HEADLINE>
<TEXT>

     Antakya'da MHP konvoyuna, saldırı düzenlendi. MHP Antakya Belediye Başkan adayı Dr. Ahmet Fuat Aslan'ın bu akşam kent merkezinde oluşturduğu araç konvoyuna, Cumhuriyet Caddesi'nde bir grup tarafından silahlı, taşlı ve sopalı saldırı yapıldı. 
     Herhangi bir yaralanma olayının yaşanmadığı saldırıda, belediye başkan adayı Aslan'ın içinde bulunduğu 31 D 2250 plakalı otomobilde hasar meydana geldi. 
     
     3 KİŞİ YAKALANDI 

     Emniyet Müdürlüğü'nden alınan bilgiye göre, MHP Antakya Belediye Başkan adayı Dr. Ahmet Fuat Aslan'ın bu akşam kent merkezinde oluşturduğu araç konvoyuna, Cumhuriyet Caddesi'nde yapılan saldırı olayıyla ilgili olarak 3 kişi güvenlik güçlerince yakalanarak gözaltına alındı. Yakalananların üzerinde yapılan aramada 3 tabanca ele geçirildi. 
     MHP adayı Aslan, olayın ardından gazetecilere yaptığı açıklamada, CHP seçim bürosundan çıkan bir grubun kendilerine önce sözlü, ardından taşlı ve sopalı saldırıda bulunduğunu, grubun daha konvoya silahla 4 kez ateş ettiklerini öne sürdü. Aslan, demokrasi ve Antakya adına olaydan üzüntü duyduğunu ifade etti. 
     MHP adayı Aslan'ın, kent merkezinde oluşturduğu konvoya, Cumhuriyet Caddesi'nde bir grup tarafından silahlı, taşlı ve sopalı saldırıda bulunulmuştu. Herhangi bir yaralanma olayının yaşanmadığı saldırıda, belediye başkan adayı Aslan'ın içinde bulunduğu 31 D 2250 plakalı otomobilde hasar meydana gelmişti. 
     
</TEXT>
</DOC>
