<DOC>
<DOCNO> 227483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/yazar/asik.html </URL>
<DATE> 2004/04/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İmaj araştırması... 
</HEADLINE>
<TEXT>

   
   Tuğrul Erkin parasını cebinden verip bir kamuoyu araştırması yaptırıyor... Konu "Baykal'ın imajı" 
   Tuğrul Bey, 3 Kasım seçiminde İstanbul'dan milletvekili adayıydı... Dedi ki 
   - Konuştuğum CHP'liler iki ana kategoriye ayrılıyordu... "Ben Deniz Baykal'a oy vermem" diyenler... "Deniz Baykal'a rağmen oy vereceğim" diyenler... Ortada bir Baykal sorunu var. Kendisinin imajı nedir İtibarı ne düzeydedir Birtakım rötuşlarla düzeltilebilir mi Düzeltilmesi imk nsız mı Araştırmada ortaya çıkacak sonuçları Sayın Baykal'ın da bilgisine sunacağım.. Herhalde bir karar almasında etkili olacaktır... Son Dakika... 
   CHP Genel Başkanı Deniz Baykal, seçim yenilgisi üzerine genel başkanlıktan istifa etti... 
   1 Nisan 
   
   İkna meselesi ..    Tarhan Erdem, seçim tahmininde çok başarılı olduğunu söyleyince etrafındakiler 
   - Aman yapma üstat, demişler, verdiğin rakamlar ortada... Hem daha dün başarısız olduğunu itiraf etmiştin, bu arada ne oldu da şimdi başarılı olduğunu söylüyorsun 
   Tarhan Bey muzip muzip gülerek yanıtlamış soruyu 
   - Az önce sayın Baykal'la görüştüm, beni başarılı olduğuma ikna etti... 
   Not Tarhan Bey dün sütunumuzda yer alan "Beni Saadet Partisi yanılttı" şeklinde bir söz sarf etmediğini, alıntı yaptığımız başlığın doğru olmadığını bildirdi. Düzeltiriz. 
   
   "Cumhuriyet ruhu" siyaset borsasında değer kaybediyormuş. 
   Laik cumhuriyetçiler hisselerini satıp İslam cumhuriyetine yatırım yaparlarsa elbette öyle olur... 
   Haldun Ertem 
   
   Arnavut    Arnavut dostumuz Nevzat Şenol, Baykal'ın seçim başarısıyla ilgili bir fıkra anlattı... Arnavut'un tuttuğu at, yarışta en arkaya düşmüş... 
   Arnavut bakmış bakmış 
   - Be hey mübarek, demiş, katmış önüne öteki hayvanları nasıl da koşturuyo bre... 
   
   Toroğlu    AKP'nin önlenemeyen yükselişi nasıl durdurulabilir 
   - Bu işi ancak Erman Toroğlu başarabilir, diyor okurumuz Nuri Çevik. 
   - Nasıl yani 
   - Basbayağı... Beşiktaş 8 puan öndeydi, 6 puan geriye düşürdü... 
   
   Milli Kütüphane    Öğrenci okurumuz bir araştırma için Ankara'da Milli Kütüphane'ye gidiyor. Eski bir gazeteden fotokopi alması gerekiyor. Bir sayfa fotokopinin ücreti 300 bin lira... Parayı yatırmak istiyor. İlgilinin cevabı 
   - Parayı Ziraat Bankası Heykel Şubesi 453697 nolu hesaba yatıracak, makbuzu bize getireceksiniz... 
   Peki para Milli Kütüphane'nin bulunduğu Bahçelievler'deki Ziraat Bankası şubesine yatırılsa... O zaman 5 milyon 200 bin TL havale ödeniyor... 
   Uygulama geçici imiş. Geçici de olsa akıl dışı olmasına gerek var mı 
   
   Yeni belediye başkanlarının ilk icraatı çok merak ediliyormuş... 
   Fazla meraka gerek yok, ilk icraatları büyük ihtimalle kendilerinin ve yandaşlarının seçim masraflarını çıkartmak olacaktır... 
   Arif Ayhan 
   
   Kurultay mevsimi    CHP'de yine kurultay rüzg rı esiyor... Olağanüstü kurultay için bir hareketlenme var. Acaba kurultay bir işe yarar mı Eski milletvekillerinden Sabri Ergül diyor ki 
   - Beşte bir, yani 300 imza ile kurultayı toplayabilirsiniz. Ancak Genel Başkan seçiminin yapılabilmesi için kurultaya yarıdan bir fazla, yani 650'nin üzerinde imza ile gitmek zorundasınız. Bu da hayli zor. Son kurultayda yapılan tüzük değişikliği ile Genel Başkan'ın değiştirilmesi çok zorlaştırıldı. O zaman da söylenmişti Deniz Bey bugünleri görerek dünden önlemini aldı... 
   Sabri Ergül, CHP'li milletvekillerinin partide bir yönetim değişikliği yolunda hareketlenmesi gerektiği kanısında... 
   
   CHP nasıl kurtulur Nasıl sol seçmenin umudu haline gelir 
   - Sorunun yanıtı çok da zor değil, diyor bir milletvekili dostumuz... 
   Planı özetliyor... 
   - Fakir fukarayı kucaklayan... sosyal adalete dayalı... hukuka ve demokrasiye saygılı... Cumhuriyetçi, laik, ulusalcı bir iktidar programı yaparak... 
   Halkın ve ülkenin çıkarlarını ön plana alarak... 
   Çalışan ve emeğiyle geçinen kesimlerin sözcülüğünü üstlenerek... 
   CHP bu tür politikalarla iktidara yürüyebilir... 
   - Peki neden böyle politikalar izlemiyor 
   - Kulağını halka değil çıkar çevrelerine veriyor da ondan... 
   CHP nasıl kurtulur 
   Sol bir program hazırlayıp hayata geçirerek... Özeti bu... 
   Bu satırlar yazılırken Bursa'dan arayan okurumuz diyor ki 
   - Hilmi Şensoy dürüst belediyecilik yaptı, kaçakları yıktı yüzde 18 oy aldı, kaçağa göz kırpan yüzde 58 oy aldı... 
   Olabilir... Ama CHP ilkesizlikte yarışamaz. Ancak ilkelilikte yarışabilir... 
   
      
   
</TEXT>
</DOC>
