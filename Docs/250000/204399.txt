<DOC>
<DOCNO> 204399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo04.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Totti Nedved'e itirazım var 
</HEADLINE>
<TEXT>

     Roma ve İtalya Milli Takımının yıldızı Francesco Totti, Fransız Futbol Magazin'in Juventus'un orta sahadaki Çek yıldızı Pavel Nedved'i, Avrupa'da Yılın Futbolcusu olarak seçmesini eleştirdi. Nedved'in bu ödülü hak etmediğini belirten Totti, "Kazanan kesinlikle bir başkası olmalıydı bu ben dahil herkes olabilirdi" diyerek tepkisini açıkça dile getirdi. Tecrübeli futbolcu, ayrıca birgün Altın Top'a aday gösterilmeyi hayal ettiğini söyleyip, kendisinin bu seneki performansının ödül alan Nedved'den çok daha iyi olduğunu belirtti. Geçen sene Francesco Totti'nin formasını giydiği Roma, Serie A'da oldukça kötü bir sezon geçirip UEFA Kupası'na son anda katılırken, Nedved'in formasını giydiği Juventus ise yıldız oyuncunun da büyük katkısıyla hem Şampiyonlar Ligi'nde finale kalıp hem de Serie A'yı birinci bitirerek şampiyon olmuştu. 
     
</TEXT>
</DOC>
