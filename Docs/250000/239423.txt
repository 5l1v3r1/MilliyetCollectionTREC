<DOC>
<DOCNO> 239423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo20.html </URL>
<DATE> 2004/05/12/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
FIFA dünya klasmanında Türkiye, 737 puanla 7. durumda... 
</HEADLINE>
<TEXT>

     Uluslararası Futbol Federasyonları Birliği FIFA dünya klasmanı açıklandı. 
     Türkiye klasmanda 1 sıra yükselerek, 737 puanla 7. durumda yer aldı. Ay-yıldızlılar, İtalya, İngiltere ve Almanya gibi futbolda söz sahibi ülkelerin önünde yer almayı başardı. 
     İlk 3 sıranın değişmediği klasmanda, Brezilya 838 puanla birinci, Fransa 819 puanla ikinci, İspanya 784 puanla üçüncü sırada bulunuyor. Montserrat, 6 puanla sıralamada yine son sırada kaldı. 
     Türkiye'nin Dünya Kupası Eleme Grubu'ndaki rakiplerinden Arnavutluk sıralamada 2 basamak çıkarken, Yunanistan ve Gürcistan ise birer basamak düştü. Diğer rakipler Danimarka, Ukrayna ve Kazakistan'ın yeri ise değişmedi. 
     700 puanla Danimarka 14, 638 puanla Yunanistan 34, 528 puanla Ukrayna 65, 481 puanla Arnavutluk 91, 4 puanla Gürcistan 99 ve 323 puanla Kazakistan 136. sırada yer aldılar. 
     Türkiye, Avrupa klasmanında ise Fransa, İspanya ve Hollanda'nın ardından 4. sırada bulunuyor. A Millileri, Almanya, Çek Cumhuriyeti, İtalya ve İngiltere izliyor. 

     
</TEXT>
</DOC>
