<DOC>
<DOCNO> 217999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/soneko19.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tataristan Başbakanı Türkiye'de... 
</HEADLINE>
<TEXT>

     Tataristan Başbakanı Rustam Mınnıhanov, resmi ziyaret amacıyla ülkesine ait özel bir uçakla bugün saat 12.00'da Ankara'ya geldi. 
     Konuk Başbakanı, Esenboğa Havalimanı'nda Maliye Bakanı Kemal Unakıtan karşıladı. 
     Aynı zamanda Zorlu Grubu ile birlikte Tüpraş ihalesini kazanan Efremov Kautchuk GMBH şirketinin ortaklarından Tatneft'in Yönetim Kurulu Başkanı da olan Mınnıhanov, Unakıtan ile görüşmesinin ardından Başbakan Recep Tayyip Erdoğan ile bir araya gelecek. 
     Tataristan Başbakanı, Ankara ziyareti sırasında Zorlu Grubu yöneticileri ile de bir görüşme yapacak. 
     Mınnıhanov akşam ülkesine dönmeden önce, Maliye Bakanı Unakıtan ve Zorlu Grubu yöneticileri ile Esenboğa havaalanında ortak basın toplantısı düzenleyecek. 
     
</TEXT>
</DOC>
