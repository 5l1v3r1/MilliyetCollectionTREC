<DOC>
<DOCNO> 223539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur09.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Zaferi’nin yıldönümü kutlanıyor 
</HEADLINE>
<TEXT>

     Törenler sabah 09.00’da Cumhuriyet meydanındaki Atatürk anıtına çelenklerin konulup saygı duruşu eşliğinde göndere bayrağın çekilmesiyle başlandı. 18 Mart Stadyumu’ndaki törenlere Başbakan Recep Tayyip Erdoğan da katıldı. Stadyumdaki tören öncesi mehteran bölüğü vatandaşlara bir konser verdi. 
     TBMM Başkanı Bülent Arınç, Vali Süleyman Kamçı, Kültür ve Turizm Bakanı Erkan Mumcu, Belediye Başkanı Ülgür Gökhan, Türk Silahlı Kuvvetleri adına Boğaz Garnizon Komutanı Tümamiral Deniz Kutluk, Deniz Kuvvetleri adına Kuzey Deniz Saha Komutanı Koramiral Metin Ateş ile beraber Atatürk’ün manevi kızı Ülkü Adatepe de bu yıl ilk kez törenlere katılarak, Cumhuriyet meydanındaki Atatürk anıtına çelenk koydu. 
     Çelenklerin anıta konulmasının ardından 18 Mart Stadyumu’ndaki törenlere geçildi. Buradaki törenlere Başbakan Recep Tayyip Erdoğan da katıldı. 
     Stadyumdaki tören öncesi mehteran bölüğü vatandaşlara bir konser verdi. Arıdndan konuşmalar yapıldı. 
     
     DENİZ KUVVETLERİ’NDE TÖREN 

     Çanakkale Deniz Zaferinin 89’uncu yıldönümü Deniz Kuvvetleri Komutanlığı’nda düzenlenen bir örenle kutlandı. Deniz Kuvvetleri Komutanı Oramiral Özden Örnek ile karargah personelinin katıldığı törende şehitler için saygı duruşunda bulunuldu. Yapılan konuşmalarda, Çanakkale Savaşı öncesi şartlar, savaşın seyri, zaferi getiren muharebeler ve Nusret mayın gemisinin kahramanlıkları anlatıldı. 
     
     ÇANAKKALE ZAFERİ 

     18 Mart 1915’te Çanakkale Boğazı’nı geçmeye çalışan Amiral J. de Robeck komutasındaki 30 savaş gemisinden oluşan İngiliz ve Fransız donanmaları, ağır zaiyat vererek başarısız oldu. Altı büyük gemiden Bouvet, Irresistible ve Ocean zırhlıları batırıldı, üçü ise kullanılmaz duruma geldi. Düşman donanması 7 saat süreyle tüm boğaz tahkimatını ateş altına almışsa da, bu girişim, kıyı topçusunun etkili karşı ateşi sayesinde sonuçsuz kaldı. Nusret mayın gemisinin döşediği mayınlar da düşman donanmasına ağır kayıplar verdirdi. 

     
</TEXT>
</DOC>
