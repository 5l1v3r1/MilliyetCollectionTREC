<DOC>
<DOCNO> 215520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo25.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın AIG, Galatasaray'a tecrübe oldu... 
</HEADLINE>
<TEXT>

     Galatasaray Kulübü Başkanı Özhan Canaydın, AIG ile yapılan anlaşmanın Galatasaray Kulübü için bir tecrübe olduğunu söyledi. 
     Canaydın, Galatasaray'ın Mecidiyeköy'deki şirket binasında düzenlediği basın toplantısında, AIG ile yapılan anlaşma ve ortaklığın sona erdirilişi ile ilgili açıklamalar yaptı. 
     Galatasaray'ın ortaklığını bitirmek için AIG'e vereceği tazminatla birlikte toplam 32.5 milyon doların kaynağını açıklamaktan kaçınan Canaydın, sadece "Galatasaray kendi yaratacağı kaynaklarıyla bu hisseleri alacaktır" demekle yetindi. 
     Canaydın, AIG'in 20 milyon dolar vererek, yaklaşık 44 milyon dolar geri alması konusundaki sorular üzerine ise "AIG demek ki Galatasaray ile akıllı ve çok iyi bir alışveriş yapmış" dedi. 

     
</TEXT>
</DOC>
