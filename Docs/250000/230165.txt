<DOC>
<DOCNO> 230165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun23.html </URL>
<DATE> 2004/04/10/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Sibirya'da madendeki patlamada ölenlerin sayısı 20'ye çıktı... 
</HEADLINE>
<TEXT>

     Rusya'nın Sibirya bölgesinde, bir kömür madeninde meydana gelen patlamada ölenlerin sayısı 20'ye çıktı. 
     Patlamanın meydana geldiği Kemerovo bölgesi yetkilileri, ölü sayısının 20'ye çıktığını ve çok sayıda madencinin enkaz altında kaldığını söylediler. 
     Rusya Acil Durumlar Bakanlığı'ndan yapılan açıklamada, Taijina madeninden şu ana kadar 2'si yaralı 16 madencinin sağ salim çıkarıldığı belirtildi. 
     Kemerovo Valisi AMAN Tuleev'in de bölgeye geldiği ve kurtarma çalışmalarının 150 görevlinin katılımıyla sürdürüldüğü bildirildi. 
     Tuleev, madende hapsolan madencilerle temasa geçemediklerini, yolun kapalı olduğunu, çok yakındaki başka bir madenden madencilerin bulunduğu madene geçmeye çalıştıklarını söyledi. 
     Patlamanın nedeninin belirlenmesi için soruşturma başlatıldığını belirten Tuleev, ''Görünüşe göre grizu patlaması'' dedi. 
     
</TEXT>
</DOC>
