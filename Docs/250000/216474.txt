<DOC>
<DOCNO> 216474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun33.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs müzakereleri... Teknik komiteler 16 00'da toplanacak 
</HEADLINE>
<TEXT>

     Kıbrıs müzakereleri kapsamında oluşturulan teknik komitelerin ikinci toplantısı saat 16.00'da yapılacak. 
     Türk tarafının teknik komiteleri genel koordinatörlüğünü yapan Cumhurbaşkanlığı Müsteşarı Ergün Olgun, dün ilk toplantılarını yapan komitelerin bugün Lefkoşa Uluslararası Havaalanı'nda yeniden biraraya geleceklerini söyledi. 
     Olgun, bugünkü toplantıda, uluslararası anlaşmalarla ilgili çalışma yapılacağını bildirdi. 
     Ergün Olgun, uluslararası anlaşmalar, federal yasalar ve finans konularında oluşturulan 3 ayrı komiteye ek olarak bayrak ve marş konusunda çalışma yapacak 4. komitenin üyelerinin Çarşamba günü BM Genel Sekreterliği'ne bildirileceğini kaydetti. 
     Olgun, komitelerin Türk üyelerinin yarından itibaren bu amaçla tahsis edilen Ticaret Bankası'nın eski binasında faaliyete başlayacağını açıkladı. 
     
</TEXT>
</DOC>
