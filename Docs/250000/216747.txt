<DOC>
<DOCNO> 216747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/soneko05.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de çıkış yapacak tırlar 5 km'lik konvoy oluşturdu 
</HEADLINE>
<TEXT>

     Kapıkule Sınır Kapısı'nda, yurtdışına çıkış için bekleyen TIR'lar 5 kilometre uzunluğunda konvoy oluşturdu. 
     AA muhabirinin edindiği bilgiye göre, yurtdışına ihracat yükü taşıyan TIR'lar, Bulgaristan gümrüğünden kaynaklanan nedenlerle Türk tarafında uzun kuyruklar oluşturdu. 
     Her hafta sonu TIR yoğunluğunun yaşandığını belirten yetkililer, ''Kapıkule'de TIR'ların çıkış işlemlerini kısa sürede yapıyoruz. Bulgaristan gümrüğünün küçük olması ve işlemlerin yavaş yapılması nedeniyle, Türk tarafında kuyruklar oluşuyor. Gümrük sahasında işlemi bitmiş TIR'lar, Bulgar gümrükçüler almadığı için beklemek zorunda kalıyor'' dedi. 
     Kapıkule'den çıkış işin 200 civarında TIR karayolunda bekliyor. 
     Kuyrukların yaşandığı yol güzergahında jandarma ve trafik ekipleri, TIR'ların yolu kapatmamaları için kontrollerini sürdürüyor. 
     
</TEXT>
</DOC>
