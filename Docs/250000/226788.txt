<DOC>
<DOCNO> 226788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun04.html </URL>
<DATE> 2004/03/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erdoğan, Bush'a Annan'ın son taslağında istediği değişiklikleri anlattı 
</HEADLINE>
<TEXT>

     Başbakan Recep Tayyip Erdoğan, Kıbrıs görüşmeleri için geldiği Burgenstock'ta, ABD Başkanı George Bush ile bir telefon görüşmesi yaptı. 
     Edinilen bilgiye göre, görüşme sırasında Bush Erdoğan'ı, yerel seçim sonuçlarından dolayı kutladı ve NATO zirvesi çerçevesinde Haziran ayında Türkiye'ye geleceğini teyit etti. 
     Başbakan Erdoğan'ın Bush'a, Türk tarafının BM Genel Sekreteri Kofi Annan tarafından bugün sunulan taslakta istediği değişikliklere ilişkin görüşlerini aktardığı öğrenildi. 
     Bush'un da buna karşılık, Dışişleri Bakanı Colin Powell'ı Kıbrıs ile ilgili görevlendirdiğini hatırlattığı, gelişmeleri yakından takip ettiklerini ve bu konuya çok önem verdiklerini söylediği bildirildi. 
     Bu arada, Erdoğan'ın bu akşam, BM Genel Sekreteri Annan ile de bir araya geldiği, ilerleyen saatlerde Yunanistan Başbakanı Kostas Karamanlis ile de görüşebileceği belirtildi. 
     
</TEXT>
</DOC>
