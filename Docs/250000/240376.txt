<DOC>
<DOCNO> 240376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/ekonomi/eko10.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
e - bildirgeyle 432 trilyon tasarruf 
</HEADLINE>
<TEXT>


İSTANBUL Milliyet 

SSK'nın e - Bildirge Projesi'nin tanıtım toplantısında konuşan Başbakan Recep Tayyip Erdoğan, uygulamanın hayata geçirilmesiyle bir yıl içinde kamu ve özel sektörde asgari 432 trilyon lira işgücü kazanımı elde edileceğini söyledi. 
Çağın ihtiyaçlarına cevap verir bir devlet işleyişine kavuşmayı hedeflediklerini belirten Erdoğan, "Hepsinden önce kafamızı değiştirmemiz şart. Artık taşıma suyla bu devasa değirmenin dönmeyeceğini hepimizin görmesi gerekiyor. Kaynaklarımızı israf etmeyeceğiz. Bütün hizmetleri en kısa zamanda en ekonomik ve en organize şekilde vereceğiz. Vatandaşımıza devlet kapısında 'illallah' dedirtmeyeceğiz. Bütün sorunları en kestirme şekilde ama hakkıyla çözeceğiz" dedi. 1 Mayıs 2004'te yürürlüğe giren projeyle prim ve hizmet belgeleri internet ortamından alınabilecek. Prim tahakkuk işlemlerinin yanında prim ödemeleri de otomatik ödeme veya internet bankacılığı yoluyla bankaya gitmeden daha kolay ve hızlı yapılabilecek. 


</TEXT>
</DOC>
