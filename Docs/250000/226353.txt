<DOC>
<DOCNO> 226353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy17.html </URL>
<DATE> 2004/03/28/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Doğu Beyazıt ve Adıyaman'da da kavga 8 yaralı 
</HEADLINE>
<TEXT>

     Ağrı'nın Doğubayazıt İlçesi'nde çıkan iki ayrı seçim kavgasında, 7 kişi yaralandı. 
     Çetenli ve Kaleci köylerinde, muhtarlık seçimleriyle ilgili çıkan kavgada, 7 kişi çeşitli yerlerinden yaralandı. Yaralılar, Doğubayazıt Devlet Hastanesi'nde tedavi altına alındı. 
     Olaylarla ilgili soruşturma sürdürülüyor. 
     
     ADIYAMAN 

     Adıyaman'ın Samsat İlçesi'nde seçim tartışmasından kaynaklanan kavgada, bir kişi bıçakla yaralandı. 
     Alınan bilgiye göre, ANAP Belediye Başkan Adayı Yusuf Fırat'ın akrabası Mustafa Fırat, yolda karşılaştığı AK Parti Belediye Başkan Adayı Abdulkadir Aslan'ın yeğeni Kadir Daş ile tartıştı. Mustafa Fırat, tartışmanın kavgaya dönüşmesi üzerine Kadir Daş'ı bıçakla karnından yaraladı. 
     Kadir Daş'ın Samsat Sağlık Ocağı'ndaki tedavisinin ardından taburcu edildiği, Mustafa Fırat'ın gözaltına alındığı bildirildi. 
     
</TEXT>
</DOC>
