<DOC>
<DOCNO> 220549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo32.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor - Beşiktaş 3-0 
</HEADLINE>
<TEXT>

     
     Birnci Yarı 

     Birinci Süper Futbol Ligi'nde Trabzonspor ile Beşiktaş arasındaki karşılaşmanın ilk yarısı, evsahibi ekibin 2-0 üstünlüğüyle sona erdi. 
     Karşılaşmaya hızlı başlayan Trabzonspor, ilk dakikalarda Beşiktaş'ın sağ kanattaki açıklarını özellikle Romaschenko ve Somers ile iyi değerlendirdi. 
     İlk 10 dakikalık bölümü Fatih'in attığı gole 1-0 önde geçen bordo-mavililer, kontrollü bir oyunun ardından son dakikalarda yine sol taraftan bu kez Romaschenko ile bir gol daha bularak devreyi 2-0 önde kapamayı başardı. 
     6. dakikada Romaschenko'nun soldan ortasında, Gökdeniz'in yere çarptırarak yaptığı etkisiz vuruşta, yakın mesafede Emre Toraman topa dokunamayınca, savunma tehlikeyi uzaklaştırdı. 
     8. dakikada Trabzonspor öne geçti. Bu dakikada Somers'in soldan kullandığı taç atışında, ceza alanı içinde Hüseyin'in kafayla aşırdığı topa yakın mesafedeki Fatih'in kafa vuruşunda, meşin yuvarlak Cordoba'nın müdahalesine karşın filelere gitti 1-0. 
     10. dakikada Pancu'nun yaklaşık 25 metreden vurduğu şutta, kaleci Petkoviç topun sahibi oldu. 
     43. dakikada Sergen'in pasında ceza alanı içindeki Giunti'nin şutunda savunmada Erdinç, son anda araya girerek mutlak bir tehlikeyi önledi. 
     44. dakikada hızlı gelişen Trabzonspor atağında, Fatih'in pasında ceza alanı içi sol çaprazında topla buluşan Romaschenko, güzel bir vuruşla topu filelere gönderdi 2-0. 
     Bundan sonraki dakikalarda gol olmadı ve karşılaşmamanın ilk yarısı Trabzonspor'un 2-0 üstünlüğüyle sona erdi. 
     
     İkinci Yarı 

     47. dakikada sağdan ceza alanına giren Sinan'ın şutunda, top üstten auta gitti. 
     55. dakikada Emrah'ın soldan ortasında, ceza alanındaki Fatih'in rovaşata vuruşunda, top yandan auta çıktı. 
     57. dakikada Sinan'ın soldan ortasında, ceza alanı içinde Romaschenko, Sergen'den önce davranarak kafayla topu son anda kornere gönderdi. 
     58. dakikada Trabzonspor taraftarlarının kötü tezahüratı nedeniyle karşılaşmanın hakemi Çulcu, 1 numaralı anonsu yaptırdı. 
     59. dakikada Tolga'nın soldan yerden ortasında, yakın mesafede Gökdeniz ayağıyla dokunarak topu filelere gönderdi 3-0. 
     63. dakikada Gökdeniz'in sağdan ortasında, Fatih'in iyi dokunamadığı top Romaschenko'nun önüne düştü. Bu futbolcunun ceza alanı içinden vurduğu sert şutta top, direğin yanından az farkla auta gitti. 
     65. dakikada Romaschenko'nun pasında ceza alanı içinde uygun durumda topla buluşan Gökdeniz'in plase vuruşunda, top az farkla auta çıktı. 
     78. dakikada rakibine sert giren Romaschenko, ikinci sarı karttan kırmızı kart görerek oyun dışında kaldı. 
     84. dakikada soldan gelişen Beşiktaş atağında, ceza alanına giren Sinan'ın şutunda, top üstten auta gitti. 
     Bu dakikalardan sonra başka gol olmadı ve Trabzonspor Beşiktaş'ı 3-0 yendi. 
     
</TEXT>
</DOC>
