<DOC>
<DOCNO> 218799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur14.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kişiliğinizi 20 ağaçtan hangisi yansıtıyor İşte cavabı... 
</HEADLINE>
<TEXT>

     Celtic Astrolojisi'ne göre, elma ağacı insanı etkileyici, sedir ağacı zarif, incir ağacı insanı ise güçlü bir kişiliğe sahip oluyor. 
     Kişilerin doğum tarihlerinden yola çıkılarak hazırlanan kişilik analizleri ilginç benzetmelerle açıklanmaya çalışılıyor. 
     Bu benzetmelerin ağaç çeşitlerine göre yapıldığı Celtic Astrolojisi'nde ise kişinin ruh hali, beğenileri ya da alışkanlıkları anlatılırken 20 farklı ağaç çeşidinden yararlanıyor. Örneğin, 23-31 Aralık tarihleri arasında doğanlar elma, 1-11 Ocak tarihleri arasında doğanlar köknar, 12-24 Ocak tarihleri arasında doğanların ise karaağacın etkisi altında olduğu iddia ediliyor. 
     Kendi kişiliğini öğrenmek ya da yeni tanıştığı kişi hakkında fikir sahibi olmak isteyenlerin başvurdukları Celtic Astrolojisi'ne göre, elma aşkı, dişbudak hırsı, kayın yaratıcılığı, sedir güveni, kestane dürüstlüğü, karaağaç asilliği, köknar gizemi, ıhlamur ise şüpheciliği temsil ediyor. 
     www.kadinlar.com adresinde bazı ağaçlarla ilişkilendirilen kişilik özellikleri şöyle 
     ''Elma Cazibeli, fiziksel olarak dikkat çekici, etkileyici. Flört etmeyi seviyor ve maceraperest. Ancak hassas ve her zaman aşık. Sevmeye ve sevilmeye meraklı. Cömert. Bilimsel konulara yeteneği var. Bugün için yaşar. Hayal gücü yüksek. 
     Sedir 9-18 Şubat Zarif, her ortama ayak uydurabilen, lüksü seven,sağlığına dikkat eden, kendine güvenen, başkalarına da biraz yukarıdan bakan biridir. Kararlı, sabırsız ve başkalarını etkilemeyi sever. Beceriklidir. 
     İncir 14-23 Haziran Çok güçlü, bağımsız, tartışmalara ve zıtlıklara fazla izin vermeyen, aile hayatına düşkün, iyi bir baba ve hayvan severdir. Sosyal, akıllı ve pratiktir.'' 
     
</TEXT>
</DOC>
