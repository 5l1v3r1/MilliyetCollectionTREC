<DOC>
<DOCNO> 206952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/yasam/yas06.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç, sapığa acımadı 18 yıl 
</HEADLINE>
<TEXT>

      TURAÇ TOP İzmir DHA 
   
   Bornova'da 4 - 13 yaşlarındaki 14 kız çocuğuna bıçak tehdidiyle tecavüze kalkıştığı, bir genç kıza da tecavüz ettiği öne sürülen üniversite öğrencisi Tolga Orun 27 , 18 yıl hapis cezasına çarptırıldı. Suçun işleniş biçimi ve toplumda infial yaratması nedeniyle Orun'a en yüksek cezayı veren yargıç Nermin Ünsal, indirim de uygulamadı. 
   İzmir'de geçen yıl meydana gelen bir dizi tecavüz olaylarından sonra bir parkta üzerinde çakıyla yakalanan Orun, ifadesinde suçunu şöyle itiraf etti "Evde yalnız olan kızları takip edip deprem araştırma görevlisi gibi içeriye giriyor, kalbinin atışlarını dinlemek için soyuyordum. Amacım tecavüz etmek değildi. Ben hastayım. Kendime engel olamıyorum." Bu ifadesinin ardından Orun, 14 tecavüz girişimi ve sarkıntılık suçlamasıyla tutuklandı. İzmir 19. Asliye Ceza Mahkemesi'ndeki davada yargıç Ünsal, "Olayların hepsini ben yapmadım" itirazına rağmen Orun'a 18 yıl ceza verdi. 
   
   
</TEXT>
</DOC>
