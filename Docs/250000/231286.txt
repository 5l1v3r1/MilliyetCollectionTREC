<DOC>
<DOCNO> 231286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/soneko24.html </URL>
<DATE> 2004/04/14/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İstikbal Mobilya'dan ihracat atağı... 
</HEADLINE>
<TEXT>

     Boydak Holding şirketlerinden İstikbal Mobilya, bu yılın 3 aylık döneminde yaptığı ihracatını, geçen yılın aynı dönemine göre yüzde 66.6 oranında artırarak 25 milyon liraya yükseltti. 
     Boydak Dış Ticaret Genel Müdürü Ömer Kartal, şirketlerinde ISO 9000 Kalite Sistem Belgeli oturma grupları, yatak odası takımları, kanepe, modüler mobilya, yatak, yorgan, ev tekstili ve mutfak takımları ürettiklerini kaydetti. 
     Avrupa, Amerika, Afrika ve Orta Doğu'da yaklaşık 60 ülkeye ihracat yaptıklarını ifade eden Kartal, şunları söyledi 
     ''Avrupa ve dünyada mobilya üretim ve ihracatında önde gelen ülkelerinden İtalya ile İspanya'ya da ihracat yapıyoruz. Bu yılın ocak-mart ayları döneminde yaklaşık 60 ülkeye 25 milyon dolarlık oturma grubu, kanepe, yatak, yorgan, modüler mobilya, yatak odası ve mutfak takımları ile ev tekstili ihraç ettik. Geçen yılın aynı döneminde 15 milyon dolarlık ihracat yapmıştık.'' Kartal, yıl sonuna kadar 75 milyon dolarlık ihracat yapmayı hedeflediklerini bildirdi. 
     
</TEXT>
</DOC>
