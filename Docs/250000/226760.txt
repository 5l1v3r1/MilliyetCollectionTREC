<DOC>
<DOCNO> 226760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/yasam/yas09.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ayrılalım' sözü ağır tahrik oldu 
</HEADLINE>
<TEXT>

   Sevgilisini bıçaklamaktan idamla yargılanan sanık için kadın savcı, 'ağır tahrik' indirimi istedi 
      BAHRİ KARATAŞ İzmir DHA 
   
   İzmir'de ayrılmak istediğini söyleyen sevgilisi Evrim Önder'i 30 yerinden bıçaklayarak öldüren İsmail Akduman'ın yargılandığı davanın kadın savcısı, cinayetin "ağır tahrik altında" işlendiğini öne sürdü. 
   İzmir 7. Ağır Ceza Mahkemesi'nde 'idam'la yargılanan Akduman, dün tekrar h kim önüne çıktı. Manisa Ruh ve Sinir Hastalıkları Hastanesi'nce 'cezai ehliyeti vardır' raporu verilen Akduman için Savcı Nazan Pekcan, sanığın Önder'i 'ağır tahrik' altında öldürdüğünü, 24 yıl hapisle cezalandırılmasını talep etti. Mahkeme ek savunma için süre tanıyarak, duruşmayı mayısa erteledi. 
   
   'Tahrik' eden sözler 
   İsmail Akduman, önceki duruşmada olayı şöyle anlatmıştı "Aramızda nişanlanmıştık. İşsiz olmam evlenmemizi engelliyordu. Ailesinin onu başkasıyla evlendirmek istediğini söyledi. 'Ya ailenin dediğini yap, ya da kaçalım' dedim. Bana 'Ne biçim erkeksin. Zaten işin yok. Ben de işsiz kaldım. Evlenip ne yapacağız' dedi. Çılgına döndüm. Bıçağı rasgele sapladım. Kendimi de öldürmek istedim ama polisler yakaladı. Çok pişmanım." 
   
   Ayrılalım dedi, vahşice katledildi    Devlet İstatistik Enstitüsü Bölge Müdürlüğü'ndeki görevinden ayrılan Evrim Önder 27 , geçen temmuzda İsmail Akduman'a 31 'ayrılalım' deyince bir kafeteryada tartışmaya tutuşmuştu. Akduman da, yanında getirdiği ekmek bıçağıyla genç kadını herkesin gözü önünde defalarca bıçaklayıp öldürmüştü. 
   
   
</TEXT>
</DOC>
