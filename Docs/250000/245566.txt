<DOC>
<DOCNO> 245566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/soneko04.html </URL>
<DATE> 2004/06/05/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Para arzında 1.6 katrilyonluk genişleme 
</HEADLINE>
<TEXT>

     En geniş tanımıyla para arzı mayıs ayının üçüncü haftasında 1.6 katrilyon liralık bir artış yaşandı. 
     Merkez Bankası'nın verilerine göre dolaşımdaki para, TL ve yabancı para mevduatlar ve repo hesaplarının bakiyesinden oluşan en geniş tanımlı para arzı M3YR , anılan haftada kaydettiği bu artışla 177.6 katrilyon liraya ulaştı. Para arzının en büyük bölümünü oluşturan bankalardaki TL mevduatlar anılan haftada 364.3 trilyon lira azalarak 88 katrilyon 719.9 trilyon liraya gerilerken, yabancı para mevduatlar 165.6 trilyonluk bir artışla 70 katrilyon 264.3 trilyon liraya yükseldi. 
     Anılan haftada dolaşımdaki para 47.9 trilyon lira artarak 12 katrilyon 638.3 trilyon, Merkez Bankası'ndaki mevduat ise 2 katrilyon 131 trilyonluk artışla 2 katrilyon 598.6 trilyon liraya çıktı. Mali kuruluşlar dışındaki 
     kesimlerin repo işlemlerinin bakiyesi ise aynı hafta 377.2 trilyon lira azalarak 3 katrilyon 385.4 trilyon liraya indi Bu gelişmelerle geniş tanımlı para arzı 1 katrilyon 602.9 trilyon lira artarak 177 katrilyon 606.5 trilyon lira düzeyinde oluştu. 
     
     BEŞ AYDA YÜZDE 12 GENİŞLEDİ 
     Enflasyon açısından önemli bir gösterge olan para arzı M3YR, yılbaşından 21 Mayıs'a kadar olan yaklaşık beş aylık dönemde yüzde 12 oranında 19 katrilyon 31 trilyon lira büyüdü. Söz konusu para arzı 2003 sonunda 158 katrilyon 575.5 trilyon lira düzeyinde bulunuyordu. 
     Para arzını oluşturan büyüklükler içinde bu dönemde en fazla artış 13 katrilyon 42.9 trilyon lirayla TL mevduatta yaşandı. Bu dönemde dolayımdaki para 2 katrilyon 509.6 trilyon, Merkez Bankası'ndaki mevduat 1 katrilyon 839.3 trilyon, yabancı para mevduatlar 1 katrilyon 332.4 trilyon, repo 306.8 trilyon lira artış kaydetti. 
     
</TEXT>
</DOC>
