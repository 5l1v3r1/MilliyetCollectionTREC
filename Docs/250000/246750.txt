<DOC>
<DOCNO> 246750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun05.html </URL>
<DATE> 2004/06/10/ </DATE>
<TIME> 02.50 </TIME>
<AUTHOR>  </AUTHOR>
<HEADLINE>
G-8 "Kuzey Kore ve İran'ın nükleer programları kaygı verici" 
</HEADLINE>
<TEXT>

     G-8 zirvesine katılan sanayileşmiş 8 ülkenin liderleri Kuzey Kore ve İran'ın nükleer programlarının kaygı verici olduğunu belirtti. 
     G-8 liderleri yayınladıkları "eylem planı"nda, Kuzey Kore'yi nükleer programını sona erdirmeye ikna etmeye çalışan 6 ülkenin katıldığı görüşmelerin devamını istediklerini teyid ederek, Kuzey Kore'ye nükleer silah programından vazgeçmesi için "güçlü bir çağrıda" bulundular. 
     Liderler, İran konusunda ise, ABD'nin İran'ın nükleer silahlar geliştirdiğinden kuşkulanmanın temeli olduğu şeklindeki tutumunu benimsemediler. 
     Ancak G-8 ülkeleri İran'dan BM Atom Enerjisi Ajansı UAEA ile işbirliği yapmasını istediler ve bu işbirliğinde bazı ilerlemelere rağmen, İran'ın nükleer programını tümüyle açıklama konusunda hala ayak dirediğini belirttiler. 
     "İran'ın uranyum zengileştirme çalışmalarınının hala kapsamlı olmamasından endişe duyduklarını" belirten liderler, "İran'ın UAEA ile işbirliğindeki gecikmeler ve eksiklikler ile yetersiz açıklamalarını kınadıklarını" kaydettiler. 
     
</TEXT>
</DOC>
