<DOC>
<DOCNO> 226651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo07.html </URL>
<DATE> 2004/03/29/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Cezayirliler, Belçikalı teknik direktörden vazgeçmiyor... 
</HEADLINE>
<TEXT>

     Cezayir Futbol Federasyonu, milli takımda ikinci kez Belçikalı teknik direktöre görev vermeye hazırlanıyor. 
     Belçika'nın eski teknik direktörü ve halen Belçika Birinci Lig takımlarından Charleroi'nin başında bulunan Robert Waseige, 2006'ya kadar Cezayir Milli Takımı'nın teknik direktörü olacak. 
     Eski Trabzonspor Teknik Direktörü Georges Leekens'den sonra Cezayir böylece, 2. Belçikalı teknik direktörüne sahip olacak. 
     Cezayir milli Takımı için adı geçen diğer Belçikalı ve Fransız teknik direktörler arasından seçilen Waseige, yeni göreviyle ilgili olarak, ''Ben, Cezayir Futbol Federasyonu Başkanı Bayat'a, takımı en iyi şekilde çalıştıracağıma söz verdim. Bu, benim için çok önemli bir görev'' açıklamasına yaptı. 
     Waseige'nin aylık maaşının yaklaşık 25 bin Euro olacağı öğrenildi. 
     
</TEXT>
</DOC>
