<DOC>
<DOCNO> 245636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sontur18.html </URL>
<DATE> 2004/06/05/ </DATE>
<TIME> 21.56 </TIME>
<AUTHOR>  </AUTHOR>
<HEADLINE>
Çanakkale Boğaz'ı gemi trafiğine kapatıldı... 
</HEADLINE>
<TEXT>

     Çanakkale Boğazı'nın, arızalanan Malta bayraklı bir geminin demirinin Türk Telekom'a ait fiberoptik kablolara takılması sonucu saat 17.30'dan itibaren çift yönlü olarak gemi trafiğine kapatıldığı bildirildi. 
     Denizcilik Müsteşarlığı Deniz Ulaştırması Genel Müdürü Ali Kurumahmut, yaptığı yazılı açıklamada, Malta bayraklı M V EFREM isimli geminin, Çanakkale Boğazı'nda seyir halindeyken saat 15.45 sıralarında Nara Burnu'nun kuzeyinde arızalanarak demirlediğini bildirdi. 
     Kurumahmut, geminin, makine arızası giderildikten sonra demir alırken, demirinin Türk Telekom'a ait fiberoptik kablolara takıldığını, bunun üzerine Boğaz'ın saat 17.30'dan itibaren çift yönlü olarak gemi trafiğine kapatıldığını kaydetti. 
     Ali Kurumahmut, olaya Kıyı Emniyeti ve Gemi Kurtarma İşlemleri Genel Müdürlüğü'ne ait Söndüren-6 ve Kurtarma-2 römorkörleri ve Sahil Güvenlik Komutanlığı'na ait TCSG-84 botunun müdahale ettiğini belirtti. 
     Kurtarma ve Çanakkale Boğazı'nın trafiğe açılması çalışmaların sürdürüldüğü bildirildi. 
     
</TEXT>
</DOC>
