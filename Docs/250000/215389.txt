<DOC>
<DOCNO> 215389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/spor/spo15.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Milli mesai    DANİMARKA ile çarşamba günü 5 Ocak Stadı'nda özel bir maç yapacak olan A Milli Takımımız bugün Adana Hilton Otel'de kampa girecek. Ay - Yıldızlı ekibimiz, Şenol Güneş yönetimindeki ilk çalışmasını da saat 19.00'da gerçekleştirecek. Danimarka'yı yarın Tevfik Sırrı Gür Stadı'nda ağırlayacak olan Ümit Milli Takım da Mersin'de toplandı. 
   
   Pistte iki rekor    İZMİR'DEKİ 15 Yaşaltı ve Yıldızlar Salon Türkiye Birinciliği'nin son gününden iki rekor çıktı. Yıldız bayanlar sırıkla yüksek atlamada Ankara'dan Yağmur Damla Demiralp, 2.60 metre olan rekoru 2.70'e taşıdı. Yıldız erkekler gülle atmada ise İzmir'den Mehmet Çalıdan, 17.32 metre olan rekoru 4 santim geliştirdi. 
   
   Tenisin şampiyonları    TÜRKİYE Büyükler Tenis Birinciliği Kış Kupası'nda, erkeklerde Barış Ergüden, bayanlarda ise Pemra Özgen zirveye çıktı. İstanbul'da Bakırköyspor Vakfı Kapalı Kortları'ndaki final maçlarında Ergüden, Ergün Zorlu'yu 2-1, Özgen de, Çiğdem Duru'yu 2-0 yenerek, mutlu sona ulaştılar. 
   
   Altına vurdular    31. Avrupa Ümitler ve Gençler Karate Şampiyonası'nda Türkiye, 2 altın ve 4 bronz madalya kazandı. Hırvatistan'ın Rijeka kentinde, 40 ülkeden sporcuların katılımıyla düzenlenen ve üç gün süren şampiyonada genç erkekler 70 kiloda Murat Salih Kurnaz, ümit erkekler 70 kiloda da Enes Erkan şampiyonluğa ulaştı. 
   
   Tayland yolcuları 
   NEVŞEHİR'DEKİ Türkiye Büyükler Thai Boks Birinciliği'nde 30 ilden 380 sporcu mücadele ederken, madalyalar da sahiplerini buldu. Kilolarında zirveye çıkıp, nisanda Tayland'daki Dünya Şampiyonası'nda ülkemizi temsil edecek sporcular şunlar 48.9 Ali Alkayış, 52.1 Hüseyin Dündar, 55.3 Ramazan Çiçek, 58.9 Tarkan Köymen, 63.5 Fikri Arıcan, 67.5 Adem Akın, 72.5 Muhammed Bostan, 80 Mehmet Özer, 90.8 Erkan Karaciğer, 90.8 Mücahit Coşkun. 
   
   Gençler iddialı    GENÇ Milli Halter Takımı, 38 kişilik ekiple Çankırı'da kampa girdi. Mayısta Beyaz Rusya'da yapılacak Dünya Şampiyonası'na hazırlanan ekipte 16 erkek, 14 bayan sporcu ile 8 antrenör bulunuyor. Antrenörlerden Mustafa Doğan, "İyi bir hazırlık kampı geçirip, şampiyonada başarılı olmak istiyoruz" dedi. 
   
   Erciyes'te geri sayım    KAYSERİ, Balkan Alp Disiplini Açık Kayak Kupası'nı düzenleyerek, ilk kez uluslararası bir organizasyona ev sahipliği yapmanın heyecanını yaşıyor. Çarşamba günü başlayıp, cuma günü sona erecek müsabakalara Türkiye'nin yanı sıra, Gürcistan, İran ve Pakistan katılacak. İl Müdürü Faruk Canbulat, "Katılım ileriki yıllarda daha da artacaktır" dedi. 
   
   Rakipler ne yaptı    GALATASARAY 
   Villarreal - R.Santander 6 - 3 
   GAZİANTEPSPOR 
   Ancona - Roma 0 - 0 
   GENÇLERBİRLİĞİ 
   Siena - Parma 1 - 2 
   
   Lejyonerler ne yaptı    Inter - Udinese 1 - 2 
   Emre, Okan oynamadı 
   Malaga - Espanyol 5 - 2 
   Tayfun son 29 dakika oynadı 
   W.Bremen - Kaiserslautern 1 - 0 
   Ümit Davala 90 dakika oynadı 
   Barcelona - A. Madrid 3 - 1 
   Rüştü oynamadı 
   
   Altay 1 - Karşıyaka 0    Maçın karnesi 
   HAKEMLER Metin Tokat, Metin Kıtmir, Özcan Tarkan 
   ALTAY Fevzi 6 - Tanju 6 , Tuna 7 , Selim 6 - Murat Alaçayır 6 Remzi Dk.80 5 Haydar 6 , İlhan 6 , Ahmet 5 İbrahim Dk.46 6 , Serkan 4 Sedat Dk.46 5 - Murat Alemdar 6 , Ümit 7 
   KARŞIYAKA Muharrem 5 - Ali 6 , Can 6 , Kemal 6 - Turan 5 , Korhan Öztürk 6 , Tufan 6 , Alper 5 , Rasim 5 İsmail Dk.86 - Türker 4 Korhan Özen Dk.66 4 , Serkan 4 Olcay Dk.49 5 
   GOL Ümit Dk.84 
   
   Ankaraspor 1 - Adana DS 1    Maçın karnesi 
   HAKEMLER M.Fatih Gökçe, Enver Dölek, Besim Öztürk 
   ANKARASPOR Habib 6 - Hayati 6 , Savaş 7 , Ömer 7 - İlkan 7 Serkan Dk.88 , Atilla 6 , Cem 6 Ender Dk.54 6 , Hürriyet 7 , Uğur 7 - Alp 6 , Ali 6 Sinan Dk.68 6 
   ADANA DEMİRSPOR Murat Türksoy 6 - Mehmet Balcı 6 , Dursun 7 , Murat Yüksel 6 - Günal 7 , Ali 6 Özgür Dk.70 5 , Ercan 7 , Mustafa Diliçıkık 7 , Mesut 4 İlhan Dk.33 6 - Kamil 7 , Bayram 7 
   GOLLER Ömer Dk.40 , Kamil Dk.89 
   
   Anadolu'nun fendi Fransız'ı yendi    HENTBOLDA Avrupa Bayanlar Çalenç Kupası dördüncü tur ilk maçında Anadolu Üniversitesi, Fransa'nın Merignacais takımını 34-22 yenip, çeyrek final yolunda büyük bir avantaj sağladı. İlk yarısı da 17-10 ekibimizin galibiyetiyle biten karşılaşmada Hülya ve Serpil'in sayıları, Fransız takımını devirmeye yetti. Karşılaşmanın rövanşı, 22 Şubat Pazar günü Fransa'da yapılacak. 
   
   Hentbolda atı alan Üsküdar'ı geçti    BAYANLAR Hentbol Avrupa Kupa Galipileri Kupası dördüncü tur ilk maçında Üsküdar Belediyesi, Fransa'nın Handball Metz Metropole takımına 33-22 yenildi, tur şansını azalttı. Rakibi karşısında ilk yarıyı da 16-14 geride kapayan ekibimizde Özel'in 10 sayısı galibiyete yeterli olmadı. 
   
   
</TEXT>
</DOC>
