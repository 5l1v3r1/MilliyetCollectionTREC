<DOC>
<DOCNO> 219849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sontur14.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto yarın Ankara'ya gelecek... 
</HEADLINE>
<TEXT>

     Dışişleri Bakanlığı Sözcüsü Namık Tan, BM Genel Sekreteri Kofi Annan'ın Kıbrıs Özel Temsilcisi Alvaro de Soto'nun yarın öğleden sonra özel uçakla Ankara'ya geleceğini ve temaslarının ardından cumartesi günü ayrılacağını söyledi. 
     Tan, Dışişleri Bakanlığı'ndaki haftalık basın toplantısında, de Soto'nun Ankara'daki temasları çerceçesinde, Dışişleri Bakanlığı Müsteşarı Büyükelçi Uğur Ziyal ve Kıbrıs dairesi yetkilileriyle görüşeceğini, Dışişleri Bakanı ve Başbakan Yardımcısı Abdullah Gül ile de bir araya gelebileceğini kaydetti. 
     Tan, bir soru üzerine, müzakere sürecinde tüm taraflarla siyasi istişarede bulunulmasının ve çeşitli hazırlıklar yapılmasının doğal olduğunu belirterek, de Soto'nun ziyaretinin bu kapsamda değerlendirilmesi gerektiğini söyledi. 
     
</TEXT>
</DOC>
