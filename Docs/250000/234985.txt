<DOC>
<DOCNO> 234985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo37.html </URL>
<DATE> 2004/04/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
TFFHGD'nde Mustafa Çulcu'nun listesi seçildi... 
</HEADLINE>
<TEXT>

     Türkiye Faal Futbol Hakemleri ve Gözlemcileri Derneği'nin TFFHGD Eskişehir'de yapılan 8. Olağan Genel Kurulu'nda, Metin Tokat'ın adaylıktan çekilmesi sonucu tek listeyle gidilen seçimde, yönetime Mustafa Çulcu'nun listesi seçildi. 
     Özgüven Tesisleri'nde gerçekleştirilen ve Divan Başkanlığı'nı Serdar Çakır'ın yaptığı Olağan Genel Kurul'a 362 delegeden 335'i katıldı. 
     Genel kurul'da, derneğin faaliyet raporu, bütçesi ve Denetleme Kurulu'nun raporları okundu ve oylandı. Metin Tokat'ın adaylıktan çekildiği Genel Kurul'da Kocaeli Bölgesi hakemlerinden Mustafa Çulcu'nun başkanlığındaki tek listeyle seçime gidildi. 
     Genel Kurul'a katılan 355 delegeden 318'inin oy kullandığı seçimde, 301 oy alan Mustafa Çulcu'nun listesi TFFHGD yönetimine seçildi. 
     Mustafa Çulcu başkanlığındaki yönetim kurulu şu isimlerden oluştu 
     ''Selçuk Dereli, İsmet Arzuman, Bülent Uzun, Kuddusi Müftüoğlu, Bülent Demirlek, Lale Orta, Musa Eryılmaz, Hamza Mısır, Sadettin Güler, Süleyman Abay, Mevlüt Yerli, Yıldıray Arslan, Metin Karaarslan ve Dursun Cumali Sucu.'' 
     
</TEXT>
</DOC>
