<DOC>
<DOCNO> 240394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/siyaset/siy05.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Baroların başkanına yakışmadı 
</HEADLINE>
<TEXT>


İSTANBUL Milliyet 


Başbakan Recep Tayyip Erdoğan, Türkiye Barolar Birliği Başkanı Özdemir Özok'un "İmam hatipte okumuş bir insanın başbakan olmasını içime sindiremem" şeklindeki sözlerini çok çirkin bulduğunu ve yakıştıramadığını söyledi. SSK'nın başlattığı "e-bildirge" projesinin tanıtımına katılan Erdoğan, Özok'un açıklamasını gazetelerde okuduğunu, değerlendirmeye bile tabi tutmayacak kadar basit gördüğünü belirtti. Başbakan, "Türkiye'de hukukun gereğini savunması gereken bir insanın kalkıp böyle bir açıklama yapmasını hiçbir özgürlük, hak - hukukla bağdaştırabilmek mümkün değil. Böyle bir açıklama yapmış olması çok çirkin. Bunu doğrusu yakıştıramadım" dedi. 



</TEXT>
</DOC>
