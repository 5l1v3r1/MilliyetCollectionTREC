<DOC>
<DOCNO> 207377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur34.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Eroğlu ile görüşmesi sona erdi... 
</HEADLINE>
<TEXT>

     Başbakan Recep Tayyip Erdoğan, KKTC siyasi parti liderleriyle görüşmeleri çerçevesinde Ulusal Birlik Partisi Genel Başkanı ve Başbakan Derviş Eroğlu ile görüştü. 
     Erdoğan-Eroğlu görüşmesi, yaklaşık 45 dakika sürdü. Erdoğan, Eroğlu'ndan önce Cumhuriyetçi Türk Partisi lideri Mehmet Ali Talat ile biraraya gelmişti. 
     Başbakan Erdoğan, Erdoğlu ile görüşmesinin ardından Demokrat Parti lideri Serdar Denktaş ile biraraya geldi. 
     Talat ve Eroğlu, görüşmelerinin ardından Resmi Konut'tan henüz ayrılmadılar. 
     Cumhuriyetçi Türk Partisi CTP Genel Başkanı Mehmet Ali Talat, Ulusal Birlik Partisi UBP Genel Başkanı ve Başbakan Derviş Eroğlu, Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş ile Barış ve Demokrasi Hareketi BDH Genel Başkanı Mustafa Akıncı, Erdoğan'ın daveti üzerine bugün Ankara'ya gelmişlerdi. 
     
</TEXT>
</DOC>
