<DOC>
<DOCNO> 208296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun01.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı papaz, Iraklı siviller için açlık grevinde... 
</HEADLINE>
<TEXT>

     ABD'de bir papaz, Amerikan askerlerinin Iraklı sivillerin insan haklarını ihlal ettiği gerekçesiyle açlık grevine başladı. 
     Irak savaşına karşı olduğu için geçen yıl Bağdat'a giden Metodist Kilisesi'nden papaz Frederick Boyle, Amerikan askerlerinin Irak'taki sivillere yönelik insan hakları ihlaline dikkati çekmek için açlık grevine başladığını belirtti. 
     Boyle, ''Iraklı siviller gecenin bir yarısı aranıyor, suçlama olmadan gözaltına alınıyor, evleri yıkılıyor, yaralanıyor ve ölüyorlar. Biz merhametli bir ülkeyiz ve terör korkumuzun nefret ettiğimiz birşeye dönüşmesine izin vermemeliyiz'' dedi. 
     Son yemeğini Pazar günü öğleyin yediğini belirten Boyle, kendini açlıktan öldürmeye çalışmadığını, açlık grevi sırasında mümkün olduğunca vaiz vermeye devam edeceğini belirtti. 
     Savaşa karşı aktif eylemde bulunan Boyle, geçen yıl Irak'ta 9 gün kalarak, Irak'ı bombalama kampanyasının siviller üzerindeki etkisine dikkat çekmişti. 
     
</TEXT>
</DOC>
