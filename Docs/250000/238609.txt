<DOC>
<DOCNO> 238609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo11.html </URL>
<DATE> 2004/05/09/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Formula 1'de Schumacher zafer serisini sürdürdü... 
</HEADLINE>
<TEXT>

     Formula 1 Dünya Şampiyonası'nda, sezonun 5. yarışı olan İspanya Grand Prix'sini, Ferrari'nin Alman pilotu Michael Schumacher kazandı. 
     Michael Schumacher, Katalunya Pisti'nde 66 tur üzerinden yapılan toplam 305.256 kilometre mesafeli yarışı, saatte ortalama 209.205 kilometrelik hızıyla 1 saat 27 dakika 32.841 saniyede ilk sırada tamamladı. 
     6 dünya şampiyonluğu bulunan Schumacher, bu birincilikle kariyerinin 75. Grand Prix zaferine ulaşırken, Barcelona'da da 4. kez kürsüde en üst basamağa çıktı. Alman pilot, Nigel Mansell'den sonra 1992 , bir sezonda ilk 5 yarışı da birincilikle tamamlayan 2. pilot olma unvanını da elde etti. 
     Yarışta ikinciliği Ferrari'nin Brezilyalı pilotu Rubens Barrichello alırken, İtalyan takımı, bu sezon 3. kez ''duble'' yapma başarısını gösterdi. Renault takımının İtalyan pilotu Jarno Trulli ise mücadeleyi 3. sırada tamamlayarak, bu sezon ilk kez kürsüye çıkmayı başardı. 
     Renault takımının İspanyol pilotu Fernando Alonso, evindeki mücadeleden 4. sırada ayrılırken, BAR Honda takımının Japon pilotu Takuma Sato 5., BMW Williams'tan Alman Ralf Schumacher ise 6. oldu. 
     
     SÜRÜCÜLER KLASMANI 
     Sezonun ilk 5 yarışında birinciliği kimseye kaptırmayan Alman pilot Michael Schumacher, sürücüler sıralamasındaki yerini puan farkını açarak korudu. 
     
     MARKALAR KLASMANI 
     Bu sezon 3. kez ''Duble'' yapma başarısını gösteren İtalyan ekibi Ferrari, markalar sıralamasındaki liderliğini puan farkını açarak sürdürdü. 
     
</TEXT>
</DOC>
