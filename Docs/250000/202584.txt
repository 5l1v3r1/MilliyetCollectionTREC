<DOC>
<DOCNO> 202584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur39.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar eylemcisinin cenazesi Sultanbeyli'de gasilhane'de... 
</HEADLINE>
<TEXT>

     İngiltere'nin İstanbul Başkonsolosluğu'na yönelik bombalı saldırının faili olduğu açıklanan Feridun Uğurlu'nun cenazesi, ailesince Adli Tıp Kurumu'ndan alındıktan sonra Sultanbeyli'ye getirildi. 
     Adli Tıp Kurumu'ndan babası Ahmet ve annesi Elif Uğurlu tarafından alınan Feridun Uğurlu'nun cenazesi, önce Kartal Soğanlık Mezarlığı gasilhanesine götürüldü. Ancak burada yer olmaması üzerine cenaze, Sultanbeyli'de Safiye Çıkrıkçıoğlu Camii'nin yanındaki Sultanbeyli Belediyesi Mezarlıklar Müdürlüğü'ne ait gasilhaneye konuldu. 
     Bu arada, anne Elif Uğurlu, görüntü alınmasına sinirlenerek çantasıyla gazetecilere vurdu. Vurmanın etkisiyle bir gazetecinin objektifi yere düşerek kırıldı. 
     Feridun Uğurlu'nun cenazesinin yarın toprağa verilmesi bekleniyor. 
     
</TEXT>
</DOC>
