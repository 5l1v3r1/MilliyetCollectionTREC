<DOC>
<DOCNO> 246682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/ekonomi/eko05.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemada karışıklığa dikkat 
</HEADLINE>
<TEXT>


ANKARA Milliyet 

Zorunlu Tasarruf Teşvik Fonu'nun tasfiyesi çerçevesinde nemaların ikinci taksit ödemelerine 14 Haziran'dan itibaren başlanacak. Kurumsal başvurularda sorun yaşanmazken, bireysel başvurularda hak sahiplerinin dikkat etmesi gereken noktalar bulunuyor. 
Nemasını bireysel olarak tahsil edeceklerin, Ziraat Bankası şubelerinde kimlik kontrolü ve tasarruf teşvik numaralarının bildirimi sırasında dikkat etmesi gerekiyor. Ödemede bir karışıklığın çıkma ihtimali, en fazla bireysel olarak başvuruda bulunan kişinin çalıştığı kurumun toplu ödeme için başvurması sırasında yaşanıyor. Bireysel başvuruda hesapta para gözükmemesinin ağırlıklı nedeni kişinin çalıştığı kuruma önceden toplu ödeme yapıldığı için hesabın kapalı gözükmesinden kaynaklanıyor. Bu nedenle bireysel başvuru yapacakların kurumlarına bunu bildirmeleri gerekiyor. 
Ziraat Bankası'nda tasarruf teşvik numarasının yanlış gözükmesi ihtimali de bulunuyor. Konu doğrudan Ziraat Bankası'nı ilgilendirse de öncelikle çalışılan kuruma başvurma çözümü kolaylaştırıyor. 

Kişisel başvurulara ödemeler tasarruf teşvik numarasının son rakamına göre yapılacak Ödeme tarihi Son numara 14 Haziran 9 15 Haziran 8 16 Haziran 7 17 Haziran 6 18 Haziran 5 21 Haziran 4 22 Haziran 3 23 Haziran 2 24 Haziran 1 25 Haziran ve sonrası Numaraya bakılmadan ödeme yapılacak 

</TEXT>
</DOC>
