<DOC>
<DOCNO> 236993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur15.html </URL>
<DATE> 2004/05/03/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İzmir DGM Savcısı'nın misafir kaldığı evi soydular .. 
</HEADLINE>
<TEXT>

     Aydın'ın Kuşadası İlçesi'nde, İzmir DGM Savcısı Kaya Kabacaoğlu'nun misafir olarak kaldığı ev soyuldu. Hırsızlar, kendilerini yakalamak isteyen polislere ise satır ve bıçakla saldırdı. 
     Alınan bilgiye göre, Kuşadası Siteler mevkiinde İzmir DGM Savcısı Kabacaoğlu'nın misafir olarak kaldığı eve giren hırsızlar, Kabacaoğlu'na ait 2 adet cep telefonu, 100 milyon lira para, kartvizit, sağlık karnesi ve kredi kartlarını çalarak olay yerinden kaçtı. 
     Olayla ilgili soruşturma başlatan polis, çalıntı telefonları Mehmet Kurnaz'a ait işyerinde ele geçirdi. 
     Telefonları Kurnaz'a sattığı belirlenen zanlı Furkan A'nın Savuca Beldesi'nde yakalamak isteyen 4 polis memuru, zanlının arkadaşları Hakan B, Nihat A, Hüseyin B, İbrahim G ve O.İ'nin satırlı ve bıçaklı saldırısına uğradı. 
     Takviye gelen ekipler tarafından yakalanan Hakan B, Nihat A. ve Hüseyin B, gözaltına alındı. Zanlıların üzerinde 1 adet ruhsatsız tabanca bulundu. 
     Polislere saldırıda bulunan 3 kişinin yakalanmasına çalışıldığı bildirildi. 
     
</TEXT>
</DOC>
