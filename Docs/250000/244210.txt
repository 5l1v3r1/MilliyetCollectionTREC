<DOC>
<DOCNO> 244210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonsiy18.html </URL>
<DATE> 2004/05/31/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Başbakan Erdoğan, ABD'ye gidecek... 
</HEADLINE>
<TEXT>

     Başbakan Recep Tayyip Erdoğan, 8-12 Haziran tarihlerinde ABD'yi ziyaret edecek. 
     Başbakanlık Basın Merkezi'nden yapılan açıklamaya göre, Erdoğan, ABD Başkanı George Bush'un daveti üzerine, ABD Sea Island'da 9 Haziran'da gerçekleştirilecek G-8 Zirve Toplantısı'na ''Demokratik Ortak'' sıfatı ile katılacak. 
     Toplantıda, Ortadoğu ve Kuzey Afrika bölgesinin gelişimine, siyasi, ekonomik ve sosyal açıdan G-8 tarafından nasıl destek olunacağı ve bu çabaya Türkiye'nin nasıl katkıda bulunacağı konuları ile bu bağlamda G-8, AB, Türkiye ve bölgesel ortaklar arasındaki işbirliğinin geliştirilmesinin ele alınması bekleniyor. 
     Erdoğan'ın, 11-12 Haziran günlerinde de Şikago'da ''Academy of Achievement'' tarafından düzenlenecek toplantılarda onur konuğu olarak yer alması, Amerikan-Türk Konseyi tarafından gerçekleştirilecek öğle yemeğine katılması ve Türk toplumu temsilcileri ile bir araya gelmesi öngörülüyor. 
     
</TEXT>
</DOC>
