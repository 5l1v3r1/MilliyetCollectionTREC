<DOC>
<DOCNO> 216754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/soneko12.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 2.09 değer kaybetti... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.09 oranında değer yitirdi. 
     Kıbrıs görüşmelerine odaklı seyrini geçen hafta da sürdüren borsa bu konudaki gelişmelere parelel dalgalanmalar yaşadı. Hafta geneliınde IMF ile ilgili gelişmelerin de borsa üzerinde etkili olduğu gözlendi. 
     Hafta içinde en düşük 18,103, en yüksek 19,929 puanı gören Borsa'da önümüzdeki hafta da Kıbrıs müzakereleri ve IMF ile 7. Gözden Geçirme çalışmalarının ana gündem maddeleri arasında yer almasının beklendiği kaydediliyor. 
     
     ÖZETLE PİYASALAR 
     Borsadaki iniş-çıkışlı seyrin yanında İMKB Tahvil ve Bono Piyasası ortalamalarında 1 puanı aşan düşüşler oldu. Altında ve dolar dışındaki döviz türlerinde düşüş eğilimi vardı. Mevduat faizlerinin ortalamalarında herhangi bir değişiklik olmadı. Haftalık reponun ortalamasında küçük oranda düşüş kaydedildi. 
     Hisse senetleri haftalık bazda ortalama yüzde 2.09 oranında değer yitirdi. 24 ayar külçe altının gram satış fiyatı yüzde 0.57, Cumhuriyet altınının satış fiyatı da yüzde 0.83 düştü. Türk Lirası karşısında dolar yüzde 0.68 yükselirken, Euro yüzde 0.59 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0.47 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.38, haftalık reponun net getirisi yüzde 0.36 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası'nda İMKB , Pazartesi günü haftaya ortalama yüzde 1.71'lik artışla başladı. Salı günü gelen kar satışlarıyla ortalama yüzde 1.63 gerileyen endeks, Çarşamba günü ortalama yüzde 2.46 yükseldi. Endeks Perşembe ve Cuma günlerini ise düşüşle kapadı. Hisse senetleri Perşembe günü ortalama yüzde 4.48, Cuma günü de ortalama yüzde 0.01 oranında değer yitirdi. 
     Endeks, hafta boyunca 396.63 puanlık düşüşle 19,000.46 puandan 18,603.83 puana indi. Hisse senetlerindeki haftalık ortalama kayıp yüzde 2.09 oldu. 
     İMKB Ulusal-Mali Endeksi 827.75 puan düşerek 26,618.51 puandan 25,790.76 puana, İMKB Ulusal-Sanayi Endeksi de 248.17 puan düşerek 16,202.88 puandan 15,954.71 puana gerilerken, İMKB Ulusal-Hizmetler Endeksi 218.35 puan artarak 10,008.42 puandan 10,226.77 puana yükseldi. 
     Böylece, mali grup hisseleri ortalama yüzde 3.11 oranında, sanayi grubu hisseleri de ortalama yüzde 1. oranında değer yitirirken, hizmetler grubu hisseleri ortalama yüzde 2.18 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 302 hisse senedinden 116'sı değer kazanırken, 161 hisse senedi değer yitirdi, 25 hisse senedinin değeri değişmedi. 
     Geçen hafta en yüksek oranlı artış yüzde 76.05 ile Deniz Yatırım Ortaklığı hisselerinde gerçekleşti. Önceki haftayı 8 bin 350 liradan tamamlayan Deniz Yatırım hisseleri, hemen hemen tüm seansları yüksek artışlarla kapatarak bu hafta sonunda 14 bin 700 liraya ulaştı. 
     Yüzde 47.31'lik artışla Bumerang Yatırım Ortaklığı hisseleri ikinci ve yüzde 46.19'luk artışla da Yapı Kredi Yatırım Ortaklığı hisseleri üçüncü oldu. 
     En yüksek oranlı düşüş ise yüzde 22.93 ile Galatasaray Sportif hisselerinde oldu. Yüzde 16.92'lik düşüşle Deniz Yatırım Ortaklığı YENİ hisseleri ikinci ve yüzde 11.30'luk düşüşle de Aselsan hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 409 milyar 327.9 milyon adet hisse senedi işlem gördü ve karşılığında 5 katrilyon 69 trilyon 834.4 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında ABD Doları değer kazanırken, diğer döviz türleri geriledi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.68 oranında artarken, euro yüzde 0.59 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 9 bin lira artarak 1 milyon 329 bin liraya çıktı. Euronun satış fiyatı ise 10 bin lira düşerek 1 milyon 680 bin liraya geriledi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.16 oranında düşerek 2 milyon 500 bin liraya, İsviçre Frangı'nın satış fiyatı da yüzde 0.47 oranında düşerek 1 milyon 70 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 333 bin liradan, Euro 1 milyon 676 bin liradan, İngiliz Sterlini 2 milyon 490 bin liradan ve İsviçre Frangı da 1 milyon 65 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 0.57, Cumhuriyet altınının satış fiyatı da yüzde 0.83 oranında düştü. 
     Külçe altının gram satış fiyatı 17 milyon 500 bin liraya, Cumhuriyet altınının satış fiyatı da 119 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.14 oranında artarak 17 milyon 518 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.47 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2,265 puan artarak 478,225 puandan 480,490 puana çıktı. 
     Geçen haftanın en çok değer kazanan katılma belgeleri, yüzde 4.30'luk artışla TSKB A Tipi Değişken Fon, yüzde 3.27 oranındaki artışla Ata A Tipi Değişken Fon ve yüzde 3.20 oranındaki artışla da İş Bankası A Tipi İştirak Fon oldular. 
     Haftanın en çok değer yitiren katılma belgeleri de yüzde 2.67'lik düşüşle İş A Tipi Mali Endeks Fonu, yüzde 2.'lük düşüşle Global A Tipi İMKB-100 Endeks Fon ve yüzde 2.28'lık düşüşle de Oyak Yatırım Menkul Değerler A Tipi Ulusal-30 Endeks Fon olarak sıralandılar. 
     
     HAZİNE İHALELERİ... 
     Hazine geçen hafta ikisi tahvil, biri bono olmak üzere, toplam üç borçlanma ihalesi yaptı. 
     Hazine'nin Pazartesi günü düzenlediği 3 ayda bir değişken faiz ödemeli, TL cinsinden devlet tahvili ihalesinde, dönemsel faiz yüzde 7.34 oldu. İhalede, nominal 1 katrilyon 968.9 trilyon liralık teklif gelirken, net 1 katrilyon 801.9 trilyon liralık satış yapıldı. Tahvillerin valörü 18 Şubat 2004 olarak belirlendi. Tahvillerin geri ödemesi 18 Ocak 2006'da yapılacak. 
     Hazine Salı günü de biri bono diğeri tahvil olmak üzere iki ihale düzenledi. 
     Hazine'nin Salı günkü 203 gün vadeli Türk Lirası cinsinden iskontolu bono ihalesinde, nominal 1 katrilyon 477.2 trilyon liralık teklif geldi. Net 1 katrilyon 113.4 trilyon liralık satış yapıldı. Bonoların ortalama faizi yüzde 23.37, bileşik faizi ise yüzde 24.57 düzeyinde gerçekleşti. Bonoların geri ödemesi 8 Eylül 2004'te yapılacak. 
     434 gün vadeli Türk Lirası cinsinden iskontolu devlet tahvili ihalesinde ise nominal 4 katrilyon 896.2 trilyon liralık teklif geldi, net 3 katrilyon 204.3 trilyon liralık satış yapıldı. İhalede basit faiz yüzde 23.66, bileşik faiz ise yüzde 23.18 düzeyinde gerçekleşti. Tahvillerin geri ödemesi 27 Nisan 2005'te yapılacak. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.40 ile yüzde 0.48 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.38 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 25'e yaklaşan haftalık reponun net getirisi de yüzde 0.36 olarak gerçekleşti. 
     
</TEXT>
</DOC>
