<DOC>
<DOCNO> 225997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/guncel/gun01.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bacağı veremedik, paradan vazgeçtik 
</HEADLINE>
<TEXT>

   İçişleri Bakanlığı, operasyon sırasında bacaklarını kaybeden Gazi Kazım Daşbaş'a verilen 57 milyarlık tazminatı almaktan vazgeçti 
      ANKARA Milliyet 
   
   İçişleri Bakanlığı, operasyon sırasında bacaklarını kaybeden gazi Kazım Daşbaş'ın aldığı 57 milyar 240 milyon 40 bin liralık tazminatın faiziyle iade edilmesi için başlattığı yasal girişimlerde sonuca ulaşmasına rağmen, kamuoyu tepkisi üzerine geri adım attı. Mahkemenin "sebepsiz zenginleşmeye neden olduğu" gerekçesiyle tazminatın iadesi kararının ardından bakanlık, "vatan savunmasında fedak rca görev yapan TSK personelinin moral ve motivasyonunu olumsuz etkileyeceği" gerekçesiyle, "alacaktan vazgeçilmesi" için Maliye Bakanlığı'na başvurdu. 
   
   Güç durumda kalacak 
   Maliye'ye gönderilen yazıda, "Daşbaş'ın hayatını başkasının yardım ve desteğiyle sürdürebilecek şekilde sakat kaldığına" dikkat çekildi. Parayı geri ödemesi halinde Daşbaş'ın güç durumda kalacağını vurgulayan bakanlık, bunun kamu vicdanında haklı görülemeyeceğine, bunun Anayasa'nın 61. maddesindeki hükme aykırı düşebileceğine dikkat çekti. 4353 sayılı Yasa'nın 28. maddesine göre Maliye Bakanı, 500 milyar liraya kadar olan devlet hak ve menfaatinden, maddi veya hukuki sebeplerle, Muhakemat Genel Müdürü'nün teklifi üzerine vazgeçebiliyor. 
   Maliye Bakanlığı yetkilileri, İçişleri Bakanlığı'ndan Daşbaş'ın tazminatının iadesinin iptaline ilişkin bir başvurunun henüz kendilerine ulaşmadığını bildirdi. 
   
   Devlet değil halk şefkati 
   Olayın şokunu h l atlatamayan Kazım Daşbaş da, İçişleri Bakanlığı'nın açıklamasını değerlendirirken, "Ben de televizyonda gördüm. Ama ortada bir mahkeme kararı var. Bana paranın geri alınmayacağına dair kimse bir şey demedi" dedi. Aldığı destek telefonlarının kendisine gurur verdiği söyleyen Daşbaş, şunları kaydetti "Karar açıklandığı anda dünyam başıma yıkıldı. Olayın meydana geldiği günden daha fazla acı çektim. Devletin bana göstermediği şefkati halk gösteriyor. Yüzlerce telefon aldım, herkes halime ağlıyor. Bu destek bana güç ve moral verdi." 
   
   
   
</TEXT>
</DOC>
