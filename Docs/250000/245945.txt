<DOC>
<DOCNO> 245945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun39.html </URL>
<DATE> 2004/06/07/ </DATE>
<TIME> 19.18 </TIME>
<AUTHOR>  </AUTHOR>
<HEADLINE>
Suudi Arabistan saldırılarının arkasında El Kaide olduğu iddiası. 
</HEADLINE>
<TEXT>

     Suudi Arabistan'ın başkenti Riyad'da bir BBC kameramanının ölümüne, bir gazetecinin de ağır yaralanmasına neden olan saldırının arkasında El Kaide örgütü olduğu belirtildi. 
     Londra'daki Suudi Büyükelçi ve Prens Turki el Faysal'ın basın danışmanı Cemal Kaşoggi, Suudi Arabistan'daki Kobar ve Yanbu kentlerindeki son saldırılar gibi bu saldırının da arkasına El Kaide örgütü olduğunu kaydetti. 
     Kaşoggi, Riyad'da aranan El Kaide militanın evini filme alırken üzerlerine ateş açılan gazetecilerin, militanların kalesi olan tehlikeli bir bölgede çok uzun süre kaldıklarını belirterek, ''Bu sadırı ile militanlar ülkenin Batılılar için güvenli olmadığı mesajını vermek istiyorlar'' dedi. 
     BBC, ölen kamermanın adını Simon Cumbers 36 ve yaralı gazetecinin adını da Frank Gardner 42 olarak açıklamıştı. 
     Öte yandan, Suudi Arabistan'daki El Kaide militanları tarafından yapıldığı iddia edilen bir açıklamada, ABD ve Batılı hedeflere yeni saldırılar düzenleneceği tehdidinde bulunuldu. 
     El Kaide yanlısı bir internet sitesinde yayınlanan açıklamada, ''Çok yakın bir gelecekte ulaşım araçları, özellikle Batılı ve Amerikan havayolları, binalar ve üsler, operasyolarımızın doğrudan hedefi olacak'' denildi. 
     
</TEXT>
</DOC>
