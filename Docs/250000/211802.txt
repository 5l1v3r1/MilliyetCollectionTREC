<DOC>
<DOCNO> 211802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/dunya/dun02.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen övgüsü 
</HEADLINE>
<TEXT>

      
   Avrupa Birliği AB Komisyonu'nun Genişlemeden Sorumlu Üyesi Günter Verheugen, komisyonun Türkiye ile ilgili görüşlerinin olumlu yönde, büyük ölçüde değiştiğini söyledi. Verheugen, Alman Federal Meclisi'nin AB İşleri Komisyonu'nda yaptığı konuşmada, komisyon üyelerinin Türkiye'ye ilişkin olumsuz görüşlerinin gittikçe değiştiğini belirterek, "Başbakan Erdoğan, 11 Eylül'den sonra tüm dünyada şartların değiştiğine dikkati çekerek, Türkiye'nin Batılı demokrasiler ile İslam dünyası arasında stratejik açıdan da çok önemli rol oynayabileceğini söyledi. Bu konuda düşünülmesini öneririm" dedi. Verheugen, Türkiye ile üyelik müzakerelerine başlanması durumunda AB'nin yapısının da değişmesi gerekeceğini ifade etti. 
   
   
   
   
   
</TEXT>
</DOC>
