<DOC>
<DOCNO> 200725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/dunya/dun01.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Jirinovski'nin terör keyfi 
</HEADLINE>
<TEXT>

   Jirinovski, Saddam döneminde ziyaret ettiği Bağdat'ta bu pozu vermişti. 
      
   SEÇİMLERDE sürpriz yaparak yüzde 11 oy almayı başaran aşırı milliyetçi lider Vladimir Jirinovski, düzenlenen terör saldırılarının kendisine yeni oylar getirdiğini söyledi. Jirinovski, mart ayında yapılacak başkanlık seçimlerine adaylığını koyacağını ve büyük olasılıkla yüzde 15 civarında oy alacağını, 2008 seçimlerine de katılacağını bildirdi. Cuma günü bir trene düzenlenen saldırıda 42 kişinin ölmesine değinen Jirinovski, "Ne kadar çok trene saldırırlarsa Kremlin'e o kadar çabuk geliriz" diye konuştu. Jirinovski'nin lideri olduğu Liberal Demokratik Parti'nin yüzde 5 barajını aşması bekleniyordu, ancak yüzde 11'e kadar çıkması sürpriz oldu. Parti, 4 yıl önceki seçimlerde parlamentoya zorlukla girebilmişti. 
   
   
   
   
   
</TEXT>
</DOC>
