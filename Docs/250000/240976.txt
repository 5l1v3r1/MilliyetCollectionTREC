<DOC>
<DOCNO> 240976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonsiy20.html </URL>
<DATE> 2004/05/18/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Şahin'den İstanbul'un 5 olimpiyat adayının dışında kalmasına tepki 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, daha önce olimpiyat düzenleyen ülke veya şehire yeniden olimpiyat vermenin, olimpiyatın ruhuyla bağdaşmayacağını söyledi. 
     Şahin, TBMM'de gazetecilerin, Uluslararası Olimpiyat Komitesi'nin kararı ile ilgili sorusunu şöyle yanıtladı 
     ''9 ülke veya şehir içinde idi İstanbul. Komite bunu 5'e indirmiş ve aralarında İstanbul yok. İlgililerden biraz sonra ayrıntılı bilgi alacağım. 
     Diğer aday ülke veya şehirlerin bir kısmında daha önce de olimpiyat düzenlenmişti. Eğer bunlar yeniden seçilen 5 ülke veya şehir içine alınmışlarsa burada ciddi bir hata yapılmış demektir. Daha önce olimpiyat düzenleyen ülke veya şehire yeniden olimpiyat vermek olimpiyatın ruhuyla bağdaşmaz. Mümkün olduğu kadar olimpiyat düzenlememiş ülkelere ve şehirlere bunu vermek lazım ki, olimpiyat ruhu daha da gelişsin ve tüm ülke insanlarına sirayet etsin.'' 
     
</TEXT>
</DOC>
