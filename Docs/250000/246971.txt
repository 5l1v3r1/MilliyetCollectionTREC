<DOC>
<DOCNO> 246971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonyas11.html </URL>
<DATE> 2004/06/10/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yaz nihayet geliyor... Hafta sonu yanacağız 
</HEADLINE>
<TEXT>

     Uzun süren yağışlı günlerden sonra yaz nihayet geliyor... Yarından itibaren yağışlar yurdu terk ediyor, hafta sonu tüm yurt güneşli olacak. Hava sıcaklığı mevsim normallerinin 5 derece kadar üzerine çıkacak... 
     Bugün yurdun kuzey kesimlerinde görülecek yağışlar yarın Cuma doğu Karadeniz ile doğu Anadolu’nun kuzeydoğusunda etkili olduktan sonra yurdu terk edecek. 
     Hafta sonunda yurtta yağış beklenmiyor. Bütün bölgelerimiz az bulutlu ve açık geçecek. Güney bölgelerimizde normalleri civarında, kuzey ve iç kesimlerde normallerinin biraz altında seyretmekte olan hava sıcaklığı hafta sonu tüm yurtta atarak normallerinin 3 ila 5 derece üzerine çıkacak. 
     Hava sıcaklığında beklenen artışlar önümüzdeki hafta ortasına kadar devam edecek. 
     Hava sıcaklıkları İzmir ve Adana'da pazar günü 34 dereceye kadar çıkarken, Antalya'da 33 derece olacak. 
     
</TEXT>
</DOC>
