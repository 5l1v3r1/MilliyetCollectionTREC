<DOC>
<DOCNO> 233557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo15.html </URL>
<DATE> 2004/04/21/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Derbi maça doğru... Beşiktaş, Fenerbaçe maçı hazırlıklarını sürdürüyor 
</HEADLINE>
<TEXT>

     Beşiktaş, Fenerbahçe ile hafta sonunda yapacağı lig maçının hazırlıklarını sürdürdü. 
     Teknik direktör Mircea Lucescu yönetiminde, BJK Nevzat Demir Tesisleri'nde gerçekleştirilen ve ilk yarım saati basına açık olan antrenmanda, siyah-beyazlı futbolcular kondisyon ve pas çalışmasının ardından taktik çalışması yaptı. Dünkü antrenmanda sakatlanan Sergen Yalçın ile Ümit Aydın bugün takımla birlikte çalışırken, sağ ayak alt baldırında ağrıları olan Yasin Sülün ile sakatlığı süren Daniel Pancu takımdan ayrı koşu yaptı. Pancu, koşunun ardından fizyoterapist eşliğinde özel bir çalışmaya tabi tutuldu. 
     Siyah-beyazlılar, bu akşam yapacakları antrenmanla Fenerbahçe maçı hazırlıklarını sürdürecek. 
     
     DIŞ DÜNYAYA KAPILAR KAPANDI 
     Siyah-beyazlılar, bugünkü çalışmanın ardından kapılarını dış dünyaya kapadı. 
     Teknik direktör Lucescu'nun, bundan sonra antrenmanlarda futbolcularına taktik çalışmalar yaptıracağı, bu nedenle Fenerbahçe maçına dek tüm antrenmanların basına kapatıldığı bildirildi. 
     
</TEXT>
</DOC>
