<DOC>
<DOCNO> 244439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/soneko13.html </URL>
<DATE> 2004/06/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Nisanda kredi kartı borcunu ödemeyenlerin sayısı azaldı... 
</HEADLINE>
<TEXT>

     Türkiye genelinde 2004 yılının Nisan ayında, bir önceki aya göre, finans kurumlarına ferdi kredi ve kredi kartı borcunu gecikmeli ödeyenler ile ödemeyenlerin toplam sayısı yaklaşık yüzde 13.4 azaldı. 
     Merkez Bankası verilerine göre, finans kurumlarına ferdi kredi ve kredi kartında borcunu gecikmeli olarak ödeyenler ile borcunu ödemeyenlerin sayısı Nisan ayında, Mart ayına göre 11 bin 3'den 9 bin 2'ye indi. 
     Borcunu gecikmeli olarak ödeyenlerin sayısı Nisan ayında, bir önceki aya göre yaklaşık yüzde 76.5 oranında azalarak bin 348'den 317'e, borcunu ödemeyenlerin sayısı ise yüzde 4.5 gerileyerek, 9 bin 655'den 9 bin 215'e düştü. 
     
     FERDİ KREDİLER 

     Bu arada, Mart ayında 2 bin 217 olan ferdi kredi kapsamında borcunu ödemeyen ile gecikmeli olarak ödeyenlerin toplam sayısı Nisan ayında yaklaşık yüzde 38.6 azalarak 1,361'e indi. 
     Bu çerçevede Nisan ayında, bankalara borcunu ödemeyenlerin sayısı bin 399'den bin 174'e, borcunu gecikmeli olarak ödeyenlerin sayısı ise 818'den 187'ye geriledi 
     
     KREDİ KARTLARI 

     Kredi kartları kapsamında bankalara borcunu ödemeyenlerin sayısı ile borcunu gecikmeli olarak ödeyenlerin toplam sayısı Nisan ayında, bir önceki aya göre yüzde 7 azalarak 8 bin 786'dan 8 bin 171'e indi. 
     Aynı dönemde borcunu ödemeyenlerin sayısı 8 bin 256'dan 8 bin 41'e, borcunu gecikmeli olarak ödeyenlerin sayısı ise 0'dan 130'a geriledi. 
     Böylelikle, 2004'de ferdi kredi ve kredi kartları kapsamında borcunu ödemeyen ve borcunu gecikmeli olarak ödeyenlerin toplam sayısı 38 bin 421 olarak belirlendi. Bunun 34 bin 115'i borcunu ödemeyenlerden, 4 bin 306'sı borcunu gecikmeli ödeyenlerden oluştu. 
     Verilere göre, 1999 yılından bu yana ferdi kredi ve kredi kartları kapsamında borcunu ödemeyen ve borcunu gecikmeli ödeyenlerin toplam sayısı 460 bin 400 oldu. 
     Türkiye genelinde 2003 yılında, finans kurumlarına ferdi kredi ve kredi kartı borcunu gecikmeli olarak ödeyenler ile borcunu ödemeyenlerin toplamı 70 bin 808 olmuştu. 
     Bildirimler, kayıt sayısı bazında olup, bir kişinin birden fazla kaydı bulunabiliyor. 2004 yılı asgari bildirim limit ana para tutarı 250 milyon lira olarak uygulanıyor. 

     
</TEXT>
</DOC>
