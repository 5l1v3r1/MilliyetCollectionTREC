<DOC>
<DOCNO> 219320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur32.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Rumlar çözümü 1 Mayıs sonrasına bırakmak istiyor 
</HEADLINE>
<TEXT>

     KKTC Başbakanı Mehmet Ali Talat, Rum yönetiminin Kıbrıs sorununun çözümünü 1 Mayıs sonrasına bırakmak istediğine yönelik bir izlenim edindiklerini belirterek, Türk tarafı olarak bunu kabul edilemez bulduklarını söyledi. 
     KKTC Başbakanı Talat, Dışişleri Bakanı ve Başbakan Yardımcısı Serdar Denktaş ile birlikte, Dışişleri Bakanı ve Başbakan Yardımcısı Abdullah Gül ve Dışişleri Bakanlığı üst düzey bürokratlarıyla yaklaşık 3.5 saat süren bir görüşme yaptı. 
     Talat, görüşmenin ardından Dışişleri Bakanlığı'ndan ayrılışı sırasında yaptığı açıklamada, Türk tarafının New York'ta söz verdiği gibi 1 Mayıs'a kadar Kıbrıs sorununu çözmek istediğini belirterek, bugün Ankara'daki görüşmelerinde Türkiye ile izleyecekleri tutumu biraz daha belirginleştirdiklerini bildirdi. 
     KKTC Başbakanı Talat, Rum tarafının kendilerine sunduğu 20 sayfalık öneriler belgesini toptan reddedip etmeyeceklerine ilişkin soru üzerine, Türk tarafı olarak hiçbir belgeyi toptan reddetmediklerini ve kendi ağırlığı içinde değerlendirdiklerini söyledi. 
     
</TEXT>
</DOC>
