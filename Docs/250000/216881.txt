<DOC>
<DOCNO> 216881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/spor/spo05.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz kurtulduk 
</HEADLINE>
<TEXT>

   UEFA, Beşiktaş ve Galatasaray'ın dosyalarını masaya yatırdı. Chelsea maçı nedeniyle sahası kapanabileceği iddia edilen Siyah-Beyazlılar'a, sadece 85 milyarlık fatura çıktı 
      
   Korkulan olmadı 
   UEFA Disiplin Komitesi'nin, Beşiktaş ve Galatasaray'ı yakından ilgilendiren toplantısı İsviçre'de yapıldı. Toplantıda ilk olarak Beşiktaş'ın durumu masaya yatırıldı. Chelsea ile Almanya'da oynanan maçta gurbetçilerin oyunun başlamasını geciktirmesi nedeniyle sahası kapanabileceği iddia edilen Kartal'a 80 bin İsviçre frangı yaklaşık 85 milyar para cezası verildi. 
   
   Aslan'a da ceza 
   TOPLANTININ bir diğer önemli konusu ise Galatasaray'dı. Sarı - Kırmızılı takımın, İtalyan devi Juventus ile oynadığı maçta çıkan olayların faturası da para cezası oldu. UEFA Disiplin Kurulu, karşılaşma sırasında sahaya atılan yabancı maddeler ve tribünlerde çıkan olaylar nedeniyle Galatasaray Kulübü'nün 25 bin İsviçre frangı yaklaşık 26 milyar ceza ödemesini kararlaştırdı. 
   
   
</TEXT>
</DOC>
