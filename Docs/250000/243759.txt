<DOC>
<DOCNO> 243759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun04.html </URL>
<DATE> 2004/05/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Suudi Arabistan'da saldırı 3 ölü... 
</HEADLINE>
<TEXT>

     Suudi Arabistan'ın doğusundaki petrol zengini El Huber kentinde, bir petrol şirketi için çalışan yabancıların kaldığı sitelere yönelik silahlı saldırıda 3 kişinin öldüğü, 2 kişinin yaralandığı bildirildi. 
     Adının açıklanmasını istemeyen Batılı bir diplomata göre, kentteki bu sitelere birden fazla silahlı saldırı düzenlendi. 
     Saldırıda ölenlerden ikisinin güvenlik görevlisi, yaralananların polis olduğu belirtildi. 
     Suudi Arabistan'ın batısındaki Yanbu kentinde, 1 Mayıs'ta bir Amerikan şirketinin bürolarına düzenlenen saldırıda 6 Batılı ve bir Suudi ölmüştü. 
     Başkent Riyad'da geçen Nisan'da bir güvenlik binasına düzenlenen bombalı saldırıda 5 kişi ölmüş, 148 kişi yaralanmıştı. 
     
</TEXT>
</DOC>
