<DOC>
<DOCNO> 242861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/spor/spo07.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbola yeni çehre 
</HEADLINE>
<TEXT>


NECMİ KEPÇETUTAN 


Delege sayı arttı 
FUTBOLDA yeni dönem başlıyor. 3813 sayılı yasada önemli değişikler içeren tasarı, TBMM kabul edildi. Genel kurul delege sayısı 18 kişi artırılarak 215'den 233'e çıkarıldı. FFHGD'nin üç temsilcisinin ise dernek başkanı ve belirleyeceği iki üyeden oluşması benimsendi. Mardin bağımsız milletvekili Süleyman Bölünmez ile CHP milletvekilleri Fikret Ünlü ile Ahmet Ersin'in federasyon başkanında yüksek tahsil aranması yolunda verdikleri iki önerge kritik oylama sonucu AKP milletvekillerinin desteğiyle reddedildi. 

Şahin'den uyarı 
DEVLET Bakanı Mehmet Ali Şahin yaptığı konuşmada,"Federasyon başkanının tahsil seviyesinin ne olacağına genel kurul karar verecektir. Eğer delege biz yüksek tahsilli federasyon başkanı istiyoruz diyorsa, seçer. Benim tasarı metnine sahip çıkmam gerekiyordu. Mali ve idari özerkliğin istismar edilmesine izin vermeyiz. Özerklik başıbozukluk değildir" dedi. Yasa Cumhurbaşkanı tarafından onaylandıktan sonra yürürlüğe girecek. Seçimler ise 15-16 Haziran'da yapılacak. 





</TEXT>
</DOC>
