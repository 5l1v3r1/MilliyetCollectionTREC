<DOC>
<DOCNO> 238083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun48.html </URL>
<DATE> 2004/05/07/ </DATE>
<TIME> 20.11 </TIME>
<AUTHOR>  </AUTHOR>
<HEADLINE>
Bush, konuşmasında Iraklılardan 6 defa özür diledi. 
</HEADLINE>
<TEXT>

     ABD Başkanı George Bush, ülkesinin ''zor bir dönemden geçmekte olduğunu'' söyledi. 
     Irak'taki son gelişmeler ve ABD askerlerinin bu ülkede mahkumlara yaptığı kötü muamelenin yarattığı skandala atfen, zor zamanlardan geçmekte olduklarını belirten Bush, 38 dakikalık bir söyleşi içerisinde altı kez ''sorry üzgünüm, özür dilerim ifadesini kullandı. 
     Bush'un, Mısır'da yayımlanan El Ahram gazetesine dün verdiği demeci bugün yayımlandı. 
     Bush, işkenceye maruz kalan mahkumlar için, ''onlardan, ailelerinden, karşılaştıkları küçük düşürücü muamele konusunda ne kadar özür dilesem azdır. İnsanların artık, 'bakın Amerika ne kadar kötü' diyebilecekleri için de üzgünüm'' dedi. 
     Bush, ''korkunç, dehşet verici ve insanlık dışı'' muamelelerden ötürü ABD'nin adının büyük bir yara aldığını kaydetti. 
     
</TEXT>
</DOC>
