<DOC>
<DOCNO> 220258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun26.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac, Fransa'da camilerin kundaklanmasını kınadı 
</HEADLINE>
<TEXT>

     Fransa Cumhurbaşkanı Jacques Chirac, Fransa'da iki caminin kundaklanmasını kınadı ve bu saldırıların sorumlularının bulunacağına dair söz verdi. 
     Cumhurbaşkanlığı bürosundan yapılan açıklamada, ''Cumhurbaşkanı, bir cami ve bir mescide düzenlenen saldırıları öğrenince şok oldu. Bu çirkin hareketleri şiddetle kınıyor'' denildi. 
     Açıklamada, Chirac'ın ''Fransa'daki bütün Müslümanlara desteklediğini ve onlarla dayanışma içinde olduğunu belirttiği ve onlara bu saldırıları yapanların bulunup cezalandırılacağına dair garanti verdiği'' kaydedildi. 
     Fransa'nın Annecy kentindeki bir cami ve bir mescit, dün sabah kundaklanmıştı. 
     
</TEXT>
</DOC>
