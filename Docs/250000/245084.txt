<DOC>
<DOCNO> 245084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur02.html </URL>
<DATE> 2004/06/03/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Türkiye devreye girip, eşimi kurtarsın' 
</HEADLINE>
<TEXT>

     Ferhat DERVİŞOĞLU- Ufuk AKTUĞ- Mehmet EZER REYHANLI Hatay , DHA 

Kuveyt'ten Irak'a ABD'lilere ait malzemeleri taşırken Sünni Üçgeni' denilen bölgede direnişçiler tarafından kaçarılan Türk kamyon şoförü 36 yaşındaki Bülent Yanık'ın, Hatay'ın Reyhanlı İlçesi'nde oturan ailesi haberi alınca yıkıldı. Pazartesi günü bir yakınıyla telefonla konuşan 3 çocuk babası Bülent Yanık'ın salı günü kaçırıldığını dün televizyonlardan öğrenen eşi Süreyya Yanık, "Hayatından endişe ediyorum, Türkiye devreye girip eşimi bir an önce kurtarsın'' dedi. Bülent Yanık'la birlikti Mısırlı bir şoförü de kaçıran direnişçiler ise "Türkiye ve Mısır, Irak'taki ABD varlığını kınasın. Aksi halde rehineleri şeriat yasalarına göre yargılayacağız'' tehdidinde bulundu. 
     Ramadan bölgesinde önceki gün Bülent Yanık ile birlikte Mısırlı şoför Victor Tevfik'i kaçıran direnişçiler, rehineleri Birleşik Arap Emirlikleri'nden yayın yapan Al Arabiya ve El Cezire televizyonlarından gösterdi. Görüntülerde çömelmiş durumda ellerinde pasaportlarıyla duran Hatay'ın Reyhanlı İlçesi nüfusuna kayıtlı 36 yaşındaki Bülent Yanık ile Mısırlı şoför Victor Tevfik'in başında yüzleri sarılı ellerinde tüfek bulunan maskeli bir grubun olduğu görüldü. Daha sonraki görüntülerde ise rehin tutulan Bülent Yanık ile Victor Tevfik, yer sofrasında yemek yerken göstkerildi. Silahlı direnişçinin okuduğu bildiride, "Cihat Grupları bu iki kişiyi kafir ABD ordusuna erzak ve cephane taşırken yakaladı. Allah'a ve Peygamberine ihanet ettikleri için şeriata göre yargılanacaklar. ABD için çalışan herkes aynı kaderi paylaşacak. Eğer hükümetleri işgali kınamazsa, ölüm bu kişilerin kaderi olacak'' ifadeleri yer aldı. 
     Al Arabiya ve El Cezire televizyonları rehinelerle ilgili haberilerinde, direnişçilerin bu kişilerin serbest bırakılması için Türkiye ve Mısır'dan, Irak'taki Amerikan varlığını ve Amerikan ordusu için çalışmak gibi eylemleri kınamasını istediği kaydedildi. 
     
     AİLESİ PERİŞAN OLDU 
     Türk şoför Bülent Yanık'ın Hatay'ın Reyhanlı İlçesi'nde oturan ailesi, olayı dün sabah televizyon haberlerinden öğrendi. 3 çocuk babası Bülent Yanık'ın 8 ay önce çalışmak için Kuveyt'e gittiğini söyleyen eşi 27 yaşındaki Süreyya Yanık, ilgili makamlarıns harekete geçmesini istedi. 
     Eşi Bülent'in, ABD'liler adına Kuveyt'ten Irak'a taşımacılık yaptığını belirten Süreyya Yanık, "Eşimin bir an önce kurtarılıp, Türkiye'ye getirilmesini istiyorum. Zaten 8 aydır görüşemiyoruz. Saat 10.00'da kaçırıldığını öğrenince şoke olduk. Görüntülerde her ne kadar yaşadığı anlaşılıyorsa da hayatından endişe ediyorum. Geçimizi sağlamak için hayatını tehlikeye attı'' dedi. Süreyya Yanık, eşinin kurtarılması halinde bir daha Irak'a göndermeyeceğini de sözlerine ekledi. 
     Bülent Yanık'ın annesi 75 yaşındaki Döne Yanık da, oğlunun direnişçiler tarafından rehin alındığını duyunca fenalek geçirdi. Güçlükle kendine gelebilen Döne Yanık, "Oğlumun bir an önce serbest bırakılmasını istiyorum. Yüreğim yanıyor'' diyebildi. 
     
     PAZARTESİ TELEFONLA ARAMIŞ 
     Bülent Yanık'ın pazartesi günü Kuveyt'ten telefonla kendisini aradığını belirten kardeşi Ayfer Yanık, "Bana kendisini merak etmemezi söyledi'' dedi. Ağabeyinin telefon konuşmalarında hayatlarının tehlikede olduğunu, zor şartlar altında çalıştıklarını da anlattığını ifade eden Ayfer Yanık şunları söyledi 
     "Ağabeyim, pazartesi günü telefon etti. Akşam mal alıp Kuveyt'ten Irak'a geçeceği anlattı. Bugün dün de esir düştüğünü öğrendik. Ağabeyim kısa bir süre sonra Türkiye'ye dönmeyi planlıyordu. Çünkü, çalışma koşullarının çok tehlikeli olduğunu söylüyordu. Zaten daha önce de Irak'ta 20 gün ABD kampında kalmışlar. Can güvenliklerinin olmadığını anlatıyordu. Ama bu işi ailesini geçindirmek için yapıyordu.'' Bülent Yanık'ın 3 çocuğundan 6 yaşındaki Ali Yanık ise babasını özlediğini ve Türkiye'ye gelmesi istediğini söyledi. 
     Irak'ta geçen Kurban Bayramı öncesi yine 3 Türk şoförzdirenişçiler tarafındanzkaçırılmış ve 3 gün sonra serbset bırakılmıştı. 
     
</TEXT>
</DOC>
