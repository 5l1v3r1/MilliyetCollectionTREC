<DOC>
<DOCNO> 231840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas24.html </URL>
<DATE> 2004/04/15/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
'Şişman' balerin Volochkova, 1 milyon dolarlık tazminatı kaybetti 
</HEADLINE>
<TEXT>

     Rusya'da rolü için ''kaldırılamayacak kadar ağır olduğu'' gerekçesiyle işten atılan Rus balerin, Bolşoy Balesi Genel Müdürü'ne karşı açtığı 1 milyon dolarlık tazminat davasını kaybetti. 
     Anastasia Volochkova, bir gazeteye verdiği demeçte ''Kimse Volochkova ile dans etmek istemiyor'' diyen Bolşoy Genel Müdürü Anastasia Volochkova'ya karşı kişisel ve mesleki itibarını zedelediği gerekçesiyle tazminat davası açmıştı. 
     İnterfaks'ın haberine göre, mahkeme yayınlanan demecin balerinin kişisel ve mesleki itibarını ve onurunu zedelemediğine hükmetti ve tazminat talebini reddetti. 
     Geçen yıl Eylül ayında işten atılan Volochkova, iki ay sonra tekrar işe alınmış, ancak ondan sonra hiçbir başrolde oynamamıştı. 
     168 cm ve 50 kilo kadar olan Volochkova, genel ölçülere göre bir balerin için ''ağır'' olduğu eleştirilerini reddediyor. 
     
</TEXT>
</DOC>
