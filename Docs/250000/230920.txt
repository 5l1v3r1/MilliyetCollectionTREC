<DOC>
<DOCNO> 230920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun66.html </URL>
<DATE> 2004/04/13/ </DATE>
<TIME> 20.16 </TIME>
<AUTHOR>  </AUTHOR>
<HEADLINE>
ABD savaş uçakları Felluce'deki bazı hedefleri vurdu. 
</HEADLINE>
<TEXT>

     Irak'ın, Amerikan güçleri tarafından ablukaya alınan kenti Felluce'de Amerikan savaş uçaklarının bazı hedeflere saldırı düzenlediği bildirildi. 
     Bölgedeki AFP muhabiri, Amerikan F-15'lerinin en az 4 sorti yaptıklarını, ayrıca silah seslerinin duyulduğu kente durumun çok gergin olduğunu belirtti. 
     Bu arada kent yakınlarında meydana gelen çatışmalarda bir Amerikan deniz piyadesinin öldüğü, 7 askerin yaralandığı bildirildi. 
     Öte yandan, ABD'nin Irak'taki sivil yöneticisi Paul Bremer'in sözcüsü Dan Senor, El Kaide ile bağlantıda olduğu sanılan Ürdünlü Ebu Musab El Zarkavi'nin Felluce'de bulunduğunu düşündüklerini söyledi. 
     Senor, ''Zarkavi'nin Felluce veya civarında bulunduğunu düşünüyoruz'' dedi. Sözcü, konu hakkında başka bilgi vermedi. 
     ABD, başına 10 milyon dolar ödül koyduğu Zarkavi'yi, Saddam Hüseyin rejiminin devrilişinden beri Irak'ta meydana gelen saldırıların ''bir numaralı şüphelisi'' olarak görüyor. ABD'ye göre, Zarkavi ayrıca Şiiler ile Sünniler arasında bir iç savaş çıkarmaya çalışıyor. 
     
</TEXT>
</DOC>
