<DOC>
<DOCNO> 204416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo22.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'a ceza yağdı... 
</HEADLINE>
<TEXT>

     Elazığspor maçında son dakikada verilen penaltı kararına yaptıkları itiraz nedeniyle PFDK, Fatih Terim'e 1 ay hak mahrumiyeti cezası verdi. Kurul, futbolculardan Murat Erdoğan'a 2, Volkan ve Ayhan'a da 1'er maç ceza verdi. 
     PFDK tarafından 1 ay hak mahrumiyeti cezasına çarptırılan Galatasaray teknik direktörü Fatih Terim ligin devre arasında söz konusu cezayı çekeceği için sarı-kırmızılı takımın Diyarbakırspor deplasmanında sahaya çıkabilecek. 
     Elazığspor maçında hakem Ali Aydın'a hakaret ettiği gerekçesiyle disiplin kuruluna sevk edilen Galatasaraylı Murat Erdoğan 2, Volkan ve Ayhan 1'er maç ceza alırken, yönetim kurulu üyesi Turgay Vardar'a da hakeme "hakaretten" 20 gün ceza çıktı. 
     Kurul ayrıca masör Erkan Kazancı'ya da aynı gerekçe ile 15 gün hakmehrumiyeti cezası verdi. Terim'in yanı sıra Vardar ve Kazancı da cezalarını lige verilen arada çekecekler. 
     
</TEXT>
</DOC>
