<DOC>
<DOCNO> 230360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/yazar/tamer.html </URL>
<DATE> 2004/04/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sakıp Bey, ilk doğum gününü 57 yaşında kutlamıştı 
</HEADLINE>
<TEXT>

   
   Dün kaybettiğimiz Türk iş dünyasının benzersiz fenomen ismi Sakıp Sabancı ile çeyrek asırlık bir zaman dilimine yayılmış anılarım var. Hangi birini anlatayım Arşivimin sayfalarını en gerilere doğru çeviriyorum. 
   Sakıp Bey'i 1980'lerin başında İstanbul Sanayi Odası'nın aylık Meclis toplantılarında tanımıştım. Bendeniz, Turgut Özal'ın ekonomiyi gündelik hayatın bir parçası yapması üzerine Cumhuriyet gazetesinin dış haberler servisinden ekonomiye geçiş yapan çiçeği burnunda bir muhabiri, Sakıp Bey ise İSO Meclisi'nin en disiplinli, en dinamik üyelerinden biriydi. Her toplantıya dersini gayet iyi çalışmış olarak gelir, gündemdeki konularla ilgili ateşli konuşmalar yapardı. Ertesi gün gazetelerde görünmek isteyen bazı İSO Meclis üyeleri, aynı fotoğraf karesine girebilmek için Sabancı'ya yakın dururlardı. 
   
   Lassa, Asil Çelik 
   O günlerde ezeli rakipler Koç ve Sabancı arasında centilmenlik anlaşması henüz yürürlükte değildi. Sabancı Grubu, kur farkları nedeniyle sıkışan Lassa'yı yeniden kendi ayakları üzerine kaldırmaya uğraşırken, zarar eden Asil Çelik'i devlet devralınca, Sabancı 20 Ekim 1982 günkü İSO Meclisi'nde hem Koç'a hem de devlete veryansın etmişti "Testiyi kıranla suyu götüren aynı muameleye tabi oldukça bir yere varamayız. Devlet ekonomiye süt verirken bir avuç kurucunun değil, toplumun menfaatlerini gözetmelidir. Hata yapan cezasını görmelidir." 
   
   TÜSİAD'ın ilk filmi 
   80'li yıllar boyunca Emirg n'daki Atlı Köşk, sadece Sabancı'nın evi olmakla kalmayıp, aynı zamanda yurt dışından gelen önemli konukların ağırlandığı bir mek ndı. Dolayısıyla bizler de sık sık haber izlemek için Atlı Köşk'ün yolunu tutardık. Önce yemekler yenir, ardından tuvalet dahil evin her köşesinden fışkıran Sabancı koleksiyonunun değerli parçaları yabancı konuklar tarafından hayranlıkla incelenir, son olarak da üst kattaki oturma odasında Sabancı Holding'in filmi seyredilirdi. 
   Sakıp Bey, TÜSİAD Başkanı olduktan sonra da bu adeti sürdürünce, Koç'tan tepki geldi. Dönemin ABD Dışişleri Bakanı George Schultz'un Atlı Köşk'ü ziyaretinin ardından, derhal bir TÜSİAD filmi sipariş verildi. Yabancı konukların mutlaka Atlı Köşk'e götürülmeleri icap ediyorsa, hiç değilse Sabancı filminin yerine TÜSİAD filmi gösterilmeliydi 
   
   Kafaları kopartmak 
   Tarih 15 Nisan 1987. Türkiye'nin AET'ye tam üyelik başvurusunun ertesindeki ilk İSO Meclisi. Sabancı, günümüzün en ünlü stand up'çılarına taş çıkartacak bir performans sergiliyor Bir yandan elleriyle kendi başını 2 yandan tutup kopartmak istercesine çekiştirirken, diğer yandan da, "Arkadaşlar, hep beraber üstümüzde bulunan kafaları bir yana koyup, yerine başka kafalar bulmak zorundayız," diye bağırıyor. Laciler içindeki ciddi sanayiciler birden çocuklaşıp kahkahalara boğuluyorlar... 
   
   Ve sürpriz doğum günü 
   9 Nisan 1990 gecesi. Teşvikiye'de muhtemelen Bronz sokakta şu an adını hatırlayamadığım bir mek ndayız. Sakıp Bey ve eşi Türkan Hanım'ın yanı sıra şu an hatırlayabildiklerim Vitali Hakko, Ali Koçman, Cem Boyner, Hasan Güleşçi, birkaç gazeteci, Sakıp Bey'in diş doktoru Peker Sandallı, terzisi Yusuf Kenan... 
   İlk bir saat, orada neden biraraya geldiğimiz konusunda kimsenin bir fikri yok. Sohbetler koyulaşmışken Güler Sabancı'dan bir çağrı geliyor 
   "Amcacığım neredesiniz Sizi mikrofona davet ediyorum. Bugün sizin doğum gününüz " 
   Sakıp Bey şaşkın, mutlu ve muzip "Yahu biz köy yerinde doğmuşuz. 6 kardeşiz. Anam babam altımızı birden nüfusa kaydettirmiş. Ben doğum günümü bilmem. Hayatımda da bugüne kadar hiç doğum günü kutlamadım. Bu tarih de nereden çıktı " 
   
   Kalp ameliyatı 
   Sakıp Bey bir yıl önce tam o günlerde Amerika'da ağır bir kalp ameliyatı geçirmiş, yakınlarını çok korkutmuştu. Güler Hanım da, Sabancı'nın hayata yeniden dönüşü olan 9 Nisan'ı amcasının doğum günü olarak kabul etmiş ve ertesi yıl aynı gün amcasına bu hoş sürprizi yapmaya karar vermişti. Böylece Sakıp Bey 57 yaşında ilk kez doğum gününü kutlamış oldu. Dün Sabancı'nın vefatıyla ilgili haberlerde doğum tarihi 9 Nisan 1933 olarak veriliyordu. 
   Ailesine, Sabancı Topluluğu çalışanlarına, dostlarına ve sevenlerine başsağlığı diliyorum. 
   
      
   
</TEXT>
</DOC>
