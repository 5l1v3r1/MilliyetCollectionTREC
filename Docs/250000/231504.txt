<DOC>
<DOCNO> 231504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/guncel/gun04.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakit'in haberi çelişkilerle dolu 
</HEADLINE>
<TEXT>

   Kızını 4 yıldır görmeyen babanın ifadesiyle Milliyet'i yalanlamaya çalışan Vakit, çelişkiye düştü 
      İSTANBUL Milliyet 
   
   Fransa'da türban nedeniyle saçı kazınıp başı yakılan Meliha Demir'le ilgili gazetemizin haberini yalanlamaya çalışan Vakit gazetesi birçok çelişkiye düştü. 
   Vakit dün "Gelinin babası Milliyet'in haberi yalan" başlığıyla bir haber verdi. Oysa haber okunduğunda, baba Zekai Köksal, "kızıyla dört yıldır konuşmadığını, olay sonrasında telefonla sadece ağlaştıklarını" anlatıyordu. Yine babanın "olayın başörtüsüyle ilgisi olmadığını" söylediği yazılmıştı. Ancak baba Köksal, dün Milliyet'e "'Eşarp tak' demiş olabilirler" dedi. 
   
   'Yüzünü görmedim' 
   Vakit'in dünkü haberinde, Köksal'ın hastaneden telefonla görüştüğü kızının, kocası ve kaynanasıyla geçimsizliği nedeniyle olayın meydana geldiğini aktardığı belirtildi. Ancak haberin devamında yer alan Köksal'ın ifadeleri, Vakit'in iddialarıyla çelişti 
   "... Ağlamaktan doğru düzgün konuşamadık. Kızıma baskı vardı. Önceki gün olaydan sonra, bir akrabam sayesinde, dört yıl sonra kızımın sesini duyabildim. Dört yıl beni kızımla görüştürmediler. Düğünün ardından ne kızımın, ne damadımın yüzünü gördüm." 
   
   
   
</TEXT>
</DOC>
