<DOC>
<DOCNO> 229807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/spor/ygokberk.html </URL>
<DATE> 2004/04/09/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ben, Siena, Hıncal Uluç, Toledo 
</HEADLINE>
<TEXT>

   
   Hıncal Uluç'un köşesindeki bir köşeciğin başlığı "Toledo'yu satmak, Mardin'e bakmak"... "Nasıl bir keyif içinde geziyorum Toledo'yu. Ve de aldığım her haz misliyle kahır olarak dönüyor bana. Çünkü neresinden bakarsanız bakın 10 Toledo edecek Mardin'den, benim Mardin'imden Dünya'nın haberi yok, nasıl olsun ki daha bizim haberimiz yok..." diyor Hıncal abi. 
   Bunun daha kötüsü de var. Mesela benim haberim var ama benden de Hıncal Uluç'un bile haberi yok. Daha daha kötüsü de bir sürü "Türkiş VIP"in de benden haberi var. Ama adları üstünde, VIP'in "Türkiş"i onlar ve de yıllardır ne demek istediğimi de anlayamıyorlar... 
   Radyo D'deki "Köyün Delileri"nde kaç defa İtalyan Toledo'su Siena'dan girip Mardin'den çıktım, sayısını ben bile hatırlamıyorum. Sende o Toledo'da misliyle olan kahır, bende yüzlerce kez oraları gezdiğimde herhalde en hafifinden kahır oğlu kahırdı. Senin dediğin "satmak", benim İtalyanlar'dan en çok "kaptığım", hem de "olanı" değil "olmayanı" satmak. Hele "olan"ı bile satamamak, mesela Mardin'i... 
   Bu ülkenin turizmini yıllardır doğru dürüst "yönetemeyen"lere, "Mardin"leri bile satamayanlara en hafifinden ne deneceğini de kelimeleri benden çok daha iyi kullanan sen bul istersen. O Mardin'e beş - on milyon turist getiririm diye her dediğimde tüm ülkeye ancak beş - on milyon turist getirebilenlerin güldüğünü biliyordum. Beni ciddiye almadıklarını da biliyordum. Ne tuhaf, en çok da Mardinliler gülüyordu bana. En çok da bu koyuyordu bana. 
   
   Yine 'saçı, maçı, karısı' 
   İşte 17 Ekim 2003'te Milliyet'teki Köyün Delisi'nde ne yazmışım. "Beckham için saçı, maçı, bi de karısı işte diyorlar ya, ah o Victoria olmasa, ona "imaj" yapmasa. Yoksa bizim Sergen ondan daha iyi vallahi." Bu da en aptalca işte. Sanki spagetti Bolognese kıymalı makarnanın saçlısı, maçlısı, İtalyan Victoria'ları tarafından imajlandırılmışı değil mi Analarımızın domatesli, biberli, kıymalı makarnası Sergen işte, onların Bolognese'si de Beckham işte. Mesela yine 17 Ekim 2003'teki köşemin bir başka köşeciğinin başlığı da "Mardin ve Siena". 
   - "Sergen'e kızıyorlar değerini bilmiyor diye. Mardinli'ye niye kızmıyorlar, veya tüm "biz"e, Mardin'in değerini bilmiyoruz diye O Beckham'dan iyi de, Mardin Siena'dan kötü mü Biri Sergen gibi kalmış, Mardin, diğerini Beckham yapmışlar, Siena veya senin Toledo'n . Ve şöyle bitirmişim. Günaydın vallahi, daha yeni uyanıyorlar. Yazarken "kafamı" da buluyorum artık onlarla. Sanki mesela Santorini, mesela Büyükada'nın saçlısı, maçlısı, pazarlandırılmışı değil de... 
   Biri geçenlerde bizim Türkbükü, Portofino'yu bozar diyordu. Doğru, bozar belki. Ama adam şarkıda hala "I found my love in Portofino" diyor. Belki yüz yıl daha da diyecek. Biz de "We nasıl bozduk ama Türkbükü'nü" diyeceğiz yıllarca belki. Bende "Mardin"ler öyle çok ki Hıncal abi, tabii Toledo'lar da. "Bizim" belki haberimiz yok ama benim var. Yıllardır bilmemneremi yırtıyorum. Dedim ya, senin bile benden haberin yok. Allah'tan sakalın var. Belki şimdi senin yazdıklarını dikkate alırlar. 
   
   Efes Pilsen    Kadrosu Euroleague'in "son"u için "eksik"ti. Galatasaray'ın nasıl bütün santrforlarından bir hakiki santrfor çıkmıyorsa, Efes'in bütün "1 no"larından da bir hakiki Final - Four "1 no'su" çıkmıyor. Hakiki "5 no'ları" da yok. Coaching ve takım halinde kapasitelerinin üstünde oynayarak gelebilecekleri yere kadar geldiler. Hatta bence geçtiler de. Arada bir kapasiteleri kadar oynamaları, onları bekleyen en büyük tehlike demiştim. İşte Alba Berlin, işte Olimpija mağlubiyetleri. Sistemin çalışmadığı anlarda "yıldızlar" gerekiyor. Efes'te de "onlardan" yok. Yanlış takımı doğru oynatmaya çalışmak, zoru başarmak gibi. Başarıyorlardı da. Oktay Mahmuti de yanlışları doğruya bu kadar çevirebildiği için bu sene çok başarılı zaten. 
   
   ...Hakem de insandır, bazen hata yapmaz    Ben demiştim diye galiba hiç dememiştim bugüne kadar. Veya belki bir - iki kere ya demişimdir, ya da dememişimdir. Bugün diyorum ama. 26 Aralık 2003'te Köyün Delisi'nde "hakem de insandır, bazen hata yapmaz" demişim. "Hepsi aynı kayığın içindeler, kulüp presidentleri, kulüp "yöneticileri", "hakemciler", "federasyoncular", futbolcusu, hocası, hatta bir kısım medyası. Kırk kişiler daha da fazlalar ya , birbirlerini biliyorlarda. Evet, o kayığı içindekilerle beraber batıramazsak, "biz"e geçmiş olsun, "biz" batacağız çünkü." Ve Ali'yle devam etmişim "En iyi dedikleri Ali'ye bakın. Kadıköy'de iki "sarı"yı bile Bülent'ine, Haluk'una bulaştırmıştı. Elazığ'daki Elazığ - Galatasaray iki penaltıdan biri sanki auttandı. Biri de iki kişinin sanki ofsaytta olduğu pozisyondan. Elazığlı futbolcunun Ali'ye öyle bir teşekkürü vardı ki, öyle bir sarrrıldı ki ve işte yine yeni bir "Ali ilki". Ana dilinden başka dilde konuşamıyormuş Ahmet Güvener - ATV, Onlar'ın Stadyumu . Vizyonsuz da yani. Tabii delikanlı, tabii şerefli, tabii namuslu, filan falan. Kimse zaten ne delikanlı değil diyor, ne namussuz, ne de şerefsiz. Ama "birşeysiz" işte. "Birşey"i eksik işte. En iyisi bile böyleyse işte ..." diyerek de bitirmişim. Evet, hakemler de insan tabii, bazen de hata yapmıyorlar. Ali Aydın'ın Olimpik'teki mesela iki taç'ı vallahi de billahi de doğruydu. 
   Ve düşünün, altı üstü üç maçta FB - Rize, Elazığ - GS, GS - BJK bi kişiyi iki defa "sarartmayı" bile becerememişti, verdiği dört penaltıdan biri sanki auttan, biri sanki iki kişinin ofsayt olduğu bir pozisyondan, biri sanki hiç yoktan, en penaltı gibi olanı da "var mı, yok mu"dandı. Üstelik veremediği en az üç - beş penaltı daha vardı. Gösteremediği sayısız "sarı ve kırmızı", yaptıramadığı bir ve ikinci anons... Yani daha ne olacaktı ki... Ve sonunda bile öyle kullanıldı ki... Ne diyelim, "en iyi müşterimizi" kaybettik. Üzüntülüyüz tabii. 
   
   The Bülend'in 'Bül'ü gitti...    Ali Aydın'ın bir Galatasaraylı maça verilişi yanlış. Sonrasında tek suçlu gibi "bitirilişi" de. "The Bülend"in hala "The End" dememesi de yanlış tabii. Ne kadar kendi açısından haklı gibi olursa olsun, veya ne kadar haklı olursa olsun, Galatasaray Başkanı'nın "Ali'yi bir daha istemiyoruz" dediğinde federasyonun "bitiriliş"ten önce onu son bir kere Galatasaraylı bir maça vermeyişi de en büyük yanlış tabii. Zırt pırt konuşan presidentlere, "had"lerini aşan yöneticilere, verilemeyen "ağız kapatma" cezaları da federasyonun "aczi" tabii. The Bülend, hala gerekiyorsa ben de giderim demiş. Gerekmesi için daha neler olması gerekiyorki Allah aşkına 
   
   Bilgin'den    Bu işin "son"u ne olacak diyorsunuz ya. O kadar çok "ilk"i yaşıyorum ki "O"nla. Bu kadar "ilk"in arasında "son"u düşünmüyorum bile. Benim "son"um, "biz"e bağlı, "biz"im "son"umuz da "O"na bağlı. Ben işimi yapıyorum. Ben sadece "O"nu seviyorum, o kadar. Gerisini "O"na sorun. 
   
   Pivot    FENERBAHÇE Pivot'ta. 
   Fenerbahçe kız basketbol takımının iki "man"i Murat Yosmaoğlu ve Zafer Kalaycıoğlu ve bir "woman"ı Serap, pazar 15.10'da CNN Türk'te "bendeler". Benden söylemesi... 
   
   SERİ İLANLAR 
   Pazartesi - Çarşamba 09.30 - 10.00 Radyo D'de 
   Cuma'ları ise Milliyet'teyiz Başka şubemiz yoktur. 
   İmza Köyün Delisi 


   
      
   
</TEXT>
</DOC>
