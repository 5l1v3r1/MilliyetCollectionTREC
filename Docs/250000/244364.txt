<DOC>
<DOCNO> 244364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/spor/spo08.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1.5 katrilyon 
</HEADLINE>
<TEXT>



AVRUPA Futbol Birliği UEFA, Portekiz'de düzenlenecek olan 2004 Avrupa Futbol Şampiyonası'ndan elde edeceği net k rı 1 milyar 250 milyon İsviçre frangı yaklaşık 1 katrilyon 500 trilyon lira olarak açıkladı. UEFA'nın, bu tutarın 350 milyon franklık bölümünü turnuvanın organizasyonuna, 200 - 300 milyon franklık bölümünü önümüzdeki üç yıl içinde yine bu turnuvanın oynanmadığı zaman dilimindeki harcamalara ve gençler ile bayanlar turnuvalarının organizasyonuna harcayacağı belirtildi. 
400 milyon franklık tutarın ise dört yıl boyunca UEFA'nın 52 üye ülkesi arasında uygulamaya konulan hat-trick programına kullanılacağı, geriye kalan 200 milyon franklık bölümü de şampiyonaya katılan ülkeler arasında başarı düzeyine göre paylaştırılacağı vurgulandı. Grup maçlarında galibiyete 1 milyon, beraberliğe 500 bin, çeyrek finale 3 milyon, yarı finale 4 milyon, final oynayan takıma 6, şampiyona ise 10 milyon frank verilecek. Şampiyon ülke 20 milyon frank yaklaşık 23 trilyon lira kazanacak. 





</TEXT>
</DOC>
