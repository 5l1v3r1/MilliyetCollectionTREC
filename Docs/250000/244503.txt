<DOC>
<DOCNO> 244503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo09.html </URL>
<DATE> 2004/06/01/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Gökdeniz, Trabzonspor'da kalıp sözleşmesini uzatıyor... 
</HEADLINE>
<TEXT>

     Trabzonspor, yıldız oyuncuları Fatih ve Gökdeniz'in sözleşmelerini uzatmaları konusunu, gelecek hafta sonuçlandırmayı hedefliyor. 
     Kulüp futbol şube sorumlusu Erda Aygün, AA muhabirine, Gökdeniz ve Fatih ile daha önce görüşmeler yaptıklarını ve futbolcuların şu an kent dışında tatilde olduklarını belirtti. 
     Söz konusu futbolcularla maddi konulardaki görüşmeleri yaptıklarını ve aralarında çok küçük pürüzlerin kaldığını ifade eden Aygün, ''Büyük ihtimalle gelecek hafta 2 oyuncumuzun da sözleşmesini uzatacağız. Biz bu oyuncuları hiçbir yere vermeyeceğiz ve transferlerine de bitti gözüyle bakıyoruz'' diye konuştu. 
     Futbolcuların hak ettiklerini alacaklarını da kaydeden Aygün, ''Biz iki futbolcuyu da ayrı tutmuyoruz. İkisi de aynı ücreti alacaklar. Gökdeniz ve Fatih'ten Şampiyonlar Ligi'nde yararlanacağız'' diye konuştu. 

     
</TEXT>
</DOC>
