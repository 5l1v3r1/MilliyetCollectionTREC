<DOC>
<DOCNO> 212836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/spor/spo00.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Mac bitmedi ki 
   Hem bayram havasında yakalamışsın rakip kaleciyi hem de 18 dakika kala iki farklı öne geçmişsin. Bu maçı da kaybedersen hiç darılma bayramlık takım olarak haftanın gündeminde konu edileceksin 
      TAMER BAĞLAN 

   
   Öyle kolay değil henüz üç gün önce yaşanmış bir hezimetin ardından, yenilgi bir kenara beraberlik bile 'kaos'a gebeyken maç kazanmak. Kolay değil puan cetvelinde iki sıra birden inmek varken işin ucunda, üstelik neredeyse taraftarsız ve berbat bir sahada, hem de istim üstündeki bir rakipten üç puan koparmak. Ancak azim, cesaret ve inançla bu iş olur... Aykut, Orhan, Murat, Petre, Sabri ve Hakan'lı Cim Bom'u kazandıran işte budur. Çıkarılacak hisse gayet açık cumartesi akşamki kıssadan Galatasaray'ı hafife alırsan sonu böyle olur .. 
   Dolu dizgin giderken, önce beş kırmızı kartla sonra onbire onbir alınan 4 gollü yenilgiler ciddi birer sorundu. Lucescu'yu özüre kadar götüren tartışmalar önemli bir dezavantaj ve rakip de kıpırdanmaya başlayan Bursaspor'du. Bunlara bir de Pancu gibi olmazsa olmaz bir takım oyuncusunun yokluğunu ekleyin bu hafta Kartal'ın işi gerçekten zordu. Grozdiç'li Timsahlar kolay teslim olmadılar ancak, lider 'hayata öpücüğü'nü Tümer'le buldu... 
   O, samba sever Fenerliler'in istediği takım değil Fenerbahçe. Belki bu yüzden, muhteşem desteğe rağmen onbinlerin ara sıra çıkardığı homurtular. Daum da, o Daum değil "Herşey kazanmak için" mantığıyla rakibe kıyasıya saldırmaya hazır olan. Dengeli, sağlamcı, dersini iyi çalışan ancak biraz da ezberci artık Fenerbahçe. Ekip olmak ve sistem önemliyse eğer çağdaş futbolda, hiç şüphe yok Kanaryalar doğru yolda. Görsel ziyafetse tek hedef ya bir iki enstantane ile idare edecek taraftarlar ya da geçen başarısız sezonlara ait hatıralarla... 
   Buraya kadar getirdiyse bu işi Denizlispor ve çoklarına göre bulundukları yer onlara hem helal hem de azsa, elde ettikleriyle yetinmemeli. Şampiyonlar Ligi belki çok zor ancak, üçüncülük gözde fazla büyütülmemeli. Geçen haftaki Sebat yenilgisi kaza değil, lig gerçeğiydi. Bu hafta da görüldüğü üzere, çok takım böyle puan kaybedecek. Ancak, her rakibe aynı özenin gösterilmesi gerçekten önemli .. 
   Son düdük çalmadan maçların bitmeyeceği de bir başka önemli gerçek. Gençlerbirliği, Diyarbakırspor gol düellosu, bu konudaki en son ve güzel örnek. 18 dakika kala yakaladıkları iki farklı skora mı güvendiler, "Bayram, bayram top mu oynanır " havasındaki kaleci Şenol'a mı bilinmez Tamam Diyarbakırsporlular'ın hakkını teslim edelim ancak, iyi profesyoneller böyle bir avantajı kaybedip de kolay kolay maç vermez... 
   Konyaspor'un başına gelen iyi şeyler şimdilik, kan değişikliğinin doğal getirisi olarak görülüp, abartılmayabilir. Ne var ki, biraz daha sürerse bu çıkış Tevfik Lav'la yakalanan başarı iyice irdelenmelidir. Ya Samsunspor, Erdoğan Arıca birlikteliği öyle mi Artık eminiz ki, bu yükseliş hava değişikliğinin yarattığı gazla ilgili değil. Aksi halde, onunla varlığında kazanılan 25 puan nasıl izah edilir... 
   
   HAFTANIN PORTRESİ 
   Sabri Galatasaray 
   İlk haftalar enerjisini harcama konusunda bonkördü. Yeteneklerini farketmemek için kör olmak gerekiyordu, sadece biraz pişmesi için zaman lazımdı. Son maçında kıvama geldiğini ıspatladı. Tarihinin en kurak mevsiminde av derdine düşen Aslan, genç Sabri'nin süratiyle oluşturduğu meltem esintisiyle kendine geldi, Antep'in nefis mutfağını keşfetti. Gücü ile zekasını bir arada kullanmayı öğrenen Sabri, Cim - Bom'un ikinci ve üçüncü golünde yaptığı servisle İkitelli'de ağırladığı misafirleri memnun etti. Sahne şovu da mükemmeldi kan yerine ter, gözyaşı yerine gururla alkışlar arasında Olimpiyat Stadı'nı terketti. 
   
   HAFTANIN KARMASI 
   Ali Uyanık Konyaspor 
   Serkan Bensol Malatya 
   Orhan Ak Galatasaray 
   Kratochvil Denizli 
   Ronaldo Beşiktaş 
   Bülent Karaman Samsun 
   Ümit Özat Fenerbahçe 
   Sabri Galatasaray 
   Murat Hacıoğlu Diyarbakır 
   Zafer Biryol Konya 
   Hooijdonk Fenerbahçe 
   
   HAFTANIN TAKIMI 
   DİYARBAKIR Doğu'nun zorluklardan yılmayan mücadeleci yapısı ruhuna da işlemiş. Pes etmiyorlar, galibiyet için her yolu deniyorlar. Gençlerbirliği önünde iki farklı geriye düşüp, son yirmi dakikada zaferi yakalayarak, haftaya damga vurdular. 106 gündür yenilgi yüzü görmeyerek de, yeni ufuklara yelken açtılar. 
   
   HAFTANIN HOCASI 
   Sakıp ÖZBERK Diyarbakır Futbolun birçok konuda cefasını çeken kurt hocanın artık sefa sürme dönemi gelmiş gibi. Diyarbakır topraklarında aradığı damarı keşfetti, bakır yerine altın madeni üretmeyi tercih etti. Kusursuz işleyen sistemi, oyuncuları doğru yönlendirme ve futbolun dilini çözme konusundaki maharetiyle ligin havasını değiştirdi. 
   
   HAFTANIN HAKEMİ 
   Orhan ERDEMİR Ç.Rize - Denizli Gerilim yüklü maçta tansiyonun yükselmemesini sağlayan en önemli unsurdu. Yerinde kararları, isabetli kart seçimleri, kurduğu otoritesiyle tam not aldı. Mesleği olan sigortacılık görevindeki özeni Rize'de yeşil sahaya da taşıdı, inişli - çıkışlı voltaj akımlarının düzenini sağladı. 
   
   GOL KRALLIĞI Futbolcu Takım Maç Gol Van Hooijdonk Fenerbahçe 19 16 Serkan Aykut Samsunspor 15 14 Zafer Biryol Konyaspor 19 14 Tuncay Şanlı Fenerbahçe 17 11 
   
   GOL PASI Futbolcu Takım Maç Gol Pası A.Yordanov İstanbulspor 17 10 Ali Tandoğan Gençlerbirliği 17 8 Necati Ateş Adanaspor 17 7 Filip Deams Gençlerbirliği 17 7 Miika Aleksi Denizlispor 19 7 Mehmet Yozgatlı İstanbulspor 19 7 
   
   ALTIN ELDİVEN Futbolcu Takım Maç Gol Oscar Cordoba Beşiktaş 15 15 Fevzi Tuncay Malatyaspor 14 15 Recep Biler Fenerbahçe 12 15 İke Shorunmu Samsunspor 13 16 
   
   KART CEZALILARI 
   Kırmızı Sedat Akçaabat Sebat , Erol Bursaspor , Mkalele Malatyaspor 
   Sarı Semavi Akçaabat Sebatspor , Hakan Kutlu A.Gücü , Egemen Bursa , Ersen Denizli , İbrahim G.Antep , Cem Konya , Atilla Malatya , Şener Ç.Rize 
   
   HAFTANIN SONUÇLARI 
   Galatasaray - Gaziantepspor 3 - 0 
   Orhan Ak Dk.14 , Hakan Şükür Dk.71 ve 82 
   Bursaspor - Beşiktaş 0 - 1 
   Tümer Dk.58 
   Fenerbahçe - Trabzonspor 3 - 1 
   Ümit Dk.27 , Van Hooijdonk Dk.34 , Fatih Tekke Dk.45 , Nobre Dk.50 
   Çaykur Rizespor - Denizlispor 1 - 2 
   Serhat Dk.28 , Kratochvil Dk.49 , Zafer Dk.90 
   Adanaspor - İstanbulspor 1 - 1 
   Yordanov Dk.45 , Gökmen Dk.65 
   Konyaspor - Elazığspor 2 - 0 
   Zafer Biryol Dk.32 ve 44 
   Gençlerbirliği - Diyarbakırspor 3 - 4 
   Ali Tandoğan Dk.29 , Cem Beceren Dk.41 , M.Özkan Dk.56 , Serkan Dk.72 , M.Hacıoğlu Dk.73 , Murat Salar Dk.79 , Hasan Dk.90 1 
   Akçaabat Sebat - Malatyaspor 2 - 2 
   Tolga Dk.25 - Ken.Kal. , Tolga Dk.31 , Oktay Dk.83 , Serkan Bensol Dk.86 
   Samsunspor - Ankaragücü 3 - 2 
   Celil Dk.20 , Umut Dk.44 , Kenan Dk.50 , E.Albayrak Dk.65 , Bülent Karaman Dk.72 
   
   HAFTANIN MAÇLARI 
   CUMA Ankaragücü-Beşiktaş, CUMARTESİ Malatyaspor-Çaykur Rize, Diyarbakır-Konya, Denizli-Samsun, Elazığ-Fenerbahçe, Gaziantep - Gençlerbirliği, PAZAR İstanbul-Akçaabat Sebat, Trabzon-Adana, Galatasaray-Bursaspor 
   
   ALKIŞ ALANLAR 
   Ayağınıza sağlık çocuklar 
   Özlemiştik, futbolun tüm unsurlarını içinde barındıran mücadeleyi, tribünleri çoşturan çekişmeyi, yiğidin hakkını yiğide veren taktir sözlerini... Çünkü biz, ayağını topa sokmaktan korkanları, gol bulduktan sonra rakip kaleye gitme konusundaki gönülsüz adımları, direnç gösterme yerine havlu atanları, seyirci protestosunu çokça görmüştük. Şaşkındık, Gençlerbirliği - Diyarbakır maçında futbolun güzelleştirilmesi karşısında gösterilen hassasiyete, taraftarın engin hoşgörüsüne, topun tekmelenmekten yıpranan yüzüne, hakemin olumlu yönetimine, teknik adamların dosthane sözlerine şahit olmuştuk. İçimizi rahatlattınız, iyi ki varsınız. 
   
   KARA TAHTA 
   Bayram mı ettiniz 
   Dini bayramlar, toplumu bütünleştirme adına önemli bir misyon üstleniyor. Birlik ve beraberlik duyguları artıyor, küslerin barışmasına, tatsızlıkların son bulmasına çalışılıyor. Rize, evinde güçlü Denizli'ye boyun eğiyor, ancak bu değil, tribünden yükselen küfürler daha ilk günden bayramı Hikmet Karaman'a zehir ediyor. O ki, üç gün önce kupada Galatasaray'ı tarihinin en ağır hezimetine uğratan Rize'nin teknik patronu. O ki, sözünü sakınmayan, dobra, mert, gururlu bir futbol emekçisi. Alkışlanması gerekirken tekmeleniyor, ağıza alınmayacak küfürlerle incitiliyor. Atatürk Stadı'nda bayramlaşma başka türlü yaşanıyor 
   
   HAFTANIN SÖZÜ 
   Oyuncum, 'gazım var, kendimi iyi hissetmiyorum' deyip, gitmek isterse izin vermem. 
   CHRISTOPH DAUM 
   
   
</TEXT>
</DOC>
