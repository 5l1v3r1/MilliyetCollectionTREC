<DOC>
<DOCNO> 215022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sontur09.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve tipi Türkiye'yi esir alacak 
</HEADLINE>
<TEXT>

     Dünden itibaren etkili olmaya başlayan soğuk ve karlı hava önümüzdeki 3 gün de etkisini sürdürecek. Bütün bölgeler yoğun kar yağışı alırken, parçalı bulutlu bölgelerde don ve buzlanma görülecek. Bugünden itibaren daha da düşecek hava sıcaklığı önümüzdeki hafta ortasına kadar mevsim normallerinin altında seyredecek. Yağışlarla birlikte poyraz ve lodos fırtınası da etkili olmaya devam edecek. 
     Meteoroloji'den alınan bilgiye göre, bugün akşama kadar Doğu Karadeniz, Doğu Anadolu'nun kuzeydoğusu ile Edirne dışında tüm bölgeler yağış alacak. Yağışlar Marmara, Ege, Batı Karadeniz, İç Anadolu ve Doğu Anadolu'da kar, diğer bölgelerde yağmur ve sağanak şeklinde olacak. Hava sıcaklığı tüm Türkiye'de azalmaya devam edecek. Fırtına sürecek. 
     Önümüzdeki 3 günün hava raporu ise şöyle 
     
     CUMARTESİ 

     Trakya, Kıyı Ege ve Batı Akdeniz çevresi çok bulutlu ancak bu bölgelerimizde kuvvetli don ve buzlanma görülecek. Diğer bütün bölgelerimizde kar yağışı var. Kar özellikle Doğu ve Güneydoğu Anadolu'da etkili olacak. 
     
     PAZAR 

     Kıyı Ege, Orta Karadeniz, İç Anadolu'nun doğusu ve güneyi, Akdeniz bölgesi çok bulutlu, diğer bölgelerimizde kar yağışı sürecek. Çok bulutlu olan bölgelerde yine kuvvetli don ve buzlanma görülecek, dikkat 
     
     PAZARTESİ 

     Trakya, Marmara'nın güneyi, Orta Karadeniz, İç Anadolu'nun kuzeyi, Kıyı Ege ve Kıyı Akdeniz çok bulutlu, diğer bütün bölgeler kar yağışlı bir gün geçirecek. Kar özellikle Güneydoğu Anadolu ve Hakkari çevresinde etkili olurken, parçalı bulutlu bölgelerimizde yine don ve buzlanma görülecek. 

     
</TEXT>
</DOC>
