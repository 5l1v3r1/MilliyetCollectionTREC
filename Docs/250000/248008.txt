<DOC>
<DOCNO> 248008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sondun05.html </URL>
<DATE> 2004/06/15/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
İsrail Filistinlilerin Batı Şeria'da seyahat etmesi kolaylaştırıldı 
</HEADLINE>
<TEXT>

     İsrail ordusunun Filistinlilerin Batı Şeria'da seyahat etmesini kolaylaştırıcı bazı tedbirler aldığı bildirildi. 
     İsrail ordusundan yapılan açıklamada, Filistinlilerin Batı Şeria'da seyahat etmesine getirilen kısıtlamaların azaltıldığı belirtildi. 
     İsrail askerlerinin yollara yerleştirilmiş 150 barikattan, çoğunlukla kayalar ve tümseklerin bulunduğu yerlerde bulunan 50'sini kaldırdıkları, böylece Batı Şeria'da kentler ve köyler arasında gidip gelen Filistinli yaya ve araçların daha rahat seyahat edebilecekleri kaydedildi. Barikatların kaldırılmasının yanı sıra kontrol noktalarının sayısının da azaltıldığı bildirildi. 
     Batı Seria'daki üst düzey askeri komutan Yarbay Erez Weiner sözkonusu tedbirlerin Filistinlilerin daha serbest şekilde seyahat etmelerine olanak tanımak amacıyla alındığını söyledi. Weiner, Batı Şeria'nın kuzeyinde inşa edilen güvenlik duvarının Filistinlilerin seyahatine yönelik kısıtlamaları azaltmalarına olanak sağladığını sözlerine ekledi. 
     
</TEXT>
</DOC>
