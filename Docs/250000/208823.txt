<DOC>
<DOCNO> 208823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/soneko39.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsung Barcelona'daki fabrikasını kapattı 
</HEADLINE>
<TEXT>

     Kore'nin dünyaca ünlü firmalarından Samsung, İspanya'nın Barcelona kentinde 446 kişinin çalıştığı fabrikayı kapattığını, üretimi Çin'e aldırdığını açıkladı. 
     İspanya'daki Barcelona yakınlarındaki Palau de Plegamas'daki tek fabrikasını kapatma nedenini, şirketin Avrupa'daki küçülme politikası olarak belirten Samsung, İngiltere ve Macaristan'daki fabrikalarının da kapatıldığını bildirdi. 
     Barcelona'da 14 yıldır fabrikası bulunan Samsung'un burada DVD, LCD, TFT, kamera ve cep telefonu üretimi yaptığı, 2002 yılında 449 milyon euroluk ciroyla Avrupa'daki en karlı fabrikalardan biri olduğu ifade edildi. 
     Öte yandan Barcelona'nın bulunduğu İspanya'nın Katalonya Bölgesi'nde, Samsung ile birlikte ikinci bir uluslararası şirket fabrikasını kapatmış oldu. 
     Philips firması da geçen haftalarda La Garriga'da 100 çalışanı bulunan fabrikasını kapatma kararı almıştı. 
     
</TEXT>
</DOC>
