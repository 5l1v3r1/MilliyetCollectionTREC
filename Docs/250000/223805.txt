<DOC>
<DOCNO> 223805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo05.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray, Çaykur Rize'ye İstanbul'da puan vermedi 
</HEADLINE>
<TEXT>

     Galatasaray ile Çaykur Rizespor, yarın yapacakları maçla Birinci Süper Futbol Ligi'nde 18 kez karşılaşmış olacak. 
     Çaykur Rizespor'un Birinci Lig'e ilk kez yükseldiği 1979-80 sezonundan itibaren yapılan 17 lig maçından 14'ünü Galatasaray, 2'sini Çaykur Rizespor kazanırken, taraflar 1 maçta da eşitliği bozamadı. 
     Sarı-kırmızılı ekibin toplam 40 golüne, yeşil-mavililer 12 golle karşılık verebildi. 
     Galatasaray, bu sezon ilk yarıda deplasmanda oynadığı karşılaşmayı 1-0 kazanmıştı. 
     Bu arada, 2 takım arasında bu sezon İstanbul Atatürk Olimpiyat Stadı'nda yapılan Türkiye Kupası 3. kademe maçında Çaykur Rizespor, rakibini 5-0 yenerek eledi. 
     
     İSTANBUL'DA CİMBOM 

     Galatasaray, bugüne kadar sahasında Çaykur Rizespor ile oynadığı maçlarda hiç yenilgi yüzü görmedi. 
     Galatasaray ile Çaykur Rizespor, ligde şimdiye kadar İstanbul'da 8 kez karşılaşırken, ''Cim Bom'' bu maçlardan 7'sini kazandı, 1'inde ise berabere kaldı. 
     İstanbul'da Galatasaray'ın 22 golüne, Çaykur Rizespor sadece 3 golle karşılık verdi. 
     
     İSTANBUL'DA TEK PUAN 23 YIL ÖNCE 

     Karadeniz temsilcisi, İstanbul'da Galatasaray karşısında şimdiye kadarki tek puanını, 23 yıl önce aldı. 
     2 takım arasında 1980-81 sezonunda, 28 Şubat 1981 tarihinde yapılan maç 2-2 berabere sonuçlanırken, Çaykur Rizespor daha sonra İstanbul'da sarı-kırmızılı ekiple oynadığı 6 lig maçını da kaybetti. 
     Galatasaray ile Çaykur Rizespor arasında İstanbul'da yapılan lig maçlarında alınan sonuçlar şöyle 
     

SEZON SONUÇ 1979-1980 3 - 0 1980-1981 2 - 2 1985-1986 2 - 0 1986-1987 2 - 0 1987-1988 5 - 0 1988-1989 2 - 0 2000-2001 2 - 0 2001-2002 4 - 1      
</TEXT>
</DOC>
