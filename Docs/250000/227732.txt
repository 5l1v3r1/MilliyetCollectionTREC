<DOC>
<DOCNO> 227732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonyas01.html </URL>
<DATE> 2004/04/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Google, ücretsiz e-mail servisine başlıyor... 
</HEADLINE>
<TEXT>

     Dünyanın önde gelen internet arama motoru Google, bedava posta e-mail servisi başlatıyor. 
     Google firmasının kurucularından Larry Page yaptığı açıklamada, Google'nın sunacağı bedava posta servisinin, bu konuda piyasanın liderleri konumunda olan Yahoo ve Microsoft'tan daha fazla bilgi depolamaya olanak vereceğini belirtti. 
     Page, Gmail adını alacak olan posta servisinden yararlanacak kullanıcının her birine, yaklaşık 500 bin sayfa depolama kapasiteli 1 gigabyte büyüklüğünde yer ayrılacağını ifade etti. 
     Kullanıcının isterse Gmail'in kapasitesini 10 gigabyte yükseltebileceğini ifade eden Page, halihazırda dar bir çevrede yürütülen posta servisinin birkaç hafta içinde tüm bilgisayar kullanıcılarına açılacağını bildirdi. 

     
</TEXT>
</DOC>
