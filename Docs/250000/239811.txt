<DOC>
<DOCNO> 239811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur46.html </URL>
<DATE> 2004/05/13/ </DATE>
<TIME> 20.57 </TIME>
<AUTHOR>  </AUTHOR>
<HEADLINE>
Yurtta Asayiş... Ayvalık sahilinde ceset bulundu... 
</HEADLINE>
<TEXT>

     Balıkesir'in Ayvalık İlçesi sahilinde bir erkek cesedi bulundu. 
     Alınan bilgiye göre, polis ekipleri, ihbar üzerine, Ayvalık'a 3 kilometre uzaklıktaki Malta Adası kıyısında bir erkek cesedi buldu. 
     Cesedin, 24 Şubat'ta Yunan adalarına gitmek isterken Ayvalık açıklarında batarak 31 kişinin ölümüne neden olan teknenin kayıp yolculardan birine ait olabileceği bildirildi. 
     Ceset, Ayvalık Devlet Hastanesi morguna kaldırıldı. 
     
     HASIMLARININ EVİNİ KURŞUNLADILAR 
     Yalova'nın Çınarcık İlçesi'nde, aralarında husumet bulunan ailenin evine silahla ateş açan 3 kişi yakalandı. 
     Polis ekipleri, Hasanbaba Yolu'nda Nail ve oğlu Sinan Şahin'in yaşadığı villaya silahla ateş açan Tarık Ş, Ahmet A. ve Arif T'yi kamyonetle kaçmaya çalışırken yakaladı. Kamyonette yapılan aramada, 2 av tüfeği ve çok sayıda fişek ele geçirildi. 
     Zanlıların, Nail Şahin ve oğlu ile aralarında bulunan husumet nedeniyle evi kurşunladıklarını itiraf ettikleri öğrenildi. 
     
     AVLANIRKEN KENDİNİ VURDU 
     Kastamonu'nun İnebolu İlçesi'nde, avlanan kişi tüfeğinin ateş alması sonucu yaralandı. 
     Toklukaya Köyü yakınlarındaki ormanlık alanda avlanan Musa Küçük 41 , omuzundaki av tüfeğinin ateş alması sonucu bacaklarından yaralandı. 
     Küçük, köylüler tarafından İnebolu Devlet Hastanesi'ne kaldırılarak tedavi altına alındı. 
     
     SAMSUN'DA USULSUZ ÇEK VE SENET TAHSİLATI... 
     Samsun'da usulsüz çek ve senet tahsil ettiği iddia edilen kişi gözaltına alındı. 
     Bir ihbarı değerlendiren polis ekipleri, Bahçelievler Mahallesi İstiklal Caddesi'nde finans alanında faaliyet gösterdiği bildirilen bir şirkete operasyon düzenledi. 
     Yapılan incelemede, işyerinin yetki belgesi olmadığı halde faiz karşılığı nakit paraya çevrilmek üzere çek ve senet tahsilatı yaptığı belirlendi. 
     İşyeri sorumlusu Ömer U, gözaltına alındı. 
     
     YOLDA YÜRÜYEN KADINA ŞIRINGA SAPLADILAR...- 
     Adana'da, motosikletli iki kişi yolda yürüyen genç bir kadının kalçasına şırınga sapladıktan sonra kaçtı. 
     Yetkililerden alınan bilgiye göre, Merkez İlçe Yüreğir'e bağlı Sofulu Beldesi'nde, motosikletli iki kişi yolda yürümekte olan Selvi K'nin 22 yanına yaklaşarak ellerindeki şırıngayı genç kadının kalçasına sapladılar. 
     Kadın, yakınları tarafından Adana Numune Hastanesi'ne kaldırıldı. Külahlı, tedavisinin ardından taburcu edildi. 
     Yetkililer, kaçan iki kişinin yakalanmasına çalışıldığını bildirdiler. 
     
</TEXT>
</DOC>
