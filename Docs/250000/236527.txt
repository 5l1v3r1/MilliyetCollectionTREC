<DOC>
<DOCNO> 236527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur12.html </URL>
<DATE> 2004/05/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
1 Mayıs kutlanıyor... 
</HEADLINE>
<TEXT>

     1 Mayıs kutlamaları İstanbul'da gergin başladı. Taksim'de izinsiz gösteri yapan bir gruba polis müdahalea ederken, DİSK, KESK ve bazı siyasi gruplardan oluşan kalabalık Saraçhane'de toplandı. Bu grupla Emniyet arasında tartışmalar yaşandı. 
     
     ŞİŞLİ'DE OLAY YOK 

     Şişli Abide-i Hürriyet Meydanı'nda düzenlenen 1 Mayıs kutlamasına katılanlar, olaysız dağıldı. 
     Türk-İş'in Şişli Abide-i Hürriyet Meydanı'nda düzenlediği 1 Mayıs kutlamasına katılanlar, programın sona erdiğinin anons edilmesinden sonra pankart ve dövizlerini toplayarak, çeşitli yönlere dağılıma geçti. 
     Dağılıma geçmeden önce bazı grupların, NATO ve ABD aleyhtarı sloganlar attıkları duyuldu. 
     Yaklaşık yarım saat süren dağılımın olaysız şekilde tamamlanmasından sonra, Piyalepaşa Bulvarı ve çevresindeki yollar, araç trafiğine yeniden açıldı. 
     Bu bölgede görev yapan polisler de, dağılımın olaysız şekilde tamamlanmasından sonra normale döndü. 
     
     SARAÇHANE'DE DE TOPLANDILAR 

     DİSK, KESK, TTB, TMMOB'un yanı sıra bazı siyasi partilerden gruplar Saraçhane'de toplandı. 
     Daha önce İstanbul Valiliği'nden alan olarak Beyazıt, Sultanahmet ve Vatan Caddesi'ni talep ettiklerini hatırlatan Çelebi, olaya sadece Taksim olarak bakmadıklarını kaydetti. 
     

     
</TEXT>
</DOC>
