<DOC>
<DOCNO> 237210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonsiy05.html </URL>
<DATE> 2004/05/04/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Erdoğan ''AB istediğimiz kararı vermezse akacak başka mecra buluruz'' 
</HEADLINE>
<TEXT>

     AK Parti Genel Başkanı ve Başbakan Recep Tayyip Erdoğan, partisinin TBMM Grup toplantısında yaptığı konuşmada, "Eğer AB bizim istiğimiz doğrultusunda bir karar oluşturamazsa Türkiye, sahip olduğu büyük potasiyelle akacağı yeni bir mecra bulmakta zorluk çekmeyecektir" diye konuştu. 
     Bu yılın Aralık ayında Türkiye'nin AB üyeliği yolculuğunun en önemli durağına ulaşılmış olacağını kaydeden Erdoğan, sözlerini şöyle sürdürdü 
     ''Türkiye, devleti ve milletiyle AB üyelik konusundaki istek ve iradesini açıkca ortaya koymuş, bu konuda atılması gereken adımları atmış ve kararlılıkla yeni adımlar atmaya devam edeceğini beyan etmiştir. 
     Gerek AB idealinin özünde temsil ettiği değerler gerek yaşama kalitesinin yükseltilmesi konusundaki arayışlar bakımından AB'nin Türkiye'yi daha fazla bekletmesinin yanlış ve haksız olacağına inanıyorum. 

     
</TEXT>
</DOC>
