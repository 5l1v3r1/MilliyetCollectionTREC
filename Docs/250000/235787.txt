<DOC>
<DOCNO> 235787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/spor/spo15.html </URL>
<DATE> 2004/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Üniversiteler salonda 

7. Mavikupa Üniversitelerarası Basketbol Şenliği bugün İstanbul'da start alacak. İTÜ Ayazağa Kampüsü'nde yapılacak olan organizasyonun ilk gününde saat 13.00'te İTÜ - Kadir Has Üniversitesi takımları karşı karşıya gelecek. 

Dereli'ye özel kurs 

UEFA, hakem Selçuk Dereli'yi, Yetenekli Hakemler Programı'na aldı. Her ülkenin yetenekli hakemlerinin katılacağı kursta Dereli'nin sorumluluğunu Michel Vautrot'un, mentörlüğünü ise Michel Piraux'un yapacağı bildirildi. 

Hentbolda heyecan 

HENTBOLDA Erkekler Türkiye Kupası maçları bugün Ankara'da başlayacak. İlk gün Taşköprü-P.Akademisi 11.00 , Beşiktaş-M.Piyango 13.00 , Çankaya Bld.-Trabzon Bld. 15.00 , Altınordu-Bafra Bld 17.00 maçları oynanacak. 

Şiddet Yasası geçti 

CUMHURBAŞKANI Ahmet Necdet Sezer tarafından 23, 24 ve 25. maddeleri nedeniyle veto ettiği Sporda Şiddet Yasası, TBMM Genel Kurulu'ndan değişikliğe uğramadan çıktı. Kurul, üç maddeye dokunmadan yasayı Sezer'e yeniden gönderdi. 

4. etap Tchanliev'in 

CUMHURBAŞKANLIĞI 40. Uluslararası Türkiye Bisiklet Turu'nun 196 kilometrelik Finike - Fethiye etabını, Bulgar Svetoslav Tchanliev ilk sırada tamamladı. Tchanliev, 5.03.20.00'lık derecesiyle turun dördüncü etabında birinciliğe uzanırken, İranlı Hassan Malekimizan aynı zaman ve tekerlek farkıyla ikinci, Dünya Karması'ndan Amir Zargari de aynı zaman ve tekerlek farkıyla üçüncü oldu. Turda bugün 145 kilometrelik Fethiye - Marmaris etabı koşulacak. 


</TEXT>
</DOC>
