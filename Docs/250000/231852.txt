<DOC>
<DOCNO> 231852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/ekonomi/eko01.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı yatırımcı gidişattan memnun 
</HEADLINE>
<TEXT>

   YASED'in yaptığı 'Barometre' araştırması Türkiye'deki yabancı yatırımcıların gidişattan memnun ama bir o kadar da ihtiyatlı olduklarını ortaya çıkardı 
   EKONOMİ SERVİSİ 
   
   Türkiye'de yatırımı olan yabancı şirketler, ekonomik ortamın gidişatı konusunda iyimser. Yabancı Sermaye Derneği'nin YASED , 300'e yakın üyesi arasında yapılan ve Mart 2004 YASED Barometre adı verilen araştırmada üyelerin yüzde 33'ü ekonomik büyümenin hızlanacağı görüşünü taşıyor. 
   Üyelerin yüzde 62'si enflasyon hızının yavaşlayacağını düşünürken, doğrudan yabancı yatırımlar için ekonomik ortamın daha iyiye gideceğini bildiren üyelerin oranı ise yüzde 68'e ulaştı. Yüzde 74'lük kesim faizlerin düşmesini bekliyor. Katılımcıların 2004 enflasyon oranı beklentisi, yüzde 90'lara varan çoğunlukla TÜFE'de de, TEFE'de de yüzde 10 - 19 arasında. 
   
   İhtiyatlı iyimserlik 
   Barometre araştırmasını yorumlayan YASED Başkanı Şaban Erdikler, yabancı yatırımcıların ihtiyatlı bir iyimserlik içinde olduğunu söyledi. Erdikler, yasal çerçeve, fikri mülkiyet, imtiyaz ve uluslararası tahkim ve rekabeti koruma gibi alanlarda h l sorunların devam ettiğini belirtti. Kıbrıs, AB ve diğer uluslararası sorunların yabancı yatırımcıyı çok da fazla etkilemeyeceğini söyleyen Erdikler, "Türkiye'nin kaderi hiçbir zaman tek bir olaya bağlı kalmadı" dedi. 
   
   'Hedefimizi, Çin üç ayda yapıyor'    Türkiye'nin yıllık 30 milyar dolar yabancı yatırım potansiyeline sahip olduğunu belirten Erdikler, 2008 için öngördükleri bu rakamı hayal olarak nitelemiyor. Çünkü Çin'in üç ayda çektiği rakamı Türkiye'nin bir yılda yakalayabileceğine inanıyor. Erdikler ayrıca Doğu Avrupa ve Çin gibi ülkelerle yabancı yatırım çekme savaşının 11 Eylül sonrası arttığını belirtti. 
   
   Ekonomiyi kötü görenlerin oranı sadece yüzde 2    Yatırım ortamı Daha iyiye gidecek 68 Daha kötüye gidecek 2 Değişmeyecek 30 
   
   Ekonomik Büyüme Hızlanacak 33 Yavaşlayacak 6 Sabit kalacak 61 
   
   Enflasyon Yükselecek 3 Düşecek 62 Sabit kalacak 34 
   
   Faiz Artacak - Düşecek 74 Sabit kalacak 26 
   
   Enflasyon düşecek, büyüme sabit 2004 2005 Büyüme GSMH artış 4.8 5.2 TÜFE 12.5 9.7 TEFE 11.7 9.1 Dolar tahmini 1.506.701 1.657.309 Euro tahmini 1.844.576 2.017.100 Faiz yıl sonu 20 15.7 
   
</TEXT>
</DOC>
