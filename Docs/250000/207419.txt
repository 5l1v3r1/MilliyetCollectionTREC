<DOC>
<DOCNO> 207419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/siyaset/siy02.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Annan'ı ikna edin 
</HEADLINE>
<TEXT>

   ABD'nin Lefkoşa Büyükelçisi, Türk Dışişleri'nin hazırladığı yeni Kıbrıs önerisinin muhatabının BM Genel Sekreteri Annan olduğunu söyledi 
   YASEMİN ÇONGAR Washington 

   
   ABD yönetimi, Kıbrıs'ta mayıs başına kadar çözüm sağlanması için h l bir şans olduğunu ve bu amaçla Annan Planı'nı temel alan müzakerelerin bir an önce başlaması gerektiğini açıkladı. Washington, Türk Dışişleri'nin hazırladığı yeni Kıbrıs önerisinin muhatabının da BM Genel Sekreteri Kofi Annan olduğunu ve öncelikle Annan'ın ikna edilmesinin şart olduğunu vurguladı. 
   ABD'nin Lefkoşa Büyükelçisi Michael Klosson, dün Washington'da yaptığı açıklamada, "Annan Planı'yla bundan daha iyi idealist bir plan arasında tercih yapmamız söz konusu değildir. Böyle bir tercih yoktur, böyle bir ideal plan yoktur. Tercih, Annan Planı'nın müzakere edilmesiyle çözümsüzlük arasındadır" dedi. Klosson, Türk Dışişleri'nin hazırladığı yeni öneri ve Ankara'da dün yapılan Kıbrıs Zirvesi konusunda, ısrarlı sorulara rağmen, ayrıntılı görüş belirtmedi ve "Ankara'nın önerisinde ne olduğunu henüz bilmiyoruz, ama bütün tarafların yapması gereken dikkatlerini BM Genel Sekreteri'ne yöneltmeleridir. Annan, herhangi bir önerinin karşılaması gereken asgari koşulları ortaya koydu. Şimdi taraflar Annan'ı ikna etmeliler" diye konuştu. 
   
   Kimi isterlerse 
   Klosson, KKTC adına kimin görüşmeci olmasını istedikleri konusunda ise, "Bu konuda bir görüşümüz yok. Taraflar kimi isterse görüşmeci o olur" dedi. 
   
   
   
</TEXT>
</DOC>
