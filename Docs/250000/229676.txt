<DOC>
<DOCNO> 229676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonspo11.html </URL>
<DATE> 2004/04/08/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yılmaz Vural Gergin değiliz, çıkıp oynayacağız 
</HEADLINE>
<TEXT>

     Çaykur Rizespor Teknik Direktörü Yılmaz Vural, Fenerbahçe ile yapacakları karşılaşma öncesi gergin olmadıklarını ve çıkıp maçı oynayacaklarını söyledi. 
     Yılmaz Vural, Fenerbahçe maçının diğer maçlardan farklı olmayacağını belirterek, ''Bizim için bir Elazığspor maçı nasılsa, Fenerbahçe maçı da aynı olacak. Rakibimiz iyi bir takım, ama önemli olan sahada o gün iyi takım olmak'' dedi. 
     Yarınki maçta sahada iyi olan taraf olmak istediklerini kaydeden Vural, ''Bunu yaparsak kazanma şansınız artar. Hiç gergin değiliz. Bu sezon dördüncü kez karşılaşacağımız Fenerbahçe karşısında 3 maçı da kazanamadık. İstiyoruz ki dördüncüsünü de biz kazanalım. Taraftar desteği ile bunu başaracağımıza inanıyorum. Bu çok doğal hakkımız. Kazanamasak dünyanın sonu değil'' diye konuştu. 
     Rize Atatürk Stadı'nda yarın 20,00'da başlayacak karşılaşmanın biletleri ise numarasız tribün 10, numaralı tribün biletleri ise 25 milyon liradan satışa sunuldu. 
     Sakat ve cezalı oyuncusu bulunmayan ve bu akşam basına kapalı olarak yapacağı çalışmayla hazırlıklarını tamamlayacak yeşil-mavili takımın yarınki karşılaşmaya, Murat Şahin, Kürşat, Ahmet, Koray, Serkan, Cem Baki, Şener, Zafer, Victoria, Okan ve Saffet muhtemel 11 ile sahaya çıkması bekleniyor. 
     
</TEXT>
</DOC>
