<DOC>
<DOCNO> 225443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun34.html </URL>
<DATE> 2004/03/25/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
İsrail Hamas'ın tehditlerini ciddiye alıyoruz 
</HEADLINE>
<TEXT>

     İsrail, Hamas'ın Başbakan Ariel Şaron ve diğer üst düzey yöneticileri öldüreceği tehditlerini ciddiye aldığı bildirildi. 
     Hükümet Sözcüsü Avi Pazner, Reuters'a yaptığı açıklamada, ''Bunlar hafife alınacak insanlar değil, tehditlerini göz ardı etmiyoruz. Kendimizi terörist saldırılara karşı savunmak için gerekli bütün önlemleri alacağız'' dedi. 
     Pazner'in açıklaması, Hamas liderlerinden Halid Meşal'ın Şaron ve diğer İsrailli yetkililere yönelik ölüm tehditlerine yönelik ilk tepkisini oluşturuyor. 
     Avi Pazner, Hamas'ın kurucusu ve ruhani lideri Ahmed Yasin'in İsrail tarafından düzenlenen saldırıda öldürülmesine yönelik uluslararası eleştirileri de reddetti ve diğer ülkelerin İsrail'in karşı karşıya olduğu ''terörist tehdidi'' değerlendirebilecek bilgi ve yeteneklere sahip olmadığını ileri sürdü. 
     
</TEXT>
</DOC>
