<DOC>
<DOCNO> 248807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sontur21.html </URL>
<DATE> 2004/06/17/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Bursa'da fuhuş operasyonu .. 
</HEADLINE>
<TEXT>

     Bursa'da Azerbaycan uyruklu bir kadını evlendirme vaadiyle Türkiye'ye getirerek fuhşa zorladıkları öne sürülen 1'i Azeri 2 kadın yakalandı. 
     Bursa Emniyet Müdürlüğü Asayiş Şube Müdürlüğü'nden yapılan yazılı açıklamaya göre, Azerbaycan uyruklu Zenfira M. polise yaptığı başvuruda, kızı Resade M'nin 20 evlendirme vaadiyle Azerbaycan uyruklu Aida D. tarafından Türkiye'ye getirildiğini, Bursa'da fuhşa zorlandığını iddia etti. 
     Şikayet üzerine harekete geçen güvenlik güçleri genç kızı fuhşa zorladıkları belirlenen Aida D. ve Munise H'yi gözaltına aldı. 
     Aida A'nın sorgulamasında, Resade M'nin Ataevler Mahallesi'nde bir evde tutulduğunu söylemesi üzerine genç kız, eve giden ekipler tarafından kurtarıldı. 
     Aida D. ve Munise H'nin sorgulamalarının tamamlanmasının ardından ''Fuhuş amaçlı insan ticareti yapmak'' suçundan adliyeye sevk edileceği bildirildi. 
     
</TEXT>
</DOC>
