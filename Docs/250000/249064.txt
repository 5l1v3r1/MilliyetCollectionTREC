<DOC>
<DOCNO> 249064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur01.html </URL>
<DATE> 2004/06/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
TIR, iki otomobile çarptı 1 ölü, 2 yaralı 
</HEADLINE>
<TEXT>

     Antalya'da, domates yüklü TIR iki otomobile çarptı. Kazada 1 kişi öldü, 2 kişi ağır yaralandı. 
     AA muhabirinin aldığı bilgiye göre, 06 RY 224 plakalı domates yüklü TIR, Anadolu Kavşağı'nda, Ahmet Nihat Büyükleblebi yönetimindeki 07 CPV 66 plakalı otomobil ile Arif Çetin'in kullandığı 07 D 6570 plakalı otomobile çarptı. 
     Kazada, 07 D 6570 plakalı otomobil 5 metre sürüklenerek refüje çıktı. Sürüklenen otomobilde sıkışan sürücü Arif Çetin ile eşi Ayşe Çetin ağır yaralandı. 
     TIR'ın çarpması sonucu yol kenarına savrulan diğer otomobilin sürücüsü Ahmet Nihat Büyükleblebi ile Arif ve Ayşe Çetin, Antalya Devlet Hastanesi ile Akdeniz Üniversitesi Tıp Fakültesi Hastanesi'ne kaldırıldı. 
     Arif Çetin, Antalya Devlet Hastanesi'nde tüm müdahalelere rağmen kurtarılamadı. Ayşe Çetin'in durumunun ise ağır olduğu bildirildi. 
     Kazaya neden olan ve ismi açıklanmayan sürücü göz altına alındı. 
     Kazanın meydana geldiği bölgede ulaşım bir süre sağlanamadı. 
     
</TEXT>
</DOC>
