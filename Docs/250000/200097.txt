<DOC>
<DOCNO> 200097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/astro/index.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepler ve kutsal geometri 
</HEADLINE>
<TEXT>

   
   Büyük akıllar evrenle insan arasındaki bağı hiçbir zaman es geçmemişlerdir 
   
   Ne Kitaplar'ın yeni yayımladığı bir kitabı okuyorum. İngiliz tasarımcı ve sanatçı Miranda Lundy'nin yazdığı "Kutsal Geometri" adlı kitap bize sayıların gizemini bir başka açıdan, sanatla ilişkisi bakımından sunuyor. Kuşkusuz sayıların gizli doğasından söz edince aklımıza gelen kişilerden ilki Yunan filozof Pisagor. Pisagor "Evren sayılardan ibarettir" derken aslında evren içinde her şeyin muhteşem bir düzen içinde yerini aldığını ve bunların arasında sayılar yardımıyla ilişkiler kurabileceğimizi söylüyordu. 
   
   Kepler, sayılar ve astroloji 
   Astrolog ve astronom Johannes Kepler 1571-1626 modern gökbilimin kurucusu sayılır. Kepler zorlu yaşamında ruhsallığa büyük önem vermiş bir bilim adamıydı. Bir bakıma böylesine düzen içeren bir yapının ardında bu arada kozmos kelimesi Yunancada "evrenin düzeni" anlamına gelir sayıları aramış olmasına şaşmamak gerekir. Danimarkalı astronom astrolog Tycho Brahe ile birlikte de çalışmış olan Kepler 1595 yılının 19 Temmuz'unda büyük buluşunu ortaya koyacak düşünceler silsilesini, ders verdiği sırada tasarladı. Kepler "Kopernik haklıysa, Öklid geometrisinde 5 düzenli geometrik yapı olduğuna göre, eğer gezegenlerin yörünge uzaklıklarını bu geometrik şekillerin oranları ile ifade edebilirsem, bunları her bir gezegene sayı gelecek biçimde sıralayabilirim" diye düşünüyordu. Kepler haklıydı ve düşünce silsilesinde sayılardan yararlanması boşuna değildi zira bilinçaltında Pisagor olmalıydı. 
   Büyük akıllar evrenle insan arasındaki bağı hiçbir zaman es geçmemişlerdir. İngiliz Astronomi Derneği'nden Norman Davidson "Astronomy Imagination" kitabında şöyle diyor "Bizler çoğunlukla bir olayı insani yönden deneyimlemek yerine onu 'açıklamayı' kafamıza takmış durumdayız. Eğer evren insana ilişkin değilse anlamsız olacak, uzay bir boşluğa dönüşecek ve bir merkezi olmadığı için de 'İnsan' kendine bir yer bulamayacaktır. O hiçbir yerde olacaktır." Davidson astronomik olayları incelerken, merkezden insanı çıkarmama gereğine işaret ediyor. Astroloji de olayların sadece maddi yönünü değil, insanın kozmosla nasıl bir ilişki içinde olduğunu da anlatır. n 
   
   Hafta sonu astrobarometresi    Bu hafta sonu nelere dikkat etmeli 
   Pazar günü 13.26'ya kadar Boğa burcunda kalan Ay, hafta sonunda maddi konulara, olayların pratik yönüne önem vermemizi salık veriyor. Birikimlerimizi daha iyi değerlendirebilir ya da becerikli davranarak k rlı çıkabiliriz. Bununla birlikte özellikle cumartesi günü Venüs-Satürn karşıtlığı altında aşkta tatmin ve mutluluk kolay gelmeyebilir, kendimizi bu alanda yeteri kadar ifade edememekten şikayet edebiliriz. 
   
   
</TEXT>
</DOC>
