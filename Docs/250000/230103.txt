<DOC>
<DOCNO> 230103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/spor/spo08.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Guiness'e davetiye 
</HEADLINE>
<TEXT>

   Hentbolda ligde son beş yıla damga vuran ASKİ, yaptığı 120 maçı da kazanarak, inanılması güç bir başarıya imza attı. Başkent ekibi rekorlar kitabına girmek için başvurmaya hazırlanıyor 
      İLHAN GÜLER 

   
   Fırtına estirdi 
   LİGİN sona ermesine üç hafta kala üst üste beşinci kez sampiyonluğunu ilan eden ASKİSPOR Erkek Hentbol Takımı, aynı zamanda tarihi bir başarıya da imza atmanın gururunu yaşıyor. Bu dönemde oynadığı 120 lig maçının hepsini galip kapayarak, rekor kıran Başkent temsilcisi, ülkemizde sadece bir kez, Türkiye Kupası'nda karşılaştığı Beşiktaş'a boyun eğdi. 
   
   22 yılda 16 kupa 
   KULÜP yetkilileri, bu başarının bir Dünya rekoru olabileceğini belirtirken, tescili için de Guiness'e başvurmayı düşündüklerini açıkladılar. 22 yılda 16 kez şampiyonluk tadan Antrenör Yaşar Sevim, daha önce Çankaya Belediyespor ile beş, Eti Bisküvisi ile 4, Tarsus Erkut ve İstanbul Bankası Yenişehir ile 1'er kez mutlu sona ulaştı. 
   
   Sevim'in formülü 
   ASKİ Antrenörü Sevim, başarısındaki sırrı, "İşini sevmek, planlı ve disiplinli çalışmak ve hoşgörü" olarak özetledi. Yaşar Sevim, "Oyuncularımla lise yıllarından bu yana birlikteyim. Şu an aralarında öğretim görevlisi ve bankacı bile var. Büyük bir aile gibi olduk. Sosyal etkinliklere ayırdığımız zamanlarda dahi antrenman yapıyoruz" dedi. 
   
   
</TEXT>
</DOC>
