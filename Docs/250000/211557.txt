<DOC>
<DOCNO> 211557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/dunya/dun04.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, Erdoğan'a başarılar diledi 
</HEADLINE>
<TEXT>

   ANKARA Milliyet 

   
   CHP Genel Başkanı Deniz Baykal, partisinin grup toplantısında hükümetin Kıbrıs konusundaki çabalarının memnuniyet verici olduğunu söyledi. "Umarım, hepimizi sevindirecek olumlu gelişmeler olur. Başbakan Recep Tayyip Erdoğan'a bu konudaki çabalarında başarılar diliyorum" dedi. Erdoğan'ın ABD'de Türk - ABD ilişkileri konusunda yaptığı temaslarını da değerlendiren Baykal, şöyle konuştu "Hükümet, Annan Planı'nın kabul edilemez yönlerini değiştirmeye fırsat verecek bir yaklaşım oluşturmaya çalışıyor. Bu ihtiyaç, hükümeti, ABD ekseninde çözüm arayışına yöneltti. ABD'nin güçlü bir temsilcisinin müzakere sürecine dahil olması istendi. Başbakan'ın ABD'de müzakereler yürüttüğü bu aşamada bu çabalarla ilgili değerlendirme yapmak doğru olmaz." 
   
   
</TEXT>
</DOC>
