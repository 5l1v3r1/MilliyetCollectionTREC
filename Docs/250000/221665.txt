<DOC>
<DOCNO> 221665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy09.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim turu.. 
</HEADLINE>
<TEXT>

   
   Baykal İktidar kendi zenginini yaratmamalı 
   CHP Genel Başkanı Deniz Baykal, daha önce simitle asgari ücret hesabı yapan Başbakan Recep Tayyip Erdoğan'ın değiştiğini belirterek, "Şimdi kendi maaşının hesabını yapıyor" dedi. Yalova'da yaklaşık 1500 kişinin katıldığı mitingde konuşan Baykal, iktidarların yetkilerini kendi adamlarını kollamak ve kendi zenginlerini yaratmak için kullanmalarının ülkeye zarar vereceğini belirtti. 
   
   Bahçeli'den Erdoğan'a Hangi gömleği giydin 
   EskİŞehİr'de konuşan MHP Genel Başkanı Devlet Bahçeli, AKP'nin türban sorununu halletmediğini ve istismar konusu yaptığını savundu. Bahçeli, "AKP, iktidara geldikten sonra milli görüş gömleğini çıkardığını söylüyor ancak hangi gömleği giydiğini söylemiyor" dedi. Bahçeli, "MHP'yi 129 milletvekiliyle türban meselesini çözemediği için suçlayanlar, 367 milletvekiliyle ne yaptılar " diye sordu 
   
   Bingöl'de Erdoğan'a padişah yakıştırması 
   BaŞbakan Recep Tayyip Erdoğan, Bingöl'de halka sağanak yağmur altında seslendi. Bingöllu vatandaşlar Erdoğan'a "padişah" yakıştırması yaptı. Yoğun ilgiyle karşılanan Erdoğan için vatandaşlar, "Abdülhamid Han gibisin, merhametlisin", "İdris - i Bitlis burada, Yavuz Selim sensin enişte" ve Kürtçe "Keke abi Erdoğan hoş geldin" yazılı pankartlar açtı. 
   
   DSP adayı Türker İstanbul'da sansür var 
   DSP'nİn İstanbul Büyükşehir Belediye Başkan Adayı Masum Türker, Zeytinburnu İlçe Merkezi'nde partililere yaptığı konuşmada, "İstanbul'da ciddi bir propaganda sansürü var. Duvarların ve bilboardların büyük bölümünü, Başbakan adına birileri kiralamış. Bu konudaki taleplerimiz karşılanmıyor. O yüzden, parti afişlerini ev ve işyerlerinize asmanızı istiyoruz" dedi. Esnaf ziyaretinde de İstanbul Belediyesi'nin bugüne kadar 1 milyar dolar hortumlandığını vurgulayan Türker, şunları söyledi "Tek adam değil biz diyerek yöneteceğimiz belediyede artık hortum olmayacak. İhaleler şeffaf olacak." 
   
   Hakan Şanlıtürk'ten Maratoncu'nun Molası 
   Mİllİyet'İn ANAP muhabiri Hakan Şanlıtürk'ün yazdığı "Maratoncu'nun Molası" adlı kitap, eski ANAP Genel Başkanı Mesut Yılmaz'ın 3 Kasım seçimlerinden kısa süre önce genel başkanlığı bırakmaya hazır olduğunu ortaya çıkardı. Kitap, Yılmaz'ın genel başkan seçildiği 1991'den, siyaseti bıraktığı 2002'ye kadar geçen dönemdeki olayları ve siyasete yeniden döneceğinin sinyallerini veriyor. Kitapta, Yılmaz'ın MKYK üyesi Fevzi İşbaşaran'la istifa konusunda yaptığı konuşma da yer alıyor. 
   
   
   
   
   
</TEXT>
</DOC>
