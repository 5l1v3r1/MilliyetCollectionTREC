<DOC>
<DOCNO> 215786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo41.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'un sahası, 1 maç kapatıldı... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Elazığspor'a 1 maç saha kapatma cezası verdi. 
     PFDK, Ankara'da yaptığı toplantısında, 20 dosyayı karara bağlarken, Elazığspor'a, Fenerbahçe karşılaşmasında çıkan olaylar nedeniyle 1 maç saha kapatma cezasının yanı sıra 2 milyar 500 milyon lira da para cezası verdi. Elazığspor, 1 maçlık saha kapatma cezası, hafta sonu Akçaabat Sebatspor ile yapacağı karşılaşmada uygulanacak. 
     Disiplin Kurulu, Denizlispor Teknik Direktörü Giray Bulak'ı da Gençlerbirliği ile yapılan Türkiye Kupası karşılaşmasında ''spor ahlakına ve centilmenliğe aykırı davranışta bulunduğu'' gerekçesiyle 15 gün hak mahrumiyeti cezasına çarptırdı. 
     Kurul, Ankaragücü ile Beşiktaş arasında yapılan karşılaşmada çıkan olaylar nedeniyle Ankaragücü'ne 500 milyon lira, Beşiktaş'a da 1 milyar lira para cezası verdi. 
     Trabzonspor'un Konyaspor ile yaptığı maçta çıkan olaylar nedeniyle bordo-mavili ekibe 2 milyar 500 milyon lira para cezası, Malatyaspor'a da Çaykur Rizespor maçında ''taraftarlarının çirkin ve edebe aykırı tezahüratları'' nedeniyle ihtar cezası verildiği açıklandı. Ayrıca, çıkan olaylar nedeniyle de Trabzonspor'a 2 milyar 500 milyon lira para cezası verildi. 
     
     GÖZTEPE'YE 3, KARŞAYAKA'YA 2 MAÇ SAHA KAPATMA CEZASI 
     PFDK, Karşıyaka ile Göztepe arasında yapılan karşılaşmada çıkan olaylar nedeniyle Göztepe'ye 3 maç saha kapatma cezası ile birlikte 2 milyar lira para cezası verdi. 
     Aynı gerekçeyle Karşıyaka'ya da 2 maç saha kapatma, 1 milyar lira para ve ihtar cezası verildi. 
     Kurul, Ispartaspor yöneticisi Hüseyin Doğruyusever'e 45 gün hak mahrumiyeti cezası verirken, diğer cezalar şöyle 
     2 maç Uğur Kurt, Şamil Yılmaz, M.Erkan Aydın Tekirdağspor , Murat Çalışkan Çorumspor 
     PFDK, Kocaelispor, Yimpaş Yozgatspor, Yeni Turgutluspor, A.B.Kızılcahamam Belediyespor, Bitlis Özgüzelderespor'a ise ihtar cezaları verdi. Ayrıca bu takımlardan Yimpaş Yozgatspor'a 2 milyar 500 milyon lira, Bitlis Özgüzelderespor'a da 500 milyon lira para cezası uygulanması kararlaştırıldı. 
     İstanbul Maltepespor ve Murgul Bakırspor kulüplerine ise 750'şer milyon lira para cezası verildi. 
     
</TEXT>
</DOC>
