<DOC>
<DOCNO> 214208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/yasam/yasz1.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Sinagog saldırısına bir kurban daha 
   İSTANBUL Milliyet 
   Neve Şalom Sinagogu'na 15 Kasım 2003'te düzenlenen bombalı saldırıda yaralanan ve yaklaşık 3 aydır tedavi gören Celal Dilsiz dün hayatını kaybetti. Saldırıdan sonra kaldırıldığı Şişli Etfal Eğitim ve Araştırma Hastanesi'nden İstanbul Üniversitesi İstanbul Tıp Fakültesi Hastanesi Yoğun Bakım Ünitesi'ne nakledilen Dilsiz 38 , tüm tıbbi müdahalelere rağmen kurtarılamadı. Dilsiz'in cenazesi, Adli Tıp Kurumu'nda yapılan işlemlerin ardından Sanayi Mahallesi Mezarlığı'nda toprağa verildi. 
   
   Askerler tartıştı, 1 er ve 1 sivil öldü 
   MUŞ DHA 
   Muş'ta vatani görevini yapan 2 erin nöbet sırasındaki tartışması kanlı bitti. Silahını çeken erlerden biri tartıştığı arkadaşını ve bir sivili öldürdü. Malazgirt Konukuran Jandarma Komutanlığı'nın nizamiyesinde dün meydana gelen olayda nöbetçi 2 jandarma eri arasında tartışma çıktı. Bu sırada sinirlerine h kim olamayan erlerden biri taşıdığı tüfekle, Adıyamanlı er Seyfettin Yağmur ile bir kaynak işini yapmak üzere birliğe gelen Sıddık Turhan'ı 42 vurdu. Olaydan sonra yakalanan ve kimliği açıklanmayan jandarma er gözaltına alındı. 
   
   Kalaşnikov'lu katil İstanbul'da yakalandı 
   ELVAN EZBER İstanbul 
   Sivas'ın Yıldızeli ilçesi İnebey köyünde oturan Refik Çam 38 , iki ay önce eşini yatak odasının penceresinden gözetlediği öne sürülen akrabası Yunus Çam ve ağabeyi Halil ibrahim Çam 46 ile tartıştı. Çıkan kavga sonucu otomobilindeki Kalaşnikov tüfeğini alan Refik Çam ile belindeki silahını çıkaran Halil İbrahim Çam karşılıklı ateş açtılar. O sırada vücuduna kurşun isabet eden Yunus Çam 35 ve Bekir Çam 28 hayatını kaybetti. Halil İbrahim Çam tutuklanarak cezaevine gönderildi, kaçan Refik Çam hakkında ise gıyabi tutuklama kararı çıkarıldı. Fotoğrafları ülke genelindeki emniyet birimlerine dağıtılan Çam, dün İstanbul Küçükçekmece'de saklandığı evde yakalandı. Sorgulanan Çam, çıkarıldığı mahkemece tutuklandı. 
   
   
</TEXT>
</DOC>
