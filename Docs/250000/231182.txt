<DOC>
<DOCNO> 231182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/yasam/yas04.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da 'suç duvarı' 
</HEADLINE>
<TEXT>

   Rio de Janerio valisi, artan suç oranını düşürmek için gecekondu mahallelerini duvarla çevirmeyi önerdi 
      DIŞ HABERLER SERVİSİ 
   
   Brezilya'da Rio de Janeiro valisi, kentteki suç oranını düşürmek için gecekondu mahallelerinin çevresini duvarla çevrelemeyi planlıyor. 
   Kentin en popüler plajlarının yakınındaki Rocinha ve Vidigal mahallelerinde Paskalya tatili süresince 10 kişinin öldürülmesi üzerine harekete geçen valilik, "Duvarla şiddet olayları sona ermese de, gecekondu mahallelerini kontrol altına almazsak, çevredeki ormanlık alan yok olacak, ekonomi ve kent sakinlerinin hayatı tehlikeye girecek" diyor. 
   
   Polis duyarsız 
   Özellikle uyuşturucu ticareti ve otomobil hırsızlığının kol gezdiği Rio'nun gecekondu mahallelerinde yaşananlar, gizli televizyon kameralarının polisin bölgedeki olaylara duyarsızlığını ve rüşvet aldığını göstermesiyle tepki çekmişti. 
   
   'Koca kulak' Chicago'yu dinleyecek    ABD'nin Chicago eyaletinde, suç oranı yüksek bölgelerde, halihazırda var olan gözetleme kameralarına, ateş edildiğini algılayacak detektörler yerleştirilecek. Merminin havada yüksek hızda giderken çıkardığı sesi tanıyacak alıcılar, silahın ateşlendiği bölgeyi tespit ederek 911 acil durum merkezi ve polise alarm gönderecek. Yaz sonunda uygulamaya konulacak sistem sayesinde acil bir durumda işleyen prosedürlerin kısaltılacağını belirten yetkililer, alıcıların konuşmaları dinleme veya kaydetme özelliği olmadığını da açıkladılar. 
   
   
</TEXT>
</DOC>
