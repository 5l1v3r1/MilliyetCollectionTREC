<DOC>
<DOCNO> 241291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/siyaset/axsiy01.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Birkaç hafta bekleyin' 
</HEADLINE>
<TEXT>


Kıbrıslı Türklerin üzerindeki tecridin kalkacağını belirten Verheugen, 'Yargı kararı Zana'ya değil reform sürecine ve hükümete karşı' dedi 

ANKARA Milliyet 


AB Komisyonu'nun Genişlemeden Sorumlu Yetkilisi Günter Verheugen, Türkiye'nin Kopenhag siyasi kriterlerinin yerine getirilmesi yönünde attığı adımlardan tatmin olduğunu belirterek, "AB, ilerlemelerin önemini görüyor. Cesaret vermek istiyorum. Aynı yolda, aynı ruhla devam edilmeli" dedi. 
Türkiye - AB Ortaklık Komitesi toplantısından sonra CNN Türk'ün sorularını yanıtlayan Verheugen, Kıbrıslı Türklerin tecridinin sona erdirilmesi yolunda AB'nin alacağı kararlar için "Birkaç hafta bekleyin" diyerek tarih telaffuz etti. Verheugen şunları söyledi 
KRİTERLER AB, Türkiye'deki ilerlemenin tam olarak farkında. Hükümetin demokratikleşme hızı etkileyici. Son paket de Kopenhag kriterlerinin yerine getirilmesi yönünde önemli bir adım. Türkiye'nin attığı adımlardan ben tatmin oldum. Memnunum. Güçlü bir kararlılık var. Cesaret vermek istiyorum. Uygulama da önemli. Aynı yolda aynı ruhla devam edilmesi lazım.KIBRIS Kıbrıslı Türklerin üzerindeki tecrit kalkacak. Birkaç hafta bekleyin. Destek programları uygulanacak ve her iki topluma da avantaj sağlayacak.DEP'LİLER Serbest bırakılmaları lazım. 1999'da yapılan ilk toplantıda bu durumun Türkiye'nin önünde önemli engel olacağını söylemiştik. Tekrar yargılanması kabul edilemezdi. Benim analizim şu Yargı Zana'ya karşı değil. Bu karar tamamen reform sürecine ve mevcut hükümete karşı. 

</TEXT>
</DOC>
