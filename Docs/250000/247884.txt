<DOC>
<DOCNO> 247884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sontur35.html </URL>
<DATE> 2004/06/14/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İzmir Cumhuriyet Başsavcısı'nı makam otomobili, zincirleme kazaya karıştı 
</HEADLINE>
<TEXT>

     İzmir Cumhuriyet Başsavcısı İlhan Mesutoğlu'nun içinde bulunduğu makam otomobili, zincirleme kazaya karıştı. 
     Alınan bilgiye göre, Altınyol Turan Köprüsü mevkiinde seyreden Ertan Bozkurt'un kullandığı 35 NC 71 plakalı otomobile, arkadan gelen Esenay Aydoğan'ın kullandığı 35 AF 6482 plakalı otomobil çarptı. Bu sırada arkadan gelen ve içinde Başsavcı Mesutoğlu'nun da bulunduğu Ömer Atak'ın kullandığı 35 CBS 73 plakalı makam aracı, Aydoğan'ın otomobiline çarptı. 
     Başsavcı'nın makam otomobilinin arkasından gelen Cumali Okumuş'un kullandığı 35 A 0667 plakalı polis koruma aracı da zincirleme kazayı görünce aniden fren yaptı. Bunun üzerine arkadan gelen Cumhur Özgüven'in kullandığı 35 AE 6677 plakalı otomobil, koruma aracına arkadan çarptı. 
     Başsavcı Mesutoğlu ile diğer otomobilde bulunanların zincirleme kazadan yara almadan kurtuldu. 
     
</TEXT>
</DOC>
