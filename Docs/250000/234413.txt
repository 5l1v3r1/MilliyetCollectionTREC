<DOC>
<DOCNO> 234413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/soneko12.html </URL>
<DATE> 2004/04/24/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Erdoğan Referandum, ülkemiz ve KKTC için hayırlı ufuklar açacaktır 
</HEADLINE>
<TEXT>

     Başbakan Recep Tayyip Erdoğan, ''Kıbrıs'ta bugün yapılan referandum, sonucu ne olursa olsun gerek ülkemiz, gerek de KKTC için hayırlı ufuklar açacaktır'' dedi. 
     Erdoğan konuşmasında, '9 bin sayfalık planı okumak zorunda bırakıldık' diyen Denktaş'a da üstü örtülü yanıt verdi. 
     "Sayın Denktaş'ın temsilcileri olarak gerek Başbakan Talat, gerekse Başbakan Yardımcısı ve Dışişleri Bakanı oğul Denktaş, tam yetkiyle buraya katıldılar" diyen Erdoğan şöyle devam etti 
     " Orada müzakereleri aramızda yaparken, hep beraber neticeye vardık. Kararları hep beraber aldık. Bu kararlar neticesinde metin meydana çıktı. Ondan sonra siz kalkıp karalamaya başlayacaksınız. Bu olmaz.'' 
     
     ''YİNE ALDATMAYIN İNSANLARI'' 

     Başbakan Erdoğan, ''olayın getirilip 9 bin sayfaya bağlanamayacağını'' ifade ederek, ''Acaba hayatında hangi kararı verirken bu hususlar altında böyle 10 bin sayfa, 9 bin sayfa, 7 bin 500 sayfa, 5 bin sayfalık kitaplar okumuşlardır Sorarım. Hepimiz buradayız. Yine aldatmayın insanları...'' diye konuştu. 
     ''Yöneticilerin 9 bin sayfanın özeti olan 150 sayfayı okuyacağını, kendisinin de bunu yaptığını'' dile getiren Erdoğan, bunun üzerinden çalışmaları yürüttüklerini söyledi. 
     Dışişleri teşkilatında birçok teknokrat ve bürokratın bulunduğunu, orada her bölgenin ayrı komisyonlarının olduğunu hatırlatan Erdoğan, konuşmasına şöyle devam etti 
     ''Orada yetenekli uzmanlarımız var. Bunların çalışmalarını yapıyor ama bunu görmemezlikten gelerek, hele hele burada bu camianın içinden çıkarak görmemezlikten gelmek, o tabii ki bana göre ayrı bir yanlış veya ayrı bir samimiyet çizgisinin dışına düşmüştür.'' Bu arada Başbakan Recep Tayyip Erdoğan, salona girişinde, Kıbrıs'ta yapılan referanduma ilişkin bir soru üzerine ''Referandum günü açıklama yapılır mı '' dedi. 
     İstanbul Ticaret Odası'nda İTO yapılan İktisadi Kalkınma Vakfı'nın 41. Olağan Genel Kurulu'nda konuşan Başbakan Erdoğan, Kıbrıs sorununa değindi. 
     Türkiye'nin belki de son 50 yılın en önemli kavşağını dönmek üzere olduğunu vurgulayan Erdoğan, ''iç hesapları bir yana bırakıp millet olarak bu hedeflere kilitlenmek zorunda olduklarını'' söyledi. 
     Erdoğan, konuşmasına şöyle devam etti 
     ''Kıbrıs'ta bugün yapılan referandum, sonucu ne olursa olsun gerek ülkemiz, gerek de KKTC için hayırlı ufuklar açacaktır. Türk tarafı olarak, bugüne kadar Kıbrıs'ta adil ve kalıcı bir barışın sağlanması için atılabilecek bütün barışçı adımları attık. Dünya kamuoyu, bizim bu iyi niyetli, samimi ve kararlı adımlarımızın fazlasıyla farkındadır. 
     Ve bugün ilk defa, Kıbrıs konusunda eleştiri oklarının hedefi biz olmadık. Bunu bütün dünyadaki, Avrupa, ABD, Uzakdoğu, herkes teyit ediyor. Bu olumlu imajımızın, önümüzdeki dönemde her zeminde yararımıza olacak sonuçlar doğuracağını ümit ediyorum. Ben gerek Kıbrıs konusunda, gerek ülkemizin AB üyeliği konusunda son derece iyimserim. Etkili, yapıcı ve hazırlıklı diplomasi çizgimiz, çalışmalarının karşılığını görmeye başlamıştır.'' 
     
     REFERANDUM SONUCU 

     Başbakan Erdoğan, Türkiye Cumhuriyet Hükümeti'nin, hiçbir zaman KKTC'nin, KKTC yönetimindeki vatandaşların menfaatlerini gözardı etmediğini, yarın da etmeyeceğini belirterek, şunları kaydetti 
     ''Bugün yapılan referandum sonucunu çok farklı değerlendirmelere, farklı yerlere çekme gayretleri, bana göre samimiyetten uzaktır. Ama ne yazık ki, şu andaki hükümetimizi Kuzey Kıbrıs'tan karalamak gayreti içinde bulunma anlayışını biz bu samimiyet duygusuyla bağdaştıramıyoruz. Bu, çok yanlıştır.'' ''Kuzey Kıbrıs'a denizin altından su ve enerjiyi nasıl bağlarız'' gayreti içinde olduklarını ve bunların projelerini yaptırdıklarını anlatan Erdoğan, sözlerini şöyle sürdürdü 
     ''Bunlar bugüne kadar niye yapılmadı Bu iş bizim işimiz de onun için. Biz istiyoruz ki, KKTC'de şimdiden altyapı sorunları halledilsin ve yarın Türk sanayicisi, Türk turizmcisi oraya girdiği zaman, tabii ki dünya da girecek ama bunun bir vakumlamasını yapacak olan ön hamleler lazım. Bu ön hamleleri başlattığımız anda, orada altyapı olsun. Bunun için bu adımları atıyoruz. Hem bunu göreceksin hem de kalkıp sizin gibi düşünülmüyor diye farklı yaklaşacaksın... 
     Şunu çok açık, net söylüyorum, sizler de bunu bilin. Gerek Yunanistan Başbakanı Karamanlis, gerekse Güney Kıbrıs Rum yönetiminin başındaki Papadopulos, bunlarla biz bunu Burgenstock'da görüştük. Ama Burgenstock'ta bir şeyi daha konuştuk. 
     TÜRKİYE BUGÜN İSTİKRAR ORTAMINI YAKALAMIŞTIR 

     Başbakan Recep Tayyip Erdoğan, Türkiye'nin, bugün ekonomik olarak krizlerden doğan tıkanma noktalarını önemli ölçüde aştığını ve güven, istikrar ortamını yakalayarak, yeni ufuklara doğru yol almaya başladığını söyledi. 
     Erdoğan, İktisadi Kalkınma Vakfı'nın İKV 41. Olağan Genel Kurul toplantısında yaptığı konuşmada, Türkiye'nin ekonomisiyle, yönetimiyle, iç ve dış ilişkileriyle, insanlarıyla yeniden umutlu ve güleryüzlü bir portre çizdiğini belirterek, kalkınma idealini kendine isim olarak seçmiş olan İKV'nin Genel Kurulu'nda bulunmaktan mutluluk duyduğunu vurguladı. 
     Tayyip Erdoğan, ''Sizler de yakından izliyorsunuz. Türkiye bugün ekonomik olarak krizlerden doğan tıkanma noktalarını önemli ölçüde aşmış ve güven, istikrar ortamını yakalayarak, yeni ufuklara doğru yol almaya başlamıştır'' dedi. 
     Yolun uzun olduğunu, gerek ekonomi, gerekse kamu yönetiminin diğer alanlarında yapılacak daha çok iş bulunduğunu anlatan Erdoğan, elele vererek bunları gerçekleştirmek gerektiğini söyledi. 
     3 Kasım tarihinden itibaren alınan mesafenin asla küçümsenmemesi gerektiğini kaydeden Erdoğan, ''Bakınız göreve geldikten sonra uyguladığımız ekonomik programla, bugün artık makro ekonomik dengeler kurulmuş ve sürdürülebilir bir büyüme hızı konusunda istikrarı yakalamış durumdayız'' diye konuştu. 
     
     ''HEDEFLERİMİZİ KORUMAYA DEVAM EDECEĞİZ'' 

     Erdoğan, bunun sonucunda, 2003 yılı için koyulan büyüme hızı hedefi yüzde 5 iken, 2003 sonu itibariyle yüzde 5.9 olarak gerçekleştiğini dile getirerek, şunları söyledi 
     ''2004 yılı için öngördüğümüz yüzde 5'lik hedefi aşma konusunda da çok önemli beklentilerimiz var. İlk defa Türkiye son 3 yılda ardarda büyüme hızını istikrarlı bir şekilde sürdüren ülke durumuna gelmiştir. 
     Mali disiplinden taviz ermeden hedeflerimizi korumaya devam edeceğiz. İç ve dış piyasalarda ekonomimize duyulan güvenin sürdürülmesi son derece hassasiyetle üzerinde durduğumuz bir konudur. 
     Bu bakımdan ekonomik kazanımlarımızı geliştirerek korumak konusunda azami dikkati ve gayreti gösteriyoruz. 
     Faiz dışı fazlada geçen yıl yüzde 6'yı aşan bir rakam yakaladık. Bu yıl hedefimiz bundan daha iyisini yakalamaktır. 2002 yılında yüzde 60'lara varan borçlanmadaki faiz, 3 Kasım itibariyle yüzde 69'du ama şimdi yüzde 23'teyiz. 
     Bakınız nereden nereye geldik Reel faizde yüzde 35'lerdeyken, şu anda yüzde 10'a geldik. Nereden nereye Şimdi bunlar ekonominin, çok açık, net durumunuzu, bugün ve geleceğe yönelik değerlendirecek parametreleridir.'' Faizlerde bir yıl içerisindeki bu düşüşün ekonomiye sağladığı tasarrufun 2003 yılında 7 katrilyon lira olduğunu vurgulayan Başbakan Erdoğan, 1.5 yıl gibi kısa bir süre içinde Türkiye'nin borçlarının GSMH içindeki oranının yüzde 90'lardan yüzde 72'lere düştüğünü ve tek haneli rakamlara düşürmenin hedeflendiğini anlattı. 
     Erdoğan, hükümet olarak uyguladıkları ekonomik politikaların en sevindiren sonuçlarından birinin de yakalanan büyüme hızına paralel, enflasyon oranlarında da istikrarlı bir düşüş trendinin yakalanması olduğunu söyledi. 
     
     ''BU EKONOMİ TARİHİNDE ÇOK NADİR YAKALANMIŞ BİR BAŞARIDIR'' 

     Yüzde 30'da aldıkları enflasyonun, geçen yılı yüzde 18.9 ile noktaladığını, bu yılın ilk çeyreği sonunda da 11.4'lük noktaya varıldığını kaydeden Erdoğan, şöyle dedi 
     ''Bu da gösteriyor ki, yıl sonu itibariyle koyduğumuz hedef yüzde 12 ve bu yüzde 12'yi de inşallah yakalama yolundayız. Titiz bir şekilde ekonomik programı uygulayacak ve bu ekonomik programımızdan asla herhangi bir sapma göstermeyeceğiz. Mali disiplinde kararlıyız. Bunu da aynı kararlılık içinde sürdüreceğiz. 
     Burada birşeyi hatırlatmam lazım, bu dünya ekonomi tarihinde çok nadir yakalanmış bir başarıdır. Bu başarı Türkiye'yi geçen yıl dünyanın ekonomik alanda en ilgi çeken ülkesi haline getirmiştir.'' Nisan ayında piyasaların yıl sonuna ilişkin enflasyon beklentisinin de program hedefinin altında gerçekleştiğini anlatan Erdoğan, bunun gittikleri uluslararası toplantılarda da net olarak ifade edildiğini bildirdi. 
     Erdoğan, ''Bu tablo milletimizin önüne koyduğumuz tek haneli enflasyonun artık bir hayal olmadığını ortaya çıkarmaktadır. Dünya finans çevreleri artık bunu biz görüyoruz demeye başlamışlardır'' diye konuştu. 
     Dış ticaret hacminde eşiğinde bulunulan 120 milyar doların yakalanacağını ve bunda kararlı olduklarını vurgulayan Başbakan Erdoğan, konuşmasını şöyle sürdürdü 
     ''Tabii çok açık, net burada eksiğimiz nedir Şüphesiz ki ihracat ile ithalat arasındaki dengede aleyhimize olan bir durum söz konusu. Kabul ediyoruz. Fakat bu piyasayı yakalamak, pazarı oluşturmak, bunlar da ayrı çaba sarfedilmesi gereken, veya bedeli olan bir neticedir. 
     Şimdi bu görülmektedir, görülüyor. Bundan sonrası, bunun tedbirini almaktır, bunu da beraber alacağız. Nedir Ara mallar noktasında veya lüks tüketim malları noktasındaki dengede artık ara mallara doğru ithalatta bir yönelme var mı Var, bunu görüyoruz. 
     Neden dolayı bu İhracattaki yükselişimizden kaynaklı. Temennimiz odur ki biz bu ara malları artık ülkemizde daha fazlasıyla üretir hale gelelim, dünya rekabeti içerisindeki yerimizi de alalım. 
     Ben inanıyorum ki müteşebbisimiz, yatırımcımız bundan sonra da buna ayrıca zaten yönelmeye başlamıştır ve bunu birçok sektörde de görüyoruz ve göreceğiz. Ben buna inanıyorum.'' İş dünyasının temsilcileriyle ülke, ülke dünyayı dolaşarak yaptıkları temasların da meyvelerini vermekte olduğunu bildiren Erdoğan, ''İhracat, ithalat rakamlarını gittiğimiz ülkelerin liderleri ile de görüşüyoruz. Bunu sağlıklı bir dengeye oturtmak için kendilerinden özellikle destek de istiyoruz. İnşallah bunu başardığımız anda istihdamı artırdığımızı da göreceğiz ve bu ekonomik kazanımları sokaktaki insanın çok daha fazla hissetmesini sağlamak durumdayız. Bunun da bilincindeyiz'' dedi. 
     
     ''SÜREKLİ AĞLAYARAK BİR YERE VARILMAZ'' 

     Başbakan Recep Tayyip Erdoğan, bu genel kalkınma hızına yetişemeyen bazı sektörleri de bu kalkınma heyecanı ile donatmak, canlandırmak zorunluluğu bulunduğunu kaydederek, şunları söyledi 
     ''Karamsarlığı karakter haline getirmiş olan bazı temsili sözler, onlar tabii ki doğru değil. Bir defa bu karamsarlıktan kurtulmamız lazım. Umudu yaşam haline getirmemiz lazım ki sıçramayı yapalım. Ama karamsarlık içinde sürekli ağlayarak bir yere varılmaz. Bunu da bir defa çok iyi bilmemiz lazım ve bardağın boş tarafıyla uğraşmak bizi bir yere taşımaz. Ekonominin de bir reel politiği vardır bunu yakalamamız lazım.'' Siyasetin de çözüm üretme sanatı olduğunu dile getiren Erdoğan, ''Eğer siyasetçi veya siyaset sorun üretiyorsa halk da onu her zaman sorun olarak görecektir ve dolayısıyla beklediği yere getirmeyecektir. Maalesef yıllarca bunun bedelini ödemedik mi Ödedik. 3 Kasım'da da halkımız gereğini yaptı'' dedi. 
     Erdoğan, Başbakanlık görevini devralmadan önce AB üyesi ülkeleri dolaşmasının bile eleştirildiğini hatırlatarak, ''Mesele üzüm yemek. Bizim bağcı ile sorumuz yok. Üzümü yiyelim bunu başaralım. Türkiye'nin nasıl bir ekonomik gelişme içinde olduğunu maalesef bizim bu felaket tellallarımız dışında herkes görüyor, takdir ediyor'' diye konuştu. 
     IMF'nin son dünya ekonomik görünüm raporundan da örnekler veren Başbakan Erdoğan, Türkiye'nin geçen yıl milli gelirini dolar bazında yüzde 30 artırarak yaklaşık 240 milyar dolara çıkardığını ve 22. sıraya yerleştiğini söyledi. 
     Erdoğan, ''Terfi ediyoruz. Bu gelişme aslında çok önemli bir gelişmedir. Yıllar yılı pozitif tek bir gösterge bulmakta zorlandığımız ekonomimiz için fazlasıyla değerli bir gelişmedir'' dedi. 
     Bu rakamların Türkiye'nin geçen yıl GSYİH büyüklüğü bakımından Norveç, Damimarka, Yunanistan, Finlandiya, Portekiz, İrlanda gibi ülkeleri geride bıraktığını gösterdiğini anlatan Erdoğan, şu andaki göstergelerin, Türkiye'nin bu yıl sonunda GSYİH bakımından dünyanın en büyük 21., gelecek yıl da 20. ülkesi olacağını gösterdiğini anlattı. 
     Güzel gelişmelerin bundan ibaret bulunmadığını vurgulayan Erdoğan, konuşmasını şöyle sürdürdü 
     ''Aynı rapora göre 2002 yılında 2 bin 799 olan kişi başına GSYİH, 2003'de 775 dolar artarak 3 bin 574 dolara çıkmış bulunuyor. Kişi başına GSYİH'nın 2004 yılında 935 dolar artarak 4 bin 500 dolar, 2005'de de 230 dolar artışla 4 bin 738 dolar olacağı öngörülüyor. Bunlar IMF'nin önümüze koyduğu veriler. 
     Biz hükümet olarak bu rakamları elbette yeterli görmüyoruz. Ancak ekonomimizin yeniden ayağa kalktığı, istikrarlı bir büyüme içine girdiğimiz ve beklentilerin son derece ümitvar olduğu ortadadır. Bu tabloda en az bizim kadar özel sektörümüzün ve sıkıntılara fedakarca direnen vatandaşlarımızın da payı olduğunu asla aklımızdan çıkarmıyoruz. Bu birlik ve beraberlik içinde yola devam ettiğimiz takirde, Türkiye'nin yakalayamayacağı bir hedef yoktur, olamaz da.'' 
     
     "TÜRKİYE KİMSEYE BABASINDAN MİRAS KALMAMIŞTIR" 

     Başbakan Recep Tayyip Erdoğan, ''Avrupa Birliği AB üyeliği konusunda statükonun devamından yana olan küçük bir azınlık ile marjinal bir grubun 'Nasıl yaparız da bu yolda Türkiye'nin önüne engeller çıkarırız' diye düşünmekten geri durmadığını'' bildirdi. 
     Erdoğan, ''Türkiye, kimseye babasından miras kalmamıştır. Bu yüzden hiç kimse, milletin sesine kulaklarını tıkayarak, Türkiye'yi babasının çiftliği gibi görmeye, bu yönde hareket etmeye kalkmasın'' dedi. 
     İstanbul Ticaret Odası'nda gerçekleştirilen İKV'nin 41. Olağan Genel Kurulu'nda konuşan Başbakan Erdoğan, Türkiye'nin yakın vadeli en büyük hedefinin, ekonomisini rayına oturtmakla birlikte AB ile tam üyelik müzakerelerine hazırlanmak olduğunu söyledi. 
     Erdoğan, burada bazılarının zaman zaman bir şeyleri karıştırdığını vurgulayarak, Fransa Dışişleri Bakanı'nın ''Türkiye hazır değil, dolayısıyla üye olamaz'' şeklindeki sözlerini hatırlattı. 
     ''Bu açıklama üzerine çığırtkanların, tellalların yine bir şeyler yapmaya başladığını'' belirten Erdoğan, kamuoyunun aklının karıştırıldığını anlattı. 
     Müzakere sürecinin başlamasının ayrı, tam üyelik olayının ayrı bir şey olduğunu ifade eden Erdoğan, açıklamanın müzakere süreciyle değil, tam üyelikle ilgili olduğunu vurguladı. 
     
     ''SAĞ TARAFIMDA SCHRÖDER, SOL TARAFIMDA DA CHİRAC'' 

     Başbakan Erdoğan, İrlanda'nın dönem başkanlığını yaptığı birliğin gerçekleştirdiği ara zirvede, Chirac ve Schröder ile yemekte biraraya geldiğini hatırlatarak, sözlerini şöyle sürdürdü 
     ''Sağ tarafımda Schröder, sol tarafımda da Chirac ile yemek yedim. Kendileriyle bu konuyu enine boyuna görüştük. Olumlu kanaatlerini aldım. Daha sonra ikili görüşme yaptık. Bunun sonunda da basına açıklama yaptık. Basına yapılan açıklamada, müzakere süreciyle alakalı kanaatlerini çok açık net ifade ettiler. Şimdi bir ülkenin başındaki insan bir açıklama yapıyor, bunu ciddiye almıyorsunuz. Daha sonra değişen hükümetin yeni dışişleri bakanı bir açıklama yapıyor, onu da değiştirerek yorumluyorsunuz. Bunlar kafa karıştırmaktan başka bir şey değildir. Türkiye, kararlı bir şekilde, AB'ye girme konusunda atması gereken adımları Kopenhag Siyasi Kriterleri içinde atıyor. Maastrich Kriterleri tam üyelikle ilgili bir süreçtir, o ayrı bir meseledir.'' Erdoğan, Kopenhag Siyasi Kriterleri'ni ülke insanının yaşam standartlarını artırdığı için gerçekleştirmek istediklerini anlatarak, AB'yi ''kömür-çelik, ekonomik topluluk, coğrafi bir birlik veya Hıristiyan kulübü'' olarak görmediklerini söyledi. 
     AB'yi ''siyasi değerler bütünü'' olarak gördüklerini ifade eden Erdoğan, ''Birliği medeniyetlerin çatıştığı bir birlik olarak da değil, tam aksine medeniyetlerin uzlaştığı, buluştuğu birlik olarak görmek istiyoruz. Bunu da sağlayacak olan, Türkiye'nin oraya katılmasıdır. Türkiye'yi AB'nin katmasıdır. Türkiye, AB'ye girmekle veya katılmakla birliğe yük değil, tam aksine kazanım olacaktır'' dedi. 
     Erdoğan, Türkiye'nin şu anki altyapısının bunu ortaya koyduğunu kaydederek, Aralık 2004'e kadar uyum konusunda bütün hazırlıkları bitireceklerini bildirdi. 
     
     ''İKV'YE DE ÖNEMLİ GÖREVLER DÜŞÜYOR'' 

     ''Çıkarılan yasaların bir de uygulanması gerektiğini, bu amaçla 10 maddelik bir Anayasa değişikliği hazırlığı yapıldığını ve bunun süratle Meclis'e geleceğini'' ifade eden Başbakan Erdoğan, şunları kaydetti 
     ''Bunun Meclis'ten geçmesi lazım. İKV'ye de burada önemli görevler düşüyor. Niye Farklı yaklaşımlar duymaya başladık. Biz istiyoruz ki, bunu süratle halledelim. Bugüne kadar iktidarı, muhalefetiyle parlamentoda beraber hareket ettik. Herhangi bir sıkıntı yaşamadık. Temenni ederiz ki, bundan sonra da bunu yaşamayız. Ama bunu eften püften bahanelerle kalkıp 'Şu halolmadan, bu hallolmazsa' mantığına getirecek olursak, işte bu siyasetin bugüne kadar olan mantalitesinin yeni bir örneği olacaktır. 
     Bunları Türkiye'nin aşması gerekir. Eğer buna milli bir mesele olarak bakıyorsak, Türkiye'nin Cumhuriyet'le olan bir meselesi olarak bakıyorsak, Türkiye'nin Atatürk'le başlayan bir meselesi olarak bakıyorsak, o zaman bunu desteklemek ve uyum noktasında bir açığın kalmaması, başlamış olan uygulamaların da süratle devamını başarmalıyız.'' 
     
     ''HEP BİRLİKTE YAPMAK DURUMUNDAYIZ'' 

     Erdoğan, yapılan kamuoyu yoklamalarında, Türkiye'nin büyük bir çoğunluğunun AB üyeliği hedefine inandığının, bu yönde gösterilen gayretlere destek olduğunun ortaya çıktığına işaret ederek, şöyle dedi 
     ''Ancak statükonun devamından yana küçük bir azınlık, marjinal bir grup, 'Nasıl yaparız da bu yolda Türkiye'nin önüne engeller çıkarırız' diye düşünmekten geri durmuyor. Buradan açıkça ifade ediyorum, Türkiye kimseye babasından miras kalmamıştır. Bu yüzden hiç kimse, milletin sesine kulaklarını tıkayarak, Türkiye'yi babasının çiftliği gibi görmeye, bu yönde hareket etmeye kalkmasın. Kimse de kendini milletin üstünde kabul ederek, milletin üstünde kararlar alma yoluna gitmesin. Çünkü otoriter veya totaliter bir mantıkla Türkiye'yi yönetme devri çoktan bitti. Bunun gereği neyse onu da hep birlikte yapmak durumundayız.'' Recep Tayyip Erdoğan, ''millet, ülke ve toplum olarak, artık bu ağırlıkların sırtlarda taşınmasını istemediklerini'' de belirterek, ülkenin geleceği adına çok önemli görülen bu hedefte toplumun bütün kesimlerinin birlikte hareket etmesi gerektiğini bildirdi. 
     ''Türkiye'nin, Cumhuriyet'in 100. yılına dünyanın tam demokrasiye sahip, güçlü ve kalkınmış ülkeleri arasında girmesi isteniyorsa, önce bu idealist gelecek fikrine sahip çıkılması gerektiğini'' anlatan Erdoğan, ''ülkeyi seven her insanın birinci görevinin de bu olduğunu'' söyledi. 
     Başbakan Erdoğan, AB uyum yasalarının tamamlanması ve uygulamadaki eksikliklerin giderilmesi konusunda hükümet olarak samimiyetle gayret göstereceklerini belirterek, ''kamuoyunun kendilerini takip etmesi'' ricasında bulundu. 
     
</TEXT>
</DOC>
