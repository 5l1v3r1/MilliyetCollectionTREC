<DOC>
<DOCNO> 232130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonyas04.html </URL>
<DATE> 2004/04/16/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Amerikalıların TV aşkında yeni bir sayfa... 
</HEADLINE>
<TEXT>

     ''TV ulusu'' Amerikalıların, televizyonlarıyla aşklarında yeni bir sayfa açılıyor. 
     Plazma ve LCD sıvı kristal ekran televizyonlar, fiyatları göreceli olarak ucuzlayınca giderek daha popüler olmaya ve gelecekleri de parlak görülmeye başlıyor. 
     ABD'de 2003'te, normal tüplü televizyonlardan 10 kat pahalı olmasına karşın plazma ekranlı televizyonların satışı, bir önceki yıla göre 3'e katlanarak 919 milyon dolara ulaştı. 
     Düz ekran televizyonların bu yılki satış miktarının 2,5 milyar dolara ulaşması beklenirken, bu miktara ''surround-ses sistemleri ve Audio Video alıcıları'' gibi aksesuarların dahil olmadığı belirtiliyor. 
     Gateway, Best Buy, HP, Dell, Motorola ve Zenith gibi üretici ve pazarlamacı şirketler flat-panel TV pazarında paylarını arttırmak için mücadele verirken, Gateway'in 2002 Kasım'ında ''orta-direk aileler'' için çıkardığı 3 bin dolar fiyat etiketli model sınıfının lideri bulunuyor. 
     ABD'nin elektronik mağazalar zinciri Best Buy da 2999 dolar fiyatlı model ile pazarda kendisine yer edinmeye çalışıyor. Düz ekran TV'lerin konvansiyonel olanlardan daha hafif, parlak ve net görüntü vermelerine karşın, en iyi renk kontrastına sahip olmadıkları dikkat çekiyor. Örneğin yeşil çimen ve mavi gökyüzü, konvansiyonel televizyonda daha iyi görülebiliyor. 
     Bu yeni teknoloji için gelecekteki en büyük soru işareti de ''high definition HD -yüksek çözünürlüklü'' yayınlar. Tüm flat-panel ekranlar yeni HDTV formatını gösterecek teçhizata sahip bulunmuyor ve ABD bu yaz kablo TV sisteminin yüksek çözünürlüğe geçecek olması sorun çıkaracağa benziyor. 
     Bu durumdan TV yıldızları da şikayet ediyor. Tv oyuncuları, HD'nin her şeyi gösterdiğini, bu nedenle özellikle makyaj konusunda çok dikkatli olmaları gerektiğini belirtiyorlar. 
     Şu anda plazma TV'ler aynı ebattaki LCD ekranlılardan daha ucuza satılıyor ve daha geniş ekran olanağı sunuyor. Ancak LCD TV'ler de 5 cm'lik kalınlıkları ve 40 kiloyu aşmayan ağırlıklarıyla duvara kolayca asılabiliyor. 
     Plazmaların ekran ömrü 10-15 yıl kadarken, LCD'lerinki 25 yıl. Pratikte tüpleri sonsuz ömürlü olan ve ABD'de hala satışların yüzde 97'sine sahip bulunan konvansiyonel televizyonların, rakiplerinin fiyatları ucuzladıkça ortadan kalkacağa benziyor. 
     
</TEXT>
</DOC>
