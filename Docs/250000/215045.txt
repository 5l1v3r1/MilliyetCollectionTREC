<DOC>
<DOCNO> 215045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/dunya/dun02.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'ye yakın Çeçen lidere Katar'da suikast 
</HEADLINE>
<TEXT>

      
   Çeçenistan'ın eski Devlet Başkanı Selimhan Yandarbiyev, Katar'ın başkenti Doha'da aracında meydana gelen patlamada öldü. 
   Merkezi Katar'da bulunan El Cezire Televizyon kanalının haberinde, Yandarbiyev'in, içinde bulunduğu aracın havaya uçması sonucu, yanında bulunan 2 kişiyle birlikte öldüğü belirtildi. 52 yaşındaki Yandarbiyev'in, hastaneye getirilmeye çalışılırken yolda yaşamını yitirdiği, Yandarbiyev'in 13 yaşındaki oğlunun da olayda yaralandığı ve durumunun ağır olduğu bildirildi. Yandarbiyev'in aracındaki patlamanın, Doha Camii'nde namaz kıldıktan sonra ayrılırken meydana geldiği belirtildi. 
   Doha'da, 3 yıldan uzun bir süredir sürgün hayatı yaşayan ve 2001 yılından bu yana Interpol'ün arananlar listesinde yer alan 52 yaşındaki Yandarbiyev'in, Usame Bin Ladin'in terör ağı El Kaide ile ilişkisi bulunduğu düşünülüyor. 
   
   
   
</TEXT>
</DOC>
