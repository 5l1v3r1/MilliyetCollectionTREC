<DOC>
<DOCNO> 215466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko13.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Son 40 yılda yatırımlarda kamunun payı yüzde 11.6 azaldı... 
</HEADLINE>
<TEXT>

     Türkiye'nin son 40 yıllık dönemde yaptığı yatırımların gayrisafi milli hasılaya GSMH oranı yüzde 8.6 oranında artarken, toplam yatırımlar içinde özel sektörün payı yüzde 5yükseldi, kamunun payı ise yüzde 11.6 azaldı. 
     A.A muhabirinin, Devlet Planlama Teşkilatı DPT verilerini baz alarak yaptığı hesaplamalara göre, 1963 yılında yatırımların GSMH'ya oranı yüzde 16.2 seviyesinde bulunurken, 2003 yılında bu oran yüzde 17.6'ya çıktı. 
     Özel sektör, dönem başında toplam yatırımların yüzde 69.9'luk kısmını gerçekleştirirken, dönem sonunda bu oran yüzde 73.4'de çıktı. 
     Aynı dönemde, kamunun yüzde 30.1 olan payı ise yüzde 26.6 seviyesine kadar geriledi. 
     
     KAMU YATIRIMLARI DİPTE 
     Bu arada, geçen yıl kamunun yaptığı yatırımların milli gelire oranı yüzde 4.7'ye kadar gerilerken, bu oran 1995 yılı hariç son 40 yılın en düşük oranını ifade ediyor. 
     Özel sektör yatırımlarının milli gelire oranı ise yüzde 11.3 seviyesinden yüzde 12.9'a yükseldi. Burada yaşanan artış yüzde 14.2 olarak hesaplandı. 
     Toplamda ise milli gelirin yüzde 16.2'si seviyesinde bulunan yatırımlar yüzde 8.6 oranında yükselişle yüzde 17.6'ya yükseldi. 
     
     YATIRIM PAYI ARTIŞINDA TURİZM LİDER 
     Öte yandan, son 40 yıllık dönemde toplam yatırımlar içinde payı enfazla artan sektör yüzde 1.425 ile turizm oldu. 
     1963 yılında toplam yatırımların sadece 0.4'ü turizme ayrılırken, 2003 yılına gelindiğinde bu oran yüzde 6.1'e kadar çıktı. 
     Turizm yatırımları bu seviyesi ile tarım, madencilik, enerji, eğitim ve sağlık sektörlerinin payından daha fazla bir paya sahip konuma geldi. 
     40 yılda, sağlık yatırımlarının payı yüzde 400, ulaştırma yatırımlarını payı yüzde 190, enerji yatırımlarının payı da yüzde oranında arttı. 
     Buna karşılık aynı dönemde, tarımın payında yüzde 68, konutun payında yüzde 52, imalatın payında da yüzde 41 oranında gerileme yaşandı. 
     
</TEXT>
</DOC>
