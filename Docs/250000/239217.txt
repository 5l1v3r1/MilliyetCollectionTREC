<DOC>
<DOCNO> 239217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/guncel/axgun01.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu çok değişecek 
</HEADLINE>
<TEXT>


İstiklal Caddesi'ndeki barlardan rahatsız olmadığını belirten Beyoğlu Belediye Başkanı Demircan, "Bölge turizm merkezi olacak" dedi... 

SERHAT OĞUZ İstanbul 

Beyoğlu Belediye Başkanı Ahmet Misbah Demircan, Talimhane'deki otobüs ve dolmuş duraklarını kaldırarak yan yolları trafiğe kapattı. Taksim Meydanı'ndaki otobüs duraklarının da kaldırılacağını kaydeden Demircan, "Bölge tam bir turizm merkezi olacak" dedi. 
Bakanlık makamında henüz bir ayını dolduran Demircan, Milliyet'in sorularını yanıtladı. İstiklal Caddesi'ndeki barlardan hiçbir rahatsızlık duymadığını belirten Demircan, "Nezih bir mek n olsun da ne olursa olsun. Böylece, Beyoğlu cazibe merkezi olur" diye konuştu. Tecrübeli bir turizmci olan Demircan, Beyoğlu'nun eğlenceli yüzünden çok keyif aldığını ve zenginliğine zenginlik katmak için de uğraşacağını söyledi. 

Esnafa rağmen 
Demircan, bazı esnafın tepkisine rağmen ilk olarak Talimhane'ye el atıp buradaki sokakları trafiğe kapatma kararı aldıklarını belirtti. İki ay içerisinde "yenileme çalışmalarının" tamamlanacağını ve yolların arnavutkaldırımıyla döşeneceğini anlatan Demircan, şunları kaydetti 
"Bu alanda 50 otel var. Otobüs ve dolmuş durakları buralarda trafiği adeta içinden çıkılmaz hale getiriyordu. Dolmuş durakları, alt sokaklara taşınacak, otobüsler duraklamadan anayoldan Taksim'e çıkacak. Ara sokaklar tam bir prestij alanı haline gelecek, araç trafiğine kapatılacak. Eski binaların yenilenmesini teşvik edeceğiz. Özel güvenlik ekibi oluşturarak, turistlerin de şik yetlerine yanıt vermiş olacağız." 
Meydandaki otobüs duraklarının AKM'nin arkasındaki alana aktarılacağını belirten Demircan, Büyükşehir Belediye Başkanı Kadir Topbaş'ın tavsiyelerini aldığını ve desteğini gördüğünü ifade ederek, "Sürekli görüşüyoruz. Beyoğlu'na çok h kim. Ortak yapacağımız hizmetlerde desteği büyük olacak" dedi. Başkan Demircan, Taksim'e kurulacak dev ekranla Eurovision Şarkı Yarışması'nı, İstanbullulara izlettireceğini de sözlerine ekledi. 




</TEXT>
</DOC>
