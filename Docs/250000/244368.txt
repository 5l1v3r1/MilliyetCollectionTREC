<DOC>
<DOCNO> 244368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/yasam/axyas02.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en favori 10 'büyük oyuncağı' 
</HEADLINE>
<TEXT>


Bir İngiliz çizgi film kanalı, 25 yaş üzeri izleyicilerine en favori oyuncaklarını sordu... 

DIŞ HABERLER SERVİSİ 

İngiltere'de, 24 saat çizgi film yayını yapan Cartoon Network kanalının anketi, 25 yaş üstü 'yetişkinlerin' favori oyuncaklarını ortaya çıkardı. 
Ankette, Lego'lar, büyüklerin '1 numaralı' oyuncağı olurken, savaşçı kahraman figürü 'Action Man' ikinci sırayı aldı. Barbie ve sevgilisi Ken'in en sevilen üçüncü oyuncak olduğu ankette, Scalextric dördüncü, 2002'de 100 yaşına giren oyuncak ayı 'Teddy Bear' de beşinci favori 'yetişkin oyuncağı' seçildi. 
1950'lerde üretilen minyatür oyuncak araba "Matchbox", yetişkinlerin en sevdiği oyuncaklar sıralamasında 6., 1975'te satışa sunulan portatif oyun konsolu Nintendo da 7. sırada yer aldı. 
1901'de üretilen Meccano'ları 8., Yıldız Savaşları filmlerinin kahramanlarının oyuncaklarının da 9. olduğu ankette, 'yetişkinlerin en sevdiği 10. oyuncak' olarak da masa futbolu 'Subbuteo' yer aldı. 
Danimarkalı Ole Kirk Christiansen'in 1932'de yarattığı Lego, ismini, Danimarka dilinde 'iyi oyna' anlamına gelen 'Leg Godt' sözcüklerinden alıyor. Son 40 yılda dünyada 300 milyonun üzerinde çocuğun Lego'larla oynadığı tahmin ediliyor. 



</TEXT>
</DOC>
