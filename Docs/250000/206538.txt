<DOC>
<DOCNO> 206538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun25.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz tahtının gerçek varisi Avustralya'da mı 
</HEADLINE>
<TEXT>

     Avustralya'da 38 yıldır sade bir yaşam süren Michael Hastings, İngiliz tahtının gerçek varisi olduğu yönündeki haberler üzerine, ''Kraliçe'ye, 'toparlanıp gitmeniz için 3 haftanız ve bir de bana 500 yıllık tazminat borcunuz var' diye mektup mu yazayım '' dedi. 
     Bir İngiliz tarihçi tarafından, şu andaki İngiltere Kraliçesi 2. Elizabeth'in uzaktan akrabası olan 4. Edward'ın krallığının meşru olmadığını ve dolayısıyla tahtın varisinin kendisi olduğuna dair bilgi aldığını doğrulayan Michael Hastings, İngiltere'de bir belgeselin televizyonda yayınlanmasından sonra Avustralya televizyonuna, ''Aslında bunun gerçekten beni ilgilendirdiğini düşünmüyorum'' diye konuştu. 
     Hastings, ''Kızgın değilim. Kraliçe'ye, 'Toparlanmanız için 3 haftanız var, bir de bana 500 yıllık tazminat borcunuz' diyecek değilim'' ifadesini kullandı. 
     Hastings, Loudoun Kontu'nun varisi olduğunu uzun zamandır biliyordu, ancak bir kıza aşık olup bütün asalet hırslarından vazgeçti ve sessiz sakin bir şekilde Jerilderie'ye yerleşti. 
     Edward'ın kardeşi Clarence Dükü George'un soyundan gelenlerin İngiliz tahtının gerçek varisleri olduğu ve Hastings'in de doğrudan bu soydan geldiği ileri sürülüyor. 
     
</TEXT>
</DOC>
