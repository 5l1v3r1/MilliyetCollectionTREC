<DOC>
<DOCNO> 211948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko33.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye, ABD ile Akdeniz'de petrol arayacak... 
</HEADLINE>
<TEXT>

     Suriye Devlet Başkanı Beşar Esad'ın, Suriye Petrol Şirketi ile merkezi ABD'nin Teksas eyaletinde bulunan Veritas DGC şirketine, Suriye kıta sahanlığında ortak petrol arama yapmasına imkan veren bir sözleşmeyi onayladığı bildirildi. 
     Suriye'nin resmi SANA haber ajansına göre, 4 milyon dolarlık sözleşme, Suriye'nin, Akdenizde'ki kıta sahanlığı içinde sismik ve jeofiziksel testler yapılmasına imkan veriyor. 
     Sözleşmenin, ABD Başkanı George Bush'un, Suriye'ye karşı müeyyide kararından önce geçen yıl Kasım ayında olması sebebiyle, bu durumun, petrol aramaya engel olmayacağı kaydediliyor. 
     Sözleşme uyarınca, her iki şirket de, petrol aramadan elde edilecek verilerin petrol ve doğalgaz şirketlerine satımından elde edilecek gelirleri de paylaşacaklar. 
     
</TEXT>
</DOC>
