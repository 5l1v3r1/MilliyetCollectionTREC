<DOC>
<DOCNO> 239208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/ekonomi/eko03.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerel yönetimlerin borç batağında eskiye dönüş 
</HEADLINE>
<TEXT>


Mahalli idareler yasa taslağında, belediyelere 'tahvil ihraç yetkisi' veriliyor, yaklaşık 3.5 katrilyon lira olan borçlanma limiti de 28 katrilyona çıkarılıyor 

TARIK YILMAZ 

Mahalli idareler yasa tasarısı Meclis'e gönderilirken bazı maddelerde değişiklikler yapılarak, belediyelere tahvil ihraç yetkisini öngören ibareler eklendi. Tasarının ilk halinde gelirlerinin yüzde 25'i ile sınırlı tutulan 3.5 katrilyon lira borçlanma limiti de 'gelirlerinin iki katı'na Yaklaşık 28 katrilyon çıkarıldı. 
1996 - 2003 arasında 5.2 katrilyon liralık borçlarını, garantör kuruluş olan Hazine'ye ödeten belediyelere yeni tasarıda da geniş borçlanma yetkileri veriliyor. 
Tasarının ilk metninde, "belediyeler giderleri karşılamak için borçlanma yapabilir" denilirken taslağın son şeklinde bu cümlenin sonuna "ve tahvil ihraç edebilir" hükmü eklendi. Taslağın Meclis'ten bu şekilde geçmesi durumunda belediyelerin borç bulmak için borçlanma piyasasına akın edeceğinden endişe duyuluyor. 
Taslaktaki diğer değişiklik ise borç limitinin genişletilmesiyle ilgili. Taslağın ilk şeklinde, borçlanma limiti, "kesinleşmiş belediye gelirlerinin yüzde 25'i" ile sınırlandırılmışken, Meclis'e sunulan şeklinde sınır, "gelirlerin iki katı" olarak değiştirildi. TESEV'in yaptığı bir çalışmada 2004 için belediyelerin gelirleri 14 katrilyon lira olarak hesaplanıyor. Buna göre Meclis'e sevkedilmeden önceki taslakta borç limiti 3.5 katrilyon 14 katrilyonun yüzde 25'i ile sınırlanmışken yeni şeklinde rakam 28 katrilyona kadar çıkıyor. 

Tahkim geliyor 
Taslakta daha önce sıkıntı yaratan 'mahsuplaşma'ya da imk n tanınıyor. Eylül 2003 itibariyle belediyelerin vadesi geldiği halde Hazine'ye ödemediği 5.2 katrilyon liralık borç bulunuyor. Toplam borç miktarı ise 11.4 katrilyon lira. 
Merkez Bankası Başkanı Süreyya Serdengeçti de önceki gün Bakanlar Kurulu'nda yaptığı sunumda Arjantin örneğini vererek, "Yerel yönetimlerin borçlanmalarına dikkat edilmeli" diyerek hükümeti uyardı. 
Uzmanlar, geniş borçlanma olanağının 'siyasi yatırım' amacıyla kullanılabileceğine belediyelerin yarattığı taleple faizlerin yükselebileceğine ve Hazine'nin borç yükünün artabileceğine dikkat çekiyorlar. 

Borçlanmanın yolu açılıyor Ferhat Emil TESEV İyi Yönetişim Direktörü 
Belediyelere bütçenin yüzde 25'i ile ilgili harcama yetkisi veriliyor. Ancak merkezi hükümet yüzde 6.5'lik faiz dışı fazla hedefi nedeniyle belediyelere gelir aktarma konusunda sıkıntı yaşıyor. Hükümet, Meclis'e sevkettiği taslakla borçlanmanın kapsamını genişleterek belediyelere kaynak yolunu açıyor. 
Tahvil ihracına gelince bu ibare taslağın son hali dışında hiçbir taslağa konulmamıştı. Yasa bu haliyle çıkarsa belediyeler ortalığa dökülüp borç arayabilirler. İç borçla sınırsız borçlanabilirler çünkü kapsam çok genişletildi. Dış borç ise Hazine kontrolünde verilebildiğinden fazla bir değişiklik olmayabilir. Ancak aracılar bunun da yolunu bulacaktır. 
Bir diğer önemli konu tahkimle ilgili. Tahkimin net etkisi Hazine'nin borç stokunun artışı yönünde olacaktır. 

Belediye ve bağlı ortaklıkların toplam borcu 11.4 katrilyon lira milyar TL Belediyeler Vadesi geçmiş alacak Vadesi gelmemiş al.anapara Diğer Toplam İzmit B. Bld. 3.177.967 150.747 0 3.328.714 Ankara B. Bld. 56.832 525.527 1.035.720 1.618.079 İzmir B. Bld. 0 485.999 564.728 1.050.727 Adana B. Bld. 603.048 58.857 0 661.905 Marmaris-İçmeler-Armutlu Bel.Bir. 299.098 138.476 0 437.574 Bursa B. Bld. 0 269.101 2.715 271.816 Adapazarı B. Bld. 232.148 24.632 0 256.780 Didim Belediyesi 133.153 58.945 0 192.098 Gaziantep B. Bld. 0 75.133 67.427 142.560 Bafra Belediyesi 125.466 2.941 0 128.407 Dalaman Belediyesi 104.097 3.637 0 107.734 İskenderun Belediyesi 94.774 5.472 0 100.246 Tarsus Belediyesi 0 71.198 129 71.327 Yozgat Belediyesi 65.667 3.491 0 69.158 Antalya B. Bld. 0 32.222 26.295 58.517 Menemen Belediyesi 32.857 13.846 0 46.703 Bağlı ortaklıklar EGO Genel Müdürlüğü Ankara 0 274.704 493.659 768.363 Gaziantep Su Kan. İdaresi GASKİ 674.184 70.532 0 744.716 Ankara Su Kan. İd. ASKİ 34.538 315.123 88.252 437.913 İzmit Gaz Dağıtım AŞ. İZGAZ 247.552 9.169 0 256.721 İstanbul Su Kan. İd. İSKİ 0 98.847 284 99.131 İzmir Su Kan. İd. İZSU 0 28.389 47.202 75.591 İGDAŞ 0 67.230 0 67.230 İst. Olimpiyat Oyunları Düz. Kurulu 1.644 63.348 0 64.992 Diğer belediye ve bağlı ort. 32.758 343.126 7.776 383.660 Hazine'nin toplam alacakları 5.915.783 3.190.692 2.334.187 11.440.662 


</TEXT>
</DOC>
