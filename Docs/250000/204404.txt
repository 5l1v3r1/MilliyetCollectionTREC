<DOC>
<DOCNO> 204404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo09.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu kendini aştı 
</HEADLINE>
<TEXT>

     Beşiktaş Teknik Direktörü Mircea Lucescu, Türkiye'deki en başarılı sezonunu yaşıyor. 
     Türkiye'de 4. sezonunu geçiren Lucescu, ilk yarılar itibariyle en fazla puanı bu sezon Beşiktaş'ın başında elde etti. 
     2000-01 sezonunda Türkiye'ye gelen ve Galatasaray'ın başına geçen Lucescu ilk sezonunda 17 maçta 39 puan toplarken, yine sarı-kırmızılı takımın başındaki 2. sezonunda da aynı puana ulaştı. 
     Beşiktaş ile geçen sezon 17 karşılaşmada 41 puana ulaşan Rumen teknik adam, bu sezon aynı sürede takımına 43 puan kazandırarak, Türkiye'deki en başarılı dönemine imza attı. 
     
     SON 4 SEZONUN İLK YARI LİDERİ 
     Lucescu, Türkiye'deki 4 sezonunda da çalıştırdığı takımları ilk yarılar sonunda liderlik koltuğuna oturtmayı başardı. 
     Türkiye'deki ilk sezonunda, ilk yarıyı lider kapamasına rağmen, sezon sonunda takımını şampiyonluğa ulaştıramayan Lucescu, 2001-02 ve geçen sezonlarda Galatasaray ve Beşiktaş'ta hem ilk yarı lideri oldu, hem de lig bitiminde takımını şampiyonluğa taşıdı. 
     Rumen çalıştırıcı son olarak, bu sezonda da başında bulunduğu Beşiktaş ile ilk yarıyı lider tamamladı. 
     Bu arada Lucesculu Beşiktaş, son 2 sezonda da ilk yarılar sonunda yenilgisiz liderlik koltuğuna oturdu. 
     
     LUCESCU'NUN İLK YARI KARNELERİ 
     Lucescu'nun, Türkiye'ye geldiği, ilk 2 sezonu Galatasaray, son 2 sezonu da Beşiktaş'ta olmak üzere ilk yarılar sonundaki puan durumu şöyle 
     
     
Sezon O G B M A Y Sıra 2000-01 17 12 3 2 39 12 1 2001-02 17 12 3 2 46 23 1 2002-03 17 12 5 0 28 9 1 2003-04 17 13 4 0 42 15 1 
     
</TEXT>
</DOC>
