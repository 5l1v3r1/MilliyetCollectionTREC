<DOC>
<DOCNO> 203518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sondun18.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te binlerce kişi gösteri yaptı 
</HEADLINE>
<TEXT>

     Fransız hükümetinin, okullarda dini sembollerin yasaklanması planı başkent Paris'te binlerce kişi tarafından protesto edildi. 
     Çoğunluğunu Müslüman kadınların oluşturduğu yaklaşık 3 bin kişi, başkentin merkezinde yaptığı gösteride, hükümetin bu planını protesto etti. 
     Göstericiler, ''Benim türbanım, benim seçimim'', ''Türban, haç, kippa, seçimi bize bırakın'' yazılı pankartlar taşıdılar. 
     Hükümetin gelecek yıl Şubat'ta parlamentoya sunması beklenen plan uyarınca, kamu okullarında Müslümanların türban, Yahudilerin kippa ve Hıristiyanların büyük haçlar takmalarının yasaklanması isteniyor. 
     Fransa Cumhurbaşkanı Jacques Chirac, kamu okullarında Müslümanların türban, Yahudilerin kippa ve Hıristiyanların büyük haçlar takmalarını yasaklayan bir yasanın çıkarılmasından yana olduğunu söylemişti. 
     
</TEXT>
</DOC>
