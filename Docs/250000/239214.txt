<DOC>
<DOCNO> 239214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/ekonomi/eko11.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketleri danışmanla satılacak 
</HEADLINE>
<TEXT>


TMSF, Uzan Grubu şirketlerinin satışı için bu ay sonuna kadar bir danışman firma seçecek 

EKONOMİ SERVİSİ 

Tasarruf Mevduatı Sigorta Fonu TMSF , Uzan Grubu şirketlerinin rehabilitasyon, satış değerlerinin belirlenmesi ve satış süreçlerinin yürütülmesi konusunda danışmanlık hizmeti alınmasını ve ay sonuna kadar danışman firma seçilmesini kararlaştırdı. 
TMSF'den yapılan açıklamada, hisseleri ve veya yönetim ile denetimi kendisine intikal eden bankalar dolayısıyla devraldığı varlıkları en hızlı ve en yüksek değerle nakde dönüştürmek için çalışmaların sürdüğü belirtildi. Fon'a devredilen bankalara borçlu h kim ortaklar dışındaki firmalardan alacakların tahsil sürecini hızlandırmak amacıyla alacak satış projesini yeniden hayata geçirme ve daha önce veri odasında inceleme yapıp teklif sunan yatırımcılarla görüşmeleri başlatma kararı alındığı bildirildi. 

Borç sermaye takası TMSF'nin alacak portföyünün satışının temmuz sonuna kadar tamamlanmasının hedeflendiği kaydedilen açıklamada, şöyle denildi "Protokol imzalanmamış olan banka h kim ortakları ile görüşmeler sürmektedir. İki bankanın h kim ortağıyla borç yapılandırmasının ana esasları üzerindeki çalışmalar bitirilmiş, hukuki ve finansal yapılandırmada da sona yaklaşılmıştır. Haziran sonuna kadar bitirilmesi planlanan bu protokollerde ve halen süren müzakerelerde, TMSF alacağının değerini yükseltecek, tahsil kabiliyetini artırıcı yeni modeller borç-sermaye takası gibi de denenmeye çalışılacaktır." 


</TEXT>
</DOC>
