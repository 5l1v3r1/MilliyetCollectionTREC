<DOC>
<DOCNO> 219798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/soneko35.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aura'nın yüzde 45 hissesi, İhlas Ev'e satılıyor... 
</HEADLINE>
<TEXT>

     İhlas Ev Aletleri'nin, Sema Dağıtım'a ait Aura GmbH şirket hisselerini satın alma teklifinin kabul edildiği bildirildi. 
     İhlas Ev Aletleri'nden Borsa'ya gönderilen açıklamaya göre, Almanya merkezli 100 bin euro ödenmiş sermayeli Auro GmbH şirketinin yüzde 45 hissesinin Sema Dağıtım'dan nominal değer üzerinden satın alınmasına yönelik hisse devrine ilişkin anlaşma imzalandı. 
     Şirket üst yönetimi ile Sema Dağıtım yetkilileri tarafından Almanya'da noter nezdinde gerçekleştirilen anlaşmayla, devir ve tescile ilişkin yasal sürecin başladığı kaydedildi. 
     Satış organizasyonları kurmak, küçük ev aletlerinin pazarlamasını ve üretimini yapmak üzere geçen yıl Mayıs ayında kurulan Aura GmbH, halen İhlas Ev Aletleri'nin ürettiği ürünleri pazarlıyor. Yasal sürecin tamamlanmasından sonra, Aura GmbH şirketine ihraç edilecek yarı mamulün mamul hale getirilerek pazara sunulması öngörülüyor. 
     
</TEXT>
</DOC>
