<DOC>
<DOCNO> 219264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo22.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'de kaleci endişesi... 
</HEADLINE>
<TEXT>

     Fenerbahçeli taraftarlar, kaleci Volkan'ın, omuzundaki sakatlığı nedeniyle bir süre sahalardan uzak kalacak olmasından dolayı endişeli. 
     Taraftarlar, 1907 Fenerbahçe Derneği'nin internetteki web sitesinde düzenlenen ve halen süren ankette, çoğunlukla Volkan'ın yokluğunun hissedileceği görüşünü savundu. 
     ''Volkan Demirel'in yokluğu Fenerbahçe kalesinde hissedilecek mi '' şeklindeki sorunun yer aldığı ankette, ''evet'' şıkkı yüzde 75.40 oy alırken, kalede sıkıntı yaşanmayacağı fikrini savunanlar yüzde 24.60'da kaldı. 
     
     VOLKAN'LA YENİLGİ YOK 
     Fenerbahçe, kalesinde Volkan ile henüz bir maçta yenilmedi. 
     Birinci Süper Lig'de 15. haftadan itibaren sarı-lacivertlilerin kalesini devralan Volkan, 10 lig, 3 Türkiye Kupası maçında görev yaparken, sarı-lacivertli ekip ligde 8 galibiyet, 2 beraberlik, Türkiye Kupası maçlarında da 3 galibiyet elde etti. 
     Robert Enke'nin gidişiyle Fenerbahçe kalesini ligin 2. haftasında devralan Recep ise 12 maçta görev yaptı. Sarı-lacivertliler bu maçlarda 7 galibiyet, 4 beraberlik alırken, 1 maçta da yenildi. 
     
</TEXT>
</DOC>
