<DOC>
<DOCNO> 208300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun05.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İntiharın böylesi... Aslanların kafesine girdi .. 
</HEADLINE>
<TEXT>

     Arjantin'de, hayvanat bahçesinde aslanların bulunduğu çukura girerek ''boğa güreşi yapmaya çalışan'' bir kişi, aslan saldırınca hafif yaralandı. 
     Buenos Aires hayvanat bahçesi doktorlarından Miguel Ribota, adı açıklanmayan 22 yaşındaki kişinin, dün gece, güvenlik yetkililerini ''atlatarak'' aslanların bulunduğu çukura girdiğini söyledi. 
     ''İlk kez bir kişi böyle intihar etmeyi denedi'' diye konuşan Ribota, gencin, kafesten çıkmasını isteyen güvenlik yetkililerinin çağrısına uymadığını belirtti. 
     Ribota, ''Başlangıçta aslanlar, gençle ilgilenmediler, çünkü insanların kendilerine yiyecek vermesine alışıklar. Yani onlar için av değildi. Ancak onları korkutmak için ceketini kullanınca, aslanlardan biri, bir süre sonra kendini korumak için saldırdı'' dedi. 
     Aslan saldırıya geçince, güvenlik yetkililerinin üç el ateş açtığı ve o ana kadar orada kalmaya kararlı görünen gencin çukurdan çıktığı kaydedildi. 
     ''Maceracı'' genç, psikolojik sorunu olup olmadığının anlaşılması için hastanede tutuluyor. 
     
</TEXT>
</DOC>
