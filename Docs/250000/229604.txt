<DOC>
<DOCNO> 229604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko12.html </URL>
<DATE> 2004/04/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sanayi üretimi Şubat'ta yüzde 15.6 arttı... 
</HEADLINE>
<TEXT>

     DİE, aylık sanayi üretim endeksinin Şubat ayında bir önceki yılın aynı ayına göre yüzde 15,6 oranında artış gösterdiğini bildirdi. 
     Devlet İstatistik Enstitüsü DİE , 1997 bazlı Şubat ayı aylık sanayi üretim endeksi sonuçlarını açıkladı. 
     Buna göre 2004 yılının Şubat ayında üretim, imalat sanayinde yüzde 17,5, elektrik, gaz ve su sektöründe yüzde 7 artarken, madencilik sektöründe yüzde 4,1 oranında azaldı. 
     Sanayi üretimi artışı 2003 yılı Şubat ayında yüzde 3.3, 2 aylık üretim artışı da yüzde 9.2 oranlarında olmuştu. 
     2004 yılı Şubat ayında imalat sanayi sektörü yüzde 17.5, elektrik, gaz ve su sektörü yüzde 7 oranlarında büyürken madencilik sektörü yüzde 4.1 geriledi. 
     2003 yılının aynı döneminde sanayi üretimi, imalat sanayi sektörü yüzde 3.9, elektrik, gaz ve su sektörü yüzde 10.7 artarken, madencilik sektörü yüzde 22.4 düşmüştü. 
     
     İKİ AYLIK ORTALAMA 

     Sanayi üretimi 2004 yılının Ocak ve Şubat aylarını kapsayan iki aylık artış ortalaması yüzde 11.1 olarak belirlendi. Sanayi üretimi 2 aylık ortalaması, 2003 yılının aynı döneminde yüzde 9.2 olarak tespit edilmişti. 
     2004 yılının iki aylık ortalaması bazında üretim, imalat sanayi sektöründe yüzde 12.4, elektrik, gaz ve su sektöründe yüzde 7 artarken madencilik sektöründe yüzde 8.8 düzeyinde gerileme görüldü. 
     2003 yılının aynı döneminde imalat sanayi sektörü 11.1, elektrik, gaz ve su sektörü yüzde 6.6 artış, madencilik sektöründe yüzde 16 azalış olmuştu. 
     
     İKTİSADİ FAALİYET KOLLARINA GÖRE 

     Bu arada, iktisadi faaliyet kollarına göre, imalat sanayinde Şubat ayında en yüksek üretim artışı, yüzde 303.8 ile diğer ulaşım araçları imalatı, yüzde 298.7 ile büro, muhasebe bilgi işlem makinaları imalatı, yüzde 68.3 ile taşıt araçları ve karoseri imalatı, yüzde 55 ile radyo, TV haberleşme cihazları imalatı, yüzde 50 ile elektrikli makina cihazları imalatı, yüzde 38.6 ile makina ve techizat imalatı, yüzde 28.5 ile basım ve yayım imalatı, yüzde 25.3 ile ağaç ve mantar ürünleri imalatı, yüzde 21.3 ile tekstil ürünleri imalatı, yüzde 21.2 ile metalik olmayan diğer mineral madde imalatında görüldü. 
     Aynı dönemde, tütün ürünleri imalatı yüzde 5, derinin işlenmesi bavul, çanta yüzde 73.3 oranında azaldı. 
     İktisadi faaliyet kollarına göre, imalat sanayinin 2004 yılının Ocak ve Şubat ayları ortalaması bazında en yüksek üretim artışı, yüzde 377.5 ile büro, muhasebe bilgi işlem makinaları imalatı, yüzde 350 ile diğer ulaşım araçları imalatı, yüzde 68.9 ile taşıt araçları ve karoseri imalatı, yüzde 44.8 ile radyo, TV haberleşme cihazları imalatında görüldü. 
     Aynı dönemde tütün ürünleri imalatı yüzde 16, derinin işlenmesi bavul ve çanta yüzde 56.1, kok kömürü, rafine edilmiş petrol ürünleri imalatı yüzde 0.4 oranında azaldı. 

     
</TEXT>
</DOC>
