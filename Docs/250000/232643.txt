<DOC>
<DOCNO> 232643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/ekonomi/eko12.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>

   
   Çocuklar 23 Nisan'da İş Kuleleri'nde    Türkiye İş Bankası Kule Çarşı, 23 Nisan Ulusal Egemenlik ve Çocuk Bayramı'nda çocukları ağırlayacak. Organizasyon kapsamında, 23 Nisan günü 4. Levent İş Kuleleri'nde bir şenlik gerçekleştirilecek. 
   Şenlik, Ali Poyrazoğlu'nun masal dinletisi ile açılacak. Ayrıca Ali Poyrazoğlu Tiyatrosu'nun iki skeç sergileyeceği şenlikte çocuklar, palyaço gösterisi ile eğlenecek. Animatörlerin de yer alacağı etkinlikler boyunca çocuklara pamuk helva ve popcorn dağıtılacak. Bütün çocukların davetli olduğu şenlik 10 30'da başlayıp 18 30'da bitecek. 
   
   İtalyan uçaklar Türklerden    TAI ile İtalyan Agusta firması arasında, 250 adetlik helikopter gövdesi üretim anlaşması yapıldı. F16 savaş uçakları başta olmak üzere bir dizi önemli savunma tedarik projesini gerçekleştiren Türk Havacılık ve Uzay Sanayii TAI , uluslararası alanda yeni bir üretim programını daha üstlendi. 
   İtalyan Agusta firması tarafından yeni geliştirilen AB139 helikopterlerin gövdesi, Türk Mühendis ve işçilerinin katkılarıyla TAI tesislerinde üretilecek. 
   
   10. yıla Emirates sponsor oldu    Güney Afrika'nın bağımsızlığını kazanmasının 10. yılını kutmalak için Türkiye'nin çeşitli illerinde organizasyonlar düzenlenecek. Emirates Havayolları sponsorluğunda İstanbul, Ankara, İzmir ve Mersin'de düzenlenecek olan etkinlikler kapsamında, Güney Afrika'dan gelecek aşçılar ve müzik grupları da yer alacak. Daha sonra Hyatt Regency İstanbul'dan Ankara Hilton'a taşınacak etkinlikleri, İzmir Hilton ve Mersin Hilton'da yapılacak etkinlikler izleyecek. 
   
   Tedarik IBM'den başarı Intel'den    Bütün operasyonlarında IBM'in notebook, masaüstü bilgisayar, işistasyonu ve sunucularını kullanan Intel, üçüncü defa IBM'i "Kaliteyi Sürekli İyileştiren Tedarikçi" ödülüne layık gördü. IBM'in Kişisel Sistemler Grubu'nun Genel Müdürü Steve Ward, "Intel'in ödülünü anlamlı kılan şey, Intel'in operasyonlarında IBM ThinkPad notebook, ThinkCentre masaüstü bilgisayar, ThinkVantage teknolojileri, eServer xSeries sunucuları ve IntelliStation işistasyonlarını kullanıyor olması" dedi. 
   
   
</TEXT>
</DOC>
