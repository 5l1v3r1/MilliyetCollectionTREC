<DOC>
<DOCNO> 224661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/siy03.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata'nın mirası mahkemelik 
</HEADLINE>
<TEXT>

   CHP aleyhine 655 milyarlık alacak davası açan Türk Dil Kurumu ve Türk Tarih Kurumu, Atatürk'ün mirasının doğrudan kendilerine aktarılmasını istiyor 
      ANKARA Milliyet 

   
   Türk Dil Kurumu TDK ve Türk Tarih Kurumu TTK , Atatürk'ün CHP'ye bıraktığı İş Bankası hisselerinin temettü gelirinin, parti inisiyatifine bırakılmaksızın doğrudan kendilerine aktarılması istemiyle CHP aleyhine 655 milyar liralık alacak davası açtı. CHP yetkilileri de bu kurumların 12 Eylül 1980'den sonra kapatıldığını ve daha sonra açıldıklarında gerici kadro ve yapılanmayla işlevlerini yitirdiklerini savundu. 
   Ankara Barosu avukatlarından Eser Güngör tarafından her iki kurum adına Nöbetçi Ankara Asliye Hukuk Mahkemesi'ne açılan davanın dilekçesinde, Atatürk'ün, İş Bankası'ndaki hisselerinin çıplak mülkiyetini CHP'ye bıraktığı, bu hisselerinin nemasının TDK ve TTK'ya eşit oranda ödenmesini vasiyet ettiği kaydedildi. 
   
   1972'den beri 
   Temettülerin CHP'nin talimatıyla kurumların hesabına aktarıldığının anlatıldığı dilekçede, "Parti, Atatürk'ün vasiyetine rağmen zaman zaman gelirleri vermek istememekte ve açtığı davaları kaybetmektedir" denildi. 
   Hisse gelirlerinin 1972'den beri vasiyete rağmen düzenli ödenmediği, çoğunun mahkeme kararlarıyla alınabildiği, bu uygulama nedeniyle kurumların mağdur edildiklerinin ifade edildiği dilekçede, CHP Genel Başkanı Deniz Baykal'ın talimatıyla 1995 temettüsünün ödendiği ancak 2000'e ait ödemenin tüm yazışmalara rağmen yerine getirilmediği vurgulandı. 
   Dilekçede, 2000'e ait temettü geliri olan 655 milyar 417 milyon 346 bin liranın iki kurum hesabına eşit oranda paylaştırılarak aktarılması istendi. 
   
   İşte vasiyet    Atatürk, Dolmabahçe Sarayı'nda vasiyetnamesinde, sahip menkul, gayrimenkul, hisse senetlerinin takip işlerini CHP'ye bıraktı. İş Bankası'ndaki nakit ve hisse senetlerinin nemalandırılmasını istedi. Bu nemadan, manevi kızı Ülkü Adatepe, Sabiha Gökçen, İsmet İnönü'nün çocukları için harcanan paradan kalan miktarın yarısının TDK'ya, diğer yarısının da TTK'ya verileceğini belirtti. Banka yönetimi k r dağıtımına karar verdiğinde CHP de yüzde 28'lik hissesine uygun olarak elde edilen gelirin TDK, TTK ve Adatepe'ye paylaştırılması yönünde talimat veriyordu. Temettü gelirinden Adatepe, yılda yaklaşık 12 bin dolar para alıyor. Geri kalan kısım da iki yıl öncesine kadar TDK ile TTK arasında paylaştırılıyordu. 
   
   Poster savaşında 'Atatürk' tartışması    ANKARA Milliyet 

   Başbakan Recep Tayyip Erdoğan'ın, CHP'nin afiş ve posterlerinde Atatürk ve Türk Bayrağı'nı kullanmasının suç olduğunu söylemesiyle başlayan tartışma sürüyor. Erdoğan'ın avukatı Fatih Şahin, Başbakan'ın önceki gün yaptığı, "Soruşturma açılması için talimat verdim" açıklamasından sonra delil toplamaya başladıklarını ve YSK aracılığıyla Yargıtay Başsavcılığı'na suç duyurusunda bulunacaklarını bildirdi. Hukukçular ise, topluma mal olmuş değerlerin istismar amaçlı kullanıldığına takdir edilmesi halinde propaganda yasağı getirilebileceğini, bunun dışında yasadaki sınırlara uymak koşuluyla kullanıma engel bir durum bulunmadığını kaydetti. 
   
   CHP Gerici bir kadrolaşma var    CHP yetkilileri ise gerici kadrolaşmayla suçladıkları TDK ve TTK'nın eski yapısının değiştiğini, işlevini yerine getiremez noktaya girdiğini savundu. Genel Başkan Yardımcısı Cevdet Selvi, şunları kaydetti 
   "Atatürk'ün vasiyeti Cumhuriyet'le kurulan kurumlardı. Onun devamı olduğunu kanıtlayacak yargı kararı gereklidir. CHP bile 12 Eylül'den sonra yargı kararıyla açıldı. Yargıya başvurmaları doğal. Böylece 'hangi görevi yaptıkları 'Atatürk'ün tarif ettiği kurum olarak görevlerini sürdürdüler mi' bu ortaya çıkacak. Bütün kurumların 12 Eylül harek tıyla içi boşaltıldı. Bu, sadece iki kurum için de geçerli değil." 
   CHP Mersin Milletvekili ve eski İş Bankası Yönetim Kurulu üyesi Mustafa Özyürek de TDK'da iki yıl önce yaşanan yolsuzluk nedeniyle bu iki kuruma para aktarılmasına son verdiklerini ifade etti. Özyürek şöyle konuştu "TTK ve TDK, 1980 askeri müdahalesinden sonra kapatıldı. Daha sonra yerlerine yenileri kuruldu ama bunlar Atatürk'ün temellerini attığı, vasiyet ettiği kurumlar değildi. Başındakiler atamayla geldi. Yolsuzluk iddiaları konuşuldu. Son dönemde de gerici bir kadrolaşma içindeler. Bu yüzden 1995'te CHP Genel Başkanı'nın talimatıyla temettü 2000 yılı için ödenmedi. Diğer yıllarda temettü dağıtılacak bir durum yoktu. 655 milyar liralık bu para şimdilik bankada tutulacak. Yargının bu konuyu çözmesini biz de istiyoruz. Davanın sonucuna göre ne yapacağımıza karar vereceğiz." 
   
   
   
</TEXT>
</DOC>
