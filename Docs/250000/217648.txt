<DOC>
<DOCNO> 217648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun07.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem, Apple'ı dava etti 
</HEADLINE>
<TEXT>

     Beyaz rapçi Eminem, Apple bilgisayar şirketini şarkılarından birisini televizyon reklamlarında izinsiz kullandığı gerekçesiyle dava etti. 
     Asıl adı Marshall Bruce Mathers III olan ünlü şarkıcının avukatlarınca Detroit kentinde açılan davada, Apple şirketinin internetten ücretli müzik indirme hizmetinin reklamı için Eminem'in 10 yıl önce piyasaya çıkan ''Lose Yoruself'' adlı şarkısının temmuzdan beri izinsiz kullanıldığı belirtildi. 
     Ünlü rapçinin avukatları, Eminem'in şimdiye dek ABD çapında hiçbir ticari ürüne reklam desteği vermediğini, eğer verseydi bunun 10 milyon doları aşkın bir bedelinin olacağını belirttiler. 
     Apple'ın Başkanı Steve Jobs, genç şarkıcıyı Grammy ödüllü şarkısıyla ilgili açtığı dava konusunda yeniden düşünmeye çağırırken, Eminem, bilgisayar şirketiyle görüşmelerin sona erdiğini açıkladı. 
     Detroit kentinde doğup büyüyen tartışmalı rap şarkıcısı Eminem'in şarkıları tüm dünyada 33 milyondan fazla sattı. 
     
</TEXT>
</DOC>
