<DOC>
<DOCNO> 210718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sontur17.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kız ile babası sobadan sızan gazdan zehirlenip öldü... 
</HEADLINE>
<TEXT>

     Eskişehir'de sobadan sızan karbonmonoksit gazından zehirlenen lise öğrencisi genç kız ve babası öldü, annesi yoğun bakımda tedavi altına alındı. 
     AA muhabirinin aldığı bilgiye göre, Sarar Tekstil'de çalışan Fevziye Mutlu, Yeşiltepe Mahallesi'nde durakta beklediği sırada aynı işyerinde çalıştığı görümcesi Benaziye Mutlu'nun 43 , servise binmemesinden şüphelendi ve eşi Vahit Mutlu ile Kutluhan Sokak'taki eve gitti. 
     Büyükşehir Belediyesi'nde şoför olarak çalışan Vahit Mutlu, kardeşi Sait Mutlu'nun 44 cevap vermemesi üzerine kapıyı kırıp içeri girdi. Sait Mutlu, eşi Benaziye Mutlu ve kızları Sema Mutlu'yu 15 baygın halde bulan Vahit Mutlu, olayı 112 Acil Servis ve polise bildirdi. 
     Olay yerine gelen sağlık ekiplerinin muayenesinde Sait Mutlu ile Orhan Oğuz Lisesi'nde öğrenim gören kızı Sema Mutlu'nun öldüğü, Benaziye Mutlu'nun da komaya girdiği belirlendi. 
     Anne Benaziye Mutlu, Hava Hastanesi Yoğun Bakım Ünitesi'nde tedavi altına alındı. 
     
</TEXT>
</DOC>
