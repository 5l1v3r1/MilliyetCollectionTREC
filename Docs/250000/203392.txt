<DOC>
<DOCNO> 203392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sonspo01.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir Rüştü bu yıl zor ama Ortega gelebilir... 
</HEADLINE>
<TEXT>

     Fenerbahçe Kulübü İkinci Başkanı Nihat Özdemir, ''Rüştü'nün bu sene gelmesi zor, ama Ortega gelebilir'' dedi. 
     Türkiye Müteahhitler Birliği Başkanı da olan Özdemir, Hilton Oteli'nde inşaat sektörü değerlendirmesine ilişkin düzenlediği yemekte, gazetecilerin Fenerbahçe ile ilgili sorularını da yanıtladı. 
     Fenerbahçe TV için Nuri Çolakoğlu ile anlaştıklarını bildiren Özdemir, günde 8 saat yayın yapılacağını, televizyon için gerekli aletlerin sipariş edildiğini söyledi. Özdemir, 16 Ocak 2004 tarihinde yayına başlayacak kanalda, futbolcularla röportajlar, açık oturumlar ve antrenmanların yer alacağını bildirdi. 
     Transferle ilgili bir soruya karşılık da Özdemir, ''Rüştü'nün bu sene gelmesi zor, ama Ortega gelebilir'' dedi. 
     Fenerbahçe Kulübü'nün vergi borçlarının ödenmesinde ''Vergi Barışı''ndan yararlandıklarını belirten Özdemir, spor müsabakaları ve bilet satışlarındaki yüzde 18 KDV'nin yüzde 1 ya da yüzde 8'e düşürülmesi için Maliye Bakanlığı'na başvurduklarını söyledi. 
     
</TEXT>
</DOC>
