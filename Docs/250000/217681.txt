<DOC>
<DOCNO> 217681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun40.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri, daha önce evini yıktıkları intihar komando... 
</HEADLINE>
<TEXT>

     İsrail askerlerinin, daha önce evini yıktıkları Filistinli bir intihar komandosunun ailesinin sığındığı çadırı da yaktıkları bildirildi. 
     İsrail ordusundan yapılan açıklamada, askerlerin çadırı yaktığının doğrulandığı belirtilerek, olayının nedeninin tespiti için soruşturma başlatıldığı kaydedildi. 
     Soruşturma sonucunda gerekli görülmesi halinde, olaya karışan askerlerin cezalandırılabileceği belirtildi. 
     Muhammed Zohul adlı Filistinlinin, Kudüs'te 3 gün önce düzenlediği intihar saldırısında 8 İsrailli ölmüştü. İsrail ordusu, 2 gün önce Zohul'un 13 kişilik ailesinin Batı Şeria'nın Beytüllahim kenti yakınlarındaki evini yıkmıştı. 
     Görgü tanıkları, Filistin Kızılayı'nın aileye tahsis ettiği çadırın da İsrail askerlerince yakıldığını söylemişlerdi. 
     
</TEXT>
</DOC>
