<DOC>
<DOCNO> 204438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur22.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da dozer devrildi, selden kurtarılan çocuk kayboldu 
</HEADLINE>
<TEXT>

     Antalya'da etkili olan yağış ve fırtına etkisini sürdürüyor. Akdamlar Köyü'ndeki kurtarma operasyonuna katılan bir dozer devrilirken, dozer operatörü ile birlikte bir itfaiye eri ve kurtarılan çocuk sel sularına kapılarak kayboldu. 
     Akdamlar Köyü'ndeki kurtarma çalışmalarını izleyen AA muhabiri Seyhan Kurtman, yıkılan Akdamlar Köprüsü yakınında beklerken, Antalya Büyükşehir Belediyesi İtfaiye Amiri Şaban Kibar'ın ağlayarak yanlarına geldiğini ve kullandıkları dozerin devrildiğini söylediğini bildirdi. 
     AA muhabirinin bildirdiğine göre Şaban Kibar, ağlayarak, ''Akdamlar Köyü'nde kurtardığımız bir çocuğu getirirken, üzerinde bulunduğumuz dozer devrildi. İsmini bilmediğim dozer operatörü ile kurtardığımız çocuk ve itfaiye eri arkadaşım Ali Oktay sel sularına kapılarak kayboldular. Ben güçlükle kurtuldum'' dedi. 
     
</TEXT>
</DOC>
