<DOC>
<DOCNO> 214524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo07.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, Wroclaw önünde rövanş arayacak 
</HEADLINE>
<TEXT>

     Basketbolda Erkekler Avrupa Ligi C Grubu'nda lider durumda bulunan Efes Pilsen, 13. maçında yarın İstanbul'da Polonya'nın Idea Slask Wroclaw takımıyla karşılaşacak. 
     Abdi İpekçi Spor Salonu'nda saat 19.40'da başlayacak karşılaşma Sky Türk'ten naklen yayınlanacak. 
     2 takım arasında Polonya'da yapılan maçı, evsahibi ekip 76-69 kazanmıştı. 
     Grupta yaptığı 12 maçtan 9'unu kazanan lacivert-beyazlılar liderliğini sürdürürken, Polonya ekibi ise 6 galibiyet ve 6 yenilgiyle 5. sırada yer alıyor. 
     Efes Pilsen Antrenörü Oktay Mahmuti, Idea Slask Wroclaw'ın, Polonya'daki maçı kazanarak gücünü gösterdiğini vurgulayarak, yarınki maçta rövanşı almak istediklerini söyledi. 
     Mahmuti, ''İlk maçta yaptığımız hataları tekrarlamadığımız taktirde, evimizde oynamanın avantajlarını kulanarak, seyircimizin desteğiyle bu zorlu karşılaşmadan galip ayrılacağımıza ve grubumuzdaki birinciliğimizi devam ettireceğimize inanıyorum'' dedi. 
     
</TEXT>
</DOC>
