<DOC>
<DOCNO> 203603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/siyaset/asiy.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın bu haftaki konuğu Anavatan Partisi Genel Başkanı Nesrin Nas 
</HEADLINE>
<TEXT>

   'Mesut Bey'le olaylara bakışımız çok farklı'    Yerel seçimlerde klasik muhalefet anlayışını izlemeyeceğini vurgulayan ANAP'ın yeni Genel Başkanı Nesrin Nas, 'emanetçi olduğu' iddialarını yorumlarken, "Partiye Mesut Bey'le girdim ama birçok olaya farklı pencerelerden bakıyoruz..." diyor 
      DERYA SAZAK 
SOHBET ODASI 

   
   ANAP, 3 Kasım'da darbe yedi, partiniz Parlamento dışında, Mesut Yılmaz'dan sonra Ali Talip Özdemir de çekildi. ANAP misyonunu tamamladı mı 
   Hayır. ANAP 1980'lerin başında bir vizyon partisi olarak doğdu. Özal, değişen dünya paradigmasını çok doğru okumuştur. Etkin bir piyasa ekonomisi, liberalleşme, demokratikleşme, dışa açılma... ANAP bunları iki kutuplu dünya açısından sonun başlangıcı diyebileceğimiz bir çağda Türkiye'de uygulayabilmiş bir partidir. Yenilikçi ve ilericidir. Ancak ANAP ekonomide yaptığı hamleleri hukuki alana taşıyamadığı için hem zamanla 'değerler erozyonu' oluştu hem de ihracata dönük yapılanma dışında Türkiye özelleştirmesini tamamlayamadı. 
   
   ANAP, Özal'dan sonra toparlanamadı, Demirel'in sahneye çıkması, Çiller - Yılmaz kavgaları derken merkez sağ çöktü, siyasal İslam yükseldi. AKP bugün 'muhafazak r demokrat' kimliğiyle merkeze oturma iddiasında. 
   Ciddi bir güçlük var, 1990'lı yıllarda Özal'dan sonra lider değişikliğiyle ANAP ivme kazanıyor ama kuruluş felsefesi ihmal edildiği için kendisini tanımlamakta yanlış duruş sergiliyor. ANAP, 'icraatçı' parti konumunda. Bu da iktidar demek olduğu için ANAP sürekli bir takım dengelerle ayakta kalma arayışına giriyor. Bu hatalı duruş, ANAP'la birlikte merkez sağın daha doğrusu, liberal muhafazak r sağın yıpranması sonucunu getirmiştir. Ekonomik krizlerden olumsuz etkilenen orta sınıfın çöküşü de merkez sağın kaybetmesine yol açtı. 
   
   Hedef güvenli bir gelecek 
   Yerel seçimde ne yapacaksınız 
   Klasik bir muhalefet yaklaşımını izlemeyeceğim. Türkiye'de muhalefet kendisini iktidarın penceresine hapsediyor. Olaya iktidarın yaptıkları ya da yapmadıkları penceresinden bakıyor. Bu durumda belirleyici olan zaten iktidar. Hele 368 üyeli çoğunluğa sahip bir iktidar varsa görünmez oluyorsunuz. Ben böyle eleştirel bir yol arkadaşlığı, muhalefet anlayışı benimsemiyorum. 
   
   İş dünyası ANAP'tan niye uzaklaştı 
   Eğitilmiş gençlerin yüzde 80'i ülkeyi terk etmek istiyorsa bu en çok iş dünyasını ilgilendirmeli çünkü onların fabrikaları, bankalarının anlamı kalmayacak. Terör artarsa evlerinizin etrafına yüksek duvarlar örerek ne kadar oturabilirsiniz Türkiye'de güvenli bir gelecek yaratmak hepimizin ideali olmalı. ANAP bunu yapacak. 
   
   'Partiyi yüzde 1'de teslim aldım' 
   ANAP zenginler gettosundan çıkabilecek mi 
   Çıkmak zorundayız. Beni gençlerin penceresi ilgilendiriyor. 19 yaşında oğlum var üniversitede, bana şunu soruyor "Gelecek için ne yapacaksın, iş bulabilecek miyim " Önceliğim bu olacak. 
   
   ANAP anketlerde nasıl gözüküyor 
   Partiyi yüzde 1'lerden teslim aldım. Daha çok yeniyim, 3 ay sonraki seçimler ölçü değildir gibi sözlerin arkasına saklanmak istemiyorum. Her seçim bir ölçüdür. Arkadaşlarımla bu görevi kabul ederken de söyledim Kötüye gidişle yüzleşmemiz lazım. Parti içi demokrasiyi işleteceğim. Aday belirlemede yetki illerin olacak. Genel merkezin yerel teşkilatlar üzerindeki gölgesini kaldıracağız. 
   
   'Emanetçi görmeleri doğal' 
   Daha çok kadın aday görebilecek miyiz 
   Yerel teşkilatlardan istediğim bir tek şey var Kadınlara ağırlık vermeleri. 
   
   ANAP'ta bir kadın genel başkana yol nasıl açıldı Mesut Bey'e yakınlığınız nedeniyle sizi 'emanetçi' görenler var. 
   Ben Mesut Yılmaz'la Anavatan Partisi'ne girdim. Daha önce Yeni Demokrasi Hareketi'nde yer almıştım. 1999 seçimlerinde Meclis'e girdim. Siyasette Mesut Bey'in yanında yetiştiğim için 'emanetçi' demeleri doğal geliyor. Yılmaz'dan çok şey öğrendim ama birçok olaya da farklı pencereden baktığım bir siyasetçidir. Aklımda adaylık falan yoktu ama kurumların yaşama arzusu var, ANAP ölmedi. 
   
   'Mesut Bey geri dönmeyecek' 
   Eşiniz ne dedi, destekliyor mu 
   Tarafsız kaldı. 
   
   Mesut Yılmaz'la görüştünüz mü 
   Evet, kongre sürecinde üzerimdeki baskıyı anlattım, aday olacağımı söyledim, 'Çok iyi olur sen üstesinden gelirsin' dedi. 
   
   Mesut Yılmaz tekrar dönmeyi düşünüyor mu 
   Aktif siyasetten çekildiğini söylüyor. Bazen insanlar bitti derler ama inanmazsınız. Geçenlerde Almanya'dan Mesut Bey'in öğrencileri gelmişti beni de aradı ekonomiyle ilgili konferans verir misin diye... Orada Mesut Bey'in öğrencileriyle ilişkilerimi gözledim. İnanılmaz mutluydu. O gün inandım ki Mesut Bey dönmeyecek 
   
   'Toplum net duruş bekliyor' 
   Yüce Divan dosyalarının AKP tarafından Meclis'e getirilmesiyle ANAP'da genel başkan değişikliği eş zamanlı oldu. Mesut Yılmaz yeterince korunmadığı düşüncesinde mi Sizin seçilmeniz bir 'koruma kalkanı' oluşturacak mı 
   Hayır. ANAP olarak Meclis'te değiliz. Soruşturma komisyonlarında Yüce Divan süreci işlemeye başlarsa ve karar çıkarsa o zaten hepimizin susması gereken bir nokta. Ondan sonra yargı konuşacak. ANAP'ta kongre kararını biz almadık, Ali Talip Bey ve onun yönetimi aldı. Ben 5 ay önce istifa etmiştim. 
   
   ANAP liderliğine Mesut Bey'den sonra çok hevesliydi Ali Talip Özdemir, gidişi hızlı oldu. 
   Kafası karışık siyasetçiye Türkiye'nin tahammülü yok, toplum net şeyler duymak istiyor. Bu yüzden ters düştük, kongre tarihine de karşı çıktım, Ali Talip Bey'e 'yerel seçimlere kadar götürün' dedik. 
   
   AKP de ANAP'ın hatasını tekrarlıyor    28 Mart'ta yerel seçimler var. AKP karşısında nasıl tutunacaksınız 
   Açıkçası AKP'nin hareketinin nereye doğru olacağını göremiyorum. Bu tartışma yakın geçmişte MHP için söz konusu oldu. Ama yerleşik kimlikler kendi varlıklarını sürdürüyorlar. AKP kapsamlı bir Türkiye projesi ortaya koymak yerine her soruna pragmatik çözümlerle yaklaşıyor. Yeni dünya düzeninin dayattığı yeni paradigmada bu mümkün değil. 
   
   Tek başına iktidar oldukları için sorunları da çözmek zorundalar. 
   'Özal'ın devamı biziz' gibi sözlerle ANAP kendini nasıl yanlış tanımlayıp 'icraatçı bir partiyiz' demişse AKP de aynı yanlışı kendini ANAP'a benzeterek tekrarlıyor. 
   
      Artık imam hatiplerin misyonu tamamlandı    Türkiye'deki tartışmalı alanlardan birisi türban sorunu... ANAP'ın yeni genel başkanı olarak bu konudaki görüşünüz nedir 
   Hiçbir kılık, kıyafet, inanç, kimliğimize ilişkin hiçbir şey sizin temel haklarınızı kullanmanızı engellememeli, özgürlüklerinizi kısıtlamamalı. Kamusal alan dahil. 
   
   Devlet daireleri açısından durum... 
   Kamu ya da özel işyerlerinde bir akit var. Ona uyacaksınız. Uyamam derseniz başka bir iş ararsınız. 
   
   Özgürlükler penceresinden bakıyorum diyordunuz... 
   Eğitim haklarının kullanılmasında türban engel olmamalı. AKP de, başörtüsünü siyasi sömürü aracı yapmaktan vazgeçmeli. 
   
   İmam hatipler için ne düşünüyorsunuz 
   İmam hatipler artık misyonunu tamamlamıştır. Yepyeni bir dünyada siz eğer imam hatipleri mevcut yapısıyla devam ettirmeye çalışırsanız hem gençleri eğitemez hem de üst gelir gruplarının yurtdışında okutulan çocuklarıyla düşük gelir gruplarının imam hatiplerde uyutulan çocukları diye toplumu ikiye bölersiniz. Bu nedenle imam hatiplerin birkaç tanesini seçip doğrudan ilahiyat fakültelerine yönlendirip diğerlerini en kısa zamanda liseye dönüştürmek ve imam hatip tartışmasına ve eğitim üzerindeki gölgeye artık son vermek zorundasınız. 
   
   İslamcı terör deseler...    Türkiye'nin 11 Eylül'ü diye nitelenen İstanbul'daki terör saldırıları AKP'nin 'İslam ve demokrasi' konusundaki tezlerine gölge düşürdü mü 
   Başbakan, 'İslamla terörün yan yana gelmesi kanımıza dokunuyor' diye bir ifade kullandı. AKP 'radikal İslamcı terör' lafını kullanmayı becerebilseydi hem dinin üzerindeki gölgeyi kaldırır hem Türkiye'nin bu konudaki duruşunu netleştirirdi. AKP, tarihi bir fırsatı kullanamamıştır. Teröristlerin 'TC vatandaş'ı olduklarını açıklamaktan kaçınmayışları da ümmetçi bir duruşun göstergesidir. 'Referansımız İslam değil' deseler de dinsel bir bakış açısı sergilediler. 
   
   AKP, AB hedefine yöneldi, 2004'te müzakere takvimi alınırsa Türkiye'yi Avrupa'ya taşıma iddiasıyla seçimde şansı artacak. ANAP'ın siyasi yelpazedeki yeri ne olacak 
   Yeni ANAP, 'liberal muhafazak r' çizgiye oturacak. Siyasetin dini alandan kesinlikle uzak durması gerektiğine inanıyorum. Terör eylemlerinin herhangi bir dinden kaynaklandığını da düşünmüyorum. Ama şunu da görmezlikten gelemeyiz. Müslüman devletler diyebileceğim ülkelerin hepsinde despot rejimi vardır. Biz bunu doğru okumazsak, despot rejimlerden kaynaklanan sorunu dinin üzerine yüklemeye çalışır ve dini reforme ederek bunu aşabileceğimizi düşünürsek Ladin gibilerin eline fırsat vermiş oluruz. 
   
   'Kendime şeffaf bir yol çizdim'    ANAP'ı toplumun gözünden düşüren, siyaseti rant alanı olarak görmesi ve yolsuzluklar oldu. Mesut Yılmaz ve Tansu Çiller'in Meclis'te birbirlerini aklayarak seçime gitmelerini seçmen affetmedi. Siz kendinize nasıl bir etik yol çizdiniz 
   Şeffaflık. Genel başkanlık mazbatamı alınca ilk yapacağım iş mal varlığımı açıklamak olacak. 
   
   ANAP'ın kasası da boşalmış. 
   Hazine yardımı almıyoruz, ANAP'ın maddi problemleri var ama öyle abartılacak kadar değil. 3 trilyonu 3 bin kişiye böldüğünüz zaman yılda 1 milyar lira tutar, bunu toplayacak gücünüz yoksa kapatın gitsin. 
   
   Kıbrıs çözülmeli    28 Mart seçimleri ardından Kıbrıs ve 2004 sonunda AB takvimi gündeme gelecek. 
   AB yanlılarının, 'Kıbrıs olmazsa AB zarar görür' demelerini doğru bulmuyorum. AB hedefini aşağı çeken bir söylem. Kıbrıs çözülmeli. 
   
   
</TEXT>
</DOC>
