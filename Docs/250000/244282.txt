<DOC>
<DOCNO> 244282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur31.html </URL>
<DATE> 2004/05/31/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
'Otomobille ezmeli' kiracı ve ev sahibi kavgası... 
</HEADLINE>
<TEXT>

     Denizli'de kira alacağını istemeye gelen ev sahibinin üzerine otomobil sürdüğü iddia edilen kiracı yakını, 1'i ağır 4 kişinin yaralanmasına neden olduğu bildirildi. 
     Mustafa Alkan 50 , Sümer Mahallesi 2455 Sokak'taki evinde kiracı olarak oturan Ahmet Günbay'dan kira alacağını istemeye gitti. 
     Eve geldiğinde kiracısının eşyalarını bir kamyona yüklemekte olduğunu gören Alkan, 6 aylık kira alacağının bulunduğunu öne sürerek, kamyonun önüne geçti. Bunun üzerine, Günbay ile Alkan arasında tartışma çıktı. Bu sırada 20 FS 185 plakalı otomobille olay yerine gelen Günbay'ın yakını Ramazan B., iddiaya göre, aracı ev sahibi Mustafa Alkan'ın üzerine sürdü. 
     Ramazan B'nin otomobille çarptığı Mustafa Alkan, akrabası Süleyman Alkan 35 ve Bülent Karbel 34 ile İsa Zeybek 16 yaralandı. 
     Denizli Devlet Hastanesi'ne kaldırılan yaralılardan Mustafa Alkan'ın durumunun ağır olduğu bildirildi. 
     Yakalanan Ramazan B. ve yanında bulunan ağabeyi Bayram B. gözaltına alındı. 
     
</TEXT>
</DOC>
