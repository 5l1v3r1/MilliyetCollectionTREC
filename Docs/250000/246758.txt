<DOC>
<DOCNO> 246758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun13.html </URL>
<DATE> 2004/06/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Yeni bir iddia Saddam'a işkence yapılıyor... 
</HEADLINE>
<TEXT>

     Irak'ın devrik lideri Saddam Hüseyin'i temsil ettiğini belirten Ürdünlü bir avukat, Saddam Hüseyin'in işkenceye maruz kaldığına inandığını belirtti. 
     Avukat Muhammed Raşdan, devrik liderin kızlarına gönderdiği mektubun bir kopyasının Saddam Hüseyin'i iyi bir ruh halinde gösterse bile, Uluslararası Kızıl Haç Komitesi'nin 21 Ocak tarihli raporunun kopyasının ''Saddam'ın sağlığının iyi olduğunu ancak hafif yaraları bulunduğunu'' belirttiğini söyledi. 
     Saddam Hüseyin'in eşi tarafından atandığını belirten avukat Raşdan, ''Bu Irak liderinin fiziksel şiddet ve işkenceye maruz kaldığını kanıtlıyor'' dedi. 
     Müvekkili ile görüşmesine izin verilmemesinden şikayet eden Raşdan, bu yöndeki talebini ABD Savunma Bakanı Donald Rumsfeld'e ilettiğini kaydetti. 
     Saddam Hüseyin, 13 Aralık'ta yakalanışından bu yana açıklanmayan bir yerde tutuluyor. 
     
</TEXT>
</DOC>
