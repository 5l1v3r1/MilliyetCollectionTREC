<DOC>
<DOCNO> 218721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun26.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İslami Cihad Duvar, misillemelerimizi engellemez... 
</HEADLINE>
<TEXT>

     İslami Cihad örgütü, İsrail'in dün Gazze'ye düzenlediği füze saldırısında 3 üyesinin öldürülmesinin ardından, Batı Şeria'da inşa edilen ''güvenlik duvarı''nın, İsraillileri örgütün misillemelerine karşı korumayacağını savundu. 
     Saldırıda ölen örgütün askeri kanadı El Kudüs Tugayları'nın üst düzey komutanlarından Mahmud Cuda'nın Gazze yakınlarındaki Cebaliye mülteci kampında düzenlenen cenaze törenine 4 binden fazla kişi katıldı. 
     Törende, Gazze'den Cebaliye'ye yürüyen kortejdeki bir militan hoparlörle yaptığı konuşmada, ''Duvar, daha fazla saldırı düzenlememizi engellemeyecek'' dedi. 
     Filistinli militanları hedef alan saldırıların İslami Cihad'a boyun eğdirmeyeceğini söyleyen başka bir militan da, İsrail Genelkurmay Başkanı Şaul Mofaz'a hitaben, ''Mofaz, şunu bil ki, bu saldırı operasyonlarımızı durdurmaz'' dedi. 
     Kortejdeki çok sayıda maskeli kişi, makineli tüfeklerle havaya ateş açtı. 
     
</TEXT>
</DOC>
