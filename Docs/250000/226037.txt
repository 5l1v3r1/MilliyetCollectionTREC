<DOC>
<DOCNO> 226037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/spor/spo10.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba'nın sürati yetmedi 
</HEADLINE>
<TEXT>

      NECMİ KEPÇETUTAN 

   
   'İlişkiler de önemli' 
   TRABZONSPOR'UN eski teknik direktörü Samet Aybaba, şimdiye kadar Beşiktaş ya da Milli Takım'ın başına geçmiş olması gerektiğini savundu. Ankara Üniversitesi İletişim Fakültesi'nde öğrencilerin sorularını yanıtlayan Aybaba, "Bazı şeyleri hak ettiğimi düşünüyorum. Şahsen ben, Beşiktaş ya da Milli Takım'ın başına çok daha önceleri geçmeliydim diye düşünüyorum. Ancak bunun için ikili ilişkileriniz de iyi olacak" dedi. 
   
   'Hagi doğru tercih' 
   BİR süre önce Galatasaray için de adının gündeme geldiğini kaydeden tecrübeli hoca, Şenol Güneş'in görevden ayrılma şeklini çok yanlış bulduğunu söyledi. Aybaba, "Galatasaray, Hagi'yi getirerek en doğrusunu yaptı. En azından o camiadan biri. Benim 14. sırada aldığım ve 4-5 milyon dolarla oluşturduğum Trabzon şampiyonluğa oynuyorsa, bir şeyler yapmışız demek ki. Beşiktaş'ı geçerlerse, kimse şaşırmasın" diye konuştu. 
   
   
</TEXT>
</DOC>
