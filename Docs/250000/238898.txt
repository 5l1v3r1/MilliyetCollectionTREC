<DOC>
<DOCNO> 238898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sonyas05.html </URL>
<DATE> 2004/05/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hafta ortasına kadar yağmur... 
</HEADLINE>
<TEXT>

     Hüseyin NARİN 
Türkiye, yeni haftaya yağmurla başlıyor... Bugün ve salı günü tüm yurt yağış alırken, hava sıcaklığı haftanın bugünden itibaren hissedilir derecede düşecek, hafta ortasından itibaren yeniden artacak. 
     Meteoroloji'den alınan bilgiye göre, Balkanlar üzerinden gelen yağışlı hava, hafta ortasına kadar etkisini sürdürecek. Yurdun kuzeybatı kesimleri Balkanlar üzerinden gelen yağışlı havanın etkisine girecek. 
     Bugün akşama kadar Orta Karadeniz’de yer yer etkili olmak üzere, Marmara, Kuzey ve İç Ege, Akdeniz’in İç Kesimleri, İç Anadolu, Karadeniz ile Doğu Anadolu’nun Batısında yağmur görülecek. Diğer bölgelerimiz çok bulutlu. 
     Mevsim normalleri civarında ve yer yer üzerinde seyreden hava sıcaklığı Pazartesi günü batı bölgelerde, Salı günü tüm yurtta 4 ila 6 derece azalacak. Çarşamba günü yurdun batı kesimlerinden başlayarak tekrar artacak. 
     Önümüzdeki 3 günün hava raporu şöyle 
     Salı 
     Marmara'nın güneyi ve doğusu, Karadeniz, İç Anadolu, Doğu Akdeniz, Doğu ve Güneydoğu Anadolu yağmurlu bir gün geçirecek. Doğu Karadeniz'de etkili yağış sürecek. Trakya, Kıyı Ege ve Batı Akdeniz çok bulutlu... 
     Çarşamba 
     Yağmur doğuya kayıyor... Orta ve Doğu Karadeniz ile Doğu Anadolu'da yağmur görülecek. Marmara, Ege, Akdeniz parçalı bulutlu, diğer bölgelerimiz çok bulutlu... 
     Perşembe 
     Doğu Karadeniz ve Kuzeydoğu Anadolu yağmurlu olacak. Marmara, Orta ve Batı Karadeniz ile Doğu Anadolu parçalı bulutlu, diğer bölgelerimiz az bulutlu ve açık bir gün geçirecek. 
     3 büyük ilde hava 
     

MERKEZ 11 MAYIS SALI C 12 MAYIS ÇARŞAMBA C 13 MAYIS PERŞEMBE C İSTANBUL Sağanak Yağışlı 14 19 Parçalı Bulutlu 13 21 Parçalı Bulutlu 14 24 ANKARA Sağanak Yağışlı 10 20 Parçalı Bulutlu 8 20 Açık ve Az Bulutlu 7 23 İZMİR Açık ve Az Bulutlu 16 24 Açık ve Az Bulutlu 15 26 Açık ve Az Bulutlu 16 28      

     
</TEXT>
</DOC>
