<DOC>
<DOCNO> 229631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko40.html </URL>
<DATE> 2004/04/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gıda Mühendisleri Odası bebe bisküvileri konusuna açıklık getirdi 
</HEADLINE>
<TEXT>

     TMMOB Gıda Mühendisleri Odası Başkanı Petek Ataman, bebe bisküvilerinde bulunduğu belirtilen Akrilamid'in, bir çok kuruluş tarafından araştırılmakta olan, üzerinde çalışmalar tamamlanmamış bir madde olduğunu söyledi. 
     Ataman, ''gerek ülkemizde gerekse gelişmiş ülkelerde, bu maddeye ilişkin tespit edilmiş maksimum limit yok'' dedi. 
     Ataman, yaptığı yazılı açıklamada, 'bebe bisküvilerindeki akrilamid adlı maddenin, kansorejen maddeyi içerme tehlikesi olduğu'' yönündeki haberlere açıklık getirdi. 
     Ataman, gerek Türkiye'de gerekse gelişmiş ülkelerde bu maddeye ilişkin tespit edilmiş maksimum limit bulunmadığına işaret ederken, şunları kaydetti 
     ''Söz konusu madde, birçok uluslararası kuruluşlar tarafından AB Gıda bilimsel Komitesi, Uluslararası Kanser Araştırma Kurumu ve Dünya Sağlık Örgütü gibi araştırılmakta olan, üzerinde yapılan çalışmalar tamamlanmamış maddedir. Gerek ülkemizde gerekse gelişmiş ülkelerde bu maddeye ilişkin tespit edilmiş bir maksimum limit bulunmamaktadır.'' Dolayısıyla bebe bisküvileri dahil, gıda maddelerinin yapılan denetim ve analizleri sonucunda tespit edilen akrilamid miktarı nedeniyle, kansorejen olup olmadığı yorumunu yapabilmenin, bugün için mümkün olmadığına dikkat çeken Ataman, şunları kaydetti 
     ''Rutin denetim konusu olmayan, araştırma düzeyinde olan bir konuda, tüketicileri uyarmak ve devamında da güvenilir firmalar gibi belirsiz ifadeler kullanarak yönlendirmeye çalışmak, doğru bir yaklaşım olarak görülmemekte ve geleceğimiz olan çocukların sağlığı açısından toplumda endişeye yol açacağı düşünülmektedir.'' 
     
</TEXT>
</DOC>
