<DOC>
<DOCNO> 231600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun28.html </URL>
<DATE> 2004/04/15/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Filistinli mahkumlar cezaevinde ayaklandı 12 yaralı... 
</HEADLINE>
<TEXT>

     İsrail'in güneyindeki Necef çölünde bulunan Nafha cezaevinde ayaklanan mahkumlarla gardiyanlar arasında çıkan çatışmalarda 10'u Filistinli mahkum, 3'ü İsrailli gardiyan olmak üzere toplam 13 kişinin yaralandığı bildirildi. 
     Filistinli mahkumların temsilcisi İsa Kareka, yaptığı açıklamada, isyanın, yaklaşık 800 Filistinlinin, gardiyanların özellikle cep telefonu bulmak amacıyla hücrelerini aramasına karşı çıkmaları nedeniyle başladığını açıkladı. 
     Kareka, İsrail ordusunun isyanı bastırmak için gözyaşartıcı gaz kullandığını kaydetti. 
     İsrailli cezaevi yönetiminin 3 Filistinli avukata, mahkumlarla görüşme izni vermediğini de vurgulayan Kareka, olayların sorumlusu olarak suçlanan 20 kadar mahkumun tek kişilik hücrelere kapatıldığını belirtti. 
     İsrail hapishanelerinde yaklaşık 7500 Filistinli mahkum bulunuyor. 
     
</TEXT>
</DOC>
