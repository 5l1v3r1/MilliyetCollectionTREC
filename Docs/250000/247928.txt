<DOC>
<DOCNO> 247928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/ekonomi/eko02.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tansaş k rla tanışacak 
</HEADLINE>
<TEXT>


Tansaş Genel Müdürü Servet Topaloğlu, ilk üç ayda zararlarını 19.7 trilyon liraya düşürdüklerini belirterek, 2005'te k r eder hale geleceklerini söyledi 

EKONOMİ SERVİSİ 

Tansaş Genel Müdürü Servet Topaloğlu, Uluslararası Finansal Raporlama Standartları'na UFRS göre bu yıl yaklaşık 1 katrilyon liralık net satış ve 40 trilyon liralık operasyonel k rlılık hedeflediklerini söyledi. 
Tansaş Yönetim Kurulu Aclan Acar ve Servet Topaloğlu'nun katılımıyla, şirketin 2004 yılı ilk çeyrek sonuçları ile kısa ve orta dönem hedeflerine ilişkin bir basın toplantısı düzenlendi. Topaloğlu, Tansaş'ın yılın ilk çeyreğinde önceki yılın aynı dönemine göre enflasyondan arındırılmış ve UFRS bazında satışlarını yüzde 28 artırarak 211 trilyon liraya yükselttiğini, TL bazında önceki yılın aynı döneminde 5.7 trilyon lira ekside görünen operasyonel k rın ise 3.1 trilyon liraya çıkarak düzelme kaydettiğini belirtti. 

'Zararımızı azalttık' 
Servet Topaloğlu, ilk çeyrekte müşteri sayısının yüzde 15 arttığını, buna ek olarak Mart 2004 itibariyle Tansaş fiyat endeksindeki artışın yüzde 5.3 ile TÜFE'nin 6.5 puan altında kalmasına rağmen sepet hacminde yüzde 21'lik bir büyüme yaşandığını kaydetti. 
Topaloğlu, Tansaş'taki fiyat artışlarının enflasyonun altında kaldığını belirterek, organize perakendecilerdeki fiyatların enflasyonun düşmesinde etkili olduğunu söyledi. 2004 yılı sonu hedeflerine değinen Topaloğlu, "Yıl sonunda UFRS'ye göre yaklaşık 1 katrilyon lira net satış ile 40 trilyon liralık operasyonel k rlılık hedefliyoruz" diye konuştu. 
Topaloğlu, mağaza yatırımlarına toplam 41 trilyon lira harcama öngördüklerini diğer yatırımlarla birlikte 2004 yılı yatırım bütçesinin 56 trilyon liraya ulaşacağını kaydetti. Şirketin geçen yıl mart sonu itibariyle 36.8 trilyon lira olan net zararının bu yılın aynı döneminde 19.7 trilyon liraya gerilediğine işaret eden Topaloğlu, "Tansaş, 2005'te eski yüklerinden arındırılmış bir bilançoyla net k r yaratabilen kuruluş olacak" dedi. 
Topaloğlu, 2005'in Tansaş'ın bilançoda zarar yapmama dönemi olacağını ifade etti. 

'Tüpraş'ta askerliğim bitti yerime başkasını bulacaklar' Tansaş Yönetim Kurulu Başkanı Aclan Acar, halka açık hisseleri temsilen Tüpraş Yönetim Kurulu Üyeliği görevini yüzünün akıyla tamamladığını belirterek, 'Askerlik görevi gibiydi, bitirdim yani... Artık başka asker bulacaklar' dedi. Tüpraş'taki görevinden 20 Mayıs itibariyle istifa eden Acar, "Bana 'Özelleştirmeye kadar destek verin' dediler. Ben de özelleştirme devam ediyor diye 'peki' dedim. O süreç içinde de ayrıldım" şeklinde konuştu. Acar, Tansaş'ın bugünkü büyüme yapısının sıfırdan mağazalar açarak organik büyüme şeklinde olduğunu, büyük mağaza zincirleri satın alarak büyüyebileceklerini ifade etti. Acar, şu an için buna ilişkin görüştükleri herhangi bir şirketin bulunmadığını kaydetti. 


</TEXT>
</DOC>
