<DOC>
<DOCNO> 246986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/dunya/adun.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye öncü rol 
</HEADLINE>
<TEXT>


G - 8 Zirvesi'nden 'Büyük Ortadoğu'da reformlara somut destek planı çıkarken, Türkiye uygulama amaçlı ilk toplantının ev sahipleri arasında 

Yasemin Çongar Savannah 


Başbakan Recep Tayyip Erdoğan'ın "demokratik ortak" sıfatıyla ve Irak dahil 7 Müslüman ülkenin de "bölgesel ortaklar" olarak katıldığı Sekizler Grubu G - 8 Zirvesi'nden, Ortadoğu'da reformların desteklenmesine yönelik kapsamlı bir çalışma programı çıktı. Türkiye bu konudaki ortak bildiriye ve ona eşlik eden plan belgesine taraf olarak, "İlerleme ve Ortak Bir Gelecek için Ortadoğu ve Kuzey Afrika Bölgesi ile Ortaklık" adını alan girişimin öncüleri arasında yer aldı. Söz konusu plan, Türkiye'nin "Demokrasi Yardım Diyaloğu" adlı girişimin eş başkanlığını İtalya ve Yemen'le birlikte üstlendiğini duyurdu. Türkiye, bu kapsamda, 2004 içinde düzenlenecek ilk uluslararası toplantının da ev sahiplerinden olacak. 
Ortak bildiri, Geniş Ortadoğu'da "özgürlük, demokrasi ve herkes için refah" amaçlı adımların, bölge hükümetleri, iş dünyası ve sivil toplumu ile işbirliği içinde desteklenmesini" karara bağladı. Zirvede, G - 8 ülkeleri ile Türkiye dahil bölge ülkelerinin ekonomi, dışişleri ve ilgili diğer bakanları bir araya getirecek bir "Gelecek İçin Forum" oluşturuldu. Forum sonbaharda toplanacak. 
Zirve'nin benimsediği "Destek Planı", 7 alanda çalışma öngörüyor 
Demokrasi Yardım Diyaloğu Türkiye'nin eşbaşkanı olduğu grup, hükümetlerin, sivil toplum örgütleri ile bir araya getirilmesini ve bölgede demokrasinin kurumlarının hayata geçmesini hedefleyecek.Mikrofinans Girişimi 5 yıl boyunca 2 milyondan fazla girişimciye para desteği sağlayarak yoksullukla mücadele yürütecek.Okuryazarlık Girişimi 10 yılda bölgedeki okuryazar oranının 2 katına çıkarılmasını ve 100 bin öğretmen yetiştirilmesini amaçlıyor.Girişimcilerin Eğitimi Girişimi 250 bin girişimcinin eğitimini hedefleyecek.Özel Girişimin Geliştirilmesi Küçük ve orta ölçekli işletmelere 100 milyon dolar yardım yapılacak.Fonlar Ağı Bölgedeki kalkınma kuruluşları ile uluslararası finans kurumları arasında eşgüdüm sağlayacak.Yatırım Görev Gücü Bölgede iş ve yatırım ortamını iyileştirmeye çalışacak. 

Bush'tan övgü sözleri 

ABD'nin Georgia eyaletinde düzenlenen G - 8 Zirvesi'nin önceki günkü bölümünde ABD Başkanı Bush'un liderlerle toplu fotoğraf çekimine giderken, Erdoğan'ın yanına gelerek, "You are a great man" Büyük adamsın dediği belirtildi. Erdoğan'ın da Bush'tan Kıbrıs konusunda destek isteyerek, "Biz üzerimize düşeni yaptık, artık sıra sizde" dediği öğrenildi. 


</TEXT>
</DOC>
