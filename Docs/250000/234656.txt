<DOC>
<DOCNO> 234656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonsiy08.html </URL>
<DATE> 2004/04/25/ </DATE>
<TIME> 15.35 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Bakan Pepe Oyun bozanın Rumlar olduğunu bütün dünya gördü 
</HEADLINE>
<TEXT>

     Çevre ve Orman Bakanı Osman Pepe, ''Kıbrıs'ta çözümü isteyen tarafın TÜrkiye, oyun bozanın ise Rumların olduğunu bütün dünya ve Avrupa Birliği gördü'' dedi. 
     Pepe, Kocaelispor Kulübü'nün Olağanüstü Kongresi'ne katılmasının ardından AA muhabirinin Kıbrıs'taki referandum ile ilgili sorularını yanıtladı. 
     Hükümetin, Kıbrıs konusunda izlediği yolun usul ve politika yönünden son derece açık ve doğru olduğunu ifade eden Pepe, bundan sonraki hedeflerinin KKTC'ye ekonomik ambargoların kaldırılması olduğunu belirtti. Pepe, şunları kaydetti 
     ''Kendi çocuklarının geleceğiyle ilgili kararı veren Kuzey Kıbrıs Türk Cumhuriyeti'nde yaşayan soydaşlarımızın kararına saygı duyuyoruz. Kıbrıs'ta çözüm isteyen tarafın Türkiye, oyun bozanın ise Rumların olduğunu bütün dünya ve Avrupa Birliği gördü. 
     Bugüne kadar güneydeki Rum kesimi, Türklerin uzlaşmaz ve uyuşmaz olduğunu, çözüm istemediklerini bütün dünyaya ilan ediyor ve inandırıyorlardı. Ama işin içyüzünün böyle olmadığı bu referandumla ortaya çıktı. Gerçekten, Kıbrıs sorunun uzlaşmayla, anlaşmayla ve barışla çözülmesini isteyen tarafın Türk tarafının olduğunu bütün dünya gördü. 
     Bundan sonraki süreçte KKTC'nın üzerindeki ağır ambargo yükünün kaldırılmasını, refah ve gelişmişlikten daha çok pay alması önceliklerimizin arasında olacak ve gereğini yapacağız. KKTC'nin tanınması bir süreç işidir. Bunu adım adım gerçekleştireceğiz." 
     
</TEXT>
</DOC>
