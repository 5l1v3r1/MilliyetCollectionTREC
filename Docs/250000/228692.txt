<DOC>
<DOCNO> 228692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonsiy15.html </URL>
<DATE> 2004/04/05/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Mühür yerine parmak basılınca seçimin kaderi değişti .. 
</HEADLINE>
<TEXT>

     Batman'ın Balpınar Beldesi'nde AK Parti'ye oy veren 22 seçmenin seçim mührü yerine parmak basması nedeniyle başkanlığı SHP kazandı. 
     Beldede belediye başkanlığı seçiminde AK Parti için oy kullanan 22 seçmen, mühür yerine oy pusulasına parmak basınca seçimin kaderi değişti. Bin 499 seçmeni bulunan Balpınar Beldesi'nde seçime giren AK Parti 309, GP 227, SHP 321 ve SP ise 270 oy aldı. 
     AK Parti Belediye Başkan adayı Hüseyin Geylani, AA muhabirine yaptığı açıklamada, 22 seçmenin AK Parti'ye olan sadakatlerini kanıtlamak amacıyla mühür yerine oy pusulalarına parmak basması nedeniyle bu oyların geçersiz sayıldığını söyledi. 
     Geylani, bu nedenle belediye başkanlığını SHP adayı Seyfettin Alkum'a kaptırdığını kaydetti. 
     Balpınar Belde Belediye Başkanlığını kazanan SHP'li Seyfettin Alkum, iptal edilen oyların bilinçli olarak kullanılmadığını ifade ederek, ''Oyların geçersiz sayılması doğru bir karardır. Artık seçim bitti'' dedi. 

     
</TEXT>
</DOC>
