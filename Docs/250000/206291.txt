<DOC>
<DOCNO> 206291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/guncel/gun90.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Rapor...    Kimden İrlanda Başbakanı AB Dönem Başkanı 
   Kime Avrupa Parlamentosu Başkanlığına 
   Konu Mr. Gunther Verheugen'in açıklaması 
   2 Ocak tarihli Türk gazetelerinde yer alan açıklama "Brüksel'deki bürom şu anda genç Türk ressamlarının tablolarıyla dolu. Bu tablolara bakıldığında öyle ileri sürüldüğü gibi ciddi bir kültür farkı olmadığı açıkça görülüyor. Üyelik tartışmaları anlamsızdır. Kopenhag Kriterleri'ni yerine getirirse Türkiye AB'de yerini alacaktır..." 
   Daha önce defalarca Türkiye'nin AB üyesi olamayacağını ima eden açıklamaları yüzünden Türkiye kamuoyunda "Fırıldak, dönek, dansöz" olarak tanımlandırılan ve hükümet yetkililerince "O da kim, AB'nin bir memuru " diye aşağılanmaya çalışılan Mr. Verheugen'in bu açıklamayı yapması sizler kadar bizleri de şaşırtmıştır. Şaşırtmakla kalmamış, feci kıllandırmıştır da... 
   Brüksel'de tam teşekküllü bir hastanede yaptırılan kontrol sonucunda, Mr. Verheugen'in kafayı yemediği ya da ölüm öncesi iyilik hali gelmediği sadece yılbaşı kutlamasında "kafasının bir dünya" olmasına neden olan 240 promil alkollü olduğu anlaşılmıştır. Uçuşa geçen Mr.Verheugen derhal işkembeciye götürülmüş, bol sarımsak ve sirkeli tuzlamadan sonra da evine yollanmıştır... 
   Mr. Verheugen iki gün içinde Türklerin ne Müslümanlığını, ne kültür ayrılığını, ne de barbarlığını bırakmayan değil Kıbrıs, gökteki ay ve yıldızı da verse üye olamayacağını belirten bir açıklama yapacaktır. Durun bakalım, hele bir kendine gelsin de... 
   
   Türk televizyonlarında unutulmayan anlar... 11. bölüm    Reha Muhtar''ın Show Haber aracılığıyla Avrupa Birliğine seslenmesi ve Türkiye''nin şartlarını Avrupa Birliğine "biiir bizi baskı altına almayacaksınııız, ikiii..." şeklinde aktarması... 
   Hasan Ekinci''nin DYP Genel Başkan Yardımcısı sıfatıyla yaptığı basın açıklamasında "Bu hükümet hem kel hem fodul hem de ebleh..." üçlemesinin sonuncu kelimesini hatırlayamayıp birkaç kez ilk ikisini tekrarladıktan sonra elindeki kağıtları karıştırarak "ebleh" kelimesini bulması ve yaklaşık 1 dakika sonra üçlemeyi tamamlaması... 
   BBG üçüncü dönem birincisi Kaan''ın annesinin İstanbul ikinci bölgeden bağımsız milletvekili adayı olması ve elimde oğlunun fotoğrafıyla dolaşıp "bu çocuğu ben yetiştirdim" diyerek haber bültenlerinde oy istemesi... 
   Yıldo''nun "arkeologun teki arka bahçede kazı yapıyormuş, kaz ölmüş .." şeklindeki bir fıkramsıyı canlı yayında anlatması... 
   A Takımı''nda Levent Oran ile Alişan''ın tartışmasında Alişan''ın ezildiğini fark eden Özcan Deniz ve Hilmi Topaloğlu''nun programı basmaları... 
   Seray Sever''in "Kripton" adlı yarışmada araba kazanan şahısa anahtarı vermesi akabinde yayın henüz kesilmemişken anahtarı geri istemesi... 
   1979 ya da 80 yılında Trt1''de "Vakıf" adlı dizide erkek oyuncunun poposunun görünmesi, olayın günlerce konuşulması... 
   Show Tv''nin "Kaçak" adlı yarışmasında, kaçan kişinin Bursa''da kendisini gören 10 kadar işgüzar kafadar tarafından "Kaçak lan bu .." denilerek dövülmesi... 
   İspanya takımlarından biriyle oynadığımız bir maçta İsmet Badem''in yerinden kalkıp masa hakemine gitmesi ve kararı değiştirtmesi... 
   98 yılında Şampiyonlar ligi maçından önce Hakan Şükür''ün Fatih Terim''in yanına gidip "kıymayla mıymanın arasında ne fark vardır " diye sorması, ardından Fatih Terim''in "git basımdan Hakan konsantre olmaya çalışıyorum " demesi ve olayın saniye saniye Star Tv aracılığıyla tüm Türkiye''ye izletilmesi... 
   
   Yahu uğraşma hanım şu çocuklarla. Bırak yapsınlar, bırak geçsinler .. 
   Adam Smith 
   
   Değişik Uğraşlar 
   "Gizli numaralar kalksın, kimse gizli numara kullanmasın ve kullananlara cevap verilmesin..." 
</TEXT>
</DOC>
