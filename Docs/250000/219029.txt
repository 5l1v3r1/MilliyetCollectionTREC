<DOC>
<DOCNO> 219029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo38.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'li Volkan'ın omuz eklemi çıktı... 3 maç yok 
</HEADLINE>
<TEXT>

     Galatasaray ile yapılan derbi maçtan sonra taraftarlara forma atarken sakatlanan Fenerbahçe kalecisi Volkan Demirel, 3 hafta sahalardan uzak kalacak. 
     Kulüp doktoru Ethem Kavukçu, AA muhabirine yaptığı açıklamada, Volkan'ın omuz ekleminin çıktığını ifade ederek, ''Antrenmanlara ne zaman başlayacağını şu an söyleyemeyiz. Tedavisine başladık. Kontrolleri devam ediyor. Bugün yine hastanedeydi. MR sonuçlarını inceliyoruz. Omuzundaki dokularda da zedelenme var. En az 3 hafta oynayamayacak'' diye konuştu. 
     Serhat'ın tedavisinin de yoğun bir şekilde devam ettiğini dile getiren Kavukçu, bu futbolcuyu Gençlerbirliği ile hafta sonunda yapılacak maça yetiştirmeye çalıştıklarını söyledi. 
     
     FIFA da Ortega toplantısı 
     Ortega konusunu bir türlü çözemeyen Fenerbahçe, bu konuyla ilgili yeniden harekete geçiyor. 
     FIFA'nın, yarın Ortega konusunun çözümü için İsviçre'de bir toplantı yapacağı, toplantıya Fenerbahçe Kulübü Başkanı Aziz Yıldırım'ın da katılacağı öğrenildi. 
     
</TEXT>
</DOC>
