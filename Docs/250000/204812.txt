<DOC>
<DOCNO> 204812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sontur07.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
6.çocuğunu ambulansta doğurdu... 
</HEADLINE>
<TEXT>

     Sivas'ın Kangal İlçesi'nde, doğum sancıları nedeniyle hastaneye götürülürken kaza geçiren kadın, 6'ıncı çocuğunu ambulansta doğurdu. 
     AA muhabirinin aldığı bilgiye göre ilçeye bağlı Mancılık Köyü'nde yaşayan ve hamile olduğu öğrenilen Peri Karakuş 35 , doğum sancıları artınca eşi Muhammet 37 ve gelinleri Nurgül Karakuş ile birlikte komşuları Hadi Yıldırım'ın kullandığı 58 ED 738 plakalı otomobil ile Kangal Devlet Hastanesi'ne gitmek üzere yola çıktı. 
     Yolun buzlu ve kaygan olması nedeniyle direksiyon hakimiyetini kaybeden sürücü Yıldırım'ın kullandığı otomobil, Kangal Termik Santrali yakınlarında devrildi. 
     Kazada yaralanan Peri Karakuş, ambulansla hastaneye götürülürken, yolda bir kız çocuğu doğurdu. 
     Sivas Cumhuriyet Üniversitesi Tıp Fakültesi Hastanesi'ne kaldırılan anne ve bebeğinin sağlık durumlarının iyi olduğu bildirildi. 
     Bu arada kazada yaralanan Muhammet ve Nurgül Karakuş ile sürücü Hadi Yıldırım'ın ise Sivas Numune Hastanesi'nde tedavi altına alındıkları ve sağlık durumlarının iyi olduğu öğrenildi. 
     AA muhabirinin görüştüğü baba Karakuş, 3'ü kız toplam 5 çocuğu bulunduğunu, yeni doğan çocuğunun da kız olmasının mutluluk verici olduğunu belirterek, sağlıklı olduğunu öğrendiği kızına ''Kader'' adını vermeyi düşündüklerini söyledi. 
     Ambulansta doğumu yaptıran hemşire Gönül Acıl ise böyle bir durum ile ikinci kez karşılaştığını ifade ederek, anne ve bebeğin sağlık durumunun iyi olmasının sevindirici olduğunu kaydetti. 
     
</TEXT>
</DOC>
