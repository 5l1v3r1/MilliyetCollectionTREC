<DOC>
<DOCNO> 239235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/siyaset/siy06.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En geç perşembe Genel Kurul'da 
</HEADLINE>
<TEXT>


ANKARA Milliyet 


AKP yönetimi YÖK Yasa Tasarısı'nı bu hafta içinde Meclis'ten geçirmeyi planlıyor. AKP Grup Başkanvekili Eyüp Fatsa, tasarının bu hafta Genel Kurula ineceğini belirterek, "Yarın da bugün olabilir. Çarşamba da perşembe de olabilir. Ama bu hafta mutlaka inecek" dedi. Öte yandan Başbakan'ın açıklamalarının ardından AKP'nin tasarının akıbetine ilişkin benimseyeceği formül de tartışılmaya başlandı. Tasarı yasalaşırsa, gözler Sezer'e çevrilecek. Sezer veto yetkisini kullanırsa, AKP yasayı ikinci kez Köşk'e göndererek Sezer'in onaylamasını sağlayabilecek. Bu durumda Cumhurbaşkanı veya CHP'nin dava açmasına kesin gözüyle bakılıyor. 



</TEXT>
</DOC>
