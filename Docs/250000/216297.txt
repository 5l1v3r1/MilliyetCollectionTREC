<DOC>
<DOCNO> 216297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sonspo13.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Vural 6 maç alırsak ligde kalırız 
</HEADLINE>
<TEXT>

     Birinci Süper Futbol Ligi'nde hafta sonu deplasmanda Trabzonspor ile karşılaşacak Çaykur Rizespor'un teknik direktörü Yılmaz Vural, kalan 13 maçlarının 6'sını kazanarak ligde kalmak istediklerini söyledi. 
     Vural, ligde kalmak için bu sezon 39 puan toplamaları gerektiğini belirterek, ''Ligin baraj puanı 39'dur. 39 puanlı takımların ligden düşmediğini görüyoruz. Bunun için geriye kalan 13 maçtan 6'sını daha kazanmamız gerekiyor'' dedi. 
     13 maçın 7'sini sahalarında, 6'sını ise deplasmanlarda yapacaklarını ifade eden Vural, şöyle konuştu 
     ''İçeride, dışarıda olsun ilk 6 maçı kazanalım mantığı içinde futbolcularımıza gereken şeyleri söylüyoruz. Eğer böyle bir seri yakalarsak, ligin son 7 haftasından da 11 puan toplarsak, puanımız 50 olur. Böylece Çaykur Rizespor takımı ilk 10 içinde, ligden düşme çizgisinin üzerinde ligi bitirir.'' Çaykur Rizespor'un kaliteli bir futbolcu kadrosuna sahip olduğunu da kaydeden Vural, ''Çaykur Rizespor, ligdeki yerinden çıkmasını bilir. Bu takımın gözü daha yukarılarda olacak. Çünkü kenetlenmiş bir camiamız var'' diye konuştu. 
     
</TEXT>
</DOC>
