<DOC>
<DOCNO> 213769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur14.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce mektup sonra Ziyal .. 
</HEADLINE>
<TEXT>

     BM Genel Sekreteri Kofi Annan'ın Kıbrıs'ta müzakerelere yeniden başlanması çağrısına, Türkiye'den Dışişleri Bakanlığı Müsteşarı Uğur Ziyal'in gitmesi olasılığı ağırlık kazandı. 
     Edinilen bilgiye göre, Annan'ın çağırısına uyarak New York'a müzakerelere başlamak üzere gidecek olan KKTC yetkililerinin yanısıra, Türkiye'den deneyimli bir ismin de görüşmelere katılması planlanıyor. Dışişleri Bakanlığı içerisinde yapılan değerlenmdirmelerde, Müsteşar Uğur Ziyal'in ismi üzerinde duruluyor. Kesin kararın verilmesinin ardından Ziyal'in yarın ya da en geç Pazartesi günü ABD'ye gitmesi bekleniyor. 
     Öte yandan, Türkiye'nin, Annan'ın çağrısına ilişkin olarak sahip olduğu çekincelerin de bir mektupla BM Genel Sekreteri'ne iletilmesi bekleniyor. Mektubun, Ziyal'den önce ABD'ye gönderilmesi planlanıyor. 
     Dışişleri Bakanlığı'nda konuyla ilgili toplantılar ve değerlendirmeler devam ediyor. 
     
</TEXT>
</DOC>
