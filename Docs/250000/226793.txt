<DOC>
<DOCNO> 226793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun09.html </URL>
<DATE> 2004/03/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Müşerref "El Kaide bana sataşıyor" 
</HEADLINE>
<TEXT>

     Pakistan Devlet Başkanı Pervez Müşerref, ''El Kaide bana sataşıyor. Hepsini yok etmek istiyorum'' dedi. 
     El Kaide'nin ikinci ismi Eymen Zevahiri'ye ait olduğu belirtilen ses kaydında, Pakistan halkına isyan çağrısında bulunulmasının ardından ABC televizyonuna konuşan Müşerref, ordunun tamamının kendisiyle birlikte olduğunu söyledi. 
     El Kaide savaşçılarının Veziristan'da nerede saklandıklarını bildiklerini ve bu savaşçıları yenilgiye uğratacaklarını kaydeden Müşerref, ''Zevahiri ile Bin Ladin'i, onlar sizi ele geçirmeden yakalayabilecek misiniz '' sorusu üzerine, ''Yüzde yüz emin olamam. Ancak El Kaide'yi bölgemizden tamamen eleyeceğimize eminim'' diye konuştu. 
     El Zevahiri'ye ait olduğu belirtilen ses kaydında, Müşerref'in ABD adına çalışan bir hain olduğu öne sürülmüş ve Pakistan halkına bu lideri devirmeleri, orduya da Müşerref'e itaat etmemeleri çağrısında bulunulmuştu. 
     
</TEXT>
</DOC>
