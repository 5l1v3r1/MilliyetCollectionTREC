<DOC>
<DOCNO> 244355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/spor/bbas.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler fire verdi 
</HEADLINE>
<TEXT>


MURAT AKBAŞ 


A Milli Basketbol Takımı, 2005 Avrupa Şampiyonası elemeleri hazırlıklarına dün eksik kadrosuyla başladı. A Milli Takım'ın yeni Coachu Bogdan Tanjeviç tarafından "geleceğin takımı" olarak gösterilen 30 kişilik aday kadro ilk çalışmasını Türk Telekom'dan Mutlu Akpınar ve Darüşşafaka'dan Vedat Koruk'tan yoksun yaptı. Mutlu'ya telefon ve faksla ulaşılamazken, öğrenim gören Vedat'ın ise "Kusura bakmayın, sınavlarım var. Gelemeyeceğim" dediği öğrenildi. 
MİLLİ Takım Menajeri Doğan Hakyemez, "Böyle bir durumda bütün oyuncuların koşa koşa gelmesi lazım. Çünkü yeni bir ekip, yeni bir jenerasyon, yeni bir takım oluşturmak üzereyiz. Bazı arkadaşlarımız iki gün önceden kampa gelirken, Mutlu'dan haber alamadık. İsteyen oyuncu, muhakkak bizi bulur ve takıma dahil olurdu" diye dert yandı. Tanjeviç, dünkü ilk çalışmada basın mensuplarına ilk 10 dakika görüntü alma izni verdi. 

Ülkerspor-Efes bir kez daha 
BASKETBOLDA Türkiye Ligi 2003 - 2004 sezonu Play - off final serisinde Ülkerspor ile Efes Pilsen bu akşam ikinci kez karşı karşıya gelecek. Turuncu - Yeşilliler, Ahmet Cömert Spor Salonu'nda saat 19.30'da oynanacak olan karşılaşmada rakibini ilk kez devirmek için uğraş verecek. Efes, ligde oynadığı iki maçı kazanmış, final serisine de 92 - 82'lik galibiyetle girerek 2 - 0 öne geçmişti. Müsabaka TRT 2'den naklen yayınlanacak. 







</TEXT>
</DOC>
