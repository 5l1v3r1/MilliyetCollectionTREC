<DOC>
<DOCNO> 248962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun45.html </URL>
<DATE> 2004/06/18/ </DATE>
<TIME> 23.12 </TIME>
<AUTHOR>  </AUTHOR>
<HEADLINE>
ABD. Suudi hükümetinden katillerin yakalanmasını istedi. 
</HEADLINE>
<TEXT>

     ABD, Suudi Arabistan hükümetinden, El Kaide terör örgütü tarafından rehin alındıktan sonra başı kesilerek öldürülen Amerikalı mühendis Paul M. Johnson'ın katillerinin bulunmasını istedi. 
     ABD'nin Suudi Arabistan Büyükelçisi James Oberwetter, yaptığı açıklamada, olayı ''insanlık dışı'' olarak nitelendirdi ve Suudi hükümetine, katilleri ve örgüt üyelerini yakalamaları çağrısında bulundu. 
     Büyükelçi Oberwetter, Riyad'da kaybolan Johnson'ı bulmak için 3 gün boyunca ellerinden geleni yapan Suudi yetkililere teşekkür etti. 
     Öte yandan, El Arabiya televizyonu, Suudi güvenlik güçlerinin başkent Riyad'da 3 şüpheli kişiyi öldürdüğünü duyurdu. 
     
</TEXT>
</DOC>
