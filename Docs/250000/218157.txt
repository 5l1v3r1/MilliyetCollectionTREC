<DOC>
<DOCNO> 218157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/spor/spo06.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antep'te Şimşek çaktı 1-0 
</HEADLINE>
<TEXT>

   Kırmızı - Siyahlı ekip, Avrupa'nın futbol devi Roma'yı Yusuf Şimşek'in şık golüyle yıktı, UEFA'da dördüncü tur için önemli avantaj yakaladı 
      
   Ah Johnson ah 
   UEFA Kupası 3. tur ilk maçında evinde İtalya'nın güçlü Roma takımını ağırlayan Gaziantepspor, rakibini 1 - 0 yenerek, tur için umutlandı. Başarılı bir futbol oynayan, orta saha ve defansta üstün performans gösteren Kırmızı - Siyahlılar, 19. dakikada Jaziri'nin pasıyla buluşan Yusuf'un şık çalımının ardından attığı golle galibiyeti yakaladılar. 71'de Johnson vurdu, top üst direkten döndü. Ganalı, önüne düşen topu dışarı gönderince, Antep turun müjdesi sayılabilecek bir golden oldu. 
   
   'Küçümsemenin bedeli ödetildi'    TEKNİK Direktör Nurullah Sağlam, Roma'dan istediklerini aldıklarını söyledi. Genç hoca, "Bizi küçümsemenin bedelini aldığımız galibiyetle ödettiğimiz için futbolcularımla gurur duyuyorum. Benim yönettiğim takımda korku yok, inanç var demiştim. Bu inancımızı da herkes gördü" dedi. İtalyan ekibinin hocası Capello ise, "Antep yabana atılacak takım değil. Çok çabuk oynuyorlar. Lens'i yenerek buraya gelmişler. Böyle olacağı belliydi. Beklediğim gibi oynayamadık. Ancak ikinci maç farklı olur" diye konuştu. 
   
   
</TEXT>
</DOC>
