<DOC>
<DOCNO> 248219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur47.html </URL>
<DATE> 2004/06/15/ </DATE>
<TIME> 18.44 </TIME>
<AUTHOR>  </AUTHOR>
<HEADLINE>
Piriştina, Perşembe günü toprağa verilecek 
</HEADLINE>
<TEXT>

     Vefat eden İzmir Büyükşehir Belediye Başkanı Ahmet Piriştina için 17 Haziran erşembe günü Konak Meydanı'nda tören düzenleneceği ve cenaze namazının, meydandaki İsabey Camii'nde kılınacağı bildirildi. 
     İZFAŞ Yönetim Kurulu Başkanı Erdal İzgi, yaptığı açıklamada, Konak Meydanı Projesi'ne Piriştina'nın büyük önem verdiğini, bu nedenle törenin, belediyenin de yer aldığı meydanda düzenleneceğini söyledi. Meydan'daki törenin ardından, cenaze namazının, meydan düzenlemesi çerçevesinde yeniden ortaya çıkarılan tarihi İsabey Camii'nde kılınacağını dile getiren İzgi, şunları söyledi 
     ''Başkanımız için Perşembe günü, o çok sevdiği büyük emek verdiği, üzerine çok titrediği ve dantel gibi işlediği Konak Meydanı'nda, belediye sarayı önünde tören yapılacak. Sonra meydandaki İsabey Camii'nde ikindi namazının ardından kılınacak cenaze namazından sonra Narlıdere Yeni Mezarlık'ta toprağa verilecek.'' 
     
</TEXT>
</DOC>
