<DOC>
<DOCNO> 228990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonsiy05.html </URL>
<DATE> 2004/04/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
SHP'nin gözü CHP'nin küskün seçmeninde... 
</HEADLINE>
<TEXT>

     Yerel seçimlerde aradığını bulamayan SHP, gözünü CHP'nin küskün seçmenine dikti. 
     Sosyaldemokrat Halk Partisi, CHP'deki muhalefet hareketini yakından izliyor. SHP, yerel seçimlerdeki performansından dolayı partisine küsen CHP seçmenlerini de mercek altına aldı. SHP'nin, özellikle Ankara'da uzlaşmaya varamayarak, oyların bölünmesinden sorumlu tuttuğu CHP'ye karşı, güçbirliğine katılım çağrısında bulunmayacak. Ancak, küskün seçmene, "güçbirliğine gelin" diyecek.4 İSTİFA SHP, yerel seçimlerin ardından Merkez Yönetim Kurulu ve Parti Meclisi istifalarla sarsıldı. Yöneticilerden 4 kişi, seçim yenilgisinin ardından Genel Başkan Murat Karayalçın'a sundu. Ancak, Karayalçın istifaları kabul etmedi. Karayalçın, yönetimde değişiklik öngörülürse bunun önümüzdeki günlerde düzenlenecek SHP Küçük Kurultayı'nda gerçekleşeceğini belirtti. 
     
     KÜÇÜK KURULTAY TOPLANIYOR 

     Bu arada, SHP 17 Nisan'da Küçük Kurultayı'nı toplayacak. Gerek görülmesi halinde yönetimdeki küçük değişiklikler kurultayda gerçekleştirilecek. SHP, 18 Nisan'da ise Parti Meclisi toplantısını düzenleyecek. Bu toplantıda, seçim konusu geniş bir şekilde değerlendirilecek. Ayrıca, Güç Birliği'nin devamına yönelik yol haritası masaya yatırılacak. 
     
     GÜÇBİRLİĞİ'NE YENİ SOLUK 

     SHP'nin ardı ardına yapacağı toplantılarda, ayrıca yolsuzluk, yoksulluk, Kürt sorunu ve işsizlik konuları da ele alınacak. Parti birimleri bu konularda geniş çözüm projeleri hazırlayacak. SHP, Güçbirliğini oluşturan partilerle önümüzdeki günlerde yeniden biraraya gelerek, projelerini ortaya koyacak. Bu projeler ışığında, Güçbirliği'nin yeni ve geniş bir program hazırlaması istenecek. 

ANKA 

     
</TEXT>
</DOC>
