<DOC>
<DOCNO> 244301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonyas08.html </URL>
<DATE> 2004/05/31/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
TV, göbek yapıyor.. 
</HEADLINE>
<TEXT>

     Kilo vermek isteyen ABD'lilerin sayısının 1950'li yıllardan bu yana iki kat arttığı, fakat çok az kişinin bu yönde harekete geçtiği belirtildi. 
     ABC News televizyonu ve Time dergisinin ortaklaşa yaptığı araştırmaya göre, aşırı şişman ABD'lilerin çoğu aldıkları kalorilere, yağ ve karbonhidratlara dikkat etmiyor. ABD'lilerin sadece dörtte birinin zayıflamak için uzmana başvurduğunun, halkın yüzde 58'inin kilo vermek istediğinin kaydedildiği araştırmada, bu oranın, 1951'de yüzde 31 olduğuna dikkat çekildi. Kilo vermek isteyen ABD'lilerin yüzde 27'sinin bu yönde harekete geçtiği, bunlardan da üçte ikisini herhangi bir plan izlemediği kaydedildi. 
     Günde üç saatten fazla televizyon izleyen çocukların yüzde 21'i, günde üç saatten az televizyon izleyen çocuklarınsa yüzde 13'ü ebeveynleri tarafından aşırı kilolu olarak tanımlandı. Araştırmaya katılanların yüzde 59'u, televizyon izlerken atıştırmanın obeziteye neden olan en büyük sorunlardan biri olduğuna inanıyor. 
     
</TEXT>
</DOC>
