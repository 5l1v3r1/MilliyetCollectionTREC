<DOC>
<DOCNO> 224265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo18.html </URL>
<DATE> 2004/03/21/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İstanbulspor 1 puan bizim için iyi... 
</HEADLINE>
<TEXT>

     İstanbulspor Teknik Direktörü Aykut Kocaman, Malatyaspor karşısında alınan 1 puanın kendileri için iyi olduğunu söyledi. 
     Aykut Kocaman, maçtan sonra yaptığı açıklamada, ilk yarıda rakiplerinin üstün bir oyun ortaya koyduğunu ifade ederek, ''Bize oynama şansı vermediler, yalnızca direndik. İkinci yarıda onların da kötü oynamasıyla oyun dengelendi. Sonuçta oyun olarak belki de en kötü futbolumuzu oynayıp, hiçbir şey yapmadık'' dedi. 
     Beraberliklerde genellikle teknik direktörlerin ''2 puan kaybettik'' dediklerini vurgulayan Kocaman, ''Ancak diğer maçların sonuçlarına baktığımızda 1 puan bizim için iyi bir sonuç. Artık önümüzdeki maçlara konsantre olacağız'' diye konuştu. 
     İstanbulspor'da, 43. dakikada kaşı açıldığı için oyundan çıkan Musa Büyük'ün bu bölgesine 8 dikiş atıldığı bildirildi. 
     Kaleci Oğuz ise Malatyasporlular'ın ikinci yarıda itiraz ettiği pozisyonda ceza alanı dışında topa vurduğunu, Muhammed Hanifi'ye çarpan meşin yuvarlağın daha sonra kendisinin eline çarptığını, sonuçta da hakemin bu pozisyonda sarı kart gösterdiğini söyledi. 
     Malatyaspor Teknik Direktörü Mehmet Özdilek de 7 haftadır galip gelemediklerini ifade ederek, ''Bugün kazanmak için sahaya çıktık. İlk devrede iyi şeyler yaptık, pozisyona girdik ama golü bulamadık. İstanbulspor'un da ligdeki durumu itibarıye puana çok ihtiyacı vardı. Sonuçta iki takım da 1'er puan aldı'' diye konuştu. 
     
</TEXT>
</DOC>
