<DOC>
<DOCNO> 218549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo13.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçta sıkı güvenlik... 4200 emniyet personeli görev yapacak 
</HEADLINE>
<TEXT>

     Birinci Süper Futbol Ligi'nde Fenerbahçe ile Galatasaray takımları arasında yarın FB Şükrü Saracoğlu Stadı'nda yapılacak derbi maç için olağanüstü güvenlik önlemleri alınıyor. 
     Derbi için karşılaşma öncesi, sırası ve sonrasında toplam 4200 emniyet personelinin görev yapacağı bildirildi. 
     Stat kapılarının saat 13.00'ten itibaren açılacağı, 2100 bilet verilen Galatasaraylı taraftarların Ali Sami Yen Stadı önünde öğle saatlerinde toplanacakları ve öğleden sonra otobüslerle Kadıköy'e getirilecekleri açıklandı. 
     Bu arada stat etrafında oluşturulacak barikatlarda taraftarların tribünlere girmeden tek tek üzerleri aranacak, stada yabancı madde sokulmayacak, stat çevresinde alkollü içki satışı yapılmayacak. 
     Öte yandan iki takım taraftarlarını karşı karşı getirmemek için tribünlerde güvenlik koridorları oluşturulacağı kaydedildi. 
     
</TEXT>
</DOC>
