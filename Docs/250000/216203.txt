<DOC>
<DOCNO> 216203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun19.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cox "AP, referandumlarda "evet" denmesini fiilen destekleyecek" 
</HEADLINE>
<TEXT>

     Avrupa Parlamentosu AP Başkanı Pat Cox, Kıbrıs müzakerelerinin sonunda yapılacak referandumlardan ''Evet'' sonucunun çıkmasını Avrupa Palamentosu'nun fiilen destekleyeceğini söyledi. 
     Rum kesiminde yayımlanan Fileleftheros gazetesine demeç veren Cox, ''Kıbrıs sorununun çözümü için bir anlaşmanın olması durumunda, halkoylamalarında 'Evet' denmesi için Kıbrıslıların cesaretlendirilmesini amaçlayan bir kampanyada AP'nin de fiilen yer alacağını'' bildirdi. 
     Cox, ''Avrupa siyasetinin bütün sorumluluğu, iki topluma mesaj göndermek ve onları, anı yakalamaya çağırmak olmalıdır. Bu tür anlar her neslin önüne bir kez gelir. Eğer önümüzdeki aylar içinde gelirse, o zaman bu, reddedilmemesi gereken bir andır'' dedi. 
     AP Başkanı, KKTC Cumhurbaşkanı Rauf Denktaş ve Rum lider Tasos Papadopulos'a ''çözüme ulaşılması için gereken cesareti göstermeleri'' yönünde çağrıda bulundu. 
     
</TEXT>
</DOC>
