<DOC>
<DOCNO> 238233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sontur31.html </URL>
<DATE> 2004/05/07/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Termik Santrali'nde iş kazası 1 ölü, 1 yaralı 
</HEADLINE>
<TEXT>

     Kahramanmaraş'ın Afşin-Elbistan B- Termik Santrali'nde çalışan 1 işçi, yüksek gerilim hattına dokunması sonucu hayatını kaybetti, 1 işçi ağır yaralandı. 
     Edinilen bilgiye göre, santral inşaatını yapan taşeron bir firmada işçi olarak çalışan Tuncay Akdağ 23 ile Ahmet Köroğlu 27 , 15 metrelik demir boruyu vinçle kaldırmaya çalışırken, borunun yüksek gerilim hattına temas etmesi sonucu akıma kapıldı. 
     Kazada Tuncay Akdağ, olay yerinde hayatını kaybetti. Ağır yaralanan Ahmet Köroğlu ise Elbistan Devlet Hastanesi'nde yapılan ilk müdahale sonrasında Malatya Turgut Özal Araştırma Hastanesi'ne sevk edildi. 
     Kazada hayatını kaybeden Tuncay Akdağ'ın, işbaşı yaptığı ilk günde geçirdiği kaza sonucu öldüğü öğrenildi. 
     Yetkililer, halen yoğun bakımda olan Ahmet Köseoğlu'nun hayati tehlikeyi atlatamadığını, olayla ilgili soruşturmanın sürdürüldüğünü bildirdiler. 
     
</TEXT>
</DOC>
