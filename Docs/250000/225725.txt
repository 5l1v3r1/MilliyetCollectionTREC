<DOC>
<DOCNO> 225725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yazar/akyol.html </URL>
<DATE> 2004/03/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Seçimlerde kritik yerler 
</HEADLINE>
<TEXT>

   
   ÇANKAYA Cumhuriyet'in kalbi olduğu için AKP'ye geçmemeli imiş. Bunlar boş laf. Cumhuriyet'in başkenti kimin elinde 
   Mahalli seçimlerde tabii ki siyasi duygularımızın da rolü olacak ama "hizmet, inşa, imar, çevre, temizlik, altyapı, proje" gibi kavramlara bakmak gerekiyor. Böyle bir bakış, inandığımız ideolojinin de 'rasyonelleşmesine', akıllanmasına yol açar. 
   Dün İzmir'den bir aday "devrimci belediye" diye konuşuyordu Ne proje, ne finansman konuları 
   Belediye seçimleri, öncelikle kentlilik ve mahalli hizmet fikirlerinin gelişmesine yardımcı olmalı. Bu açıdan bazı illerdeki seçimlerin özelliği var. Diyarbakır, Van ve Mersin gibi. 
   
   BELEDİYE seçimlerinde, Kemalist Oktay Akbal, Mersin DEHAP - SHP ittifakının adayı Fikri Sağlar'ı desteklediğini yazdı. Kemalist "Türk Solu" dergisi ise, "Fikri Sağlar'ın karşısında kim güçlüyse onun desteklenmesini" istiyor. 
   Genel seçimlerde belediye sınırları içinde Mersin'de CHP yüzde 30, DEHAP yüzde 19, AKP yüzde 18, MHP yüzde 12 oy almış. Şimdi Fikri Sağlar, DEHAP'ın üstüne ne kadar sol oy ekleyecek ki kazanacak 
   Van'da, yine belediye sınırları içinde DEHAP yüzde 44, AKP yüzde 35 oy almış. Van milletvekili Milli Eğitim Bakanı Hüseyin Çelik aradaki 7 bin küsur farkı kapatarak Van Belediyesi'ni DEHAP'tan alacaklarına inanıyor. Çelik şunu da söyledi 
   - Eşim ev ev dolaşıp makarna dağıtıyor diye propaganda yaptılar, halbuki eşim buraya dün geldi 
   Diyarbakır'a gelince... Büyükşehir sınırları içinde DEHAP yüzde 64, AKP yüzde 17 öteki partiler yok gibi. Yine de, AKP adayı Mücahit Can, "biz kazanacağız" diyor. 
   
   DEHAP'IN elinde bulunan Van ve Diyarbakır belediye başkanları halka hizmet götürmede başarısız kaldığı için, bu adayları çektiler, yeni adaylar gösterdiler. 
   Gerçekten etnik ya da ideolojik tutku öne geçtikçe rasyonel 'hizmet' kavramı geriler. Halkta da "imar, inşa, altyapı, proje" gibi hizmet arayışları önem kazanmaya başlar. 
   AKP'nin muhafazak r değerlere duyarlığı ile Erdoğan'dan kaynaklanan 'belediyecilik' görüntüsü, Güneydoğu'daki bu arayışla örtüşüyor Özal'ın ANAP'ı gibi. 
   Diyarbakır AKP adayı Mücahit Can, tabii Kürt kimliğini vurguluyor. Zaten kendisi Kürtçe TV kurmak için ilk girişimde bulunan işadamlarından biridir. DEHAP'ın, kitleleri çok dar bir kimlik siyasetine soktuğunu görüyor. Diyarbakır'ın sorunlarının "salt siyasetle değil, hizmetle" çözüleceğini belirten seçim bildirisinde diyor ki 
   "Diyarbakır'da halkımız dar siyaset çerçevesine hapsedilmiştir. Adeta halkımızın bu dar çerçeve dışında bir dünyanın da var olduğunu görmesi istenmemiştir. Biz diyoruz ki bu dar siyaset hapishanesinin dışında halkımızın yaşaması gereken çok önemli şeyler vardır. Biz halkımızın dünya nimetlerinden mahrum yaşamasına artık tahammülün kalmadığına inanıyoruz. Biz halkımıza bu dar siyaset hapishanesi dışında bir dünyanın yaşatılması gerekliliğini söylüyoruz ve bu imk nları halkımıza sunacağız." 
   Bazı gazeteciler tercihlerini yazıyor. Ben de yazayım. Ben Diyarbakırlı olsam oyum Mücahit Can'ındır. 
   
      
   
   
</TEXT>
</DOC>
