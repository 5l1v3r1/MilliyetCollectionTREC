<DOC>
<DOCNO> 249302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sontur23.html </URL>
<DATE> 2004/06/19/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
ÖSS stresini atmak için jet-ski'ye binen 2 kızdan biri düşüp kayboldu 
</HEADLINE>
<TEXT>

     ÖSS sınavı öncesinde stres atmak için gittikleri Sapanca Gölü'nde jet-ski'den düşen 2 kız öğrenciden 1'i kayboldu. 
     AA muhabirinin aldığı bilgiye göre, Arifiye Anadolu Öğretmen Lisesi'nden bu yıl mezun olan Ayşen Bereketli 17 ile arkadaşı Pınar Sarıyer 17 , yarın yapılacak ÖSS öncesinde stresten uzak kalmak amacıyla Sapanca Işık Tatil Köyü'ndeki akrabalarının yanına gittiler. 
     Siteye ait jet-ski ile göle açılan Bereketli ve Sarıyer, Kırkpınar Beldesi açıklarına geldiklerinde dönmek istediler. Bu sırada araç takla atınca araçtan düştüler. 2 genç kızdan Pınar Sarıyer, olayı gören balıkçılar tarafından kurtarıldı, Ayşen Bereketli ise kayboldu. 
     Ayşen Bereketli'yi arama çalışmaları, Sakarya Sivil Savunma Arama ve Kurtarma Birliği'nden SAKUT 2 ekip ve 4 dalgıç tarafından sürdürülüyor. 
     Bu arada, kızının arama çalışmalarına katılan Recep Bereketli, jet-ski ile ilgilenen site görevlisini suçlayarak, ''Uyardığım halde can yeleği vermediler'' dedi. Bereketli, ''Kendisine Sen sınava girince, kalbim bunu dayanmaz demiştim ama onu sınava giremeden kaybettim'' diyerek gözyaşı döküyor. 
     
</TEXT>
</DOC>
