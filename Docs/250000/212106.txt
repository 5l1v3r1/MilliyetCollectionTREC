<DOC>
<DOCNO> 212106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/spor/spo15.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Yıldıray'a Barça kancası    BARCELONA, Rüştü'den sonra ikinci Türk oyuncuyu renklerine bağlamak için harekete geçti ve Yıldıray Baştürk için girişimlerini hızlandırdı. Barcelona Sportif Direktörü Txiki Biguristain katıldığı bir radyo programında, Bayer Leverkusenli Yıldıray için harekete geçtiklerini söyledi. Görüşmeler olumlu sonuçlanırsa milli oyuncu bir hafta içinde Barcelona formasını giyecek. n MEHMET ÇİFTÇİ 
   
   Rüştü zor durumda    BARCELONA aralarında Rüştü'nün de bulunduğu 8 futbolcu ile yollarını sezon sonunda ayıracak. Rüştü ara transferde kendisine bir takım bulamazsa, temmuz ayında kesinlikle kulüpten uzaklaştırılacak. Barcelona'dan gönderilecek futbolcuların, Rüştü, Kluivert, Luis Enrique, Gerard, Cocu, Overmars, Reiziger ve Van Bronckhorst olduğu belirtildi. Bu arada Rüştü'süz Barcelona ilk maçta 1-0 yenildiği Zaragoza ile rövanşta 1-1 berabere kalınca İspanya Kupası'na veda etti. 
   
   Yağcı'dan istifa    FUTBOL Federasyonu Yönetim Kurulu Üyesi Bayram Yağcı, istifa etti. Yağcı düzenlediği basın toplantısında, "Formasını hiç çıkarmadığım söylenen, renklerini hep kalbimde taşıdığım ailemin yanına, Beşiktaş'a dönüyorum. Beşiktaş camiasına sorumluluk taşıyan bir insanım. Böylesine olaylar yaşanırken, bir koltuğa esir olamam" dedi. 
   
   Rekor sevinci    6. Uluslararası Lüksemburg Yüzme Turnuvası'nda Türk sporcular 5 altın, 2 gümüş ve 3 bronz madalya kazandı. Kaan Tayla, erkekler 100 metre serbestte 17 - 18 yaşta kendisine ait 51.37 saniyelik ve 19 yaşüstünde Derya Büyükuncu'ya ait 50.94 saniyelik Türkiye rekorunu 50.88 saniyeye çekti. Tayla'nın yanı sıra Ayşe Ergin, Derya Erke 2 ve Yaman Oğuz da altın aldılar. 
   
   Minder heyecanı    GREKOROMEN Güreş Milli Takımı, Rusya'daki Uluslararası Paddubny Turnuvası'na katılmak üzere Moskova'ya gitti. 31 Ocak - 1 Şubat'taki turnuvada Ercan Yıldız ve Bayram Özdemir, Şeref Eroğlu ve Erkan Ülvan, Emre Çömlekçi, Mehmet Özal ve Hamza Yerlikaya, Yılmaz Gül ve Fatih Bakır mücadele edecek. 
   
   Montoya tutulmuyor    FORMULA 1'in ünlü pilotu Kolombiyalı Juan Pablo Montoya, İspanya'daki yeni sezon hazırlıklarında rakiplerine nal toplattı. Birçok takımın katıldığı Valencia pistindeki testte 1.09.318'lik zamana imza atan Montoya'yı 1.09.426'yla dünya şampiyonu Alman Michael Schumacher izledi. Üçüncü en iyi zamanı ise Williams'tan Ralf Schumacher yaptı. 
   
   Gençler sınavda    GENÇ Milli Erkek Basketbol Takımı, nisandaki Avrupa Şampiyonası Eleme Grubu maçlarına hazırlık amacıyla özel turnuvaya katılmak için İtalya'ya gitti. Macerata kentinde bugün başlayacak turnuvaya Türkiye'nin yanı sıra İtalya, Yunanistan ve İsrail katılacak. 
   
   Program 
   Bugün 
   22.00 İtalya - Türkiye 
   Yarın 
   17.00 Türkiye - Yunanistan 
   Pazar 
   10.30 İsrail - Türkiye 
   
   
</TEXT>
</DOC>
