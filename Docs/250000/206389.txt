<DOC>
<DOCNO> 206389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sonspo04.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay perişan, Chelsea ile Watford yenişemedi... 
</HEADLINE>
<TEXT>

     İngiltere Premier Ligi'nde şampiyonluğun en büyük adaylarından olan Chelsea, Federasyon Kupası üçüncü tur maçında, 1. Lig ekiplerinden Watford ile deplasmanda 2-2 berabere kaldı. Watford, Helguson ve Mahon ile iki kez öne geçmesine karşın Chelsea Gudjohnsen ve Lampard ile maçtan kopmadı. Turnuvanın statüsü gereği iki takım, bu kez Chelsea'nin sahasında karşı karşıya gelecek. Tugay Kerimoğlu'nun 90 dakika forma giydiği maçta Blackburn Rovers, Birmingham City'ye deplasmanda 4-0 yenilerek kupaya veda etti. Birminghim'ın golleri Morrison, Lemence, Forssell ve Hughes'dan geldi. Günün en büyük sürprizini, Premier Lig'de bu sezon başarılı sonuçlar elde eden Charlton Athletic'i 3-2 yenen 1. Lig takımı Gillingham elde etti. Diğer sonuçlar Manchester City-Leicester 2-2, Everton-Norwich 3-1, Tranmere-Bolton 1-1, Middlesbrough-Notts County 2-0, Portsmouth-Blackpool 2-1. 
     
</TEXT>
</DOC>
