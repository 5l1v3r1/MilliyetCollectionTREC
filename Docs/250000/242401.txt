<DOC>
<DOCNO> 242401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonspo01.html </URL>
<DATE> 2004/05/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fener'e kötü haber.. PSG ligi ikinci bitirdi, umutlar Porto'da... 
</HEADLINE>
<TEXT>

     Rahmi Gündüz bildiriyor... 
Fransa Profesyonel 1. Ligi, oynanan karşılaşmalarla sona erdi. 
     Oynanan karşılaşmalar sonucu şampiyonluğunu geçen hafta resmen ilan eden Lyon ilk sırayı alırken deplasmanda Bastia'yı 1-0 yenen Paris Saint Germain PSG ikinci sırada ligi tamamladı. Lyon ise son oynadığı lig maçında Lille takımını 3-0 yendi. 
     Bu sonuçlarla Fenerbahçe'nin Şampiyonlar Ligi'ne doğrudan katılması için Çarşamba gecesi Şampiyonlar Ligi finalini Porto'nun kazanması gerekiyor. Eğer kupayı Monaco kaldırırsa, Fenerbahçe ön eleme oynayacak ve kendisini bekleyen dev rakiplerden biriyle eşleşecek. 
     Fransız 1. Ligi'nde ilk iki sırayı alan Lyon ve PSG Şampiyonlar Ligi'ne doğrudan katılma hakkını elde etti. Ligi 3. sırada bitiren Monaco ise Şampiyonlar Ligi'nde Portekiz'in Porto takımı karşısında üstünlük sağlıyamaması halinde, gelecek yıl Şampiyonlar Ligi'nde eleme turlarına katılmak zorunda kalacak. 

     
</TEXT>
</DOC>
