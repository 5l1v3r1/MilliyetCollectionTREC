<DOC>
<DOCNO> 236732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur16.html </URL>
<DATE> 2004/05/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
YÖK Başkanı Teziç, ÖSS konusunda iktidarı uyardı 
</HEADLINE>
<TEXT>

     YÖK Başkanı Prof.Dr. Erdoğan Teziç, gelecek hafta Meclis'e sevk edilmesi öngörülen YÖK Yasa tasarı taslağında Öğrenci Seçme Sınavı'na ÖSS ilişkin düzenleme konusunda iktidarı son kez uyardı. 
     Prof. Dr. Teziç, 1999 yılında uygulamaya konulan ÖSS'nin MEB ve YÖK'ün müşterek ürünü olduğuna dikkat çekerek, "sadece bir siyasi temenniyi, isteği dile getirmeye yönelik" bir düzenlemenin ciddi sakıncalar doğuracağını kaydetti. Teziç, Başbakan Recep Tayyip Erdoğan'dan gelen davet üzerinde bir görüşme gerçekleştireceğini bildirdi. Rektörler Komitesi, YÖK Başkanı Prof. Dr. Teziç başkanlığında YÖK binasında toplandı. Toplantının açılışında konuşan Teziç, gündemlerinin üniversiteye giriş sınavı olduğunu kaydetti. Tek gündem maddesiyle toplanmalarının gerekçesini "üniversitelerle ilgili yasal düzenlemelerin odak noktasının üniversiteye giriş sınavıyla çerçevelendirilmesinden" kaynaklandığını söyleyen Prof. Dr. Teziç, yapılmak istenen yasal düzenlemenin içeriğini bilmediklerini ancak MEB ve hükümetin sistemi "meslek liselerinin mağduriyeti"ni giderme yönünde değiştirmeyi amaçladıklarını ifade etti. 
     ÖSS konusunda büyük ölçüde eksik bilgilendirmenin yaşandığını kaydeden Prof. Dr. Teziç, "Dile getirilen meslek liseleriyle ilgili hususlar büyük ölçüde bilgi eksikliğinden kaynaklanmakta, sorun yalnız meslek liseleri değil meslek liseleri genel liseler bütünlüğü içinde bir açıklama yapabilmektir" dedi. Prof. Dr. Teziç, söz konusu bilgi eksikliğini gidermek için toplantıda ÖSYM Başkanı Prof.Dr. Savaş Küçükyavuz'un sınav sistemine ilişkin açıklamalarda bulunacağını söyledi. 
     
     SINAV YÖK VE MEB'İN ORTAK ALANIDIR 

     Bugün uygulamada olan ÖSS'nin 1996 yılından başlayarak üzerinde MEB ve YÖK'ün müşterek çalıştığı ve 1999-2000 yılında uygulamaya konulduğuna dikkat çeken Prof. Dr. Teziç, "Bir daha vurguluyorum bu düzenlemeler YÖK ve MEB'in sabırlı müşterek çalışmasının ürünüdür" dedi. Sınav sisteminde yapılacak değişikliklerin "sadece bir siyasi temenniyi, isteği dile getirmeye yönelik" olmasının sakıncalar yaratacağını, bu sakıncaların doğuracağı yanlışlıkları sonradan gidermenin çok büyük bir sorun daha getireceğinin hatırlatmasının gerekliliğini vurgulayan Prof. Dr. Teziç, "Bu toplantıda bizim sorumluluğumuz kendi alanımızda üniversiteler alanında hükümete yardımcı olmak. Biz bir yasama organı değiliz. Ama bizim sorumluluğumuz bu konularda hangi iktidar olursa olsun eksik bilgiyle düzenleme yapmasını önlemektir. Zaten bu amaçladır ki MEB ve YÖK bu alanı müşterek düzenleyerek uzlaşmayla düzenleyerek bir sonuca varmıştır" diye konuştu. 
     
     BAŞBAKAN İLE GÖRÜŞECEĞİM 

     
</TEXT>
</DOC>
