<DOC>
<DOCNO> 238343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sondun22.html </URL>
<DATE> 2004/05/08/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Hristofyas Annan planı, yeniden masaya gelecek... 
</HEADLINE>
<TEXT>

     Rum Meclis Başkanı ve komünist AKEL partisi Genel Sekreteri Dimitris Hristofyas, ''Annan planının Kıbrıs sorununun çözümünde müzakere zemini olarak yeniden masaya geleceğini'' savundu. 
     Hristofyas, Güney Kıbrıs'ı ziyaret eden bir grup Yunan gazeteciyi kabulünde yaptığı açıklamada, ''Annan planı oradadır ve tekrar masaya getirecekler. Onu bir tarafa kaldırmıyorlar'' dedi. 
     Hristofyas, ''Mevcut zaman diliminde tüm olaylar dikkatli şekilde ele alınmalı, öncelikler öne çıkarılmalı ve referandumda 'hayır' demeye cesaret edenlere karşı yapılan saldırılar göğüslenmelidir. Hemen akabinde de izleyeceğimiz bütünlüklü bir stratejiyi tartışmalıyız'' diye konuştu. 
     Dimitris Hristofyas, bir soruyu yanıtlarken, ''Kıbrıs sorununun çözümlenmesi için AB'nin arabuluculuğuyla yeni bir çözüm arayışının, Yunanistan ve Türkiye açısından çok zor olacağını'' söyledi. 
     
</TEXT>
</DOC>
