<DOC>
<DOCNO> 230906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun52.html </URL>
<DATE> 2004/04/13/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Fırtınalı gün... Irak'ta bugünün özeti şöyle... 
</HEADLINE>
<TEXT>

     Irak'ta, şiddet olaylarıyla birlikte çatışmalar ve rehin alma eylemleri sürüyor. 
     Irak'ta bugünkü gelişmelerin özeti şöyle 
     - Şii lider Mukteda El Sadr'ı hedef alan yaklaşık 2500 kişilik Amerikan askeri gücü, Necef'in dışına konuşlanarak banliyölere doğru ilerledi. 
     - El Sadr, ülkedeki işgali son erdirmek amacıyla başlattığı mücadele için ölmeye hazır olduğunu söyledi. 
     - El Sadr'ın Bağdat'taki temsilcisi Hazım El Araci, Amerikan askerlerince kısa bir süre gözaltına alındı. 
     - Amerikan ordusuna ait bir H- Sikorski, Felluce dışında düştü. Görgü tanıkları, helikopterin RPG ile düşürüldüğünü söyledi. Olası can kaybı hakkında açıklama yapılmadı. 
     - Bağdat'ta kalabalık bir caddeye isabet eden havan topu, Iraklı bir şoförün ölümüne neden oldu. 
     - Felluce yakınlarındaki El Karma'da çatışmalar patlak verdi. ABD helikopterleri, kasabadaki hedeflere füze saldırısı düzenledi. 
     - Iraklı bir arabulucu, Felluce'de Amerikan güçleri ile Sünni gerillalar arasında gayri resmi ateşkesi destekleyici yeni görüşmeler yapılmasını beklediğini söyledi. Ateşkes, bu akşama kadar uzatıldı. 
     - Japonya Savunma Bakanı Şigeru Işiba, Irak'taki Japon askerlerine yapacağı ziyareti güvenlik gerekçesiyle iptal etti. 
     
     REHİNELER-KAYIPLAR 
     - Amerikan DTS Güvenlik şirketinde çalışan 4 İtalyan güvenlik görevlisi, Irak'ta kayboldu. El Cezire, bu kişilerin kaçırıldığını ve Felluce yakınlarında olduğunu gösteren görüntüler yayınladı. 
     - Rus mühendislik firmasının kaçırılan 8 çalışanı serbest bırakıldı. Bu kişilerden 3'ünün Rus, 5'inin Ukraynalı olduğu açıklandı. 
     - Rusya Dışişleri Bakanlığı'ndan bir kaynak, vatandaşlarının kaçırılmasının ardından Irak'taki 500 personelin tahliye edilmesinin düşünüldüğünü söyledi. 
     - Felluce'de kaçırılan 7 Çinli serbest bırakıldı. 
     - Japon hükümetine göre, kaçırılan 3 Japon'un durumu konusunda hala net bilgi yok. 
     - Amerikan ordusu, 7 sivil Amerikalının ve 2 askerinin Irak'ta kaybolduğunu açıkladı. 
     - Çek devlet televizyonunda çalışan 2 gazeteci ile bir Çek radyo muhabiri Irak'ta kayboldu, bu kişilerin kaçırılmış olabilecekleri belirtildi. 
     
</TEXT>
</DOC>
