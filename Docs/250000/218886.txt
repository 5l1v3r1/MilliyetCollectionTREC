<DOC>
<DOCNO> 218886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/yazar/bila.html </URL>
<DATE> 2004/03/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Hangi Türkiye 
</HEADLINE>
<TEXT>

   
   ABD Dışişleri Bakanlığı'nın iki numaralı ismi Marc Grossman Türkiye'ye geliyor. Bazı Ortadoğu ülkelerini ziyaret ettikten sonra Ankara'ya gelecek. 
   Grossman, "Büyük Ortadoğu" projesini anlatacak. Tabii Ankara'ya gelmişken Kıbrıs'ı da konu edecek. 
   Büyük Ortadoğu projesinde Türkiye'nin çok önemli bir yer tutacağı, model ülke konumunda olacağı belirtiliyor. Bu projede AKP'ye de büyük işlev düşeceği, AKP yöneticileri tarafından heyecanla ifade ediliyor. 
   Önce şu soruları sormak gerekiyor 
   Bu projenin amacı "demokratik - laik Ortadoğu ülkeleri" yaratmak mıdır 
   Yoksa Ortadoğu ve üzerinden Orta Asya'ya h kim olmak ve kaynakları kontrol etmek midir Proje neden Afganistan ve Irak işgallerinden sonra hızla canlandırılmaktadır 
   Bugüne kadar Ortadoğu'nun anti - laik ve anti - demokratik yapısından şik yetçi olmayan ve hatta memnuniyet duyan ABD, neden demokrasi havarisi kesilmiştir 11 Eylül ve küresel terörün Ortadoğu'nun bu yapısından kaynaklandığını mı düşünmektedir 
   Ve bir soru daha 
   Bu projede hangi Türkiye model olacaktır 
   Atatürk'ün kurduğu demokratik - laik Türkiye mi Yoksa, laik ve üniter nitelikleri törpülenmiş, dini kimliği yönetiminde ve yaşamında öne çıkmış bir Türkiye mi 
   Eğer birincisi model olacaksa, Türkiye, zaten Cumhuriyet'i ve onun demokratik - laik, üniter niteliğiyle 80 yıldır gözler önündedir. Rotasını Batı'ya çevirmiş, 40 yıldır Avrupa Birliği'ne girmek için bekleyen en kıdemli aday konumundadır. 
   Oysa Batı'nın tutumuna baktığınızda, İslam dünyasına örnek gösterilecek Türkiye'nin, özellikle son yirmi yıldır bu nitelikleri desteklenip güçlendirilecek yerde, törpülenmesine destek olmaktadır. Üniter yapıya ve laik niteliğe karşı akımlara destek verilmektedir. Avrupa'nın ilgi odağı bu akımlar olmuştur. Son dönemlerde ABD'nin izlediği politika farklı değildir. 
   Eğer örnek olacaksa, Türkiye'nin, dini kimliğiyle değil, demokratik - laik kimliğiyle ve üniter yapısıyla Avrupa Birliği'ne çekilmesi gerekirken üniter yapısı ve laik niteliği zedelenmiş, dini kimliği öne çekilmiş biçimde Ortadoğu'ya itilmesi de neyin nesidir 
   20 yıldır ağır terör saldırılarıyla istikrarsızlaştırılmasına ve siyasal bütünlüğünün çatlamasına destek veren Avrupa'nın görmek isteği Türkiye hangi Türkiye'dir 
   Türkiye "Büyük Avrupa" projesinde midir, "Büyük Ortadoğu" projesinde midir 
   Yoksa bir parçası o projede, bir parçası bu projede mi olacaktır 
   
      
   
   
</TEXT>
</DOC>
