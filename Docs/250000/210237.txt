<DOC>
<DOCNO> 210237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/astro/index.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kontrollu başlangıç 
</HEADLINE>
<TEXT>

   
   
   Dün geç saatlerde gerçekleşen yeniay bize atılımların gerekli olduğunu gösteriyor. İnsancıl konular, sosyal faaliyetler açısından etkin bir dönemden geçiyoruz. Koç'lar için bugünlerde ortaklaşa işlere odaklanmak ve ileriye yönelik planlar yapmak çok faydalı olabilir. Grup çalışmalarına katılım verimli sonuçlanabilir. Boğa'lar kararlı hareket etmek ve çabalarını öne çıkartmak durumundalar. Planlı hareket sonuç verecek. İkizler şimdi daha rahat hareket edecek. Duygusal alanda heyecan ve yeniliklere açık bir tutum söz konusu. Yolculuklar da gündeme gelebilir. Yengeç'ler daha fazla paylaşıma gitmek durumundalar. Bu arada şimdiye kadar gizli kalmış konular da öne çıkabilir. Duygusal alanda esnek davranmalılar. Aslan'lar inadı bırakıp uzlaşı aramalılar. Eleştiriler yüzünden kendilerini yalnız hissedebilirler. Bu arada ortaklaşa işler ve yeni tekliflere de açık durmak gerekiyor. Başak'lar bazı işleri tekrar ele almak ve daha fazla çalışmaktan çekinmemeliler. Düzen, organizasyon ve sağlığa ilişkin konular öne çıkabilir. 
   Terazi'ler son dönemdeki çabalarının karşılığını alacaklar. Biraz da eğlenmek ve gevşemek gerekiyor. Aşk hayatında mutlu olabilecekleri günlerdeler. Hevesli bir tutum içindeler. Akrep'ler sıkı çalışıp işlerinde elle tutulur sonuçlar elde edebilirler. Bu arada ev ve yakınlar ve ailevi sorumluluklarda artış olabilir. Planlı hareket etmeleri lazım. Yay'lar için pek çok olasılık söz konusu. Yeni düşünceler, çok sayıda konuşma ve iletişim var. Kısa yolculuklardan yeni hedefler elde edebilirler. Oğlak'lar şimdi işin para yönünü düşünmeli ve bu arada kendine yeni kaynaklar sağlamalı. Bu alanda yeni çözüm yolları bulabilirler. Kova'nın öne çıktığını görüyoruz. Şimdi pek çok alanda yeni adımlar ve kişisel girişimler söz konusu. Onları duygusal açıdan meşgul eden konular üzerine gidebilecekler. Balık'lar sosyal konular, başkalarına da fayda sağlayan projeler üzerine yoğunlaşabilirler. Duygusal alanda daha esnek ve uzlaşıcı olmaları gerekiyor. 
   
   
</TEXT>
</DOC>
