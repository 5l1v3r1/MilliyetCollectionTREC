<DOC>
<DOCNO> 200322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/yasam/ayas.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda mezar tartışması 
</HEADLINE>
<TEXT>

   Ömer Öğretmen, vasiyeti üzerine okulun arka bahçesine gömüldü. Şimdi, mezarın okul bahçesinde olmasının öğrencilerin üzerinde nasıl bir etki yapacağı tartışılıyor 
      
   Samsun Yakakent Kuzueren köyünde, ilkokul öğretmeni Ömer Küçükbayrak'ın 40 vasiyeti üzerine eğitim verdiği okulun arka bahçesine gömülmesi tartışma yarattı. İlçe Milli Eğitim Müdürü Aydın Kırkaya, Küçükbayrak'ın okulun arka bahçesinde toprağa verilmesi için kedilerine bir başvuru olmadığını söylerken, köy muhtarı, bu kararı ihtiyar heyetiyle birlikte aldıklarını ifade etti. 
   Kuzören Köyü İlköğretim Okulu öğretmeni Küçükbayrak, perşembe günü hayatını kaybetti. Okulun tek öğretmeni olan Küçükbayrak'ın cenazesi, vasiyeti üzerine okulun arka bahçesine defnedildi. Öğrencileri, "Onun sayesinde okuma yazma öğrendik" diye gözyaşı döküyor. 
   Köylülerden Mustafa Kilikçi de, Küçükbayrak'ın hastanede, "Eğer ölürsem, beni okulun arka bahçesine gömün" diye vasiyet ettiğini belirterek, "Biz de vasiyetini yerine getirdik" dedi. Köy muhtarı Kadir Sağlam'da, öğretmenin son vasiyetini ihtiyar heyetinin de oluruyla yerine getirdiklerini anlatırken, "Ölümü köyü yasa boğdu" diye konuştu. Öğretmenin vasiyeti İzmir'den cenazeye gelen kız kardeşi Fatma Çetin'e de vasiyetin yerine getirilmesinin doğru olduğunu söyledi. 
   İlçe Milli Eğitim Müdürü Kırkaya da, "Bize söylenen bahçenin yan tarafındaki mezarlığa gömüleceği yolundadır. Konuyu araştıracağım" dedi. 
   
   'Bahçeler mezarlık olur' 
   Ondokuz Mayıs Üniversitesi Eğitim Fakültesi Psikolojik Danışmanlık ve Rehberlik Anabilim Dalı Başkanı Prof. Dr. Kurtman Ersanlı da, "Mezarı gören öğrenciler bu iyi şeylerle öğretmeni hatırlarlar. Mezarın bulunduğu yerin öğrencileri nasıl etkileyeceğini şimdiden söylemek zor. Ancak bu durum başka öğretmenlerin de benzer vasiyetlerde bulunmasına neden olabilir. O zaman okulların bahçeleri mezarlığa döner" diye konuştu. 
   
   
</TEXT>
</DOC>
