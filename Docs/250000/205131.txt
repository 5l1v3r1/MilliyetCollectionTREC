<DOC>
<DOCNO> 205131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/soneko21.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, Irak'ın borçlarını silmeyi düşünüyor... 
</HEADLINE>
<TEXT>

     Çin Başbakanı Wen Jiabao, Çin yönetiminin Irak'ın borçlarının büyük kısmını silmeyi düşüneceğini belirtti. 
     Wen, ABD Başkanı'nın Irak'ın borçları sorunundan sorumlu özel elçisi James Baker ile görüşürken Çin'in Irak'ın yeniden yapılandırılmasındaki güçlükleri ve Irak halkının içinde bulunduğu durumu çok iyi anladığını belirtti. 
     Baker, Irak'ın yeniden yapılandırılmasının dünyanın barış ve istikrarına yararlı olacağını, ancak borç sorununun çözülememesi durumunda yeniden yapılandırma sürecinin ilerleme sağlamayacağını ifade etti. 
     Baker, Pekin'de ayrıca Çin Cumhurbaşkanı Hu Jintao ile de görüştü. Hu, görüşmede Irak'ın bir an önce barışa ve huzura yeniden kavuşması ve yeniden yapılandırılmasının Irak da dahil bütün bölge ülkelerinin ortak çıkarlarına uygun olacağına işaret etti. 
     Hu, Çin'in bu hedefe ulaşılması için uluslararası toplumla birlikte faal olarak çaba harcayacağını kaydetti. 
     
</TEXT>
</DOC>
