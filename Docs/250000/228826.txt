<DOC>
<DOCNO> 228826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/siyaset/siy04.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Referandum tekrarında KKTC, AB'ye girebilir' 
</HEADLINE>
<TEXT>

   İsviçreli anayasa uzmanına göre, referandumun 6 ay sonra tekrarlanması imk nı var. Evet çıkması durumunda adanın kuzeyi de AB'ye girebilecek 
   DIŞ HABERLER SERVİSİ 

   
   BM Genel Sekreteri Kofi Annan'ın Kıbrıs Özel Temsilcisi Alvaro de Soto'nun ekibinde yer alan İsviçreli anayasa uzmanı Didie Firter, Kıbrıs'ta 24 Nisan'da yapılacak referandumdan "hayır" çıkması durumunda, referandumu 6 ay sonra tekrarlama olanağının bulunduğunu söyledi. 
   Rum haber ajansına göre, Firter, İsviçre'de yapığı açıklamada, referandum hakkında bilgi vererek, "Kıbrıs AB'ye katılacak. Ancak referandumdan "hayır" sonucu çıkarsa o zaman AB'ye yalnız Kıbrıs Rum tarafı katılacak" dedi. Buna göre, 6 ay sonra yapılacak referandumda "evet" çıkması halinde Kuzey de Annan Planı'ndaki Birleşik Kıbrıs Cumhuriyeti bünyesinde AB'ye girmiş olacak. 
   Türkiye - Avrupa Vakfı Yönetim Kurulu Üyesi Can Baydarol da referandumda her iki tarafta ya da tek bir tarafta "hayır" çıkması durumunda Güney Kıbrıs'ın 1 Mayıs'ta AB'ye gireceğini ancak 6 ay sonra yapılacak bir referandumda "evet" çıkması halinde KKTC'nin birleşik olarak AB'ye girmesinin önünde engel olmadığını söyledi. 
   
   
   
</TEXT>
</DOC>
