<DOC>
<DOCNO> 227762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/ekonomi/eko10.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı ailesinden hisse satışı 
</HEADLINE>
<TEXT>

   
   Sabancı ailesi fertleri, şahsi portföylerindeki Sabancı Holding hisse senetlerinden 24 trilyon lira nominal değerdeki miktarı satacak. 
   Ak Yatırım'dan İMKB'ye gönderilen açıklamaya göre, İMKB Toptan Satışlar Pazarı'nda gerçekçi fiyat esaslarına uygun olarak 6 bin lira birim fiyat ile dolaşıma çıkacak şekilde satılacak. Dolaşımda bulunmayan söz konusu hisselerin satışının tedavülü artırıcı nitelikte olduğu ve dün Takasbank'a depo edildiği belirtildi. 
   Sabancı ailesinin bu satıştan 144 trilyon liralık gelir elde etmesi bekleniyor. Sabancı ailesi şubatta da Akbank'taki 30 trilyon lira nominal değerli hisse senetlerini 201 trilyona satmıştı. 
   
   Sabancı hastanede 
   Bu arada Amerikan Hastanesi'nde tedavisi süren Sabancı Holding Yönetim Kurulu Başkanı Sakıp Sabancı'ya "hava - iklim değişikliği nedeniyle soğuk algınlığı" teşhisi konuldu. Sabancı'nın sağlık durumunun iyiye gittiği açıklandı. 
   
   
</TEXT>
</DOC>
