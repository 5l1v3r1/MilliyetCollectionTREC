<DOC>
<DOCNO> 241544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/guncel/gun03.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Keşke erkek doğsaydım' 
</HEADLINE>
<TEXT>


Türkiye Ekonomik ve Sosyal Etüdler Vakfı'nın araştırmasına göre, Türkiye'de kadın nüfusun yüzde 64.4'ü, "Evin reisi erkek olduğu için kadına bakar" görüşüne inanıyor 

Yıldız Yazıcıoğlu 

Türkiye Ekonomik ve Sosyal Etütler Vakfı'nın TESEV "İş Yaşamı, Üst Yönetiminde ve Siyasette Kadın" araştırmasına göre, nüfusun yüzde 14'ü, tanıdığı bir kadının, işyerinde tacize uğradığını bildirdi. Nüfusun yüzde 11.2'si de, taciz sonrasında kadının hiçbir şik yette bulunmadığını dile getirdi. 
Türk Medeni Kanunu'nda yapılan değişiklikle "evin reisi erkektir" ifadesi kaldırılırken, TESEV'in araştırmasında, Türkiye'de kadın nüfusunun yüzde 64.4'ü nün"Evin reisi erkek olduğu için kadına bakar" görüşünü desteklediği ortaya çıktı. Araştırmaya göre, kadın nüfusun 57'si ise zaman zaman "Keşke annem beni erkek doğursaydı" diyor. 
Prof. Dr. Ersin Kalaycıoğlu ve Prof. Dr. Binnaz Toprak'ın geçen yaz Türkiye nüfusunu temsil eden 1980 kişiyle görüşerek yaptığı araştırmada ortaya çıkan önemli sonuçlar şöyle 
Halkın yüzde 87.2'si, "işyerlerindeki taciz vakaları, kadınların işlerinde ilerlemelerini engelliyor" görüşünü doğru buluyor.Halkın yüzde 89.9'u, çalışan kadınlar için hayatın erkeklere kıyasla daha zor olduğunu düşünüyor. 

Sığınma evi açılsın 
Erkeklerin yüzde 75.3'ü, kadınların yüzde 64.4'ü, "Evin reisi erkek olduğu için kadına bakar" diye düşünüyor.Türkiye'de her 10 kişiden 9'u, devlet tarafından şiddete maruz kalan kadınlara ve çocuklarına ücretsiz kalabilecekleri sığınma evi açılmasını destekliyor. 

Çalışan kadın ihmal eder 
Okula gitmeyen kadınlardan yüzde 90.4'ü bu durumdan pişman.Halkın yüzde 83.9'u, çocuğunu okula göndermeyenleri cezalandırmak gerektiği görüşüne katılıyor.Erkeklerin yüzde 60.2'si, kadının çalışması halinde kocasını ihmal edeceğini düşünüyor. Yüzde 71.3'ü de kadının çalıştığı takdirde çocuklarıyla yeterince ilgilenemeyeceğine inanıyor. 


</TEXT>
</DOC>
