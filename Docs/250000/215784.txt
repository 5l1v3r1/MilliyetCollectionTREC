<DOC>
<DOCNO> 215784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo39.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulak Alttaki takımlar puan farkını kapattı... 
</HEADLINE>
<TEXT>

     Denizlispor Teknik Direktörü Giray Bulak, kendilerini takip eden takımların puan farkını kapattığını, bu nedenle Ankaragücü maçını kazanmak zorunda olduklarını belirtti. 
     Son haftalarda ligin orta sıralarındaki takımların puan sıçraması yaptığına dikkati çeken Bulak, ''Üst sıralardaki yerimizi korumak istiyoruz. Bunun içinde Ankaragücü maçını kazanmamız gerekiyor. Denizlispor'un altındaki takımlar puan farkını kapattığından, artık daha dikkatli olmalıyız'' diye konuştu. 
     Bu arada, taraftarlara da seslenen Bulak, tribün desteği istedi. Bulak, ''Tüm Türkiye, kısıtlı kadrosuna rağmen 4. sırada yer alan Denizlispor'u alkışlıyor. Ama bizim taraftarımız bir türlü tribünleri doldurmuyor. Futbolcu sahaya çıktığında, tribünlerin dolu olmasını ve onların desteğini bekler. Tabii beğenilmeyi de ister'' ifadelerini kullandı. 
     Sezon başından bu yana takımda 10 futbolcunun ayrıldığını da ifade eden Bulak, bunun bir risk olduğunu, ancak gençleri kazanmak adına bu riski üstlendiklerini, önümüzdeki haftalarda genç isimlerin kadroda yer alacağını söyledi. 
     Öte yandan, Denizlispor yarın Dinamo Bükreş ile hazırlık maçı yapacak. Şemikler Stadı'ndaki maç saat 14.00'te başlayacak. 
     
</TEXT>
</DOC>
