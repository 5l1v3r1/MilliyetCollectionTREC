<DOC>
<DOCNO> 220635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/spor/spo04.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kutlama 
</HEADLINE>
<TEXT>

      
   BAŞKAN Atay Aktuğ, maçtan sonra teknik heyet, futbolcular ve taraftarlara teşekkür etti. Aktuğ, "5-0 ya da 6-0 galibiyetle de sonuçlanabilecek bir maçtı. Ancak, Beşiktaş'a 3 gol atmak da çok önemli. Mutlu son için uzağa bakmaya gerek yok" dedi. Teknik Direktör Ziya Doğan ise, "Şampiyonlar Ligi'ni istiyorduk, şampiyonluk iddiası içinde varız" açıklamasını yaptı. 
   TRABZONSPORLU taraftarlar, maç sonrası kentte karnaval havası estirdi. Yaklaşık 300 kişilik bir taraftar grubu, "Şampiyon Trabzon" sloganları altında Gazeteciler Cemiyeti önünde yolu keserek, araçlara yüklendiler. Polisin müdahalesi ile bir ara arbede yaşanırken, güvenlik güçlerinin geri çekilmesi üzerine olaylar büyümeden sona erdi. Cemiyet önündeki geç saatlere kadar sürdü. 
   
   Engin geri çekildi    İstanbul'daki maçın ardından yaptığı açıklamalar nedeniyle Trabzon camiasından eleştiri alan Beşiktaş menajeri, gerginlik yaratmamak amacıyla sahaya çıkmadı 
   Kulübeye inmedi 
   SİYAH-Beyazlı kulüpte, her maçta Lucescu ile kulübede hazır bulunan Menajer Sinan Engin bu kez koltuğunu boş bıraktı. İstanbul'da 5-0 kazanılan maçın ardından "Oyuncularımızı daha fazla gol atmamaları konusunda uyardık" şeklinde açıklama yapan Engin, gerginlik yaşanmaması için sahaya çıkmadı. Buna rağmen Engin'e tepki gösterildi. Protestolardan başta Sergen olmak üzere zaman zaman oyuncular da nasibini aldı. 
   
   İşgüzar Ramazan 
   YEDEK kaleci Ramazan'ın, sahaya atılan konfetilerden birini tribünlere geri göndermesi gerginlik yarattı. Genç file bekçisi büyük tepki çekerken, bir Trabzonlu taraftar sahaya atladı. Polisler sahaya giren taraftarı güçlükle etkisiz hale getirirken, olayların büyümemesi için kenarda hazır bekleyen çevik kuvvet de kale arkası tribünü önünde önlem aldı. Maçta 1100 güvenlik görevlisi adeta kuş uçurtmadı. 
   
   
</TEXT>
</DOC>
