<DOC>
<DOCNO> 225458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun49.html </URL>
<DATE> 2004/03/25/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
AB zirvesi başladı 
</HEADLINE>
<TEXT>

     AB üyesi ülkelerin devlet ve hükümet başkanlarını bir araya getiren zirve başladı. 
     Terörizmle ortak mücadele konusunun ana gündem maddesi olarak ele alınacağı zirvede, Ortadoğu, Balkanlar, Afganistan ve ekonomik gelişmeler gibi çeşitli konular da ele alınacak. 
     Liderlerin bir ''AB terörizm koordinatörü'' belirlemeleri ve ''terörizme karşı dayanışma bildirisi'' yayımlamaları bekleniyor. 
     Zirvede, AB'nin ''istihbarat yeteneklerinin'' geliştirilmesi, ''Europol'' ve ''Eurojust'' gibi polis ve adalet işbirliği organlarına terörizmle mücadele alanında güç kazandırılması ve üyeler arasında istihbarat alışverişi sağlanması gibi konular değerlendirilecek. 
     Başbakan Recep Tayyip Erdoğan, bu akşam, AB üye ve aday ülkelerin devlet ve hükümet başkanlarını bir araya getirecek olan yemeğe katılacak. 
     AB zirvesi yarın son bulacak. 
     
</TEXT>
</DOC>
