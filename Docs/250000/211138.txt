<DOC>
<DOCNO> 211138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/guncel/gun20.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Doğu Aktulga yarın toprağa veriliyor    ANKARA Milliyet 
   Bİr süredir tedavi gördüğü Gülhane Askeri Tıp Akademisi'nde GATA hayatını kaybeden emekli orgeneral Doğu Aktulga, yarın toprağa verilecek. Genelkurmay Başkanlığı Genel Sekreterliği'nin açıklamasına göre, önceki gün vefat eden Aktulga'nın cenazesi, yarın Kocatepe Camii'nde kılınacak namazın ardından Cebeci Askeri Şehitliği'nde defnedilecek. 
   
   Ahtapot'ta gözaltı sayısı 88'e çıktı    YAŞAR ANTER DHA 
   BODRUM'DA jandarmanın üç gün önce başlattığı Ahtapot Operasyonu kapsamında gözaltına alınanların sayısı 88'e yükseldi. Kendilerine "Doğulular" adı veren esnaftan haraç alıp çek - senet tahsilatı yaptıkları öne sürülen çete elemanlarının paralarını doğu illerindeki banka şubelerine aktardıkları tespit edildi. Güvercinlik kavşağındaki aramada, 12 kişi daha yakalandı. 
   
   Üniversiteli genç iç kanamadan ölmüş    İZMİR DHA 
   YEŞİLYURT'TA hastanede ultrasanografi çekilirken hayatını kaybeden üniversite öğrencisi Oğuz Bayrat'ın karnında bir damarın patladığı ve yaşamını yitirdiği anlaşıldı. 9 Eylül Üniversitesi öğrencisi Bayrat 25 , çarşamba günü rahatsızlandı. Bayrat, cuma gecesi fenalaşınca 9 Eylül Üniversitesi Hastanesi'ne kaldırıldı. Bayrat, ultrasonografi için masaya yattığı sırada hayatını kaybetti. 
   
   2 milyarlık alacak cinayet işletti    İSTANBUL Milliyet 
   BEYOĞLU'NDA Halil Akdağ, 2 milyar liralık alacağını istediği bir kişi tarafından tabancayla öldürüldü. Hasköy İplikçi Fırın Caddesi Büyükyokuş Sokak'taki olayda, Cenk Yeşiller ile 2 milyar alacağı olduğunu öne sürdüğü Halil Akdağ tartıştı. Yeşiller, tartışmanın büyümesi üzerine Akdağ'ı tabancayla vurarak ağır yaraladı. Hastaneye kaldırılan Akdağ kurtarılamazken, Yeşiller gözaltına alındı. 
   
   
</TEXT>
</DOC>
