<DOC>
<DOCNO> 214649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/spor/bbas.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'den dev adım 77-83 
</HEADLINE>
<TEXT>

   Fransız Pau Orthez'i deplasmanda deviren Turuncu - Yeşilli takım, grupta ilk üç sırayı garantiledi ve 16 takım arasına kaldı. İbrahim Kutluay 23 sayı ile yıldızlaştı 
      
   Rövanşı aldı 
   ÜLKERSPOR Avrupa Ligi'ndeki 13. maçında deplasmanda karşılaştığı Pau Orthez'i 83 - 77 mağlup ederek üst üste beşinci galibiyetini elde etti ve A Grubu'nda ilk üçü garantiledi. İstanbul'daki maçta 16 sayı farkla mağlup olduğu rakibi karşısında hücumda etkili olan Turuncu - Yeşilliler devreyi 40 - 34 önde kapattı. İkinci yarıda savunmasını sağlamlaştıran rakibinin farkı kapatmasına izin vermeyen Ülkerspor 23 sayı atarak sahanın yıldızı olan İbrahim'in de etkisiyle sahadan 6 sayı farkla galip ayrılarak maç fazlasıyla ikinci sıraya yerleşti. 
   
   Maçın karnesi 
   HAKEMLER Mitjana İspanya , Muhvic Hırvatistan ,Jovciç Sırbistan Karadağ 
   PAU ORTHEZ Fauthoux 5 2, Foirest 6 12, Drozdov 8 21, Pietrus 6 10, Julian 6 12, Skelin 6 9, Lukovski 6 8, Erdmann 4 3, 
   ÜLKERSPOR Booker 8 12, Kerem 7 8, Naumoski 7 8, Blair 8 14, Arda 5 , Haluk 6 6, İbrahim 9 23, Rentzias 7 10, Fatih 5 2 
   1. PERİYOT 17 - 15 PAU , 2. PERİYOT 40 - 34 ÜLKER , 3. PERİYOT 55 - 53 ÜLKER , MAÇ SKORU 83 - 77 ÜLKER 
   
   Azrail bu kez salona indi    İRFAN KURTULMUŞ 

   İsveç yasta 
   FUTBOL sahalarında son bir yılda Kamerunlu Foe ve Macar Feher'in ölümü ile yaşanan üzücü olaylar basket salonlarına taşındı. İsveç basketbol liginde salı gecesi Stockholm'de Akropols - Jamtland takımları arasındaki karşılaşmanın 16. dakikasında ev sahibi ekibin 23 yaşındaki Letonyalı oyuncu Raimonds Jumikis yere yığıldı. Genç basketçiye ilk müdahaleyi salonda bulunan hemşire sevgilisi yaptı. 
   
   Pes doğrusu 
   BU sırada nabzının attığı bildirilen talihsiz oyuncu, ambulansla Karolinska hastanesine kaldırılmak istenirken salonda öldü. Jumikis'in kalp sorunu bulunmasına rağmen spor yapmasında sakınca olmadığının doktorlar tarafından onaylandığı, maç öncesi de ayaklarının tutmadığını arkadaşlarına söylediği bildirildi. İsveç'te kriz merkezi kuruldu ve şoktaki oyunculara psikolojik yardım hizmeti açıldı. 
   
   Efes Pilsen, Idea önünde    BASKETBOLDA Avrupa Ligi C Grubu'nda lider durumda bulunan Efes Pilsen, grubundaki 13. maçında Polonya'nın Idea Slask takımını bu akşam İstanbul'da konuk edecek. Abdi İpekçi Salonu'nda 19.40'ta başlayacak olan karşılaşmayı Skyturk naklen yayınlanacak. Dün, Tau'nun Pamesa'yı yenmesinin ardından Efes, ilk maçta yenildiği rakibinden rövanşı alarak grup birinciliğini garantilemeye çalışacak. 
   
   
</TEXT>
</DOC>
