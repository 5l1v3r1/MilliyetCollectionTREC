<DOC>
<DOCNO> 232325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonsiy14.html </URL>
<DATE> 2004/04/17/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
DEHAP Diyarbakır İl Başkanı gözaltına alındı 
</HEADLINE>
<TEXT>

     Demokratik Halk Partisi DEHAP Diyarbakır İl Başkanı Celalettin Birtane gözaltına alındı. 
     Birtane, İstasyon Meydanı'nda bir grup partili ile yaptığı basın açıklamasında, dünyadaki egemen güçlerin Ortadoğu'daki enerji kaynakları üzerinde hakimiyet kurmaya çalışırken, bölge ülkeleri üzerinde çirkin oyunlar oynadığını savundu. 
     ''AB'nin Kongre-Gel'i terör örgütleri listesine alması tüm kamuoyunda ciddi kaygı yaratmıştır'' diyen Birtane, ''Bu aynı zamanda Türkiye üzerinde oynanan çirkin bir oyundur'' şeklinde konuştu. 
     Birtane'nin konuşmasının ardından grup olaysız şekilde dağıldı. 
     Basın açıklamasına katılan partililerin kimliklerini tek tek kamerayla kaydedene Emniyet Müdürlüğü yetkilileri, İl Başkanı Birtane'yi de gözaltına aldılar. 
     Bu arada, İnsan Hakları Derneği İHD Diyarbakır Şube Başkanı Selahattin Demirtaş, Birtane'nin gözaltına alınmasının insan haklarına aykırı olduğunu savundu. 
     
</TEXT>
</DOC>
