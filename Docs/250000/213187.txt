<DOC>
<DOCNO> 213187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/magazin/mag01.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben halk tipi bir yıldızım' 
</HEADLINE>
<TEXT>

   Özcan Deniz, 'Şöhretin halk içinde yaşananı güzel. Yoksa Michael Jackson gibi tacizci olup kafayı yersin' diyor 
      DENİZ ALTUNTAŞ Antalya 
   
   Kurban Bayramı'nın üçüncü gecesi Antalya Konyaaltı'nda sahneye çıkan Özcan Deniz, magazin dünyasında suni gündemler yaratmaya çalışanlara çattı. Reklam amaçlı değil, sadece yaptığı işlerle gündeme gelmeyi istediğini belirten Deniz, hakkındaki bazı haberlerin kendisini nasıl kırdığını şöyle anlattı 
   "Evde beton gibi haberleri izliyorum. Oysa Şener Şen, Kemal Sunal, Al Pacino gibi halk gibi yaşamayı seven bir insanım. Tek başıma dışarı çıkıp dolaşır, markete giderim. Şöhretin böylesi güzel. Kendinizi kapalı kapılar ardına saklarsanız Michael Jackson gibi birilerini taciz etmeye başlarsınız. Delirirsiniz, kafayı yersiniz." 
   
   'Siyah giyen kan verir' 
   Şöhret standartını da, 'yükseldikçe alçalmak, büyüdükçe aşağı inmek' şeklinde tanımlayan Deniz, 20 Şubat'ta vizyona girecek 'Neredesin Firuze' filminin galasına, baştan aşağıya kıpkırmızı giyinerek geleceğini de açıkladı. 
   İlk kez, oynadığı bir filmin bu kadar içine sindiğini söyleyen Deniz, sözlerini şöyle bitirdi "Bütün sinemaların önünde ambulans bekleyecek. Siyah elbiseyle girenden Kızılay yararına kan alınacak. Benden size tavsiye, siyah giyinmeyin. İlk kez içim bu kadar rahat. Çünkü taş gibi bir film yaptık." 
   
   
</TEXT>
</DOC>
