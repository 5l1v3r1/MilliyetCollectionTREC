<DOC>
<DOCNO> 208096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun49.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Moritanya'ya terörle mücadele ekibi göderdi 
</HEADLINE>
<TEXT>

     ABD'nin, Batı Afrika ülkeleri Moritanya ve Senegal'de Amerikan kurumlarına karşı terör tehdidi bulunduğu yönünde istihbarat aldığı ve sınırları İslamcı militanlara karşı korumalarında bölge hükümetlerine yardım için, bir terörle mücadele ekibi gönderdiği bildirildi. 
     ABD Dışişleri Bakanlığı'nın Afrika işlerinden sorumlu müsteşar yardımcısı Pamela Bridgewater, Moritanya'nın başkenti Nouakchott'ta gazetecilere yaptığı açıklamada, ''Moritanya'daki ve Senegal'deki Amerikalılar'a karşı tehdit göstergeleri var'' dedi ancak konunun hassas olduğunu belirterek ayrıntılı bilgi vermedi. 
     Bir Amerikan terörle mücadele ekibinin cumartesi günü Moritanya'ya geldiğini belirten Bridgewater, ekibin bir hafta boyunca Morintaya ordusuyla beraber çalışacağını söyledi. 
     Bridgewater, Amerikan ekibinin, terörist gruplara karşı sınırları koruma kapasitelerini artırmaları için Moritanyalılar'a yardım edeceğini bildirdi. Bridgewater, bölgeye gelecek aylarda başka uzman ekiplerin gönderilmesinin beklendiğini kaydetti. 
     
</TEXT>
</DOC>
