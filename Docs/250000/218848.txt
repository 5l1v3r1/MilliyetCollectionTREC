<DOC>
<DOCNO> 218848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/magazin/amag.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Güle ağlaya finale gidiyorlar 
</HEADLINE>
<TEXT>

   Türkstar elemelerine katılan her yarışmacının ayrı bir rengi var. Kimi jüri üyelerini gülmekten kırıp geçiriyor, kimi de gözyaşlarına boğuyor. Bu gerçek, 8 bin kişinin katıldığı İstanbul elemelerinde de değişmedi... 
      Bayram Kaygusuz 
   
   Türkstar'ın üç gün süren İstanbul elemeleri dün tamamlandı. Bostancı'daki Green Park Hotel'de gerçekleştirilen elemelerde, yaklaşık 8 bin kişi otel önünde saatlerce bekleyerek jüriye sesini dinletmek için birbiriyle yarıştı. Ahmet San, Armağan Çağlayan, Ercan Saatçi ve Zerrin Özer'den oluşan jüri üyeleri, zaman zaman yarışmacıların dramatik hik yeleri karşısında gözyaşlarına h kim olamadı. İşte Türkstar'dan insan manzaraları 
   
   Baba - oğul jüri önünde 
   Türkstar'ın ikinci eleme gününde Barış Purut 22 ve babası Başat Purut 46 , jüri karşısında birlikte şarkı söyledi. Elendiler ama oğlunun ısrarı ile yarışmaya katıldığını belirten baba Purut, "Oğlumla birlikte geldik böyle bir şey hesapta yoktu. Bizim için güzel bir anı oldu" derken neşesi h l yerindeydi. 
   
   Yaşadığı haksızlığı duyurdu 
   Yarışmanın ön elemesinden geçen 50 yaşındaki tenor Ömer Ali, Devlet Opera ve Bale sanatçılığı yaptığını, Cumhurbaşkanlığı takdir ödülü aldığını ancak kovulduğunu iddia ediyordu. Devlet Opera ve Balesi ile mahkemelik olduğunu belirten Ömer Ali,yarışmaya katılma nedenini de şöyle anlatıyordu "Pavarotti gibi Türkçe pop seslendirmek istiyorum ama hiç destek gelmedi. Ben de, yarışmaya katılarak yaşadığım haksızlığı duyurmak istiyorum." 
   Ömer Ali, yine de elenmekten kurtulamadı... 
   
   Aileme bakabilmek için katıldım 
   15 yaşında olduğu için yarışmadan elenen Tuğçe Ulaşan, 3 aydır Türkstar için hazırlandığını söylüyordu. Ailesine bakabilmek için yarışmaya katıldığını belirten Ulaşan, şöyle konuştu "Annem ve babam ayrı. Kardeşlerim ve ben annemle yaşıyoruz. İlerde aileme bakabilmek için yarışmaya katıldım..." 
   
   Yaşı küçük ama cesaretli 
   Okula gidemediği için okuma yazmayı kendi kendine öğrendiğini söyleyen 15 yaşındaki İnci Öztaş da, yaşadığı sorunlar yüzünden jüriyi gözyaşları içinde bıraktı. Yaşının küçük olması nedeniyle finale kalamayan Öztaş, jüri karşısında aile sorunlarını anlatırken gözyaşlarını tutamadı. 
   
   Bir sevgilim bile olmadı 
   Yarışmaya Zonguldak Çaycuma'dan katılan ve bir iğne sonucu sakat kaldığını belirten Erkan Maden 26 ise Serkül'den etkilenmiş. Anlattıklarıyla jüriyi gözyaşlarına boğan Erkan, finale kalamadı ama Saatçi'den 'iş sözü' aldı. Erkan çıkışta sevinç içinde konuşuyordu "Sakat olmam yüzünden bir sevgilim bile olmadı. Finale kalamadım ama Ercan abi bana iş sözü verdi. Bu en büyük ödül..." 
   
   İddiasıyla kaldı 
   Şarkıcı olmak için 4 yıl önce evden kaçarak İstanbul'a geldiğini anlatan Karadenizli Şenol Bozaki, elenince "Torpil yapılıyor" diyerek isyan etti. Torpil yapıldığını söylediği yarışmacının numarasını veren Bozaki, söylediği numarayla yarışan yarışmacının elendiğini öğrendiği halde, "Ben yaptığım şarkılara güveniyorum" şeklinde konuşarak ısrarını sürdürdü. 
   
   Yarışmalar gecesi    Cumartesi akşamı ekranlara yarışma programları damgasını vurdu. Kanal D'de 'Türkstar', Show TV'de 'Sevda Masalı', atv'de 'Akademi İstanbul' ekrana geldi. 'Sevda Masalı' toplamda 12.5 reyting 29.7 izlenme payı ile AB sosyoekonomik statüde 11.6 reyting ve 31.6 izlenme payı ile birinci oldu. 'Türkstar' toplamda 11.3 reyting ve 27.8 izlenme payı, AB'de 10.8 reyting ve 34 izlenme payı ile ikinci olurken, 'Akademi İstanbul' toplamda ilk 10'a giremezken AB'de 4.9 reyting ve 15.4 izlenme payı ile 10. sırada yer aldı. 
   
   
   
</TEXT>
</DOC>
