<DOC>
<DOCNO> 209351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/guncel/agun.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank sorusu 
</HEADLINE>
<TEXT>

   Savcı Aldan'ın "Pamukbank davasında kararın yargıyı etkileyerek mi alındığını" sorduğu Çukurova Holding Yöneticisi Pamuksüzer'in de aralarında bulunduğu 12 'Neşter 2' zanlısı, "çete unsuru oluşmadığı" gerekçesiyle serbest bırakıldı 
      GÖKÇER TAHİNCİOĞLU Ankara 
   
   Yargıyı rüşvet ve baskıyla etkilemeye çalıştıkları gerekçesiyle Neşter 2 Operasyonu kapsamında gözaltına alınan zanlıların sorgusundan Çukurova Holding'in davalarına yönelik çabalar çıktı. DGM Savcısı Ömer Süha Aldan, Çukurova Holding Yöneticisi Ersin Pamuksüzer'e Danıştay'daki Pamukbank davasını yönlendirmeye ilişkin çabaları sordu. DGM'ye getirilen 12 zanlıdan 4'ü ifadeleri alındıkten sonra, 8'i de sevk edildiği Yedek H kimlik'çe, 'çete unsuru oluşmadığı' gerekçesiyle serbest bırakıldı. 
   Operasyon kapsamında gözaltına alınan Pamuksüzer, Show TV Genel Müdürü Saner Ayar, Çukurova Holding Hukuk Müşaviri Orhan Gemicioğlu, avukatlar Özgür Öztürk, Galip Altıntaş, Cenk Güryel, EMK Holding sahibi Haldun Erdavran ve iki çalışanı, Garanti Bankası Genel Müdür Yardımcısı Ali Canverdi, Neşter operasyonunda kefaletle tahliye edilen Mehmet Nazif Edin'in amcası Esat Edin'le Sait Edin, emniyetteki sorgularının tamamlanmasının ardından dün Ankara DGM Başsavcılığı'na çıkarıldı. Aldan, ifadesini aldığı zanlılardan Canverdi, Esat ve Sait Edin'le Erdavran'ın yanında çalışan Sakine Asılı'yı serbest bırakırken, diğer zanlıları tutuklanması talebiyle DGM Yedek H kimliği'ne sevk etti. 
   
   Çete çıkmadı 
   Zanlıların ifadesini alan DGM Yedek H kimi Rüstem Çiloğlu, çeteye yardımla suçlanan Pamuksüzer, Öztunç, Gemicioğlu, Ayar, Gökbakan'ı haklarında yeterli delil bulunmadığı gerekçesiyle serbest bıraktı. Çiloğlu, Erdavran, Altıntaş ve Gürsel içinse oluşturdukları iddia edilen çeteye ilişkin suçlamanın oluştuğuna dair yeterli kanıt olmadığını kaydetti. Çiloğlu, TCK'nın "Yargıyı etkilemek için h kimler üzerinde baskı oluşturmak" fiilini içeren 232. maddesinde düzenlenen suçun azami haddinde yoğunlukla işlendiğine ilişkin delillerin bulunduğu ancak zanlıların sabit ikametg h sahibi oldukları için tutuklanmalarına gerek olmadığını bildirdi. 
   Savcı Aldan, Pamuksüzer'e sorgusunda el konulan Pamukbank'ın Danıştay'da görülen davasında verilen yürütmeyi durdurma kararının yargıyı etkileyerek alınıp alınmadığı soruldu. Pamuksüzer'e telefon görüşmelerinden davanın bu yönde etkilendiğine yönelik şüpheler doğduğu anlatıldı. Pamuksüzer, suçlamaları kabul etmezken, davanın normal seyrinde devam ettiğini kaydetti. 
   
   Erdavran'dan iddialara ret 
   Savcı Aldan, yargıyı etkilediği iddia edilen çetenin başorganizatörü olarak gösterilen Erdavran'a da bir Yargıtay üyesine gönderilen paraya ilişkin dekontla Turkcell'in Türk Telekom ile dolaşım ücretleri konusunda düştüğü anlaşmazlıkla ilgili Ankara 7. Asliye Ticaret Mahkemesi'nde görülen ve ilk aşaması Turkcell lehine sonuçlanan davayı sordu. Erdavran'a telefon görüşmelerinden Yargıtay Üyesi Ergül Güryel vasıtasıyla bu mahkemenin bazı üyelerinden randevu aldığının saptandığı kaydedildi. Erdavran, görüşme yaptığını doğrularken yargıyı etkilediği iddialarını ise reddetti. 
   Erdavran, diğer zanlıları tanıdığını ancak böyle bir ilişkisinin bulunmadığını da söyledi. Avukat Güryel de zanlılardan bir tek Erdavran'ı tanıdığını onunla da dostluk ilişkisi bulunduğunu söyledi. 
   
   
</TEXT>
</DOC>
