<DOC>
<DOCNO> 247357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/soneko06.html </URL>
<DATE> 2004/06/12/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 0.25 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 0.25 oranında değer yitirdi. 
     Haftayı genel olarak 17,500-18,000 bandında geçiren İMKB'nin ağırlıklı gündem maddesi, IMF'nin 8. Gözden geçirme çalışmaları ve IMF ilişkilerinin devamına yönelik beklentiler oldu. 
     Eskı DEP milletvekillerinin tutukluluk hallerinin sona erdirilmesinin AB ile ilişkilere olumlu yansıyacağını ifade eden uzmanlar, piyasanın bu olumlu gelişmeyi henüz fiyatlandırmadığını savunuyor. 
     Önümüzdeki hafta yine aynı şekilde düşük hacimli bekle-gör seanslarının devam edeceği tahmininde bulunan uzmanlar, hazine ihaleleri, yurtdışı piyasaların seyri ve IMF çalışmalarının da önem taşıyacağını kaydediyor. 
     
     ÖZETLE PİYASALAR 
     Borsadaki sakin seyrin yanında İMKB Tahvil ve Bono Piyasası ortalamalarında vadelerine göre 1 puanı aşan düşüşler oldu. Altın ve dövizde de düşüş eğilimi vardı. Mevduat faizlerinin ortalamalarında herhangi bir değişiklik olmadı. 
     Hisse senetleri haftalık bazda ortalama yüzde 0.25 oranında değer yitirdi. 24 ayar külçe altının gram satış fiyatı yüzde 1.06 oranında, Cumhuriyet altınının satış fiyatı da yüzde 0.79 oranında düştü. Türk Lirası karşısında dolar yüzde 0.07, Euro da yüzde 1.75 oranında değer yitirdi. 
     Yatırım fonlarının seyrini izleyen A.A Fon Endeksi'nde geçen hafta ortalama yüzde 0.85 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.35, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü haftaya ortalama yüzde 1.76'lık artışla başladı. Salı günü ortalama 2.31 oranında gerileyen Endeks, Çarşamba günü ortalama yüzde 0.07, Perşembe günü ortalama yüzde 0.97 oranında artış gösterdi. Cuma günü ise ortalama yüzde 0.69 oranında düşüş gerçekleşti. 
     Endeks, hafta boyunca 43.69 puanlık düşüşle 17,708.15 puandan 17,664.46 puana geriledi. Hisse senetlerindeki haftalık ortalama kayıp yüzde 0.25 oldu. 
     İMKB Ulusal-Mali Endeksi 97.07 puan düşüşle 23,854.43 puandan 23,757.36 puana ve İMKB Ulusal-Hizmetler Endeksi 67.13 puan düşüşle 10,225.51 puandan 10,158.38 puana gerilerken, İMKB Ulusal-Sanayi Endeksi 23.70 puan artışla 15,841.18 puandan 15,864.88 puana yükseldi. 
     Böylece, mali grup hisseleri ortalama yüzde 0.41 oranında, hizmetler grubu hisseleri ortalama yüzde 0.66 oranında değer yitirirken, sanayi grubu hisseleri ortalama yüzde 0.15 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 307 hisse senedinden 112'si değer kazanırken, 1 hisse senedi değer yitirdi, 42 hisse senedinin değeri değişmedi. 
     Geçen hafta en yüksek oranlı artış yüzde 29.57 ile Atlantis Yatırım Ortaklığı hisselerinde gerçekleşti. Yüzde 17.91'lik artışla Adel Kalemcilik hisseleri ikinci ve yüzde 16.07'lik artışla da Ceylan Giyim hisseleri üçüncü oldu. 
     En yüksek oranlı düşüş ise yüzde 14. ile CU Sigorta hisselerinde oldu. Yüzde 13.00'lük düşüşle İdaş YENİ hisseleri ikinci ve yüzde 12.20'lik düşüşle de Doğan Gazetecilik hisseleri üçüncü sırada yer aldı. 
     İMKB Ulusal Pazar'da geçen hafta toplam 989 milyar 315.9 milyon adet hisse senedi işlem gördü ve karşılığında 2 katrilyon 919.5 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında tüm döviz türleri değer yitirdi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.07 oranında, euro da yüzde 1.75 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı bin lira düşerek 1 milyon 498 bin liraya, Euronun satış fiyatı da 32 bin lira düşerek 1 milyon 800 bin liraya geriledi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.98 oranında düşerek 2 milyon 733 bin liraya, İsviçre Frangı'nın satış fiyatı da yüzde 0.83 oranında düşerek 1 milyon 190 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 499 bin liradan, Euro 1 milyon 800 bin liradan, İngiliz Sterlini 2 milyon 739 bin liradan ve İsviçre Frangı da 1 milyon 193 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 1.06 oranında, Cumhuriyet altınının satış fiyatı da yüzde 0.79 oranında düştü. 
     Külçe altının gram satış fiyatı 18 milyon 600 bin liraya, Cumhuriyet altınının satış fiyatı da 126 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.98 oranında düşerek 18 milyon 0 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.85 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 4,121 puan artarak 485,8 puandan 489,659 puana çıktı. 
     Geçen haftanın en çok değer kazanan katılma belgeleri, yüzde 5.76'lık artışla Ziraat A Tipi Değişken Fon, yüzde 5.'lük artışla Ziraat A Tipi Karma Fon ve yüzde 5.40'lık artışla da İş A Tipi Mali Endeks Fon olarak sıralandılar. 
     Haftanın en çok değer yitiren katılma belgeleri ise yüzde 3.02'lik düşüşle Turkish Yatırım A Tipi Değişken Fon, yüzde 2.67'lik düşüşle Eczacıbaşı Menkul Değerler B Tipi Tahvil Bono Fon ve yüzde 1.96'lık düşüşle de Vaıf B Tipi Yabancı Menkul Fon oldu. 
     
     HAZİNE İHALELERİ... 
     Hazine geçen hafta TL cinsinden iskontolu iki Hazine bonosu ihalesi düzenledi. 
     Hazine'nin Salı günü düzenlediği 154 gün vadeli bono ihalesine nominal toplam 2 katrilyon 461.4 trilyon lira teklif gelirken, nominal satış 1 katrilyon 408 trilyon lira, net satış 1 katrilyon 271.4 trilyon lira olarak belirlendi. İhalede bileşik faiz yüzde 27.33, basit faiz ise yüzde 25.44 oldu. 
     Yine aynı gün yapılan 350 gün vadeli bono ihalesine ise 4 katrilyon 298.1 trilyon liralık nominal teklif gelirken, ihalede nominal satış 1 katrilyon 759.1 trilyon lira, net satış ise 1 katrilyon 386.8 trilyon lira oldu. İhalede bileşik faiz yüzde 28.05, basit faiz de yüzde 27.92 oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.34 ile yüzde 0.56 arasında gerçekleşti. 
     Mevduat faizlerinin ortalamalarında herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.35 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.5 dolayında bulunan haftalık reponun net getirisi de yüzde 0.33 oldu. 
     
</TEXT>
</DOC>
