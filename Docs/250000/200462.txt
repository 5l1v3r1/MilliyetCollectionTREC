<DOC>
<DOCNO> 200462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/dunya/dun03.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörün kaymağını turizmle yiyorlar 
</HEADLINE>
<TEXT>

   İsrail'de bir turizm şirketi, ABD'den İsrail'e terörizm turizmi başlattı. 5.500 doları veren Amerikalı'ya silah kullanma, göğüs göğüse çarpışma eğitimi veriliyor 
      DIŞ HABERLER SERVİSİ 

   
   Türkiye, İstanbul'daki saldırıların ekonomiyi olumsuz etkileyeceği endişesini yaşarken İsrailli girişimciler terörden para kazanmanın yolunu keşfetti. 11 Eylül saldırıları sonrasında Amerikalıların yaşadığı "ya yine olursa ne yaparım" paniğini bir fırsat olarak değerlendiren bir grup girişimci, ABD'den İsrail'e "terör turizmi" başlatarak bu korkuyu paraya çeviriyor. 
   İsrailli işadamı Yehoşua Mizraki ile Amerikalı ortağı Jay Greenwald, "Shiloh Operasyonu" adını verdikleri turizm projesi çerçevesinde, terör karşısında hayatta kalmak için yapılacak en doğru şeyi öğrenmek isteyen Amerikalıları, terörün gündelik hayatın bir parçası haline geldiği, HAMAS'ın merkez üssü El Halil'e götürüyorlar. 
   Burada, uzmanlar adam başına 5.500 dolar ödeyen turistlere, silah kullanma, göğüs göğüse çarpışma eğitimi veriyor. 5 günlük kursta turist öğrenciler hem terörün kalbindeki yaşamı görüyor, hem de silahlı devriye gezerek stres altında davranışlarını kontrol etme alışkanlığı ediniyor. Fiziki ve ruhsal olgunluğa kavuşan Amerikalılar evlerine döndüklerinde kendilerine daha çok güveniyorlar. 
   
   
   
   
   
</TEXT>
</DOC>
