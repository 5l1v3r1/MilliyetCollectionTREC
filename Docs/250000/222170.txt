<DOC>
<DOCNO> 222170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/yazar/sazak.html </URL>
<DATE> 2004/03/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Güneydoğu notları 
</HEADLINE>
<TEXT>

   
   Diyarbakır'dan başlayan Güneydoğu turumuz Gaziantep'te son buldu. Malatya ve Şanlıurfa ile birlikte dört ilde, 28 Mart seçimlerine dönük nabız tuttuk. 
   Adaylar, parti yöneticileri ve halkla konuşmalarımızdan edindiğimiz izlenim şu oldu 
   AKP'nin Türkiye genelinde estirmeye çalıştığı rüzg ra karşın, yerelde iktidar partisi adaylarının seçimi kazanmaları merkezden gözüktüğü gibi garanti değil. 
   Her il kendine özgü dengelere sahip ve seçmen 'iktidar' baskısından fazla etkilenmişe benzemiyor. Bunda işsizlik ve ekonomik durgunluğun payı büyük. 3 Kasım'dan bu yana geçen 1.5 yıl içinde Güneydoğu insanının yaşamında değişen bir şey olmamış. Bilinçli seçmen, 28 Mart'ta seçilecek belediye başkanlarının 'iktidar ya da muhalefete mensup olmasının' Türkiye'nin mevcut kaynakları göz önüne alındığında büyük fark yaratmayacağını görüyor. Örneğin Gaziantep, 15 yılda Celal Doğan'ın yönetiminde mucizeler yaratmış, çağdaş bir kent ortaya çıkmış, 'başkanın partisi CHP' bu sürede iktidar yüzü göremedi. 
   AKP buna rağmen, Güneydoğu'da seçime olağanüstü asılıyor. 
   3 Kasım seçimlerinde rakiplerini ikiye üçe katlayan AKP oylarına karşın, Malatya ve Şanlıurfa'da yapılan 'aday hataları' daha doğrusu seçilen isimlerin niteliğine karşın, teşkilatın bölünmesi ve milletvekillerinin küstürülmesi sonucu belediyeler elde edilemeyebilir. 
   Diyarbakır'da çarpıcı bir örnek. 
   AKP, Mücahit Can ile seçime asılıyor. DEHAP ise SHP çatısı altında Diyarbakır'daki gücünü korumaya çalışıyor. Parti mevcut belediye başkanı Feridun Çelik'i aday göstermeyince İmralı'dan Kongra - Gel'e Halk Kongresi uzanan tartışmalar yaşandı. Sonuçta Osman Baydemir'in adaylığına ve Demokratik Güç Birliği'ne Öcalan'dan destek geldi. 
   Özgür Gündem Gazetesi, Öcalan'ın avukatlarının bu hafta yaptıkları görüşme ardından yaptıkları açıklamayı yazdı. 12 Mart Cuma Feridun Dündar, Öcalan'ın şunları kaydettiğini belirtti 
   '28 Mart seçimlerinde Demokratik Güçbirliği'nin desteklenmesi gerekiyor. Bunu zeytin dalı ve gökkuşağı projesi adlandırıyorum. Herkes destek versin. AKP Hükümeti sağlam bir demokratik tutum sergilemedi. Öyle bir gelenekten yoksun. Bu durumun yarattığı boşluk Güçbirliği tarafından doldurulabilir.' 
   Diyarbakır'da DEHAP'ın çok etkili olduğu Bağlar'da AKP'nin seçim bürosu olarak kullanılan kahvelerde bile Kürtlerin seçiminin değişmeyeceği belliydi. AKP, arayı kapatmaya çalışsa da yüzde 30 - 35'in üzerine çıkamaz. SHP yüzde 45 -50 ile Diyarbakır'ı kazanır. 
   CHP Güneydoğu'da çözülmüş. Malatya'da Alevi oyların MHP adayına kayması düşündürücüdür 
   AKP karşısında güçlü bir sol seçeneğe ihtiyaç var. 28 Mart'ta CHP'nin bu boşluğu dolduramayacağı anlaşılırsa solda yeni oluşumlar gündeme gelir. 
   
      
   
   
</TEXT>
</DOC>
