<DOC>
<DOCNO> 242304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun12.html </URL>
<DATE> 2004/05/24/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Böcek ilacı yüklü kamyon infilak etti 13 ölü, 9 yaralı 
</HEADLINE>
<TEXT>

     Romanya'da böcek ilacı yüklü bir kamyonda meydana gelen patlama sonucu, çoğu itfaiye eri 13 kişinin öldüğü, 9 kişinin yaralandığı bildirildi. 
     Kamyonun, başkent Bükreş'in 70 kilometre kuzeydoğusunda bulunan Mihailesti kasabasının anayolunda, yağmurun neden olduğu kaygan zeminde takla attıktan sonra alev aldığı, ardından infilak ettiği kaydedildi. 
     Yerel itfaiye yetkilisi Albay Marian Bercan, civardaki evlerin camlarının kırılmasına ve elektrik direklerinin zarar görmesine neden olan patlamanın, kamyonun neyle yüklü olduğundan haberdar olmayan itfaiye erlerinin yangına müdahale etmek istediği sırada meydana geldiğini söyledi. 
     Ölenler arasında 2 de gazetecinin bulunduğunu belirten yetkililer, kuvvetli patlamaya kamyonda taşınan maddenin neden olmuş olabileceğini kaydettiler. 
     
</TEXT>
</DOC>
