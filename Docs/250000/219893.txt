<DOC>
<DOCNO> 219893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/ekonomi/eko09.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
GS hisseleri Ünal Aysal'ın 
</HEADLINE>
<TEXT>

   GS Futbol AŞ'ye devredilen 428.4 milyon adet hisse Ünal Aysal'a satıldı 
   
   Galatasaray Sportif ve Galatasaray Kulübü ile AIG şirketleri arasında yapılan sulh anlaşması uyarınca, hisse alımı ve tazminat ödemesi yapıldı. 
   Ayrıca, şirket hisselerinden kulübün elinde bulunan 508 milyon 750 bin adet A grubu, 771 milyon 826 bin 448 adet B grubu ve AIG'den geri alınan 428 milyon 421 bin 50 adet B grubu hisse dahil olmak üzere toplam 1 milyar 708 milyon 997 bin 498 adet hisse, 85 trilyon 449 milyar 874 milyon lira bedelle Galatasaray Spor ve Futbol İşletmeciliği Ticaret A.Ş.'ye GS Futbol A.Ş. devredildi. Futbol A.Ş.'ye devredilen 428 milyon 421 bin 50 adet B grubu hisse, 14 milyon 640 bin 500 dolar bedelle Ünal Aysal'a satıldı. Söz konusu hisse devirleri sonrasında, şirketin hisse senetlerinin ve oy haklarının el değiştirmiş olmasına rağmen yönetim kontrolünde bir değişiklik olmaması sebebiyle devir işlemlerinin sonrasında Kulüp ve GS Futbol A.Ş. çağrı muafiyeti için Sermaye Piyasası Kurulu'na başvuracak. 
   Hisse satışının gerçekleşeceği Ünal Aysal, 2002 yılında Galatasaray Adası işletmesinin 20 yıllığına devredildiği Unit Group'un Başkanlığı'nı yürütüyor. 
   
   
</TEXT>
</DOC>
