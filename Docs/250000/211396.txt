<DOC>
<DOCNO> 211396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/yazar/asik.html </URL>
<DATE> 2004/01/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Profesöre ceza 
</HEADLINE>
<TEXT>

   
   Üniversite hastanelerinde yarı zamanlı part time görev yapan profesörlere 220 milyon lirası makam tazminatı, 550 milyonu da görev tazminatı olmak üzere 770 milyon lira dolayında ek ödeme yapılıyordu. 
   Sayıştay, yıllardır yapılan bu ödemenin yasal olmadığına karar verdi. Yarı zamanlı profesörün maaşı 500 milyon liraya düşürüldü. 
   Üniversitelere gönderilen yazıyla bundan böyle tazminat ödenmemesi bildirilirken, ocak ayı tazminatının da geri alınması istendi... 
   Bitmedi... Geçmiş ay ve yıllarda yapılmış ödemeler de geri isteniyor. 
   Maliye'nin verdiği tazminatı Sayıştay iptal ederken, devletin kendi arasındaki anlaşmazlığın bedeli hekimlere ödetiliyor... Büyük rezalet... 
   
   Felsefe, düştüğümüz çukurdan nasıl kurtulacağımızı sormakla başlar. 
   Emmanuel Kant 
   
   Yerel seçimde mükerrer oyu önlemek için Hindistan'dan seçim boyası ithal edilecekmiş. 
   Batı'dan doğru dürüst demokrasi ithal etsek daha ucuza mal olur... 
   Haldun Ertem 
   
   Afrika standardı...    Kocaeli Tıp Fakültesi'nden gelen mesaj, sağlıkta Afrika koşullarına doğru sürüklendiğimizi anlatıyor 
   - Son 6 aydır difteri, boğmaca, tetanos, hepatit B, çocuk felci ve kızamık aşıları ya gelmiyor ya da gecikmeli olarak geliyor... Vatandaş 30 - 40 milyon liraya ithal aşı satın almaya zorlanıyor. Tarihe karışmış çocuk hastalıkları maalesef çok yakında hortlayacaktır... 
   İstanbul İl Sağlık Müdürü Prof. Erman Tuncer, İstanbul'da aşı sıkıntısının önlendiğini haber verdi dün. Kocaeli'nde sürüyor. Muhtemelen diğer illerde de sürüyor. Türkiye faiz ödemek için artık çocuğunun aşısını kesiyor. 
   
   Tüpraş Karanlığa satış    Özelleştirme İdaresi Başkanlığı'nın kendi internet sitesinde TÜPRAŞ şöyle tanıtılıyor 
   1 Enerji ve petrolün ülkelerin kalkınmasındaki vazgeçilmezliği ve stratejik önemi daha da artmıştır. 
   2 TÜPRAŞ, ülkeler için vazgeçilmez ve stratejik önemde olan petrol sektöründe faaliyet gösteren bir kamu kuruluşudur. 
   Stratejik önemi işte bu kadar büyük bir şirket, adresi bulunmayan bir şirkete satılıyor... TÜPRAŞ ihalesini 1 milyar 302 milyon dolarla kazanan "Zorlu - Efremov Kautschuk GmbH" şirketinin Almanya Merkezli Rus ortağının ticaret sicilinde belirtilen "61267 Neu - Anspach, Eisenbachweg 41" adresinde bulunmadığını yazdık... Bir küçük bilgi daha... Bad Homburg ticaret sicilinde kayıtlı olan şirketin sermayesi ne kadar biliyor musunuz 
   Sadece 105 bin euro... Bir apartman dairesi bedeli... 
   Şirketin yüzde 51 hissesi "Efremon Syntetic Rubber Enterprise" üzerinde, yüzde 41'i ise "Renix Finance Corp." adlı Virgin Adaları'nda kurulu bir off shore şirketinde... Bu işin altından Rus mafyası çıkarsa kimse şaşırmasın... 
   
   TÜPRAŞ dosyası Rekabet Kurulu'nda ele alındıktan sonra Özelleştirme Yüksek Kurulu'na gidecek. Ancak Maliye Bakanı Kemal Unakıtan, Özelleştirme Yüksek Kurulu'nun, kararını beklemeden satışı onaylayacağını açıkladı. 
   Maden Mühendisleri Odası, dün yayımladığı bildiride soruyor 
   Nedir bu acele Alıcı şirketin kimliği neden araştırılmıyor 
   Hükümet, böylesi stratejik bir kuruluşu karanlık bir şirkete nasıl bu kadar kolayca satıyor 
   
   Hadımköy    Geçen hafta, "beyaz felaket"i anlatırken Hadımköy'de mahsur kalan yurttaşların yardım alamadıklarını yazmıştık... Gazete erken yapıldığı için ancak ilk haberlere yer verebilmiştik. Daha sonra gelen haberlerden anlaşıldı ki, 1000 dolayında yurttaşımız Hadımköy'deki askeri birlikte misafir edilmiş, kendilerine kumanya dağıtılmış, yoldaki tıkanma askeri birlikler tarafından giderilmiş, kar yağışının en yoğun olduğu bölgede yol trafiğe açılmıştır. 
   Vatandaşı kurtarmak için seferber olan Mehmetçiği de kutluyoruz... 
   
      
   
</TEXT>
</DOC>
