<DOC>
<DOCNO> 212398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/soneko08.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de 14 kilometrelik TIR kuyruğu... 
</HEADLINE>
<TEXT>

     Kapıkule Sınır Kapısı'nda 14 kilometrelik TIR kuyruğu oluştu. TIR kuyruğu otomobillerin geçiş yapmasında sıkıntı doğurdu. 
     Edinilen bilgiye göre, yurtdışına yük taşıyan TIR'lar, Kapıkule Sınır Kapısı'nda 14 kilometrelik konvoy oluşturdu. 
     Türk tarafında TIR'ların gümrük işlemlerinin seri şekilde yapıldığını ifade eden yetkililer, Bulgar gümrüğünün dar kapasiteli olmasının, yapılan işlemleri yavaşlattığını kaydettiler. 
     Kapıkule'de işlemleri biten TIR'ların, Bulgar sahasına hemen alınmadığı, bu durumun Kapıkule'de yığılma ve kuyruklara yol açtığı belirtildi. 
     Bu arada, olumsuz kış koşullarının bazı TIR'ları İstanbul'da bekleme durumunda bıraktığı, son birkaç günde hava koşullarının iyileşmesi üzerine 4 bin TIR'ın birden İstanbul'dan hareket etmesinin, kuyruk oluşumunda etkili olduğu kaydedildi. 
     Yetkililer, bayram boyunca yoğunluğun devam etmesinin beklendiğini bildirdiler. 
     30 Ocak Cuma günü itibariyle 607 TIR'ın çıkış, 455 TIR'ın giriş yaptığına işaret eden yetkililer, 31 Ocak Cumartesi 24.00'ten itibaren bu sayısının 303 çıkış, 288 giriş olarak gerçekleştiğini belirttiler 
     Bu arada, TIR kuyruğunun öğle saatlerine doğru otomobillerin geçiş yapmasında sıkıntı doğurması üzerine trafik ekipleri, bu durumu ortadan kaldıracak önlemler almaya başladı. 
     
</TEXT>
</DOC>
