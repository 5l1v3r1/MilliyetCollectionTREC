<DOC>
<DOCNO> 209904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko27.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı "Akaryakıta, elektriğe ve doğalgaza zam yok" 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, akaryakıta, elektriğe ve doğalgaza şu anda bir zam yapmayı düşünmediklerini bildirdi. 
     BP ile TPAO'nun Doğu Karadeniz'de petrol araştırmaları konusundaki basın toplantısının çıkışında gazetecilerin sorularını yanıtlayan Güler, ''ekonomik paket çerçevesinde elektriğe, gaza ve akayakıta zam yapılması gündemde. Size böyle bir talep geldi mi '' şeklindeki soru üzerine, akaryakıta, elektriğe ve doğalgaza şu anda herhangi bir zammın gündemde olmadığını söyledi. 
     Özel Tüketim Vergisi ÖTV artışlarının hatırlatılması üzerine Güler, bunun kendisiyle ilgili bir konu olmadığını kaydetti. Güler, ''Biz gaz alarak, bu indirimleri yaptık. Sabit tutmak da bir indirimdir. Çünkü maliyetler yükseldiği halde biz sabit tutuyoruz'' diye konuştu. 
     Manavgat suyunun İsrail'e satışı konusundaki sorulara da Güler, bölgede konuyla ilgili değerlendirmeleri yaptıklarını belirterek, şunları söyledi 
     ''Bölgede oteller var, otellerin de kuyu suyuna ihtiyaçları var. Değerlendirme yapıyoruz. Kıbrıs'ta olan ihtiyaç var. Bir de kendi bölgemizde olan ihtiyaçlar var. Manavgat suyu konusunda İsrail ile görüşmelerimiz sürüyor. Tarihi netleşince çerçeve anlaşması imzalanacak.'' 
     
</TEXT>
</DOC>
