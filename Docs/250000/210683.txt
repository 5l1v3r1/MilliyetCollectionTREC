<DOC>
<DOCNO> 210683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo14.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro League... Efes Pilsen lider, Ülker 4. sıraya yükseldi... 
</HEADLINE>
<TEXT>

     Basketbolda Erkekler Avrupa Ligi'nde 10. hafta maçlarının ardından, maçlarını galibiyetle kapayan Türk temsilcilerinden Efes Pilsen, C Grubu'nda liderliğini sürdürürken, Ülkerspor da A Grubu'nda averajla 4. sıraya yükseldi. 
     C Grubu'nda grubun iddialı ekibi İtalyan takımı UC Benetton Basket Treviso'yu deplasmanda farklı skorla yenen Efes Pilsen, 18 puanla zirvede yer alırken, en yakın rakibine hem averaj üstünlüğü sağladı, hem de puan farkını 2'ye çıkardı. 
     A Grubu'nda da Ülkerspor, üstüste 2. galibiyetini alarak puanını 15'e çıkardı ve 2 haftada son sıradan 4.'lüğe dek çıktı. 
     Ligde 18'er puan ve averajla A Grubu'nda İspanya'nın FC Barcelona, B Grubu'nda da Rusya'nın USH CSKA Moskova takımlarının liderlikleri, geride bırakılan haftada da sürdü. 
     Euroleague'de, 10. hafta maçlarında alınan sonuçlar ve gruplardaki son puan durumları şöyle 
     
     A GRUBU 
     Barcelona İspanya -Elan Bearnais Pau Orthez Fransa 81-69. 
     Ülkerspor Türkiye -Union Olimpija Ljubljana Slovenya 68-63. 
     Atina Yunanistan -KK Cibona VIP Zagreb Hırvatistan 73-75. 
     Partizan Mobtel Belgrad S.Karadağ -Lottomatica Roma İtalya 73-81. 
     
     B GRUBU 
     KRKA Novo Mesto Slovenya -USH CSKA Moskova Rusya 62-89. 
     Unicaja Malaga İspanya -Montepaschi Siena İtalya 75-63. 
     Panathinaikos Yunanistan -Maccabi Elite Tel Aviv İsrail 84-91. 
     Skipper Bologna İtalya -BC Zalgiris Kaunas Litvanya 117-107. 
     
     C GRUBU 
     Alba Berlin EV Almanya -Pamesa Valencia İspanya 80-93. 
     Olympiakos Yunanistan -TAU Ceramica Vitoria İspanya 81-72. 
     Benetton Basket Treviso İtalya -Efes Pilsen Türkiye 66-79. 
     Idea Slask Wroclaw Polonya -Adecco ASVEL Lyon Fransa 84-75. 
     
</TEXT>
</DOC>
