<DOC>
<DOCNO> 215842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur56.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yaşındaki erkek çocuğa tacizde bulunan kamyoncu tutuklandı 
</HEADLINE>
<TEXT>

     Eskişehir'de 10 yaşındaki erkek çocuğa tacizde bulunduğu iddiasıyla yakalanan kamyon şoförü tutuklandı. 
     Ailesinin kendisiyle fazla ilgilenmemesi üzerine evden ayrılan O.A 10 , Yeni Bağlar Mahallesi Bağlar Caddesi'nde yürürken tanımadığı bir kamyon şoförünün kendisini yanına çağırdığını gördü. 
     Soğuk hava nedeniyle aracı önünde ateş yakarak ısınan kamyon şoförü, O.A'ya kamyonun arkasındaki yataklı bölmede kalabileceğini söyledi. 
     Bu sırada ailesi, O.A'nın eve gelmemesi üzerine Emniyet Müdürlüğü'ne giderek kayıp müracaatında bulundu. Aile, kendi imkanlarıyla O.A'nın bir internet cafede bulunduğunu öğrendi. 
     Bir gündür kayıp olan çocuklarını tespit ettikleri adresteki cafeden teslim alan aile, O.A'ya nerede ve kimlerle kaldığını sordu. 
     O.A'nın yanında kaldığı kamyon şoförü tarafından cinsel tacizde bulunduğunu öne sürmesi üzerine ailesi olayı emniyet güçlerine bildirdi. 
     Emniyet güçleri 10 yaşındaki O.A'nın verdiği ifade doğrultusunda, 01 TH 525 plakalı şüpheli kamyon sürücüsü Kadir Aydınoğlu'nu yakalayarak gözaltına aldı. 
     Olayla ilgili olarak gözaltına alınan Kadir Aydınoğlu, çıkarıldığı mahkemece tutuklandı. 
     
</TEXT>
</DOC>
