<DOC>
<DOCNO> 232509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun17.html </URL>
<DATE> 2004/04/18/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Yeni anket Fransızların çoğunluğu Türkiye'nin AB üyeliğine sıcak bakıyor 
</HEADLINE>
<TEXT>

     Fransa'da yayınlanan Marianne dergisinin yarınki sayısında yer alan bir kamuoyu araştırması, Fransızların yüzde 51'inin Türkiye'nin AB üyeliğine sıcak baktığını ortaya koydu. 
     France-2 radyo kanalının haberine göre, Fransız kamuoyunda Türkiye'nin üyeliğine karşı çıkanların oranı yüzde 39 iken, görüş bildirmeyenlerin oranı yüzde 10 olarak belirlendi. 
     Le Figaro Magazine dergisinde bir süre önce sonuçları yayınlanan kamuoyu araştırmasında, Türkiye'nin üyeliğine destek veren Fransızların oranı yüzde olmuştu. 
     Fransa'da bölgesel seçimlerde hezimete uğrayan iktidardaki Halkçı Hareket Birliği UMP , geçen hafta AB'nin Türkiye ile tam üyelik müzakerelerine başlamasına karşı çıkacağını açıklarken, Cumhurbaşkanı Jacques Chirac ve Dışişleri Bakanı Michel Barnier, tam üyelik müzakerelerinin başlaması konusunda AB Komisyonu'nun raporunu bekleyeceklerini bildirmişlerdi. 
     Siyasi gözlemciler, iktidar partisinin Türkiye ile ilgili tavır değişikliğini, partinin Avrupa Parlamentosu seçimlerinde oylarını aşırı sağa ve egemenlik yanlısı partilere kaptırma endişesine bağlıyor. 
     
</TEXT>
</DOC>
