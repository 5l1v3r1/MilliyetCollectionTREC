<DOC>
<DOCNO> 205959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun07.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika Havayolları, Los Angeles seferini iptal etti 
</HEADLINE>
<TEXT>

     Meksika'da havayolu şirketi Aeromexico'nun dün Mexico ile Los Angeles arasındaki yapılması öngörülen uçak seferini güvenlik gerekçesiyle iptal ettiği bildirildi. 
     Meksikalı resmi kaynaklar, 490 sefer sayılı uçuşun, Amerikalı yetkililerin bu uçakta güvenlik sorunları bulunduğu yönünde bilgi vermesi üzerine iptal edildiğini kaydetti. 
     Aynı kaynaklar, Amerikalı yetkililerin hangi tür güvenlik sorunu bulunduğu yönünde bir açıklamada bulunmadığını, Meksikalı yetkililerin de bu uçakta bir terör tehditine ilişkin kanıt bulamadıklarını ve hala Amerikalı yetkililerden bu uçuşun iptaline ilişkin somut gerekçeler beklediklerini belirtti. 
     Fransız havayolu şirketi Air France'ın geçen hafta Paris ile Los Angeles arasında yapılması öngörülen 6 seferi benzer uyarılar sonucu Fransız hükümeti tarafından iptal edilmişti. 
     İngiliz havayolları British Airways de, hükümetin güvenlik uyarısı üzerine bugün Washington'a yapacağı üç uçuştan birini iptal ettiğini açıklamıştı. 
     
</TEXT>
</DOC>
