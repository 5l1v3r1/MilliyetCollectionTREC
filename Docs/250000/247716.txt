<DOC>
<DOCNO> 247716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun27.html </URL>
<DATE> 2004/06/14/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Feleknas Uca, Avrupa Parlamentosu'na seçildi... 
</HEADLINE>
<TEXT>

     Alman Demokratik Sosyalizm Partisi PDS tarafından 7. sırada aday gösterilen Feleknas Uca 27 Avrupa Parlamentosu'na girmeyi başardı. 
     Uca, kendisine oy veren seçmenlere teşekkür ederek, ''Bu benim için çok önemli. Her zaman demokrasi ve insan hakları için mücadele ettik. İşlerimizin devamı açısından ikinci kez AP'ye seçilmem çok önemli'' dedi. 
     Türkiye'de demokrasinin gelişmesi için AB üyeliğini desteklediklerini ifade eden Uca, bu nedenle Birlik partilerinin CDU CSU Türkiye'nin AB üyeliğine karşı tutumlarına karşı çıktıklarını kaydetti. 
     Uca, şunları söyledi 
     ''Türkiye, Leyla Zana'nın da serbest bırakılmasıyla önemli bir adım atmıştır. Türkiye'deki reformların devam ettirilmesi için desteğimizi sürdüreceğiz. Benim için Türk kökenli seçmenlerin de seçimlere katılması önemliydi. Sadece Alman vatandaşlığını alarak seçimlere katılmamayı kabul etmiyorum. Bana oy veren herkese teşekkür ediyorum.'' Başbakan Gerhard Schröder'in isteğiyle Sosyal Demokrat Parti SPD tarafından 10. sıradan aday gösterilen Vural Öger ile Birlik 90 Yeşiller Partisi tarafından 6. sırada aday gösterilen Cem Özdemir'in AB'ye seçildikleri daha önce belli olmuştu. 
     
</TEXT>
</DOC>
