<DOC>
<DOCNO> 241955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonsiy02.html </URL>
<DATE> 2004/05/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Anayasa Mahkemesi Başkanı Bumin'in görev süresi doluyor... 
</HEADLINE>
<TEXT>

     Anayasa Mahkemesi Başkanı Mustafa Bumin'in 4 yıllık görev süresi, 31 Mayıs 2004'te dolacak. 
     Anayasa Mahkemesi Asıl Üyesi Mustafa Bumin, Ahmet Necdet Sezer'in Cumhurbaşkanı seçilmesinin ardından 31 Mayıs 2000'de Anayasa Mahkemesi Başkanlığı'na seçilmişti. 
     Anayasa Mahkemesi Başkan adaylığı için resmi başvuru yapılamıyor. Ancak, asıl üyeler, aday olduklarını, seçimin yapılacağı kurul toplantısında açıklıyor. 
     Bumin'in, yeniden aday olması bekleniyor. Yasaya göre, Anayasa Mahkemesi Başkanı 4 yıl için seçiliyor. Bumin, 26 Haziran 2005'te yaş haddinden emekliye ayrılacağı için, yeniden başkan seçilmesi durumunda yaklaşık bir yıl görev yapabilecek. 
     Anayasa Mahkemesi Başkanlığı seçiminin haziran ayının ilk haftasında yapılacağı öğrenildi. 
     
</TEXT>
</DOC>
