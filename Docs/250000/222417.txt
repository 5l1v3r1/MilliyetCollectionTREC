<DOC>
<DOCNO> 222417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun40.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da sağ geriliyor, sol yükseliyor... İşte son dağılım 
</HEADLINE>
<TEXT>

     Avrupa Birliği AB ülkelerinden İspanya'da dün yapılan seçimlerden sosyalistlerin galip çıkmasına karşın, üye ülkelerde sağ hükümetler hala çoğunlukta bulunuyor. 
     AB ülkelerinde halen işbaşında bulunan hükümet ya da koalisyon hükümetleriyle siyasi eğilimleri şöyle 
     Sağ Hükümetler 
     
     Avusturya 
     24 Kasım 2002'de yapılan seçimlerde Wolfgang Schüssel'in muhafazakar Halk Partisi ÖVP , Sosyal Demokratların yüzde 36.9 oy oranına karşı yüzde 42.27 oranında oy aldı. 
     Koalisyon ortağı aşırı sağcı Özgürlükçüler Partisi FPÖ ise yüzde 10.16 oranında oy elde etti. 
     
     Belçika 
     18 Mayıs 2003'te seçimler yapıldı. Liberallerle sosyalistler koalisyon hükümeti kurdu. Bir önceki seçimlerin galibi Hıristiyan Demokratların hezimeti ve 1999'dan 2003'e kadar hükümette yer alan çevrecilerin yenilgisi seçimlere damgasını vurdu. 
     
     Danimarka 
     21 Kasım 2001'de yapılan seçimlerde Anders Fogh Rasmussen'in liberal partisi önderliğinde oluşturulan ''burjuva'' grubunun zaferinin ardından, 72 yıldır ilk kez parlamentoya sağcı çoğunluk hakim oldu. Sosyal Demokratlar ise 11 sandalye kaybetti. 
     
     Fransa 
     5 Mayıs 2002'de yapılan başkanlık seçimlerinde Jacques Chirac'ın ezici zaferinin ardından 16 Haziran'da yapılan seçimlerden sağ galip çıktı. Halkçı Birlik Partisi UMP meclis sandalyelerinin üçte ikisine yakınına sahip oldu. 
     
     Yunanistan 
     7 Mart 2004'te yapılan seçimlerde sağ, ülkedeki 10 yıllık sosyalistlerin iktidarına nokta koydu. Yeni Demokrasi Partisi'nin muhafazakarları, yüzde 40.54 oranında oy alan sosyalist PASOK karşısında oyların yüzde 45.36'sını aldı. 
     
     İrlanda 
     17 Mayıs 2002'de seçimler yapıldı. Bertie Ahern'ün merkez sağdaki Fianna Fail partisinin zafer kazandığı seçimlerden sonra koalisyon hükümeti kuruldu. 
     
     İtalya 
     13 Mayıs 2001'de yapılan seçimlerin galibi, Silvio Berlusconi'nin önderliğindeki merkez sağ partileri ittifakı ''Özgürlükler Evi'' CDL oldu. Seçimlerde Berlusconi oyların yüzde 49.5'inin alırken, merkez sol yüzde 35 oranında oy aldı. 
     
     Norveç 
     10 Eylül 2001'deki seçimlerde geleneksel egemen güç İşçi Partisi 1909'dan bu yana en büyük yenilgiyi alarak, yüzde 24.4 oy oranına geriledi. 10 yıldır muhalefetteki muhafazakarlar yüzde 20.6, halkçı İlerleme Partisi yüzde 14.9 ve Hıristiyan Demokratlar yüzde 13 oy aldı. Hıristiyan Demokrat Kjell Magne Bondevik önderliğindeki azınlık koalisyon hükümeti Kraliçe'den iktidarı aldı. 
     
     Hollanda 
     22 Ocak 2003'te yapılan seçimlerde Hıristiyan Demokratlar zafer kazandı ve İşçi Partisi'nin 42 sandalyesine karşılık 44 sandalyenin sahibi oldu. Başbakan Jan Peter Balkanende himayesinde Hıristiyan Demokratlar, liberaller ve merkeziyetçi reformcular hükümet kurma konusunda anlaştı. 
     
     Portekiz 
     17 Mart 2002'deki seçimlerde merkez sağdaki Sosyal Demokrat Parti oyların yüzde 40.21'ini alırken, Sosyalist Parti yüzde 37.79 oy oranında kaldı. 
     Sol Hükümetler 
     
     İspanya 
     14 Mart 2004'te yapılan seçimlere Jose Luis Rodriguez Zapatero'nun liderliğindeki sosyalistler beklenmedik zaferi damgasını vurdu. İspanya Sosyalist İşçi Partisi PSOE oyların yüzde 42.64'ünü alırken, Başbakan Jose Maria Aznar'ın Halkçı Partisi yüzde 37.64 oy aldı. 
     
     Almanya 
     22 Eylül 2002'deki seçimlerden, Sosyal Demokrat Parti SPD Genel Başkanı Başbakan Gerhard Schröder'in Yeşiller'le kurduğu koalisyon, ikinci defa 4 yıl için iktidarda kalması sonucu çıktı. 
     
     İngiltere 
     7 Haziran 2001'de yapılan seçimlerde Tony Blair liderliğindeki İşçi Partisi zafer kazandı. Blair, Avam Kamarası'nda 659 sandalyenin 413'ünü elde etti. Muhafazakarlar 166, Liberal Demokratlar da 52 sandayle kazandı. 
     
     İsveç 
     15 Eylül 2002'deki seçimlerde sol yüzde oy oranıyla zafer kazandı. Sağ muhalefetin oy oranı yüzde 43.8'de kaldı. 
     
     Finlandiya 
     Ülke 16 Mart 2003'teki secimlerin galibi Merkez Parti, liberal Halk Partisi ve Sosyal Demokratları bir araya getiren koalisyonla idare ediliyor. 
     
</TEXT>
</DOC>
