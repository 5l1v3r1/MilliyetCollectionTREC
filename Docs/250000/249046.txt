<DOC>
<DOCNO> 249046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonspo12.html </URL>
<DATE> 2004/06/18/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Trabzonspor, Adanasporlu Serkan ile anlaştı 
</HEADLINE>
<TEXT>

     Trabzonspor, dış transferde Adanasporlu Serkan ile prensipte anlaşma sağladı. 
     Kulüp Genel Sekreteri Yusuf Ziya Yılmaz, futbolcuları Volkan'ın kardeşi olan ve bonservisi Adanaspor'da bulunan Serkan Bekiroğlu ile büyük olasılıkla anlaştıklarını, ancak resmi bir sözleşme yapmadan transferi açıklamak istemediklerini söyledi. 
     Serkan'ın menajeri Özcan Üstüntaş ise bordo-mavili takımın futbolcusu Volkan'ın izinli olduğunu ve kardeşi Serkan ile birlikte bu akşam kampa katılacaklarını söyledi. 
     Üstüntaş, futbolcusu Musa Büyük konusunda da Trabzonspor'un teklifi olduğunu kaydederek, ''Biz Trabzonspor ile anlaşma yaptık. İstanbulspor'un durumunun belirginleşmesinin ardından Trabzonspor'a imza atacağız. Büyük olasılıkla pazartesi günü bu sorun çözümlenir'' diye konuştu. 
     Bir başka futbolcusu Konyasporlu Altan için de Trabzonspor'un isteği olduğunu belirten Üstüntaş, ''Bu futbolcuyu Gençlerbirliği de istiyor. Biz Konyaspor'dan bonservisi konusunda bir anlayış bekliyoruz'' dedi. 
     
</TEXT>
</DOC>
