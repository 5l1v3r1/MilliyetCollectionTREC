<DOC>
<DOCNO> 226545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sondun29.html </URL>
<DATE> 2004/03/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İsa'nın Çilesi... Bir kişi daha kalbine yenik düştü 
</HEADLINE>
<TEXT>

     Venezüella'nın başkenti Caracas'ta 61 yaşındaki bir kadın, Hazreti İsa'nın son 12 saatinin konu edildiği ''İsa'nın Çilesi'' The Passion of Christ filmini izledikten sonra kalp krizi geçirerek hayata veda etti. 
     Yerel El Nacional gazetesinin haberine göre, cumartesi akşamı bir arkadaşıyla filmi izlemeye giden kadın, film başladıktan yarım saat sonra bazı sahnelere dayanamadıkları için sinema salonundan ayrıldı. Kısa bir süre sonra göğsünde ağrılar başladığını söyleyen adı açıklanmayan kadın hastaneye kaldırıldı, ancak kurtarılamadı. 
     Daha önce, 43 yaşındaki Brezilyalı rahip Jose Geraldo Soares ile ABD'nin Kansas eyaletinde yaşayan 50'li yaşlarda bir kadın filmi izlerken kalp krizi geçirerek ölmüştü. 
     Yahudi dünyası, Mel Gibson'ın oynadığı ve yönettiği filmin Yahudi düşmanlığına itecek sahneler içerdiğini ileri sürüyor. 
     
</TEXT>
</DOC>
