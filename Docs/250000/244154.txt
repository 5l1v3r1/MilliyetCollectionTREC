<DOC>
<DOCNO> 244154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun31.html </URL>
<DATE> 2004/05/31/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
İsrail "Mısır, planı destekliyor" 
</HEADLINE>
<TEXT>

     İsrail, Mısır'ın, İsrail Başbakanı Ariel Şaron'un Gazze'den çekilme planına destek verdiğini belirtti. 
     Şaron'un makamından yapılan açıklamaya göre, Şaron'la bugün telefon görüşmesi yapan Mısır Cumhurbaşkanı Hüsnü Mübarek, ''İsrail'in Gazze Şeridi'nden çekilme planına destek verdiğini ve bu konuda yardım etmeye hazır olduğunu'' söyledi. 
     Açıklamada, Mısır ve İsrail'in bu konuda ortak bir çalışma komisyonu oluşturacağı, İsrail Dışişleri Bakanı Silvan Şalom'un da komisyon çalışmalarının detaylarını Mübarek ile görüşmek üzere Perşembe günü Mısır'ın başkenti Kahire'ye gideceği kaydedildi. 
     İsrail Savunma Bakanı Şaul Mofaz, İsrail parlamentosunun Knesset Savunma ve Dışişleri Komisyonu'nda yaptığı konuşmada, ülkesinin Mısır sınırındaki Filadelfiya güvenlik koridoru dahil bütün Gazze Şeridi'nden çekilmeye sıcak baktığını belirtmişti. 
     Mofaz, Gazze Şeridi'nden bütünüyle çekilmenin ''büyük oranda Mısırlılara bağlı olduğunu'' söylemişti. 
     
</TEXT>
</DOC>
