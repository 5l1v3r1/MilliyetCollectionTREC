<DOC>
<DOCNO> 237657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/dunya/axdun01.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşından küçüklere yasak 
</HEADLINE>
<TEXT>


Elbu Safa köyünün '16 yaşından büyük erkekleri', Ebu Gıreyb deneyimlerini Milliyet'e anlattı 

NAMIK DURUKAN Samarra 


ABD askerlerinin insan hakları ihlallerinin Ebu Gıreyb Cezaevi ile sınırlı olmadığı, Irak'ın birçok bölgesinde onur kırıcı yöntemlere başvurduğu ortaya çıktı. Milliyet, ABD askerlerinin şiddetine maruz kalan ve işkenceye uğrayan Iraklılarla görüştü. 
Samarra kentine 10 kilometre uzaklıkta, direnişçilere destek verdiği ileri sürülen Elbu Safa köyü, ABD operasyonu sonrasında yaşanamaz hale geldi. Operasyon sırasında 2 kişinin öldürüldüğü köyde, 16 yaşından büyük tüm erkekler tutuklanıp cezaevine atılmış. "ABD'nin getirdiği özgürlük bu kadarmış" diyen köylüler, şunları anlattı 
Köy imamı Mahir Ahmed Ali Askerler, sabah köye girdi. 16 yaşından büyük herkesi alıp köy meydanında topladılar. Kafalarımıza çuval geçirdikten sonra cezaevine götürdüler. 
Muhammet Ebu Isam Ebu Gıreyb tam bir cehennem. Yaptıklarını anlatmaya utanıyorum. Saddam'dan daha kötü çıktılar. 
Abdulkadir Tarık Hasan Beni de Ebu Gıreyb Cezaevi'ne götürdüler. Başıma çuval geçirdikten sonra soydular. Uzun süre bu şekilde bıraktılar. Soğuk ve tazyikli su sıkıyorlar, elektrik veriyorlardı. İşkence yaparlarken gülüyorlardı. 




</TEXT>
</DOC>
