<DOC>
<DOCNO> 247847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonspo32.html </URL>
<DATE> 2004/06/14/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Euro 2004... Gök-maviler Danimarka, 'Komşu' İsveç karşısına çıkıyor 
</HEADLINE>
<TEXT>

     Portekiz'de devam eden Avrupa Futbol Şampiyonası'nda bu akşam C Grubu'nda ilk maçlar oynanacak. Grubun favorisi İtalya Danimarka ile kapışırken, Bulgaristan ise İsveç'le kozlarını paylaşacak. 
     Guimares'te 30 bin kişilik Alfonso Henriques Stadı'nda saat 19.00'da başlayacak Danimarka-İtalya maçının hakemi İspanyol Mejuto Gonzales. 
     Danimarka, C Grubu'nun en büyük favorisi İtalya karşısına, annesi ölen Gronkjaer ve cezalı olan Gravesen'den yoksun bir kadroyla çıkacak. 
     İki takımın bugüne kadar oynadığı 10 maçın en önemli özelliği hiçbir maçın beraber bitmemesi. 10 maçlık istatistiklerde İtalya'nın 7-3'lük üstünlüğü bulunuyor. 
     İki takım arasında oynanan son maçta Danimarka 3-2 galip gelmişti. 
     
     Petkov ve Lazarov sahne alıyor 

     C Grubu'nun diğer maçında Bulgaristan, Lizbon'da Jose Alvalade Stadı'nda İsveç'le kozlarını paylaşacak. İngiliz hakem Michael Riley yöneteceği karşılaşma saat 21 45'te başlayacak. 
     'Komşu' Bulgaristan'da Fenerbahçeli Petkov, Gaziantepli Lazarov'la birlikte daha önce İstanbulspor'un kalesini koruyan Zdravkov da forma giyecek. 
     İki takım arasında oynanan maçlara baktığımızda ise İsveç'in üstünlüğü göze çarpıyor. Son maçı ise İsveç 1 - 0 kazanırken, Bulgaristan rakibini en son 1967'de yenebildi. 
     
</TEXT>
</DOC>
