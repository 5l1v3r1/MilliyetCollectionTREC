<DOC>
<DOCNO> 218389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur35.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyan'da İlkokulda dağıtılan gofretten öğrenciler zehirlendi... 
</HEADLINE>
<TEXT>

     Afyon'un İhsaniye İlçesi'ne bağlı Gazlıgöl Beldesi'nde, bir bakkalın ilköğretim okulu öğrencilerine dağıttığı gofret ve bisküvilerin son kullanma tarihinin 10 Aralık 2003 olduğu belirlendi. 
     AA muhabirinin aldığı bilgiye göre, Gazlıgöl İlköğretim Okulu yakınında bakkal dükkanı olan ve dün öğrencilere 2 kutu bisküvi dağıtarak, 42 öğrencinin zehirlenmesine neden olduğu iddiasıyla gözaltına alınan Murat Coşkun, ifadesinin alınmasından sonra mahkemeye sevk edildi. 
     İfadesinde, ''Satamadığım için kullanma tarihi geçmek üzere olan gofret ve bisküvilerden 2 kolisini çocuklara dağıttım. Kötü bir amacım yoktu'' dediği öğrenilen Murat Coşkun, çıkarıldığı İhsaniye Nöbetçi Mahkemesi'nce, tutuksuz yargılanmak üzere serbest bırakıldı. 
     Jandarmanın yaptığı araştırmada, öğrencilere dağıtılan bisküvi ve gofretlerin son kullanma tarihinin 10 Aralık 2003 olduğu tespit edildi. 
     Bu arada, gofret ve bisküviden zehirlendikleri için Afyon Devlet ve Zübeyde Hanım Çocuk Hastanesi'ne kaldırılan 42 öğrencinin tedavilerinin tamamlandığı ve taburcu edildiği bildirildi. 
     
</TEXT>
</DOC>
