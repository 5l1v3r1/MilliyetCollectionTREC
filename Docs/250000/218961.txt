<DOC>
<DOCNO> 218961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko12.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Tekstilde KDV'nin indirilmesi için değişik çalışmalar var 
</HEADLINE>
<TEXT>

     Devlet Bakanı Kürşad Tüzmen, tekstilde KDV oranının yüzde 18 den 8'e indirilmesi konusunda çeşitli çalışmaların bulunduğunu belirterek, ''Ara oran olabilir'' dedi. 
     Tüzmen, ''81 İlden Sınırların Ötesine'' adlı projeyle ilgili düzenlenen toplantının ardından gazetecilerin sorularını yanıtladı. Tüzmen, bu konuda sektörün talebi bulunduğunu hatırlatarak, şöyle devam etti 
     ''Sektörel çalışmayı kendilerine yaptırdık, KDV'nin indirilmesinin kendileri açısından daha iyi olacağı yönünde çeşitli görüşler var. 18'den 8'e indirilmesi bizim açımızdan hem KDV iadesi ile ilgili bir takım söylentilerin azalmasını sağlayacak hem de bizim açımızdan verginin aşağıya doğru indirildiğinde tabana doğru yayıldığında ihracatçıya çok daha fazla faydası olacak.'' ''IMF ile bu konuda görüşmeniz olacak mı '' sorusu üzerine Tüzmen, ihtiyaç olursa görüşeceklerini söyledi. Tüzmen, bu oranın 18'den 8'e indirilmesi yönünde çalışma yaptıklarını belirterek, ''Maliye Bakanlığı da çalışma yapıyor. Daha orta bir rakama da inebilir. Daha sonuçlanmadı'' dedi. 
     
</TEXT>
</DOC>
