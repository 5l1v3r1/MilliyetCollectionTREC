<DOC>
<DOCNO> 230378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun14.html </URL>
<DATE> 2004/04/11/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Irak'ta Erbain törenleri... Yüzbinlerce kişi Kerbela'ya akın etti... 
</HEADLINE>
<TEXT>

     Kerbela olaylarının 40. gününün Erbain yıldönümü dolayısıyla yüzbinlerce kişi kente akın etti. 
     Şafaktan önce yapılan, Erbain törenlerinin doruk noktasında törenin sakin geçtiği bildirildi. Törenler çerçevesinde Şiiler Kerbela'da öldürülen İmam Hüseyin'in türbesini ziyaret ediyorlar. 
     Gün doğumundan sonra da sokakların Şiilerle dolu olduğu, bazılarının Şii lider Mukteda Sadr'ı destekleyen sloganlar attıkları belirtildi. 
     ABD öncülüğündeki güçlerin Erbain sırasında güvenliği sağlayacağına güvendiği Irak polisinin, bu haftaki çatışmaların ardından kentin hiçbir yerinde görünmediği belirtiliyor. 
     Sokaklarda Şii milislerin yanı sıra dini yetkililerin tuttukları yerel muhafızların devriye gezdiği bildiriliyor. 
     
</TEXT>
</DOC>
