<DOC>
<DOCNO> 226817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun33.html </URL>
<DATE> 2004/03/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Çin'den ABD'nin parmak izi uygulamasına misilleme 
</HEADLINE>
<TEXT>

     Çin yönetimi, ABD'ye giren Çinlilerin parmak izlerinin alınmasına itirazın sonuç vermemesi üzerine yeni uygulamalar başlattı. 
     Çin Dışişleri Bakanlığı'ndan yapılan açıklamada, Çin'e gelen Amerikan vatandaşlarına yeni vize uygulamalarına geçildiği bildirildi. 
     Yeni vize uygulamaları, kişisel amaçla Çin'e gelen diplomatik pasaport ve hizmet pasaportu sahibi Amerikan vatandaşlarına, amaçlarına uygun vize uygulanmasını ve vize masraflarının alınmasını öngörüyor. 
     Uygulamalar arasında, Çin'in ABD'deki diplomatik temsilciliklerinin, vize başvurusunda bulunan bazı Amerikan vatandaşlarıyla yüz yüze görüşme yapması ve Çin'in sınır kapılarında Amerikan vatandaşlarına vize verilmesi uygulamasına son verilerek, bütün ABD vatandaşlarının Çin dışında vize alması zorunluluğu da bulunuyor. 
     
</TEXT>
</DOC>
