<DOC>
<DOCNO> 212190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/soneko18.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş İzmir Rafinerisi'nda olağanüstü bir durum yok 
</HEADLINE>
<TEXT>

     Tüpraş, İzmir Rafinerisi'ndeki ünite duruşlarının, daha önceden tespit edilen ünite duruşlarıyla ilgili olduğu ve olağanüstü bir durumun söz konusu olmadığını bildirdi. 
     Tüpraş'dan Borsa'ya gönderilen açıklamada, Tüpraş rafinerilerindeki ünitelerin bakım, onarım programlarının o yıl için belirlenen hampetrol işleme miktarını aksatmayacak şekilde ve ünitelerin bakım gereksinimlerine göre belirlendiği kaydedildi. 
     2004 yılı hampetrol işleme programının 24.5 milyon ton olarak belirlendiği ve 2004 yılı bakım onarım programlarının bu hedefi saptırmayacak şekilde planlandığına işaret edilen açıklamada, ayrıca bakım onarım programları hazırlanırken tüm rafinerilerden görüşler alındığı ve ilgili birimlerce ülkenin mevsimsel petrol ürünü ihtiyacı gözönünde bulundurulduğu belirtildi. 
     Tüpraş açıklamasında, İzmir Rafinerisi ünite duruşları ile ilgili basında çıkan haberin, bu program çerçevesinde daha önceden tespit edilen ünite duruşlarını yansıttığı ve olağanüstü bir durumun söz konusu olmadığı vurgulandı. 
     
</TEXT>
</DOC>
