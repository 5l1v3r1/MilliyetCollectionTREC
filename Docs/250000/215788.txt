<DOC>
<DOCNO> 215788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur02.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşehir'de otobüs devrildi 12 yaralı 
</HEADLINE>
<TEXT>

     Konya'nın Akşehir İlçesi'nde bir yolcu otobüsünün yoldan çıkıp, ağaçlara çarparak devrilmesi sonucu 12 kişi yaralandı. 
     Alınan bilgiye göre, İzmir-İskenderun seferini yapmakta olan Bereket Hüzmeli'nin kullandığı 06 HAS 97 plakalı yolcu otobüsü, Akşehir girişinde, buzlanma nedeniyle kayarak yol kenarındaki ağaçlara çarptı. Çarpmanın etkisiyle devrilen otobüste bulunan yolculardan, Meral Karapir, Yaşar Coşkun, Erol Sungur, Metin Gökmen, Okan Acar, Hüseyin Önal, Orçun Özmen, Gökhan Aslan, Hatice Uz, Mustafa Işın, Nevin yapıcı ve Şule Aktaş, yaralandı. 
     Akşehir Devlet Hastanesi'ne kaldırılan yaralılardan Meral Karapir, Yaşar Coşkun, Erol Sungur, Metin Gökmen, Okan Acar, Hüseyin Önal'ın tedavileri sürdürülürken, diğer 6 yolcu ayakta tedavi edildi. 
     Otobüs sürücüsü Bereket Hüzmeli, ifadesi alınmak üzere Polis Merkezi'ne götürüldü. 
     
</TEXT>
</DOC>
