<DOC>
<DOCNO> 208651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sontur02.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de birahane sahibinin evi kurşunlandı... 
</HEADLINE>
<TEXT>

     Konak İlçesi'nde, 1 kişi şofbenden sızan gazdan zehirlenerek öldü. 
     AA muhabirinin edindiği bilgiye göre, bir ihbar üzerine, Hatay semti 162. sokakta bulunan eve gelen güvenlik güçleri, Murat Güldiken'in 33 banyodaki cesediyle karşılaştı. 
     Murat Güldiken'in şofbenden sızan gazdan zehirlendiğinin tahmin edildiği kaydedildi. Güldiken'in kesin ölüm nedeninin otopsi sonucu kesinlik kazanacağı belirtildi. 
     
     BİRAHANE SAHİBİNİN EVİ KURŞUNLANDI 
     Konak İlçesi'nde, birahane sahibi olduğu belirtilen kişinin evi kurşunlandı. 
     Güzelyalı semti 28. sokakta, İdris Genci'nin evine, saat 03.00 sıralarında plakası ve sürücüsü belirlenemeyen otomobilden ateş açıldı. Saldırgan veya saldırganlar olaydan sonra kaçtı. 
     Silah seslerinin duyulması üzerine olay yerine gelen güvenlik güçlerinin yaptığı incelemelerde, evin camlarına ve dış duvarlarına isabet etmiş 8 mermi izi tespit edildi. Aramalarda 5 adet boş kovan bulundu. 
     Genci'nin, Buca ilçesi Şirinyer semtinde birahane çalıştırdığı kaydedildi. Genci'nin evinin ne amaçla kurşunlandığının araştırıldığı belirtildi. 
     
     OTO HIRSIZI, DEREDE YAKALANDI 
     Buca İlçesi'nde çaldıkları otomobili terk eden hırsızlardan biri, güvenlik güçlerinin takibi sonucu dere içinde yakalandı. 
     Şirinyer Semti'nde sabaha karşı saat 04.00 sıralarında devriye gezen polis ekibi, Ufuk Mahallesi 1257. sokakta şüpheli 2 kişinin, 35 ALZ 71 plakalı otomobili bırakıp kaçtığını gördü. 
     Güvenlik güçlerinden kaçan hırsızlardan biri, aynı sokakta bulunan dereye girdi. Hırsızın peşinden giden polis, Ferdi K'yi 24 derede yakaladı. Kimliği belirlenemeyen diğer hırsız ise kaçtı. 
     Soruşturmada, hırsızların terk ettiği 35 ALZ 71 plakalı aracın çalıntı olduğu belirlendi. 
     
</TEXT>
</DOC>
