<DOC>
<DOCNO> 244435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/soneko09.html </URL>
<DATE> 2004/06/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
CIA, 2002 milli gelir tahminlerini değiştirdi... 
</HEADLINE>
<TEXT>

     ABD'nin Merkezi Haber Alma Örgütü CIA , dünya ülkeleriyle ilgili 2002 milli gelir tahminlerini değiştirdi. 
     CIA'nin internet sitesinde yer alan ''The World Factbook'' adlı çalışmasındaki veriler aralıklarla güncelleniyor. 
     Bu çalışmada, geçen yıl Aralık ayında yer alan tahminlerini değiştiren CIA, daha önce 2002 yılı için 468 milyar dolar olarak açıkladığı Türkiye'nin satın alma gücü paritesiyle gayri safi yurtiçi hasılasını SGP-GSYH , yeni tahmininde 489,7 milyar dolara çıkardı. 
     Bu gelirle ekonomik büyüklükte dünya sıralamasında 17'inci olan Türkiye'nin 2002 yılı kişi başına yurtiçi gelir rakamı da 7 bin dolardan 7 bin 300 dolara yükseldi. 
     ABD'nin dış istihbarat örgütü olan CIA'nın çalışmasından derlenen bilgilere göre, dünya SGP-GSYH toplamı 2002 yılında 49 trilyon dolara ulaştı. ABD, 10 trilyon 450 milyar dolarlık dünya toplamının yüzde 21,3'ü SGP-GSYH ile ilk sıradaki yerini korurken, Çin 5 trilyon 989 milyar dolarla ikinci, Japonya 3 trilyon 651 milyar dolarla üçüncü, Hindistan 2 trilyon 664 milyar dolarla dördüncü, Almanya 2 trilyon 160 milyar dolarla beşinci, Fransa 1 trilyon 558 milyar dolarla altıncı, Birleşik Krallık 1 trilyon 528 milyar dolarla yedinci, İtalya 1 trilyon 455 milyar dolarla sekizinci, Rusya 1 trilyon 409 milyar dolarla dokuzuncu, Brezilya 1 trilyon 376 milyar dolarla onuncu sırayı aldı. Bu 10 ülke 32 trilyon 240 milyar dolarla 2002 yılında dünya üretiminin üçte ikisini yüzde 65,8'ini yaptı. 
     Bu ülkeleri Güney Kore, Kanada, Meksika, İspanya, Endonezya, Avustralya, Türkiye, İran, Tayland ve Hollanda takip etti. Türkiye'nin de içinde bulunduğu ilk 20 ülkenin dünya üretimindeki payı ise yüzde 79,5'e 38 trilyon 962 milyar dolar ulaştı. Kalan 216 bağımsız, bağımlı ülke veya bölge ekonomisi 10 trilyon 38 milyar dolarlık SGP-GSYH ile ABD kadar bile üretim yapamıyor. Bu ülkelerin dünya hasılası içindeki payları yüzde 20,5'de kalıyor. 
     
     ÇİN ABD'Yİ, HİNDİSTAN JAPONYA'YI YAKALIYOR... 
     Son 20-25 yılda olağanüstü bir gelişme gösteren ve yaklaşık 6 trilyon dolarlık bir boyuta ulaşan Çin ekonomisi, ABD ekonomisinin yüzde 57,3'üne, toplam dünya üretiminin de yüzde 12,2'sine ulaştı. 
     Uzun yıllar boyunca yaklaşık yüzde 10 büyüyen Çin'in, SGP-GSYH'da önümüzdeki 15-20 yılda ABD ekonomisini geride bırakması bekleniyor. Çin'in kambiyo fiyatlarıyla GSYH'si ise yaklaşık 1.3 trilyon dolar düzeyinde bulunuyor. 
     Hindistan da Çin kadar olmasa da SGP-GSYH'sını istikrarlı ve oldukça hızlı bir şekilde yüzde 5-6 düzeyinde artırıyor. Bundan birkaç yıl öncesine kadar Almanya kadar üretim yapamayan Hindistan, 2002 rakamlarına göre bu ülkeye 504 milyar dolar Türkiye'ninki 489,7 milyar dolar fark atmış durumda. Hindistan, üçüncü büyük ekonomi Japonya'ya gittikçe yaklaşırken, bu ülkenin yurtiçi gelir toplamının yaklaşık dörtte üçü yüzde 73'ü kadar üretim yapar hale geldi. Dünya ekonomisi içinde Hindistan ekonomisinin payı da yüzde 5,4'ü geçmiş durumda. 
     
     EN ZENGİN LÜKSEMBURG... 
     Satınalma gücü paritesiyle kişi başına yurtiçi gelirde Avrupa Birliği AB üyesi, 454 bin 157 nüfuslu Lüksemburg 48 bin 900 dolarla açık farkla birinciliğini 2002 yılında da korudu. Bu ülkeyi 36 bin 300 dolarla, 290,3 milyon nüfuslu ABD, 35 bin 200 dolarla Atlas Okyanusu'nda İngiltere'ye bağlı, 64 bin 482 nüfuslu Bermuda, 35 bin dolarla Küba'nın güneyinde yine İngiltere'ye bağlı, 41 bin 934 nüfuslu Cayman Adaları, 34 bin 600 dolarla Orta İtalya'da, bağımsız cumhuriyet 28 bin 119 nüfuslu San Marino, 33 bin dolarla 4 milyon 546 bin nüfuslu Norveç, 32 bin dolarla 7 milyon 319 bin nüfuslu İsviçre, 30 bin 200 dolarla 280 bin 798 nüfuslu İzlanda, 29 bin 300 dolarla 32 milyon 207 bin nüfuslu Kanada ve yine 29 bin 300 dolarla 3 milyon 924 bin nüfuslu AB üyesi İrlanda takip etti. 
     Büyük ekonomiler içinde Çin, kişi başına yurtiçi gelirde 4 bin 700 dolarla 126., Endonezya 3 bin 100 dolarla 148., Hindistan ise 2 bin 600 dolarla 155. sırayı alabildi. Türkiye'nin 7 bin 300 dolarla 96. olduğu listede, Türkiye'nin komşularından Yunanistan 19 bin 100 dolarla 43., Kıbrıs Rum Kesimi 15 bin dolarla 57., Rusya 9 bin 700 dolarla 77., Romanya 7 bin 600 dolarla 95., İran 6 bin 800 dolarla 100., Bulgaristan 6 bin 500 dolarla 103., KKTC 6 bin dolarla 109., Ukrayna 4 bin 500 dolarla 129., Azerbaycan 3 bin 700 dolarla 139., Suriye 3 bin 700 dolarla 141., Ermenistan 3 bin 600 dolarla 142., Gürcistan 3 bin 200 dolarla 147., Irak ise 2 bin 400 dolarla 161. olabildi. 
     En fakir ülkeler ise satınalma gücü paritesiyle kişi başına 500 dolar yurtiçi gelirle Burundi, Doğu Timor ve Sierra Leone oldu. 
     
</TEXT>
</DOC>
