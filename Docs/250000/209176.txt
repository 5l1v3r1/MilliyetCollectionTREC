<DOC>
<DOCNO> 209176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/ekonomi/eko02.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizlerde indirim yarışı 
</HEADLINE>
<TEXT>

   Piyasadaki faizlerin en altına inme kararı alan Ziraat Bankası, faiz oranlarını dünden itibaren otomobil kredisinde yüzde 1.9'a, tüketici kredilerinde de yüzde 2.2'ye çekti 
      EKONOMİ SERVİSİ 
   
   Ziraat Bankası Genel Müdürü Can Akın Çağlar, piyasadaki faiz oranlarının en altına inme kararı aldıklarını ve bu kapsamda taşıt kredilerinin aylık faiz oranını dünden itibaren yüzde 1.9'a, tüketici kredilerine uyguladıkları faizi de yüzde 2.2 - 2.25'e çektiklerini açıkladı. 
   
   K rı 1.1 katrilyon 
   Ziraat Bankası'nın bu hamle ile otomobil kredisindeki faizi önceki gün yüzde 1.95'e çeken Akbank'ın oranının da altına inmiş oldu. Çağlar, CNN Türk'te yaptığı açıklamada Ziraat Bankası'nın sadece çiftçilere değil, finansal bir grosmarket halinde her türlü ürün çeşitlendirmesiyle her kesime hizmet veren bir banka haline geleceğini söyledi. 
   
      2004'ün asıl bireysel kredilerde patlama yapacakları bir yıl olacağını belirten Çağlar, ticaret erbabına da "Ziraat Bankası adına yakışır" miktarlarda kredi vermeyi öngördüklerini kaydetti. Çağlar, bankanın 2002 yılında 156 trilyon lira olan k rının, 2003'te 1 katrilyon 70 trilyon liraya yükseldiğini de açıkladı. Buna göre Ziraat Bankası'nın net k rı geçen yıl, 2002'ye göre yüzde 489.7 artış gösterdi. 
   Çağlar, bankanın finansal yeniden yapılandırma sürecinin büyük ölçüde tamamlandığını, 2004'te en çok üzerinde duracakları konunun operasyonel yeniden yapılandırma olacağını da ifade etti. 
   
   Neden Citibank olmayalım    5.8 katrilyona gelmiş öz kaynağıyla Ziraat'in Avrupa'nın 69'uncu, dünyanın 141'inci büyük bankası olduğuna işaret eden Çağlar, "Ziraat Bankası'nı bir dünya markası yapmak istiyoruz. Neden bir Citibank olmasın, neden bir UBS olmasın anlayışından hareket ettik" diye konuştu. 
   
   
</TEXT>
</DOC>
