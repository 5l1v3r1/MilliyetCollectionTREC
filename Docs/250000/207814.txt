<DOC>
<DOCNO> 207814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/magazin/mag02.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem aşkta hem işte kazandı 
</HEADLINE>
<TEXT>

   'Çocuklar Duymasın'dan aşkı uğruna ayrılmak zorunda kalan Pınar Altuğ, işlerinin açıldığını, aşkının çok iyi gittiğini söylüyor 
      YAŞAR ÇAKMAK, BİRSEN ALTUNTAŞ 
   
   Ekranların en sevilen dizilerinden 'Çocuklar Duymasın'dan olaylı şekilde ayrılan Pınar Altuğ, hem iş hem de aşk hayatında son derece mutlu. 
   Kendisine gelen birçok teklif arasından, yakında çekimleri başlayacak 'Evlenmek İstiyorum' dizisini seçen Altuğ, salon komedisi türü yapımda, bir veterineri canlandıracak. Dizide, evlenmek istediği halde bunu bir türlü başaramayan kadını oynayacak Altuğ'a, Ege Aydan eşlik edecek. 
   
   Tony ile mutluyum 
   'Çocuklar Duymasın'dan ayrıldıktan sonra beş dizi ve üç sinema filmi teklifi birden alan Altuğ, artık mutluluğunu kimsenin bozamayacağını söylüyor. 
   Geçen kötü günlere rağmen hem aşkta hem işte sonunda mutluluğu yakaladığını belirten Altuğ, "Çok mutluyum, Tony ile çok güzel bir birlikteliğimiz var. İşlerim de çok iyi gidiyor, çok güzel teklifler alıyorum. Kendime yeni bir yol çizdim. Bunu kimsenin yıkmasına izin vermeyeceğim" diyor. 
   
   
</TEXT>
</DOC>
