<DOC>
<DOCNO> 234238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sontur24.html </URL>
<DATE> 2004/04/23/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
23 Nisan törerleninde tribünlerde kavga 6 kişi bıçaklandı 
</HEADLINE>
<TEXT>

     Güngören'de, 23 Nisan etkinliği yapılan bir stadyumun tribününde çıkan kavgada, 6 kişi bıçakla yaralandı. 
     Alınan bilgiye göre, 23 Nisan Ulusal Egemenlik ve Çocuk Bayramı kutlaması yapılan Mimar Yahya Baş Stadı'nın kapalı tribününde, bazı gençler arasında kavga çıktı. 
     Olayda, Çağlar S., Murat U., Mehmet Ali Ç., Ömer T., Yücel K. ve meslek lisesi öğrencisi Ferhat G. bıçak darbeleriyle yaralandı. 
     Bakırköy Dr. Sadi Konuk Eğitim ve Araştırma Hastanesi'ne kaldırılan 4 yaralıdan Mehmet Ali Ç.'nin yoğun bakım servisine alındığı, diğer kişilerin ise ayakta tedavileri yapıldıktan sonra taburcu oldukları ve ifadeleri alınmak üzere Güngören İlçe Emniyet Müdürlüğü'ne götürüldükleri belirtildi. 
     İstanbul Üniversitesi İstanbul Tıp Fakültesi Hastanesi'nde tedavi altına alınan Murat U.'nun da, yoğun bakım servisinde olduğu öğrenildi. 
     Polis yetkilileri, Muhammet Y. adlı kişinin de gözaltına alındığını belirterek, olaya ilişkin soruşturmanın sürdüğünü söylediler. 
     
</TEXT>
</DOC>
