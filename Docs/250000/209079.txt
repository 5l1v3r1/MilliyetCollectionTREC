<DOC>
<DOCNO> 209079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/soneko21.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şahin, IMF Heyeti'ni kabul etti... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, 2003 yılında hükümetin 2003 yılı hedeflerini çok büyük ölçüde tutturması nedeniyle Uluslararası Para Fonu IMF heyetinin kendilerini tebrik ettiğini söyledi. 
     Şahin, Başbakanlık Merkez binadaki makamında IMF Türkiye Masası Şefi Rıza Moghadam başkanlığındaki heyeti kabul ederek yaklaşık 1.5 saat görüştü. 
     Mehmet Ali Şahin, görüşmelerde 2003 yılını değerlendirdiklerini belirterek, 2004 yılında mali disipline uyulması konusunda IMF'nin görüş ilettiğini, hükümet olarak da mali disipline uyma kararlılığı içinde olduklarını kaydetti. 
     Görüşmede SSK ve Bağkur emeklileri ve asgari ücarete yapılan artışlarında ele alındığını vurgulayan Şahin, IMF heyetinin bu artışların bütçeye ilave yük getirebileceği görüşünde olduğunu belirterek, kendilerinin de bu artışların tüm yıla yayılacağını, ayrıca tüm bakanlıkların bu yükü kendi ödeneklerini yeniden değerlendirerek karşılayabileceği görüşünü ilettiklerini söyledi. 
     Başbakan Yardımcısı Şahin, asgari ücretteki artışında yük getirmeyeceğini IMF tarafına ilettiklerini bildirdi. 
     Bu arada, Moghadam görüşmenin ardından yaptığı açıklamada, Başbakan Yardımcısı Şahin'i ilgilendiren konularda oldukça önemli bir görüşme yaptıklarını ve bu konularda hükümetin görüşünü aldıklarını söyledi. 
     
</TEXT>
</DOC>
