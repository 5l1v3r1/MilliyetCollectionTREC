<DOC>
<DOCNO> 243338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonspo19.html </URL>
<DATE> 2004/05/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Fikret Orman İbrahim Toraman için 3-4 milyon dolar isterlerse almam... 
</HEADLINE>
<TEXT>

     Beşiktaş Kulübü başkan adaylarından Fikret Orman, Anadolu Ajansı'nı ziyaret etti. 
     Orman, Cağaloğlu'ndaki Anadolu Ajansı İstanbul Bölge Müdürlüğü'nü ziyareti sırasında yaptığı açıklamada, göreve gelmeleri halinde, şu anda kadroda bulunan futbolcuların sözleşmelerini gözden geçireceklerini söyledi. 
     Bazı futbolcuların yüksek rakamlara imza attıklarını ifade eden Orman, ''Biz genelde futbolcularımızla maç başına anlaşma yapmaktan yanayız. Örneğin Sergen garanti para 3 trilyon lira paraya imza atmış. Sergen'le de oturup konuşacağız'' dedi. 
     Başkan adayı Orman, geçtiğimiz sezonun ikinci yarısındaki futbolcularda yaşanan performans düşüşü konusunda da, oyuncularla görüşeceklerini belirtti. 

     
</TEXT>
</DOC>
