<DOC>
<DOCNO> 225508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/soneko45.html </URL>
<DATE> 2004/03/25/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Haftanın dördüncü gününü de tarihi rekorla kapatan Borsa'da, hisse senetleri ortalama yüzde 0.61 değer kazandı. 
     İMKB Ulusal 100 Endeksi, 1. seansı yüzde 0.24 düşüşle 20,298.39 puandan tamamladı. Endeks, 2. seansta gelen alımlarla yüzde 0.86 artarak günü 20,472.61 puandan kapattı. 
     Dün 20,347.82 puanla tarihi rekora ulaşan endeks, bugünkü kapanış değeriyle bu rekoru bir kez daha yeniledi. Borsa bugünkü artışla birlikte üst üste 6. günü de yükselişle tamamlamış oldu. 
     İlk seanstaki 49.43 puanlık düşüş dikkate alındığında, endeks, günlük bazda 124.79 puan ve yüzde 0.61 yükseldi. 
     Hisse senetleri piyasasında, toplam 1 katrilyon 431.4 trilyon liralık işlem hacmi kaydedildi. 
     
     DÖVİZ 
     Kapalıçarşı'da dün 1 milyon 324 bin liradan kapanan dolar, güne 1 milyon 325 bin liradan, 1 milyon 617 bin liradan kapanan Euro da 1 milyon 610 bin liradan başladı. 
     Kapanışta, doların satış fiyatı 1 milyon 327 bin lira, Euro'nun satış fiyatı 1 milyon 611 bin lira oldu. 
     Merkez Bankası, doların bugünkü efektif kurunu alışta 1 milyon 318 bin 204 lira, satışta 1 milyon 327 bin 477 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 6 bin 660 lira, satışta 6 bin 706 lira yükseldi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 24 Ağustos 2005 vadeli tahvilin, bugün valörlü işlemlerinde basit getiri yüzde 23.65, bileşik getiri yüzde 22.63 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.15 puan arttı. 
     İMKB Tahvil ve Bono Piyasası Repo Pazarı'nda gecelik faiz ise ortalama yüzde 22.00 olarak belirlendi. 
     
</TEXT>
</DOC>
