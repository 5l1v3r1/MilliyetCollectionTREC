<DOC>
<DOCNO> 203973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo14.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'un emektar istikrar abideleri 
</HEADLINE>
<TEXT>

     Birinci Süper Futbol Ligi'nde ilk yarı sonunda İstanbulspor'un en istikrarlıları emektar futbolcuları Deniz Uygar ve Saffet ile Kamerunlu oyuncu Saidou oldu. 
     İstanbulspor'un ilk yarıda yaptığı 17 maçta da ilk 11'de sahaya çıkan Deniz Uygar, Saffet ve Saidou, 90 dakika mücadele etti. Sakatlık yaşamayan ve cezalı duruma düşmeyen 3 futbolcu ilk yarıda toplam 10 dakika forma giydi. 
     Bu sezon sergilediği performansla dikkat çeken Mehmet de 17 maçta görev yaptı. 10 maçta 90 dakika oynayan Mehmet, toplam 1389 dakika forma giyerek en fazla oynayan 4. oyuncu oldu. 
     
     HİÇ OYNAMAYANLAR 
     İstanbulspor'un kadrosunda yer alan futbolcularından 4'ü ilk yarıda hiç forma giyemedi. 
     Geçen sezonun ardından menüsküs ve ön çapraz bağlarından ameliyat olan Güven'in yanı sıra Pinto, Behram ve Gökhan ilk devrede forma şansı bulamadı. 
     Güven, 17. haftada Konyaspor, Pinto 9. haftada Malatyaspor maçında yedek kalırken, Behram ve Gökhan ise 3'er maçta yedek soyundu. 
     
</TEXT>
</DOC>
