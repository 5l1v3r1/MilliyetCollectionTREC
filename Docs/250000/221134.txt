<DOC>
<DOCNO> 221134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/spor/aspo.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
BAŞKAN GÜRLEDİ 
</HEADLINE>
<TEXT>

   Serdar Bilgili faturayı futbolculara çıkardı, "Bir numaralı sorumlu sizsiniz. Başarılı olamazsanız alacaklarınızı ödemem. Şampiyonluk gelirse beş milyon dolar prim vereceğim" ifadesini kullandı 
      ORHAN YILDIRIM 

   
   Ümraniye'yi salladı 
   BEŞİKTAŞ Kulübü Başkanı Serdar Bilgili önceki gün Teknik Direktör Lucescu'ya güvenoyu verirken dün Ümraniye Tesisleri'ni adeta salladı. İkinci Başkan Hüsnü Güreli, Transfer Komitesi Başkanı Muzaffer Nasıroğlu ve Futbol Şube Sorumlusu Haşmet Kürüm ile birlikte antrenman öncesi futbolcularla toplantı yapan Bilgili'nin bir hayli sinirli olduğu ve oyunculara çok sert çıktığı öğrenildi. 
   
   'Fatura ağır olur' 
   BİLGİLİ, Lucescu'nun bulunduğu görüşmede kötü gidişten futbolcuları sorumlu tuttu. Beşiktaş Başkanı, "Başarıda olduğu gibi başarısızlıkta da bütün sorumluluğu üstüme alıyorum. Ancak işlerin bu duruma gelmesinin bir numaralı sebebi sizlersiniz. Eğer şampiyon olamazsak bunun sonuçlarına katlanırsınız. Size garanti veriyorum faturası çok ağır olur" ifadelerini kullandı. 
   
   'Hiç mi utanmıyorsunuz ' 
   EKONOMİK olarak da futbolculara gözdağı veren Serdar Bilgili, "Trabzon'dan üç gol yiyiyorsunuz, maç sonrası sevgilinize mesaj atıyorsunuz. Hiç mi utanmıyorsunuz Başarı gelmezse parayı unutun. Ama şampiyonluğa uzanırsanız beş milyon dolar prim dağıtacağım. Unutmayın ki, Fenerbahçe bizden liderliği almadı, siz verdiniz. Ben yine de hepinize güveniyorum" diye konuştu. Bu arada Başkan Bilgili, "Lucescu'yu seviyormusunuz" şeklindeki sorusuna "Evet seviyoruz" yanıtını veren futbolculara "Eğer seviyorsanız bunu kanıtlayın" dedi. 
   
   
</TEXT>
</DOC>
