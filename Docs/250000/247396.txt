<DOC>
<DOCNO> 247396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sontur01.html </URL>
<DATE> 2004/06/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sosyal güvencesizlere, ücretsiz acil yardım ve ambulans... 
</HEADLINE>
<TEXT>

     Hiçbir sosyal güvencesi olmayan vatandaşlar, acil hastalık veya yaralanma hallerinde, Sağlık Bakanlığı'na bağlı 112 Acil Sağlık Hizmetleri kapsamında verilen hastane öncesi tıbbi acil yardım ve ambulans hizmetlerinden ücretsiz yararlanabilecek. 
     Bakanlar Kurulu'nun konuya ilişkin kararı, Resmi Gazete'nin bugünkü sayısında yayımlandı. 
     Karara göre, hiçbir sosyal güvencesi olmayan vatandaşlar, acil hastalık veya yaralanma hallerinde, Sağlık Bakanlığı'na bağlı 112 Acil Sağlık Hizmetleri kapsamında verilen hastane öncesi tıbbi acil yardım ve ambulans hizmetlerini, ''kamu kurum ve kuruluşlarınca üretilen mal ve hizmetlerden ücretsiz veya indirimli yararlanmayı yasaklayan'' 4376 sayılı Kanun kapsamına girmeden alabilecek. 

     
</TEXT>
</DOC>
