<DOC>
<DOCNO> 222981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/siyaset/siy20.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Ecevit KKTC bayrağı ilelebet kalacak    DSP lideri Bülent Ecevit, KKTC'nin bir bayrağı olduğunu belirterek, "Bu bayrak ilelebet kalacak. Burada yeni bir bayrağa gerek yok" dedi. Eşi Rahşan Ecevit'le birlikte Yalova'da şehir turu yapan Ecevit, seçim otobüsünde soruları yanıtlarken, "KKTC'nin kullandığı bayrak, 1974 Barış Harek tı'nın, dolayısıyla barışın, özgürlüğün sembolüdür. Kıbrıs görüşmelerinden sonuç çıkmayacağından, bayrağa da gerek olmadığını düşünüyorum" diye konuştu. 
   
   Karayalçın'dan Öcalan yorumu    ANKARA Milliyet 

   SHP lideri ve Ankara Belediye Başkan adayı Murat Karayalçın, sol ittifakın Diyarbakır mitinginde PKK lideri Abdullah Öcalan lehine slogan atılmasıyla ilgili olarak, "Burada bölücü örgütün mensupları var, belki de kışkırtıcı ajanlar var" dedi. Ankara Sanayi Odası toplantısının ardından soruları yanıtlayan Karayalçın, bir grup bölücü örgüt mensubunun slogan attığını belirterek, şunları söyledi "Demokratik Güç Birliği'ni oluşturan partiler tarafından susturuldular. Bunlar bizim toplantılarımızda değil, her yerde oluyor. Güvenlik güçlerinin gerekeni yapması gerek." 
   
   Cem AKP ve CHP şantaj yapıyor    İSTANBUL Milliyet 

   YTP lideri İsmail Cem, partisinin İstanbul İl Başkanlığı'nda dün düzenlediği basın toplantısında AKP ve CHP'ye yüklendi.Yerel seçimlerle ilgili iki partinin de ilginç bir yaklaşımı olduğunu söyleyen Cem, AKP'nin "AKP'ye oy verin, o zaman biz de size daha fazla para, imk n veririz, başka bir adayı seçerseniz bu paralar size gelmez" diyerek şantaj yaptığını belirten Cem, CHP'nin yaklaşımının da, genel seçimlerdeki gibi, vatandaşları "CHP'ye oy vermezseniz AKP gelecek" diye korkutmak olduğunu söyledi. 
   
   Ağar AKP, Türkiye'nin prestijini kırdı...    DHA 

   DYP lideri Mehmet Ağar, hükümetin, milli meseleler konusundaki teslimiyetçi tutumunun Türkiye'nin prestijini kırdığını söyledi. Ağar, Karabük mitingde AKP'nin devlet yönetiminden haberi olmadığını öne sürdü. Bartın'da da hükümetin uyguladığı programın ülke insanının üçte ikisini fakirleştirdiğini, üçte birini daha da zengin yaptığını savunan Ağar, "Neredeyse patlama noktasına gelindi. Ama Başbakan, iş isteyen insanına miting alanlarında bağırıyor" dedi. 
   
   Bahçeli İktidar aceleci, acemi ve başarısız    MHP Genel Başkanı Devlet Bahçeli, hükümetin acemi olduğunu savundu. Uğur Mumcu Meydanı'ndaki mitingde konuşan Bahçeli, AKP'nin yakın siyasi tarihte hiçbir partiye nasip olmayan çoğunlukla iktidara geldiğini, ancak hükümetin başarısız olduğunu savundu. Bahçeli, "Hazırlıksız oldukları için iktidar aceleci ve acemi bir iktidar" dedi. 
   
   Türker Halkın avukatı olacağım    İSTANBUL Milliyet 

   DSP İstanbul Belediye Başkan adayı Masum Türker, İstanbul'u yasal düzene kavuşturacağını belirterek, "Halkın avukatlığına talibim. Keyfi, kuraldışı girişimlere karşı İstanbulluları sonuna kadar savunacağım. Hakkını aramak isteyen İstanbulluların yanlarında olacağım" dedi. Deprem, ulaşım, çöp toplama ve sağlık konularının öncelikleri arasında yer aldığını belirten Türker, seçilmesi halinde sorunları iletilmesi için 'Alo Masum Hattı' kuracağını söyledi. 
   
   Öztürk, Kadıköy'ü üçüncü kez istiyor    GÖKHAN KARAKAŞ 

   Kadıköy'de 10 yıldır Belediye Başkanlığı yapan CHP'li Selami Öztürk, bir dönem daha ilçeye hizmet edeceğini söyledi. Kadıköy'de kalıcı çözümler ürettiğini belirten Öztürk, "Rıhtımlar ve meydan Kadıköy'e yakışır şekilde olacak. İşportacılar kaldırılacak. İlçe bir Avrupa şehri olacak" dedi. Öztürk, CHP'nin Kadıköy'de genel seçimlere oranla daha fazla oy alacağını da vurguladı. 
   
   
</TEXT>
</DOC>
