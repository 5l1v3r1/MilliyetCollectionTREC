<DOC>
<DOCNO> 214742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/soneko22.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Ocak'ta nakit dengesi 5.9 katrilyon lira açık verdi 
</HEADLINE>
<TEXT>

     Ocak ayında faiz dışı denge 350 trilyon lira açık verdi. 
     Hazine Müsteşarlığı, Ocak ayı nakit gerçekleşmelerine ilişkin geçici sonuçları açıkladı. 
     Buna göre, Ocak ayında 6 katrilyon 955.5 trilyon lira gelir elde ederken, 7 katrilyon 305.8 trilyon lira faiz dışı harcama, 5 katrilyon 513.2 trilyon liralık da faiz harcaması yaptı. 
     Hazine nakit dengesi ise 5 katrilyon 863.3 trilyon lira, faiz dışı dengesi de 350.3 trilyon lira açık verdi. 
     Hazine, Ocak ayında oluşan 350 trilyon lira tutarındaki faiz dışı açığın başta Şubat ayına ilişkin 655 trilyon liralık Emekli Sandığı transferi, 288 trilyon liralık Doğrudan Gelir Desteği DGD ödemesi ve 2004 yılında işçilere yapılacak ilave tediyenin 65 trilyon liralık birinci yarısı olmak üzere toplam 1 katrilyon 8 trilyon liralık harcamanın Ocak ayında gerçekleşmesinden kaynaklandığını ifade etti. 
     Söz konusu harcamaların Ocak ayında gerçekleşmesinin 2004 Mali Yılı Bütçe Kanunu çerçevesinde öngörülen harcama programına ek bir yük getirmediği ve harcamaların aylar arasında kaymasından ibaret olduğu vurgulandı. 
     Ocak ayında toplan 5.5 katirilyon liralık faiz ödemesinden sonra Hazine nakit dengesi 5.9 katrilyon lira açık verdi. 
     Nakit Dengesi, Ocak ayında 5 katrilyon 863.5 trilyon lira açık verirken, verilen nakit açığının net borçlanma ile finanse edildiği Ocak 2004 döneminde Hazine kasa banka hesaplarında yaklaşık 0.8 katrilyon lira değişim meydana geldiği kaydedildi. 
     Ocak ayında, 6 katrilyon 955.5 trilyon lira nakit gelir elde edilirken, 12 katrilyon 819 trilyon liralık gider oldu. 
     Geçici verilere göre, söz konusu ayda 5 katrilyon 863.5 trilyon liralık nakit açık ortaya çıktı. 
     Yine Ocak ayında, faiz gideri 5 katrilyon 513.2 trilyon lira olarak gerçekleşirken, 7 katrilyon 305.8 trilyon liralık faiz dışı gider oldu. 
     
</TEXT>
</DOC>
