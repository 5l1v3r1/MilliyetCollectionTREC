<DOC>
<DOCNO> 245363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonspo32.html </URL>
<DATE> 2004/06/04/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Teknik direktör transferleri artık el yakıyor... 
</HEADLINE>
<TEXT>

     Futbol dünyasında aldıkları ücretlerle dünyaca ünlü yıldızları geride bırakan teknik adamların transferleri el yakıyor. 
     Porto'ya 1 UEFA Kupası, 1 Avrupa Şampiyonlar Ligi Kupası ve 2 kez de lig şampiyonluğu kazandıran Jose Mourinho'nun, Rus işadamının satın aldığı İngiliz Chealse Kulübü'nden yaklaşık 7.5 milyon Euro ücret aldığı bildirildi. İtalya Birinci Futbol Ligi'nde Seria A Roma'dan Juventus'a transfer olan Fabio Capello'nun yıllık geliri ise 7.8 milyon Euro olarak açıklandı. 
     Deneyimli teknik adamların aldığı bu transfer ücretlerine karşılık dünyanın önde gelen yıldız futbolcuları eskisi gibi antrenörlerdan fazla para kazanamıyorlar. İnter Milan'ın golcü futbolcusu Vieri 6.6 milyon Euro, Real Madrid'in gol ayakları Beckham ve takım arkadaşı Ronaldo 6.4, Portekizli futbolcu Louis Figo ise 6.3 milyon Euro kazanıyor. 
     Avrupa ülkeleri içinde en düşük ücretle teknik direktörlük yapan isim ise 12 bin Euro ile Belçika'nın Cecle Brugge takımını çalıştıran Tipuric olduğu belirtildi. 
     
</TEXT>
</DOC>
