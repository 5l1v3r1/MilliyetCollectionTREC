<DOC>
<DOCNO> 224581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sontur06.html </URL>
<DATE> 2004/03/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
4 trafik kazası, 4 ölü... 
</HEADLINE>
<TEXT>

     Yurdun çeşitli yerlerinde meydana gelen trafik kazalarında 4 kişi öldü, 7 kişi yaralandı. 
     Trabzon'un Akçaabat İlçesi Bozdoğan Köyü mevkiinde, Ali Atasoy'un kullandığı 61 EN 244 plakalı otomobil, freninin patlaması sonucu şarampole devrildi. Kazada, Hüseyin Akkol 70 hayatını kaybetti. Yaralanan Ali, Asiye, Sinan ve Ceren Atasoy, Hatice Karan ile Havva Gürel, Karadeniz Teknik Üniversitesi Farabi Hastanesi'ne kaldırıldı. 
     Kastamonu Ilgaz Dağı yolunda, Ali Kalem 39 idaresindeki 37 AT 099 plakalı otomobil, Bostan Köyü yakınlarında takla attı. Sürücü Ali Kalem, olay yerinde hayatını kaybetti. Satı Kalem ise ağır yaralandı. 
     İzmir'in Yenişehir Semti Gaziler Caddesi'nde sürücüsünün kimliği ve plakası henüz belirlenemeyen bir araç, yolun karşısına geçmeye çalışan Orhan Elmaselbi'ye 44 çarparak ölümüne neden oldu. 
     Adana'dan Mersin'in Tarsus İlçesi yönüne giden Ertuğrul Özalpars'ın kullandığı 33 PN 151 plakalı otomobil de TEM otoyolunda, Remzi Kurey yönetimindeki 33 TV 175 plakalı TIR'a çarptı. Kazada, Ertuğrul Özalpars olay yerinde hayatını kaybetti. 
     
</TEXT>
</DOC>
