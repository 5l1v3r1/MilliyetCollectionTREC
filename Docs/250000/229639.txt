<DOC>
<DOCNO> 229639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko48.html </URL>
<DATE> 2004/04/08/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Dolar 1 milyon 342 bin liraya yükseldi... 
</HEADLINE>
<TEXT>

     Serbest piyasada dolar satış fiyatı 1 milyon 342 bin lira, euro satış fiyatı da 1 milyon 622 bin lira seviyesinde bulunuyor. 
     Kapalıçarşı'da dün 1 milyon 325 bin liradan kapanan dolar, bu sabah 1 milyon 332 bin liradan, 1 milyon 602 bin liradan kapanan euro ise 1 milyon 624 bin liradan güne başladı. 
     Gün boyunca yükselişini sürdüren dövizde düne göre 20 bin lirayı bulan bir artış yaşandı. Saat 16.00 itibariyle serbest piyasada dolar 1 milyon 342 bin liradan, euro da 1 milyon 622 bin liradan satılıyor. 
     Bankalararası dolar kotasyonlarında da alışta en düşük fiyat 1 milyon 339 bin lira, en yüksek fiyat 1 milyon 341 bin 500 lira, satışta en düşük fiyat 1 milyon 344 bin lira, en yüksek fiyat da 1 milyon 346 bin 500 lira oldu. 
     
     FAİZ 
     Dün bileşik faizi yüzde 21.91'den kapanan 24 Ağustos 2005 vadeli tahvilin aynı gün valörlü işlemleri, bugün kapanışta 0.49 puan artışla yüzde 22.40'a yükseldi. 
     İstanbul Menkul Kıymetler Borsası İMKB Bileşik Endeksi gün boyunca düşüş yönünde hareket etti. 
     Dün 20,040.10 puandan kapanan endeks, ilk seans sonunda 630.78 puan kayıpla 19,409.32 puana geriledi. İlk seansta ortalama yüzde 3.15 gerileyen endeks, ikinci seansta 19,500 puanın üstünde kalma çabası içinde oldu. Saat 16.00 itibariyle ise endeks 19,400 puan seviyelerinde seyrediyor. 
     
</TEXT>
</DOC>
