<DOC>
<DOCNO> 235535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun48.html </URL>
<DATE> 2004/04/28/ </DATE>
<TIME> 19.21 </TIME>
<AUTHOR>  </AUTHOR>
<HEADLINE>
Soyer "Referandum sonuçları tüm topluma yeni ufuklar açtı" 
</HEADLINE>
<TEXT>

     Cumhuriyetçi Türk Partisi CTP - Birleşik Güçler Genel Sekreteri Ferdi Sabit Soyer, referandum sonucunda ortaya çıkan tablonun, ''geleceğe doğru tüm topluma yeni ufuklar açtığını'' kaydetti. 
     Soyer, yazılı açıklamasında, KKTC Başbakanı Mehmet Ali Talat'ın yoğun temaslarda bulunduğu dönemde, ''KKTC içinde çeşitli nedenlerle boy veren siyasi krizin herkesi etkilediğini'' belirterek, parti olarak bu gelişmelerin halkın çözüm isteğine darbe indirmesine fırsat vermeyeceklerini vurguladı. 
     Soyer, Birleşik Kıbrıs Cumhuriyeti ve Kıbrıs Türk Devleti olgusuna dayalı çözüm sürecini ilerletme ve AB vizyonu zemini dışında hareket etmemekte kararlı olduklarını belirterek, şöyle dedi 
     ''Bu, halkın iradesidir. Bu iradenin dışındaki herhangi bir oluşuma kapalıyız. Siyasi belirsizlik durumunu kaldırmayacak denli önemli günler yaşadığımız için doğan bu boşluğun hemen bir erken seçimle ele alınmasını doğru bulmuyoruz.'' ''Buna karşın hükümet olma durumunu da kimsenin şantajına ya da himmetine bağlı olarak sürmek niyetinde olmadıklarını'' kaydeden Soyer, ''Birleşik Kıbrıs Cumhuriyeti Kıbrıs Türk Devleti ve AB vizyonuna içten bağlı olmayacak bir oluşumla karşı karşıya kalınırsa o zaman yüzde 65'lik iradenin istemi doğrultusunda erken seçimin kaçınılmaz olacağını'' ifade etti. 
     Açıklamada, Başbakan Talat'ın KKTC'ye dönmesiyle konunun detaylı olarak ele alınacağı da belirtildi. 
     
</TEXT>
</DOC>
