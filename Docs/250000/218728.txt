<DOC>
<DOCNO> 218728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun33.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de yeni devlet başkanı belli oldu... 
</HEADLINE>
<TEXT>

     Haiti'de Yüksek Mahkeme Başyargıcı Boniface Alexandre, isyancıların baskısı sonucu ülkeyi terk eden Jean-Bertrand Aristide'in yerine devlet başkanı olarak göreve geldi. 
     Alexandre, Başbakan Yvon Neptune'ün rezidansında düzenlenen törenle anayasa gereğince devlet başkanı olarak yemin etti. 
     Bu arada, Neptune, Aristide'in, ülkede kan dökülmesini önlemek için istifa ettiğini söyledi. 
     Neptune, Aristide'in bir kez daha ülke için kendini kurban etmeyi kabul ettiğini belirterek, devlet başkanının istifa mektubunda, ''Anayasa, Haiti halkının kanında boğulmamalı...Eğer istifam kan dökülmesini önleyecekse, ayrılmayı kabul ediyorum'' dediğini kaydetti. 
     
</TEXT>
</DOC>
