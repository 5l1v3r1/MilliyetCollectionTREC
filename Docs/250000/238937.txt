<DOC>
<DOCNO> 238937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/magazin/axmag02.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Defilede Deniz sürprizi 
</HEADLINE>
<TEXT>


BİRSEN ALTUNTAŞ 

Cengiz Abazoğlu'nun Tüvana Okuma İstekli Çocuklar Vakfı TOÇEV yararına düzenlediği "Deep Blue" adlı defilesi, dün Lütfi Kırdar Uluslararası Kongre ve Sergi Sarayı'nda yapıldı. Defilede Çağla Şıkel, Şenay Akay, Ayşe Hatun Önal, Cansu Dere, Tuğçe Kazaz ve Azra Akın'ın aralarında bulunduğu 26 model görev aldı. Defilenin sürpriz isimleri ise Deniz Akkaya, Pınar Altuğ ve Esin Maraşlıoğlu'ydu. İki yıl önce yine Cengiz Abazoğlu defilesinde podyumlara veda ettiğini açıklayan Akkaya mavi, eflatun ve siyah renkte üç ayrı kostümle podyumda yürüdü. Pınar Altuğ da uzun bir aradan sonra podyumdaydı. Oldukça kapalı, pembe, uzun ve geniş etekli bir elbise giyen Altuğ'u sevgilisi Tony Teodoridis de izledi. 


</TEXT>
</DOC>
