<DOC>
<DOCNO> 239107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo08.html </URL>
<DATE> 2004/05/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Gençlerbirliği'nden Ersun Yanal'a ağır suçlama... 
</HEADLINE>
<TEXT>

     Gençlerbirliği Genel Menajeri Cem Onuk, bu sezon gerek ligde, gerek Türkiye Kupası'nda, gerekse de UEFA Kupası'nda Gençlerbirliği'nin hedeflediği başarısını yakalayamadığını belirterek, ''Son derece başarısız olduk'' dedi. 
     AA Muhabirine sezonunun değerlendirmesini yapan Onuk, Gençlerbirliği'nin ruhuna uymayan başarısız bir sezon geçirdiklerini belirterek, ''Kimse kimseyi kandırmasın Avrupa'da 4 tur atlamak, Gençlerbirliği gibi büyük hedefleri olan bir takım için başarı sayılmaz'' diye konuştu. 
     Bu başarısızlıkta bazı futbolcuların karakterlerinin de payı olduğunu kaydeden Onuk,şunları söyledi 
     ''Çünkü takımdaki bazı futbolcuların karakterleri Gençlerbirliği'nin başarılı olmasına uygun değildi. Gelecek sezon sporcu kişiliği ve karakteri Gençlerbirliği'ne uyan futbolculardan kurulu bir takım oluşturacağız.'' 

     
</TEXT>
</DOC>
