<DOC>
<DOCNO> 225354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/siyaset/siy05.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
3 seçmenli apartmanda 62 seçmenin kaydı var 
</HEADLINE>
<TEXT>

   Hayali seçmen şik yetleri üzerine bir araştırma yaptık. Bir markette 20 seçmen kaydı yapıldığını tespit ettik 
      Aslı Öktener 

   
   Yerel seçimlere 3 gün kala hayali seçmenler de ortaya çıkmaya başladı. Tıpkı Eminönü'nde 4 katlı 4 daireli Sertaç Apartmanı'nın 12 daireli ve 62 seçmenli gösterilmesi gibi. Bu apartmanın hemen yanındaki tek katlı markette de 20 seçmenin kaydı yapılmış. 
   Kayıtlara göre, 50 bin nüfuslu Eminönü'nde 33 bin 92 seçmen var. 3 Kasım seçimlerinden sonra Eminönü'nde 1800 hayali seçmen saptandı. İlçe Seçim Kurulu, "hileli olarak seçmen yazdıkları" gerekçesiyle 22 muhtar hakkında suç duyurusunda bulundu. Davalar h l sürüyor. 
   İlçede yaptığımız araştırmayla bu seçimlerde de çok sayıda hayali seçmenin varlığı ortaya çıktı. Eminönü'nün Nişanca Mahallesi, Hemşehri Sokak, 3 numaralı, 4 katlı, 4 daireli Sertaç Apartmanı'ndayız. İlçe Seçim Kurulu listesine göre bu apartman 12 daireli ve 62 seçmenli. 3 numaralı dairesinde oturan Aslı Dereli, listeye bakıyor ve şunları söylüyor "Annem, babam ve ben 15 yıldır bu apartmanda oturuyoruz. Apartmanda sadece üçümüz oy kullanacağız. Listede bizim daireye isimleri yazılmış diğer 3 kişiyi hiç tanımıyorum. 1. katta Azeri uyruklu bir kadın, ikinci katta Romanyalı bir kadın ve sevgilisi, dördüncü katta ise Rus bir kadın oturuyor. Listedekiler eski kiracılar da değiller." 
   Sertaç Apartmanı'nda seçmen görülen birkaç kişinin Kenanbey Sokak'ta oturduğunu tespit ettik. Bu apartmanın hemen yanındaki 5 numaralı tek katlı BİM Market'te ise listeye göre 20 kişi seçmen. Market yöneticileri 6 kişinin çalıştığını, onların da bölgelerinde oy kullanacağını bildirdi. Eminönü MHP İlçe Başkanı Mustafa Aydın'ın Nişanca Mahallesi'ndeki 30 numaralı apartmanında da SP'nin İl Genel Meclisi adayı olan Oktay İnan, 10 numaralı dairede oturuyor görünüyor. 
   
   Muhtar suskun 
   3 Kasım seçimlerinde 111 hayali seçmen gösterdiği gerekçesiyle hakkında dava açılan Nişanca Mahallesi Muhtarı Cemal Ersöz, Sertaç Apartmanı'nın durumunu sormamız üzerine, "Eski kiracılardır. Yanlışlık olmuştur" dedi. 
   İlçe Seçim Kurulu Müdürü Fidan Şener, "Görev vatandaşa ve muhtara düşüyor. Listeler askıya asılıyor, itiraz olmuyor, indiriliyor, sonra kesinleşiyor. Kanuna karşı mı gelelim Bu saatten sonra yapılacak bir şey yok" diye konuştu. 
   
   
   
   
</TEXT>
</DOC>
