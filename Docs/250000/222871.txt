<DOC>
<DOCNO> 222871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur10.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatağan termik santralinde kaza 1 ölü 
</HEADLINE>
<TEXT>

     Muğla'nın Yatağan İlçesi'ndeki termik santralde meydana gelen kazada, bir işçi öldü. 
     Muğla İl Jandarma Komutanlığı'ndan alınan bilgiye göre, Yatağan Termik Santrali'nde kepçe operatörü olarak görev yapan Alaaddin Sarıoğlu 42 , termik santralin su dinlendirme havuzunda temizlik çalışması yapmak için Cemal Şerbetçi'nin kullandığı vinç ile aşağıya indirildiği sırada, vinç halatının kopması sonucu kireç kuyusuna düştü. Sarıoğlu, boğularak öldü. 
     Vinç operatörü Cemal Şerbetçi ile temizlik işini yürüten elektrik mühendisi Fahri Küçüksarı, Ustabaşı Ahmet Eroğlu, Vardiya Amiri Naim Aktaş ve Mevlüt Aydın adlı işçi, ifadeleri alınmak üzere gözaltına alındı. 
     Olaya Yatağan Cumhuriyet Savcılığı'nca el konulduğu, soruşturmanın başladığı belirtildi. 
     
</TEXT>
</DOC>
