<DOC>
<DOCNO> 222946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/ekonomi/eko09.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'la ticarete kapı açılıyor 
</HEADLINE>
<TEXT>

   AHMET ERHAN ÇELİK Ankara 
   
   Irak'taki ABD yönetimi vagon, vagon parçaları ve petrol bakanlığı depolama tesisleriyle ilgili olarak resmen 110 milyon dolarlık sipariş açtı. Bu karar ham petrol karşılığı mal ticareti hesabındaki 250 milyon dolarlık bakiyeden karşılanacak. ABD yönetimi, hesaptaki 140 milyon dolarlık kısmın da yakın gelecekte kontrata bağlanacağı sözünü verdi. Irak'taki ABD yönetiminin Dış İlişkiler Direktörü Büyükelçi Ronald Neumann başkanlığındaki 18 kişilik heyetin geçen hafta Ankara'da yaptığı görüşmelerde, 1999 - 2003 arasında uygulunan petrol karşılığı mal ticaretinin yeniden canlandırılıp canlandırılmayacağı üzerinde duruldu. 
   Sipariş bedelinin daha önce Irak'tan alınan ancak mal olarak karşılığı ihraç edilmeyen işler üzerinden hesaplandığını ifade eden yetkililer, "Geçmişteki barter takas esaslı ticaret hesabından 250 milyon dolar kalmıştı. Şimdi bu rakamın 110 milyon doları bağlandı" dedi. 
   
   
</TEXT>
</DOC>
