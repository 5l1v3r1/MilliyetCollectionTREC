<DOC>
<DOCNO> 227655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo01.html </URL>
<DATE> 2004/04/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Gaziantepspor masörü beyin kanaması sonucu öldü 
</HEADLINE>
<TEXT>

     Gaziantepspor'da, masör olarak görev yapan Cemal Cenk 38 , tedavi gördüğü Sanko Tıp Merkezi'nde hayatını kaybetti. 
     Cemal Cenk, Celal Doğan Tesisleri'nde, 4 Mart 2004 tarihinde, Akçaabat Sebatspor maçı hazırlıklarını sürdüren Gaziantepsporlu futbolculara masaj yaparken, beyin kanaması geçirmiş ve Sani Konukoğlu Tıp Merkezi'nde yoğun bakıma alınmıştı. 
     Bitkisel hayata giren ve hayati fonksiyonlarını büyük ölçüde kaybeden Cenk, yoğun bakımdan çıkamadı ve bugün akşam saatlerinde hayatını kaybetti. 
     Gaziantepspor Teknik Direktörü Nurullah Sağlam, Cemal Cenk'in 15 yıldan bu yana Gaziantepspor'a hizmet eden önemli bir kişi olduğunu, ölümünün büyük üzüntü yarattığını söyledi. 
     Bugün yaşamını yitiren Cemal Cenk, görevi 15 yıl önce babası İzzet Cenk'ten devralmıştı. Cenk'in evli ve 4 çocuğu olduğu öğrenildi. 
     Cenk'in cenazesi bugün ikindi namazını müteakip Ulu Cami'de kılınacak cenaze namazı sonrasında Gaziantep Asri Mezarlığı'nda toprağa verilecek. 

     
</TEXT>
</DOC>
