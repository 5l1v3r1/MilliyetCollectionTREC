<DOC>
<DOCNO> 224676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/spor/spo00.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik bunalımı 
</HEADLINE>
<TEXT>

   Fenerbahçe genç, tecrübesiz ve aslında gelecek adına yapılanan yeni kadrosuyla ummadığı bir hedefe koşuyor. Hem bu baskı hem de kendi taraftarı Sarı - Lacivertliler'i rakiplerinden çok yoruyor 
      TAMER BAĞLAN 

   
   2003 yılını şampiyonluğun tek adayı olarak kapatmıştı Lucesculu Beşiktaş. Kolay değil bir buçuk sezondaki 51 maçta yalnızca bir kez yenilmişti. 2004'te oynadığı 9 lig maçının ise, dördünü kaybetti. Karakışa 8 puan önde, çığ gibi giren Kara - Kartal ısınan havayla birlikte eridi. 6 puan geride karşılanan baharı taraftarına zehir etti. Haftalardır çok şikayetçi oldukları hakemler, bu kez sonucu gerçekten etkiledi. Sergen'in maçı 1 - 1'e taşıyabilecek golünde kalkan bayrak yanlıştı. Murat Hacıoğlu'nun ofsayt pozisyonunda attığı, skoru 2 - 0'a getiren gol ise belki de maçın kaderini belirledi... 
   Çoğunluğu gençlerden oluşan Fenerbahçe, liderliğin ve takipcisinden sonra oynamanın ağır yükünü ilk kez bu derecede hissetti. Daum'un da vurguladığı gibi aslında gelecek adına kurulan ve büyük baskıları taşımaya alışmamış birçok oyuncuyu kadrosunda barındıran bu yeni ekip, taraftarının anlamsız uğultularından da oldukça etkilendi. Azim, ciğer ve fizik güç farkıyla ulaşılan üç puan şampiyonluk kapısını iyice aralasa da, stres dolu bu galibiyet ilerleyen haftaların daha da zor geçeceğinin açık bir belgesiydi... 
   Ziya Doğan 20. hafta göreve geldiğinde Trabzonspor Beşiktaş'ın 10 puan gerisinde ve yalnızca UEFA Kupası'na katılabilme hevesindeydi. Doğan'la birlikte önce vites, sonrasında hedef büyüdü Karadeniz'in kıyısında. Tam saha baskı, ciğer ve yürekle son dakikaya kadar mücadele Bordo - Mavililer'deki değişimin, Denizlispor galibiyeti sonrasındaki "Şampiyon Trabzon" tezahüratları ise inancın en belirgin göstergesiydi... 
   Sezonun başından itibaren konuşulmaya başlayan, üç hafta önce tarihi konulan ayrılık sonunda gerçekleşti. Galatasaray'ın Rizespor yenilgisine şahit olanlar, aynı zamanda tarihe de tanıklık etti. Fatih Terim devri artık bitti. Üstelik sonsuza kadar... Bu, bir gün mutlaka gerçekleşecekti ancak, böylesi beklenen son değildi. Hiçbir Türk takımının yaşamadıklarını Sarı - Kırmızılılar'a yaşatanların başındaki Terim'e göre bu başarı 100. yıldan mahrum bırakılarak ödüllendirilmemeliydi .. 
   Matematiksel olmasa da, düşmesi hemen hemen kesinleşen Adanaspor'dan sonra, artık Elazığspor da yolcular kervanında. "Futbol bu belli olmaz" tabii ancak, fiziksel olarak kalsalar da, öyle centilmen bir başkana rağmen, en azından sportif anlamda gözden düşmüş durumdalar. Tamam Hakemlerle ilgili şikayetlerinin birçoğunda belki haklılar. Hatta, bu hafta da haksız bir penaltı golüyle bir puandan oldular. Ne var ki, bu iş ne Ankaragücü'nün suçu ne de bu kadar zıvanadan çıkmaya, futboldan uzaklaşmaya hakları var... 
   
   Böyle ayrılık olmaz 
   Danimarka'da yumruğunu havaya dikişini hatırlıyorum, sonra yere eğilip, sevinç gözyaşları içinde ellerini yüzüne kapatışını. Gömleğindeki ter damlacıklarını, sonra Aslanlar'ı ile kucaklaşmasını. Allahım ne büyük mutluluktu. O gün ağlamak güzeldi. Futbolumuzda bir tarih değişmişti, UEFA Kupası bizimdi... Yok öyle .. Estirdiğin onca fırtınanın ardından bu kadar rahat çekip gidemezsin. Bilmelisin ki, hep yüreğimizdesin. Küstürülsen de, kırılsan da sen bizimsin. Sözünü sakınmayan dobralığın, değerlerine bağlılığın, futbola ruh katan duruşunla hep yanıbaşımızdasın. Sakın unutma, senin mirasın tükenmez, İmparator'lar ölmez. 
   
   Artık düşün yakamızdan 
   Biz temizledikçe, birileri pisliyor kapımızın önünü. Süpürmek nafile, önce kirletmemek bilinci gerekiyor, bunu edinmek ne yazık ki bazıları için zaman alıyor. Elazığ'dan bir duman yükseliyor, tribün terörü açlığını bastırmak için kendine yeni kurban seçiyor. Ankaragücü'nün 90'da bulduğu gole isyanı doğal karşılamak mümkün, ancak bazıları dozu kaçırıyor. Sahaya giriliyor, yumruklar - tekmeler havada uçuşuyor. Taşlar, pet şişeler, öfkesini dizginlemekten uzak beyinler. Öyle bir keşmekeş ki, aynı grup içinde bile hesaplaşmalar yaşanıyor, bazı eski ve yeni yöneticiler de buna katılıyor. Elazığ'daki tablo içimizi daraltıyor. 
   
   Haftanın takımı 
   DİYARBAKIR Evinde uzun süren bir sefa döneminin ardından Rize'ye boyun eğerek, taraftarını üzmüşlerdi. Şampiyonluk yarışında güç tazelemek isteyen Kartal'ın yolunu keserek, tribünlerin gönlünü almasını bildiler. Rakibi üzerinde evindeki 17 yıllık hakimiyetini devam ettirip, zirve yarışının seyrini değiştirdiler. 
   
   Haftanın hocası 
   Sakıp ÖZBERK Diyarbakır Uzun yıllar ligin engebeli yokuşlarında dolaşması, yön bulma kabiliyetini artırmasını sağladı. Rakibin örtmeye çalıştığı kusurlarını keşfetme konusundaki ustalığı arttı. Diyarbakır'ın sisteminin sağlıklı işlemesi için her türlü önlemi aldı, onun özverili çabaları Beşiktaş galibiyeti ile taçlandı. 
   
   Haftanın hakemi 
   Selçuk DERELİ Trabzon - Denizli Giderek artan hakem hataları karşısında yüz buruşturanlar, onun Aker Stadı'ndaki yönetimi ile biraz olsun gülümsemeyi başardılar. Dereli'nin pozisyonları süzme konusundaki başarısı yetmezmiş gibi, yan hakem arkadaşlarının yanlışlarının da üstünü örtmesi karşısında alkış tutmaktan kendilerini alamadılar. 
   
   Gol krallığı Futbolcu Takım Maç Gol Zafer Biryol Konyaspor 25 21 Van Hooijdonk Fenerbahçe 26 19 Serkan Aykut Samsunspor 22 15 Tuncay Şanlı Fenerbahçe 24 15 Yunus Altun Elazığspor 19 14 
   
   Gol pası Futbolcu Takım Maç Gol Pası Yordanov İstanbulspor 24 12 Ali Tandoğan Gençlerbirliği 23 10 M.Yozgatlı İstanbul-F.Bahçe 25 9 Yattara Trabzonspor 22 8 Lazarov Gaziantepspor 25 8 
   
   Altın eldiven Futbolcu Takım Maç Gol İke Shorunmu Samsunspor 17 20 Fevzi Tuncay Malatyaspor 21 21 M.Petkovic Trabzonspor 20 21 Oğuz Dağlaroğlu İstanbulspor 18 22 Oscar Cordoba Beşiktaş 21 25 Botonjic Damir G.Birliği 17 25 
   
   Kart cezalıları 
   Kırmızı Murat Sözkesen Çaykur Rize 
   Sarı Cumhur Diyarbakır , Bekir Elazığspor , Tuncay Fenerbahçe , Jaziri Gaziantepspor , Musa Kuş İstanbulspor , Serkan Bensol Malatya , Koray Çaykur Rize 
   
   Haftanın sonuçları 
   Diyarbakır - Beşiktaş 3 - 1 
   Murat Salar Dk.37 , Murat Hacıoğlu Dk.71 ve 85 , Pancu Dk.78 
   Galatasaray - Çaykur Rize 1 - 2 
   Saffet Dk.8 , Hakan Şükür Dk.33 Pen. , Okan Dk.35 Pen. 
   Gaziantepspor - Samsunpor 1 - 0 
   Jaziri Dk.8 
   Konyaspor - Adanaspor 4 - 1 
   Zafer Biryol Dk.17, 33, 44 ve 90 2 , Ali Asım Dk.68 
   Fenerbahçe - Bursaspor 3 - 1 
   Tuncay Dk.23 ve 88 , Okan Dk.44 , Nobre Dk.85 
   Trabzonspor - Denizlispor 1 - 0 
   Mehmet Yılmaz Dk.85 
   Elazığspor - Ankaragücü 1 - 2 
   Yunus Dk.48 , Gökmen Dk.72 , Erhan Albayrak Dk.90 2 Pen. 
   Gençlerbirliği - Akçaabat Sebatspor 3 - 1 
   Muzaffer Dk.47 , Youla Dk.52 ve 62 , Mustafa Özkan Dk.86 
   İstanbulspor - Malatyaspor 0 - 0 
   
   Haftanın portresi 
   Zafer Biryol Konyaspor 
   Kendisini üçüncü kez köşemizde ağırlıyoruz, bundan da mutluluk duyuyoruz. Futbol kalitesi ile örtüşen kişiliğini, sürekli kendini geliştirmesini sağlayan öğrenme isteğini, takım içinde arkadaşları üzerinde saygı ve sevgi uyandıran etkisini görünce onu daha bir sıcak karşılıyoruz. Attığı gollerle Konya'nın tehlike bölgelerinin kıyılarında dolaşmaktan kurtulmasında başrolü üstlenen Zafer, krallık tacına doğru "bir yol" tutturmuş, gidiyor. Adana önünde dört kez fileleri sarsan Zafer, bu sıralarda sadece "Hooijdonk iki atarsa, ben üç atarım" sözünü söylerken eksik tahminde bulunmanın üzüntüsünü yaşıyor. 
   
   KALAN MAÇLAR 
   FENERBAHÇE 60 
   Adanaspor D 
   A.Sebatspor 
   Ç.Rize D 
   Samsun 
   Beşiktaş D 
   Ankaragücü 
   Denizli D 
   Malatya 
   
   BEŞİKTAŞ 54 
   Gaziantepspor 
   Galatasaray D 
   Gençlerbirliği 
   Konya D 
   Fenerbahçe 
   Adanaspor D 
   A.Sebatspor 
   Ç.Rize D 
   
   TRABZON 53 
   Malatya D 
   İstanbulspor 
   Bursa D 
   Elazığ D 
   Diyarbakırspor 
   Gaziantep D 
   Galatasaray 
   G.Birliği D 
   
   
   
</TEXT>
</DOC>
