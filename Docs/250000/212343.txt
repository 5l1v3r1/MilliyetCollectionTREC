<DOC>
<DOCNO> 212343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yasam/yas01.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bebeğin babası kim 
</HEADLINE>
<TEXT>

   1.5 yaşındaki oğlunu zehirlemeye çalışmaktan yargılanan anne, önce "Çocuk abimden" dedi. Şimdi de "Babası komşumuz Mehmet"diyor... 
      YAŞAR ANTER Muğla DHA 
   
   Bodrum Belediyesi Garajı'nda çalışan Şeref Altıok 27 , 2 yıl önce Pınar Altıok'la 19 evlendi. Nik htan beş ay sonra çiftin İ.C. adında bir oğlu olunca Şeref Altıok, "Bu çocuk benim değil" demeye başladı. Paniğe kapılan genç kadın, oğluna tarım ilacı kattığı sütü içirdi ancak tesadüfen eve gelen yengesi Aysel Altıok sayesinde hastaneye kaldırılan çocuk hayata döndürüldü. 
   Gözaltına alınan Altıok, önce abisi M.T.'nin kendisine tecavüz edip başka erkeklere sattığını söyledi. Ama son duruşmada abisine iftira attığını belirterek, "Komşum Mehmet Keskin'le birlikte olmuştum. Çocuğumun babası o olabilir" dedi. 
   
   DNA testi haklı çıkardı 
   Tanık olarak dinlenen Aysel Altıok da genç kadını Keskin'le telefonla konuşurken yakaladığını öne sürerek, "Kaçma planı yapıyorlardı. Hatta Şeref, Mehmet Keskin'in telefonla eşini aradığını tespit etmişti. Çocuğun Keskin'den olduğunu birçok kişi biliyordu" diye konuştu. 
   DNA testiyle İ.C.'nin babası olmadığı anlaşılan M.T. tutuksuz yargılanmak üzere serbest bırakılırken mahkemenin DNA testi yapılmasına karar verdiği Keskin'in bir hafta önce kayıplara karıştığı iddia edildi. 
   
   
   
</TEXT>
</DOC>
