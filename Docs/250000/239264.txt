<DOC>
<DOCNO> 239264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/yasam/yas05.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Reklamın tokadı marka tutkusuna' 
</HEADLINE>
<TEXT>


Televizyonda ilginç bir reklam serisi var. İki üründen pahalı olanı tercih eden tokadı yiyor. Reklam yazarı, "Tokat, marka düşkünü düşünceye atılıyor" diyor 

Birsen Altuntaş 

"Aklımı seveyim" 
TELEVİZYONLARDA son günlerde ilginç bir reklam serisi başladı. Reklamın birinde erkek, diğerinde kadın müşteri sorgu odasına giriyor. İlkinde sorguyu yapan, erkeğe tüm özellikleri aynı, fiyatları farklı televizyondan ikincisinde ise, kadına çamaşır makinesinden hangisini satın alacağını soruyor. Regal'in reklamında, iki müşteri de, fiyatı 3 lira olan ürün yerine 5 liraya satılan marka ürünü tercih edince, sorgucudan Osmanlı tokadını yiyor. Tokatların ardından da ekrana "Aklımı seveyim" yazısı geliyor. 

Satışlara etkisi oldu 
M.A.R.K.A Reklam Ajansı tarafından çekilen reklam filmlerinin yaratıcı yönetmeni ve reklam yazarı Hulusi Derici, "Reklamda ne kadın, ne de erkeğe tokat atılıyor. Tokat, para savuran marka düşkünü düşünceye karşı atılıyor. Bu tokatla birlikte gelen o şok duygusu insanda gülme krizine neden oluyor. Zaten mizahın da toleransı vardır. Az sayıda yayımlanmasına karşın reklamın satışlara ciddi derecede olumlu bir etkisi oldu" dedi. 





</TEXT>
</DOC>
