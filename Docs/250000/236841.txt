<DOC>
<DOCNO> 236841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sondun23.html </URL>
<DATE> 2004/05/03/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İran, Belçikalı çocukların anneleriyle dönmesine izin verecek 
</HEADLINE>
<TEXT>

     İran yönetiminin, geçen yıl Belçika'nın Tahran Büyükelçiliği'ne sığınan kız çocuklarının anneleriyle birlikte evlerine dönmelerine izin vereceği öne sürüldü. 
     İtimad gazetesi, İran Dışişleri Bakanlığı'nın, çocukların velayeti davasındaki arabuluculuğundan sonra, annenin kızlarını Belçika'ya götürmesine izin verildiğini yazdı. 
     Haberde, varılan anlaşma çerçevesinde, baba Şahab Selami'nin, kızlarını Belçika'da istediği zaman özgür bir şekilde görebileceği belirtildi. 
     Ancak haber, henüz ne İranlı ne de Belçikalı yetkililer tarafından doğrulandı. 
     Selami, geçen yaz Yunanistan'a tatile götürmek üzere aldığı, Yasemin 15 ve Sara 6 adlı kızlarını İran'a kaçırmıştı. İran ve Belçika tabiyeti bulunan kızlar, Belçika'daki annelerinin yanına gitmek amacıyla geçen yıl 2 Aralık'ta babalarından kaçarak Belçika'nın Tahran Büyükelçiliği'ne sığınmıştı. 
     Belçika Dışişleri Bakanı Louis Michel de sorunun çözümüne yardımcı olmak için geçen martta İran'ı ziyaret etmişti. 
     
</TEXT>
</DOC>
