<DOC>
<DOCNO> 240346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sontur19.html </URL>
<DATE> 2004/05/15/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Blair'in Türkiye ziyaretine protesto .. 
</HEADLINE>
<TEXT>

     İlmi ve Kültürel Araştırmalar Vakfı İLKAV üyesi bir grup, İngiltere Başbakanı Tony Blair'in hafta başında gerçekleştireceği Türkiye ziyaretini protesto etti. 
     AK Parti Genel Merkezi'nin bulunduğu Ceyhun Atıf Kansu Caddesi'ndeki Köprülü İş Merkezi önüne gelen İLKAV üyesi grup, ''Blair defol katillerle dostluğa son'' ve ''İşgalci Blair ile görüşmek suçlarına ortaklıktır'' şeklinde döviz açtı, tekbir getirerek çeşitli sloganlar attı. 
     Erkek ve kadınların ayrı yerlerde gruplaştığı eylemde konuşan Vakıf Başkanı Mehmet Pamak, ABD ve müttefiklerinin Türkiye'nin gücünü Ortadoğu halklarına karşı kullanma emelinde olduğunu savunarak, şunları kaydetti 
     ''AK Parti yönetimine soruyoruz Bu işkenceci katillerle işbirliğini, katil ve vahşi ordulara verdiğiniz desteği ne zaman keseceksiniz İnsanlık tarihinin en aşağı ve iğrenç işkencelerinin yapıldığı bu süreçte, insanlık onurunun sınandığı büyük olaylar yaşanırken nasıl ve neden susuyorsunuz 
     Hiç olmazsa bundan sonra bu katil ve işkenceci ülkelerle ilişkileri keserek, Bush ve Blair'in Türkiye'ye gelişini durdurarak, Haziran'da İstanbul'da yapılması planlanan NATO toplantısını iptal ederek onurunuzu kurtarınız.'' Grup, açıklamanın ardından olaysız dağılırken, polisin geniş güvenlik önlemleri aldığı ve trafiğe kapattığı Ceyhun Atıf Kansu Caddesi tekrar ulaşıma açıldı. 
     
</TEXT>
</DOC>
