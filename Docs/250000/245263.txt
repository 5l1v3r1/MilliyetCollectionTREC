<DOC>
<DOCNO> 245263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko03.html </URL>
<DATE> 2004/06/04/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Hollanda Bankası'nın Türkiye raporu Türk ekonomisinde mucize bekliyoruz 
</HEADLINE>
<TEXT>

     Hollanda Ekonomi Bakanlığı'nın desteklediği ve Hollanda Bankası ABN Amro tarafından yapılan bir araştırmada, AB ile üyelik müzakerelerine başlamasının Türkiye ekonomisi üzerinde "küçük bir ekonomik mucize" etkisi yaratacağı belirtildi. 
     Hollanda bankasının araştırması Alman günlük ekonomik gazetesi Handelsblatt'ta yeraldı. Handelsblatt'ın haberi Avrupa'daki birçok yayın organında yeraldı. 
     
     "KÜÇÜK EKONOMİK MUCİZE" 

     Habere göre, Türkiye'nin AB'ye olası kabulünün ekonomik sonuçlarına ilişkin araştırmalar, AB adaylığının Türkiye'de, birliğe girmeden önce 2014'te küçük çaplı bir mucize üreteceği sonucunu çıkardı. Araştırma, Hollanda Ekonomi Bakanlığı tarafından desteklendi ve Hollanda Bankası ABN Amro tarafından gerçekleştirildi. 
     Araştırma sonuçlarına göre bu ekonomik mucize aynı zamanda birçok Avrupa ülkesi ekonomisinde olumlu yönde büyümelere yolaçacak. ABN Amro ekonomistlerinden Frank Vinke, Handelsblatt'a yaptığı açıklamada, "Türkiye'nin Avrupa Birliği'ne on yıl içinde girmesine karşı ekonomik herhangi bir kanıt bulunmamaktadır" dedi. Araştırmaya göre Türkiye'yle üyelik müzakerelerinin başlaması kararı kısa dönemli bir ekonomik avantaj ortamı sağlayacak. Büyüme oranı, son 30 yılla karşılandığında her yıl yüzde 1 daha fazla olacak. Türkiye'nin Gayrı Safi Yurtiçi Hasılası 2024'e kadar üçle çarpılacak. ABM Amro AB'den Türkiye'ye olan ihracatın 2004-2014 yılları arası yüzde 150 artacağı öngörüsünde bulundu. Handelsblatt'ın tahminlerine göre ise Almanya'nın Türkiye'ye ihracatı ise 8.9 milyar Euro'dan 22 milyar Euro'ya çıkacak. 

     
</TEXT>
</DOC>
