<DOC>
<DOCNO> 205244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/ekonomi/eko06.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hükümet sosyal adaletsizlik yapıyor' 
</HEADLINE>
<TEXT>

   Aygaz Genel Müdürü Orhan Alkan Orta ve üst gelir gruplarının yaşadığı yerlerde doğalgaz desteklenirken, alt gelirlilerin kullandığı LPG'den yüksek vergi alınıyor 
      EKONOMİ SERVİSİ 
   
   Aygaz Genel Müdürü Orhan Alkan, LPG sektöründe perakende fiyatlarının yüzde 32'sini ÖTV, yüzde 15'ini de KDV'nin oluşturduğunu belirterek, "Bu kadar yük fazla. Hükümet sosyal adaletsizlik yapıyor. Bu vergi yükünün azaltılmasını istiyoruz" dedi. 
   Aygaz'ın bu yılki faaliyetlerinin değerlendirildiği ve 2004 yılı hedeflerinin anlatıldığı basın toplantısında konuşan Alkan, bin 17 çalışanı ve bin 600'ü aşkın bayisiyle Türkiye'nin her yerine hizmet veren Aygaz'ın sektörde lider kuruluş olduğunu söyledi. 
   
   'Vergi yükü azaltılsın' 
   Dünyada LPG tüketimi artarken Türkiye'de düşüş gösterdiğini ve tüplü gazda pazarın 2000 yılından bu yana yüzde 23 daraldığını anlatan Alkan, pazardaki daralmaya rağmen Aygaz'ın satışlarının 1 milyon 230 bin tona çıktığını, satış rakamının da yıl sonu itibariyle 1 milyar dolara ulaşacağını belirtti. 
   Orhan Alkan şunları kaydetti 
   "Doğalgaz yayılsın ama bu doğalgazı çok ucuz, LPG'yi pahalı yaparak olmaz. Her ikisinin de aynı fiyattan satılması gerekiyor. Hükümet yıl içinde fırsatını buldukça ÖTV'yi artırdı, fiyatlar yüksek seviyeye geldi. 1998 yılında asgari ücretli 15 tüp alabiliyordu şimdilerde 9-10 tüp alıyor. Bu kadar yük fazla. Biraz daha gayret gösterilirse LPG elektrikten de pahalı hale gelecek." Alkan, "Şu anda Türkiye'de LPG sektöründe korsan olarak çalışan kişiler bu arbitrajı devletten kaçırmak için LPG'yi tüpten alıyor ve bunu otogaz olarak satıyor" dedi. 
   
   2004 hedefleri 
   Alkan, önümüzdeki yıl satış ve ihracat hedeflerine ilişkin olarak, "2004 yılını LPG'de iç pazarda bu yılın bir kopyası gibi görüyoruz" dedi. Alkan, iç pazarda toplam 3.4 milyon ton tüketim olacağını, Aygaz'ın bu pazardan yüzde 29 civarında pay hedeflediğini belirtti. 
   Alkan, Türkiye'nin 300 bin tona ulaşan Irak'a LPG ihracatının 200 bin tonunu Aygaz'ın verdiğini söyledi. 
   
   1 milyar dolar ciro Ödenmiş sermaye 217 trilyon TL Net k r 2003 9 59.5 trilyon TL Piyasa değeri 819.4 trilyon TL Pazar payı 18.2 Halka açıklık oranı 40.68 Hissenin fiyatı 3.800 Endeksteki ağırlığı 1.60 
   
   
</TEXT>
</DOC>
