<DOC>
<DOCNO> 208298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun03.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan TV'sinde yıllar sonra ilk kadın şarkıcı... 
</HEADLINE>
<TEXT>

     Afgan televizyonuna, yıllar sonra dün akşam ilk kez kadın şarkıcı çıktı. 
     70 ve 80'li yılların yıldızı Selma, 12 yıl aradan sonra Afgan TV'sinde romantik şarkılarından birini söyledi. 
     Akşam haberlerinden sonra programa çıkan kırmızı-beyaz uzun giysili, saçları ince tülle örtülü şarkıcı, sadece şarkı süresince ekranda kaldı. 
     Afgan TV'si, komünist Necibullah rejiminin 1992'de devrilmesinden bu yana ilk kez bu tür görüntüler yayınladı. 1992-1996 arasındaki iç savaş yıllarında ekrana kadın görüntüsü getirilmeyen TV yayınları, Taliban'ın 1996'da iktidara gelmesiyle tamamen kesilmiş, yayınlar önceki yıl Hamid Karzai hükümetinin kurulmasından sonra yeniden başlamıştı. Kadınlar, nadiren ekranda haber sunarken görülüyordu. 
     Dün akşamki yayında, kadınların da göründüğü iki şarkı klibi daha yayınlandı. 
     
</TEXT>
</DOC>
