<DOC>
<DOCNO> 234820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun21.html </URL>
<DATE> 2004/04/26/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Valinakis Kıbrıs'ta hedefimiz kadife ayrılık değil, Avrupai bir izdivaç 
</HEADLINE>
<TEXT>

     Yunanistan Dışişleri Bakan Yardımcısı Yannis Valinakis, Kıbrıs sorununun çözüme ulaşması yönündeki çabaların sürdürüleceğini söyledi. 
     Valinakis, Atina'da yayımlanan Apoyevmatini gazetesine verdiği demeçte, Kıbrıs'ta referandum sonuçları ve bunlar sonrasında izlenecek politika hakkında değerlendirmede bulundu. 
     Valinakis, ''Hedefimiz her zaman kalıcı ve işler bir çözüme ulaşmaktı. Şu anda, belki herkes yeni bir başlangıç için hazır olmayabilir. Ancak barış ve işbirliği çabaları durmamalıdır. Ada'nın yeniden birleşmesi düşüncesinden vazgeçemeyiz. Amacımız 'kadife bir ayrılık değil, Avrupai bir izdivaçtır'' dedi. 
     Kıbrıs'ın AB üyeliğiyle tüm Ada üzerinde bir güvenlik şemsiyesi açıldığını kaydeden Valinakis, şunları kaydetti ''Uluslararası toplumun sahip olduğu tüm imkanları, hepimiz için ortak hedef olan, Ada'nın biran önce birleşmesi ve bunun toplumların karşılıklı güven ve işbirliği çerçevesinde olması için kullanacağız.'' Valinakis, KKTC'nin tanınması olasılığı konusundaysa bunun çözümü kolaylaştıracağına zorlaştıracağı yorumunda bulundu. 
     Türk-Yunan ilişkilerine de değinen Valinakis, Hükümetin referandum sonucu ne olursa olsun bunun Türk-Yunan ilişkilerini etkilemeyeceğini açıkladığını hatırlatarak, şöyle dedi 
     ''Kıbrıs konusu dış politikamızın rafına kaldırılamaz. Türkiye ile ilişkilerimize gelince, birkaç gün önce 24'üncü İştikşafi görüşmeler gerçekleştirildi. Her iki hükümet de, ikili ilişkilerin daha da geliştirilmesini hedef alıyor. Bu iyi ortamın Sayın Erdoğan'ın Başbakan Recep Tayyip Erdoğan Atina ziyaretiyle daha da gelişeceğine inanıyorum.'' 
     
</TEXT>
</DOC>
