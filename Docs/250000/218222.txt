<DOC>
<DOCNO> 218222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun24.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos, yazılı yanıtında Denktaş'ın tüm taleplerini reddetti 
</HEADLINE>
<TEXT>

     Kıbrıs Rum yönetimi Dışişleri Bakanı Yorgo Yakovu, KKTC Cumhurbaşkanı Rauf Denktaş'ın, Kıbrıs müzakereleri çerçevesinde sunduğu belgenin statüsünün henüz belli olmadığını iddia ederek, belgenin BM Genel Sekreteri'nin Kıbrıs Özel Temsilcisi Alvaro De Soto tarafından incelendiğini söyledi. 
     Rum radyosunun haberine göre, Yakovu, ''Alvaro de Soto, Denktaş'ın görüşlerinin 'Annan planı ve New York'ta varılan anlaşma çerçevesi dışında olduğu'' yönünde açıklama yapmadığı için, aynı konuların yeniden gündeme getirilebileceğini'' kaydetti. 
     Rum yönetimi lideri Tasos Papadopulos'un, Denktaş'ın tüm taleplerine yazılı ve ayrıntılı cevap verdiğini belirten Yakovu, ''Papadopulos'un yazılı cevabında, Denktaş'ın tüm taleplerini reddettiğini, ancak bu aşamada karşı öneri sunmadığını'' bildirdi. 
     
</TEXT>
</DOC>
