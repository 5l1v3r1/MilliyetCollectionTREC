<DOC>
<DOCNO> 229653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonsiy07.html </URL>
<DATE> 2004/04/08/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
DYP, seçim sonuçlarını tartışıyor... 
</HEADLINE>
<TEXT>

     DYP Genel Başkanı Mehmet Ağar, il başkanları ve Genel İdare Kurulu GİK üyeleriyle görüşerek, yerel seçimlerin sonuçlarını değerlendiriyor. 
     Ağar, il başkanları ve GİK üyeleri ile ''düşüncelerini, eleştirilerini daha rahat dile getirebilmeleri'' amacıyla, tek tek görüşüyor. 
     Bu çerçevede dün ilk olarak 25 il başkanı ile biraraya gelen DYP Genel Başkanı Ağar, bugün ve yarın da il başkanları ile görüşmelerini sürdürecek. 
     Ağar, il başkanlarının ardından 40 GİK üyesiyle görüşecek. Ağar, üyelere, yerel seçimlerden alınan bu sonucun nedenini ve ne yapılması gerektiğini soracak. 
     Ayrıca, 6'şar kişilik 2 ayrı araştırma grubu da seçim sonuçlarını yerinde değerlendirecek ve bir rapor hazırlayarak, Ağar'a sunacak. 
     
</TEXT>
</DOC>
