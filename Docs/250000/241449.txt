<DOC>
<DOCNO> 241449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sonspo08.html </URL>
<DATE> 2004/05/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
A2 Milli takımı Japonya maçı için yarın kampa giriyor 
</HEADLINE>
<TEXT>

     Japonya A Milli Futbol Takımı ile 26 Mayıs'ta deplasmanda özel maç yapacak olan A 2 Milli Futbol Takımı'nın aday kadrosu yarın İstanbul'da toplanacak. Milliler, akşam saatlerinde Polat Renaissance Hotel'de kampa girecek. 
     A 2 Milli Takımı, 22 Mayıs Cumartesi günü yapacağı antrenmanın ardından, akşam saatlerinde Japonya'nın başkenti Tokyo'ya gidecek. 
     İki takım arasındaki karşılaşma, 26 Mayıs Çarşamba günü Tokyo Ajinomoto Stadı'nda TSİ 12.20'de başlayacak. 
     Teknik direktör Ünal Karaman tarafından belirlenen aday kadrodan, Almanya Ligi'nde takımının maçı nedeniyle Kaiserslauternli Halil Altıntop ve sakatlığından dolayı Hollanda'nın Roda takımında forma giyen Fatih Sonkaya'nın ardından, yine sakatlığı bulunan Fenerbahçeli Servet Çetin de çıkarılırken, İstanbulspor'dan Musa Büyük ile Denizlispor'dan Özgür Bayer kadroya dahil edildi. 
     21 kişilik aday kadroda yer alan oyuncular şöyle 
     Selçuk Şahin, Mehmet Yozgatlı Fenerbahçe , Erdinç Yavuz, Volkan Kürşat Bekiroğlu, Hüseyin Çimşir Trabzonspor , Çağdaş Atan, Ersen Martin, Özgür Bayer Denizlispor , Aykut Erçetin, Cihan Haspolatlı, Necati Ateş Galatasaray , Baki Mercimek Gençlerbirliği , Orkun Uşak, Hüseyin Kartal, Adem Dursun Ankaragücü , Sedat Yeşilkaya Konyaspor , Kürşat Duymuş Çaykur Rizespor , Metin Aktaş Akçaabat Sebatspor , Uğur Boral Büyükşehir Belediyesi Ankaraspor , Birol Aksancak İstanbul Büyükşehir Belediyesi , Musa Büyük İstanbulspor . 
     
</TEXT>
</DOC>
