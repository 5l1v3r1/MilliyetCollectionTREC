<DOC>
<DOCNO> 245619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonspo21.html </URL>
<DATE> 2004/06/05/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
TYAYSD başkanlığına 309 oyla milletvekili İnci Özdemir seçildi. 
</HEADLINE>
<TEXT>

     Türkiye Yarış Atı Yetiştiricileri ve Sahipleri Derneği'nin TYAYSD 35. Olağan Genel Kurulu'nda AK Parti İstanbul Milletvekili İnci Özdemir, başkanlığa seçildi. 
     Türkiye Jokey Kulübü'nden TJK yapılan yazılı açıklamaya göre, Veliefendi Hipodromu Şeref Tribünü Salonu'ndaki kongreye, Yüksek Komiserler Kurulu Başkanı Bedrettin Yıldırım, TJK Yönetim Kurulu Başkanı Umur Tamer ve üyeler de katıldı. 
     İki adayın yarıştığı ve 456 delegenin oy kullandığı kongrede, 309 oyla İnci Özdemir başkanlığa seçildi. Diğer aday Ömer Halim Aydın, 144 oy alırken, 3 oy geçersiz sayıldı. 
     At sahibi olan İnci Özdemir, yıllardır atçılık camiasının içinde bulunan bir kişi olarak sorunları çok iyi bildiğini ve çözüm için daha aktif çalışacaklarını söyledi. 
     Özdemir'in listesinde şu isimler yer alıyor 
     Bahadır Gödek, Şükrü Erdem, Selman Taşbek, Özden Odacıoğlu, Ahmet Giz, Hasan Surözü, Salih Tekinalp, Kamil Yurdabak. 
     
</TEXT>
</DOC>
