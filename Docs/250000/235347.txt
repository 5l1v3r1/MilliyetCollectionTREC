<DOC>
<DOCNO> 235347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur26.html </URL>
<DATE> 2004/04/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
İzmir'de polisin şüpheli ölümü... 
</HEADLINE>
<TEXT>

     İzmir'in Buca İlçesi'nde, yalnız yaşadığı evinde cesedi bulunan eski polisin ölümü ''şüpheli'' bulundu otopsi yapılmasına karar verildi. 
     Alınan bilgiye göre, Evka-1 1107 sokaktaki eve temizliğe giden Hayriye D, ev sahibi Halil Öymen'i 59 yerde yatar buldu. Temizlikçi kadın, durumu polise bildirdi. 
     Uzman ekiplerce cesette yapılan incelemede, Öymen'in alnında çarpma sonucu oluştuğu sanılan izin dışında herhangi bir darp ya da yaraya rastlanmadı. Yapılan araştırmada, kapı ve pencerelerde zorlama olmadığı belirlenirken, televizyon ile Öymen'in cep telefonu bulunamadı. 
     İfadesine başvurulan Hayriye D'nin, eve en son pazar günü gittiğini, dün telefonla aramasına rağmen Öymen'in cevap vermediğini ve kendisine daha önce Denizli'den bir akrabası geleceğini söylediği öğrenildi. 
     Emniyet yetkilileri, polislikten ayrılıp Almanya'ya çalışmaya giden ve 11 yıl önce de eşinden boşanan Öymen'in kalp rahatsızlığının da bulunduğunu kaydettiler. 
     Temizlikçi kadının ifadesinin ardından serbest bırakılacağı, cesede ise otopsi yapılacağı bildirildi. 
     
</TEXT>
</DOC>
