<DOC>
<DOCNO> 236685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonsiy08.html </URL>
<DATE> 2004/05/02/ </DATE>
<TIME> 22.27 </TIME>
<AUTHOR>  </AUTHOR>
<HEADLINE>
Başbakan Erdoğan Ankara'ya gitti 
</HEADLINE>
<TEXT>

     Başbakan Recep Tayyip Erdoğan, özel uçak ''Ata'' ile saat 22.00'de İstanbul'dan Ankara'ya hareket etti. 
     Başbakan Erdoğan'ı, Atatürk Havalimanı'ndan, İstanbul Valisi Muammer Güler, İstanbul Emniyet Müdürü Celalettin Cerrah, AK Parti İstanbul İl Başkanı Mehmet Müezzinoğlu ve öteki ilgililer uğurladı. 
     Başbakan Erdoğan ile eşi Emine Erdoğan da Ankara'ya gitti. 
     Erdoğan, Ankara'ya hareketinden önce Metropolitan Florance Nightingale Hastanesi'nde tedavi görmekte olan bir yakınını ziyaret ederek, yaklaşık 15 dakika görüştü. 
     Erdoğan, eşi Emine Erdoğan ile buradan SSK Bezmialem Valide Sultan Vakıf Gureba Eğitim Hastanesi'nde tedavi gören kayınpederi Cemal Gülbaran'ı ziyaret etti. Erdoğan çiftinin ziyareti yaklaşık 1 saat 10 dakika sürdü. 
     Başbakan Erdoğan, buradan ayrılırken hastane önünde toplanan vatandaşlar, hastanelerden telefonla randevu alamadıklarını belirterek, şikayette bulundu. Bunun üzerine Erdoğan, günde 10-15 bin kişinin randevu almak için telefon açtığını ancak bunların yalnızca 4 binine cevap verilebildiğini söyledi. Vatandaşlar da ''Telefonla randevu sistemini kaldırın, biz kuyruğa razıyız'' dediler. 
     
</TEXT>
</DOC>
