<DOC>
<DOCNO> 230213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo06.html </URL>
<DATE> 2004/04/10/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ç. Rizespor Bu sezon rakibimizle yaptığımız 3 maçın rövanşını aldık 
</HEADLINE>
<TEXT>

     Birinci Süper Futbol Ligi'nde sahasında Fenerbahçe'yi 1-0 yenen Çaykur Rizespor'da, kulüp genel kaptanı Yılmaz Zehiroğlu, rakipleri karşısında bu sezon yaptıkları 3 maçın rövanşını aldıklarını söyledi. 
     Yılmaz Zehiroğlu, A.A muhabirine yaptığı açıklamada, Fenerbahçe ile bu sezonun en kaliteli maçlarından birini oynadıklarını belirterek, ''Hakettiğimiz bir galibiyet aldık. Herkes Çaykur Rizespor'un her takımı yenecek güçte olduğunu gördü'' dedi. 
     Fenerbahçe ile bu sezon daha önce Birinci Süper Lig'de tekrar maçıyla birlikte 2, Türkiye Kupası'nda da 1 olmak üzere toplam 3 maç yaptıklarını da dile getiren Zehiroğlu, ''Bu maçlardan galibiyetle ayrılamayarak zor durumlara düşmüştük. Dünkü galibiyetimizle bu sezon rakibimiz karşısındaki 3 maçın rövanşını aldık'' diye konuştu. 
     Fenerbahçe karşısında savaşarak ve büyük bir performans göstererek galibiyete ulaştıklarını belirten Zehiroğlu, şöyle konuştu 
     ''Hepsini kutluyoruz. Artık tehlikeli bölgenin dışına çıktık. 5 maçımızı da aynı ciddiyetle oynayıp ligde kendimize iyi bir yer bulacağız. Fenerbahçe'nin yenilmesiyle lige ayrı bir heyecan gelecek. Sezonun son haftasında da Beşiktaş ile sahamızda karşılaşacağız. Bu karşılaşmanın da belki o tarihte önemi çok daha artacak. Ancak şimdi Adanaspor maçını düşünüyoruz.'' 

     
</TEXT>
</DOC>
