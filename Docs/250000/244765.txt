<DOC>
<DOCNO> 244765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo08.html </URL>
<DATE> 2004/06/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum gitmek mi istiyor .. 
</HEADLINE>
<TEXT>

     Mehmet DEMİRKOL Haber analiz. 
     Christoph Daum’un biraz boş kalmış futbol gündemimizi fazlasıyla dolduran açıklamasına ne taraftan bakmalı 
     Geçtiğimiz yıl yaşanan lige bir eleştiri olarak mı Bu kalitesizlikte Fenerbahçe şampiyon oldu, ama Avrupa’da hiçbirşey yapamayız mı demek istiyor Ya da Takımım fena değil ama alternatifli bir kadro yaratmalıyız. Yedeğim, ya da rekabeti artıracak yeterli sayıda kaliteli oyuncum yokö mu Ya da komplocu bir yaklaşımla, dördüncü torbadan Şampiyonlar Ligi’ne katılacak ve başarısız olması muhtemel. Kılıfı şimdiden hazırlıyor. 
     
     Hedef Dünya Kupası 

     10 gün sonra Avrupa Şampiyonası başlıyor. Almanya, Çek Cumhuriyeti, Hollanda ve Letonya’yla aynı grupta. İki önemli favori ve - iddia ediyorum Avrupa’da Almanya ekolüne en ters gelecek oyun stilini sahaya yansıtan - bizi deviren Letonya. İsmiyle, dayanıklılığı ile büyük turnuvaların en baştan favorisi olan Panzerler’in bu kez Portekiz’e ilk turdan veda etmesi muhtemeldir. Hem de fazlasıyla. Bu ihtimal gerçekleşirse, 3 yıl önce 6 aylığına Daum göreve gelene kadar takımın başına getirilen Rudi Völler’in kesin sonu olacak. 
     Alman futbolunu yöneten Bayern Hanedanı’nın Völler sonrası takımın başına getireceği, 2006 Dünya Kupası’na damgasını vuracak bir ismi ortaya atamayacağı kesin. Bu çapta hocaları yok. Almanya’da gerçekleşecek Dünya Kupası, Germen futbolu için bir dönüm noktası. 54’den bu yana varlığını hep hissettiren, finaller ve kupalarla süslenmiş büyük ekolün yeniden doğuşu için en büyük şans. İlk iki zaferi arasında 20 yıl bekleyen, sonra 16 yıllık bekleyişin ardından üçüncü kupayı kaldıran Almanya yine 16 yıl sonra Dünya Kupası’nı kazanmak isteyecek. Bu zaferin bir diğer önemi ise FIFA Dünya Kupası’nı 3. kez kazanıp ona sonsuza kadar sahip olma şansı. 
     
     İntikam zamanı 

     Şimdi bir kahramanken yerin dibine sokulmuş, değil milli takım, kulüp takımlarında bile şans bulamamış Daum’un yerine kendinizi koyun. Bu üç senenin ilkini mahkemelerde geçirmiş sonra çalışmaya başlayıp, önce Avusturya’da ardından Türkiye’de şampiyonluğa ulaşıp yine anavatandakilerin bakışlarını üzerinize toplamışsınız. Ve 2004 Temmuz’unda milli takımın yere çakılıp size muhtaç olma ihtimali büyüdükçe büyüyor. Münih’te yeni açılmış Benz Arena’da kupaya sonsuza kadar kalacağı Almanya’ya teslim etmek üzere başının üzerine kaldırma imkanı sizi de sarhoş etmez mi 
     Bu bir komplo teorisi değil. İnsan evladının doğal güdüleri, temel heyecanları, var oluşunun temelinin çizdiği muhtemel bir senaryo. Daum haksızlığa uğramış hissediyor. Ve bu hem bir kahramanlık öyküsü, hem de büyük bir intikam olacak. Yazarın dediği gibi bu intikam Soğuk yenmiş harika bir yemekö olacak. 
     
</TEXT>
</DOC>
