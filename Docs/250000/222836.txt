<DOC>
<DOCNO> 222836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo14.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolculardan protesto... Taraftarlara dönüp şortlarını indirdiler 
</HEADLINE>
<TEXT>

     Belçika Futbol Ligi takımlarından Germinal Beerschot oyuncuları, tribündeki taraftarlarla tartışınca seyircilere sırtlarını dönüp şortlarını indirerek, ilginç bir protesto girişiminde bulundu. 
     Germinal Beerschot ile Bezeren takımları arasında oynanan maçın 10. dakikasında kale arkasında bulunan konuk ekibin taraftarları ile Germinal Beerschot futbolcuları arasında tartışma çıktı. Sözlü tartışma büyüyünce ev sahibi takımın futbolcuları seyirciye sırtlarını dönüp şortlarını indirdi. 
     Bu ilginç gelişme sonrasında bir açıklama yapan federal polis yetkilileri, bu tür hareketlerin ciddi ve yasadışı olduğunu belirterek, olaya adı karışan futbolcuların tespit edilip haklarında soruşturma açılacağını belirtti. 
     
</TEXT>
</DOC>
