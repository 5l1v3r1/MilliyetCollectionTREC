<DOC>
<DOCNO> 242150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonsiy06.html </URL>
<DATE> 2004/05/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bakanlar, Erdoğan'a taziye ziyaretinde bulundu... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül ve bazı kabine üyeleri, dün kayınpederi vefat eden Başbakan Recep Tayyip Erdoğan'a taziye ziyaretinde bulundular. 
     Vefat eden Cemal Gülbaran'ın Üsküdar Hacı Cafer Mahallesi Arakiyeci Sokak'taki evine gelen Dışişleri Bakanı ve Başbakan Yardımcısı Abdullah Gül, Devlet Bakanları Beşir Atalay, Mehmet Aydın ve Kürşat Tüzmen, Maliye Bakanı Kemal Unakıtan ile Tarım ve Köyişleri Bakanı Sami Güçlü, burada bulunan Başbakan Erdoğan'a taziye ziyareti yaptılar. 
     Gül ve diğer kabine üyeleri, yaklaşık 15 dakika kaldıkları evden daha sonra ayrıldılar. 
     Bu arada, cenaze evinin bulunduğu Arakiyeci Sokak'ın girişinde kontrol noktası oluşturan güvenlik kuvvetleri, basın mensuplarının Gülbaran'ın evine yaklaşmasına izin vermiyor. 
     
</TEXT>
</DOC>
