<DOC>
<DOCNO> 239661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/soneko13.html </URL>
<DATE> 2004/05/13/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Vakıfbank 85 trilyon lira kar elde etti... 
</HEADLINE>
<TEXT>

     Fikri Cinokur 
Vakıflar Bankası'nın Vakıfbank bu yılın dört aylık bölümünde Ocak-Nisan net 85 trilyon lira kar elde ettiği bildirildi. 
     Vakıfbank Genel Müdürü Ahmet Kacar, bu yılın dört aylık bölümünde, kesinleşmiş bilanço olmamasına rağmen 85 trilyon lira kar elde ettiklerini belirterek, ''Bu daha kesinleşmiş bilanço değil,geçici bilanço. Vakıfbank problemli kredilerine yüzde 100 karşılık ayırdığı için, kar nispeti de bir parça düşük oldu. Yılın dört aylık bölümünde 260 trilyon lira brüt karımız var. Biz sadece mali bünyemizi güçlendirmeye çalışıyoruz'' diye konuştu. 
     Son günlerde döviz kurlarındaki yükselmenin, dış ticaret açığının beklenin üzerinden biraz fazlası olması, FED'in faiz oranlarını artırması ve istikrardaki bozulmalardan kaynaklandığını öne süren Kacar, şöyle konuştu 
     ''Ülkenin her bir bireyi, hazineden sorumlu devlet bakanı gibi davranmak zorunda. Herkes sorumluluk anlayışı içinde hareket etmek zorundadır. Olumsuzlukların nelere mal olacağını hep birlikte görüyoruz. Bunun yapay olduğunu düşünüyorum. Tabi faizler bir miktar artabilir ama döviz kurlarındaki oynama ne dış açıkla izah edilebilir, ne de başkasıyla... Bu sadece, bir miktar bu gelişmelerden endişe duyanların ve spekülatörlerin yaptığı bir olay ama Merkez Bankası'nın elinde, dilediği zaman döviz kurunu çok daha aşağıya çekebilecek rezervi var.'' 
     
     VAKIFBANK'IN ÖZELLEŞTİRİLMESİ 
     Vakıflar Bankası'nın Türk bankacılık sektöründe gerçek manada satın alınabilecek en iyi bankalardan birisi olduğunu, bankanın özelleştirilmesine karşı olmadığını anlatan Kacar, şöyle devam etti 
     ''Vakıflar Bankası özelleştirilmesin demiyoruz. Vakıflar Bankası zaten özel. Banka sermayesi içinde bir lira hazine hissesi ve parası yok. Burada yapılmak istenen, Vakıflar Genel Müdürlüğü'nün hisselerinin azaltılması mıdır Bunu Vakıflar Genel Müdürlüğü, ne zaman isterse, elindeki hisseleri değerlendirmeye çalışır. Bu da farklı algılanıyor. Dolayısıyla bu süreçte 2003 yılı rakamlarına göre değerlendirme yapacağız. Vakıflar Bankası'nın profiline bakacağız. Bu yönde 2005 yılına kadar karar verilecek. Vakıflar Genel Müdürümüzün de görüşü o doğrultuda. Vakıflar hissesinin halka açılmasıdır. Vakıflar Bankası'nın özelleştirilmesinde kamu vicdanını yaralayacak, en az yaralayacak özelleştirme metodu, halka açılmasıdır.'' 
     
     ''400 BİN KİŞİYE 2 KATRİLYON LİRA KREDİ VERİLDİ'' 
     Vakıflar Bankası'nın kredi portföyünün bankomat ve kredi kartları hariç 2 katrilyon lira olduğunu ve 400 bin kişiye kredi verdiklerini vurgulayan Kacar, bankanın personel konusundaki sorunlarını da dile getirdi. 
     Bankada görevli 900'e yakın şube müdür yardımcısı olduğunu, ancak 350 şube bulunduğunu vurgulayan Kacar, ''Buna rağmen bazı şubelerde de müdür yardımcısı yok. Zaman içinde personel dağılımında ve personel unvanlarında sıkıntı oluşmuş. Şu anda 900'e yakın müdür yardımcısı var. Ama 65 şubede müdür yardımcısı yok. Bazı şubelerde ise 23 şube müdür yardımcısı olmuş'' dedi. 
     Personel yönetmeliğiyle ilgili yeni yöntem izlediklerini, eskileri yerlerinden etmenin zor olduğunu ifade eden Kaçar, bankanın personel politikasını da şöyle anlattı 
     ''Yeni terfi edenlere, ancak ve ancak, bankanın ihtiyacı olan yerlere gitmeleri koşuluyla terfi imkanı getiriyoruz. Personel yönetmeliğini değiştirdik ve uygulamaya koyduk. Yönetmelikte yeni koşullar koyduk. Bir insan üç terfisini aynı yerde alamayacak. Bulunduğu yerde müdür olamayacak. Zaman içinde personel politikasında, denge sağlayacak altyapıyı kurduk. Bundan sonra Vakıflar Bankası'nda 2-3 yıl içinde bir sirkülasyon olacak. Bankanın ihtiyaç duyduğu yerde, ihtiyaç duyulan personele kavuşması sağlanacak. Şu anda 7 bin 200 personelimiz var. Yeni personel almıyoruz. Emeklinin yerine de eleman almıyoruz. Bankada 750 veznedar var ve 350 şubemiz var. Bir şubeye bir veznedar yeterli. Sınav açtık ve 450 veznedarı memur kadrosuna aldık. Tayinlerden de geri adım atmıyoruz.'' 
     
     ŞUBELER UZAKTAN GÖZETİLECEK 
     Vakıflar Bankası'nın bir çok şubesinde güvenlik kamerası olmadığını anlatan Kacar, bankanın bu konuda bir projesi bulunduğunu bildirdi. Vakıflar Bankası'nın bilgisayar altyapısını yenilediğini vurgulayan Genel Müdür Ahmet Kacar, ''Şubelerimizin bir kısmında güvenlik kamerası var bir kısmında yok. Bilgisayar altyapısını yeniliyoruz. Kamera, sadece şubeden değil genel merkezden de izlenebilecek. Bunun fazla maliyeti yok. 300 şubemiz var, her birine 3'er adet webkamera alsanız 900 adet eder. Bu da 18 bin dolar eder. Böylece bütün sistemi kurmuş olursunuz'' diye konuştu. 
     
     ''TÜRKİYE'DE BANKACILIK AVRUPA'DAN DAHA İYİ'' 
     Türkiye'de bankacılık sisteminin, ürün bazında Avrupa'dan daha iyi olduğunu ifade eden Kacar, sözlerini şöyle sürdürdü 
     ''Verimliliğe daha çok önem vermemiz lazım. 2004'ün ikinci yarısında sonra faiz gelirlerinde karlar düşecek. Bunu da telafi etmenin yolu verimliliktir. Bankaların elde ettiği gelirlerin düşmesi, banka hizmetlerine yöneltti, Bu da gelirleri azalttı. O zaman bankaların daha çok müşteriye ve iş hacmine ulaşmaları lazım. Bunu da hemen yapmak lazım. Bunun en kolay yolu da birleşme veya yabancı destekli sermayedir. Türkiye'de yapılan da budur, Ancak bu, bankalarda kutuplaşmaya neden olacak. Büyük banka daha büyük, küçük banka da daha küçük olacak.'' 
     
</TEXT>
</DOC>
