<DOC>
<DOCNO> 231254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun46.html </URL>
<DATE> 2004/04/14/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Irak'ta rehin alınan gazeteci serbest bırakıldı 
</HEADLINE>
<TEXT>

     Irak'ta saldırıya uğrayan Amerikan askeri konvoyunun görüntülerini çektiği sırada rehin alınan Fransız gazetecinin serbest bırakıldığı bildirildi. 
     Fransız gazetecinin çalıştığı Capa televizyon kanalı, pazar günü rehin alındığı bildirilen Alexandre Jordanov'un serbest bırakıldığını duyurdu ancak ayrıntılı bilgi vermedi. 
     Merkezi Dubai'de bulunan El Arabiya televizyonu da Fransız gazetecinin serbest bırakıldığını duyurdu. 
     Bu arada, bölgedeki AFP muhabiri, Jordanov'un Sünni Ulemalar Komitesi merkezinde bulunduğunu ve sağlık durumunun iyi olduğunu bildirdi. 
     Jardanov 40 , Bağdat'ın güneyinde kameramanı Ivan Ceriex ile seyahat ederken kaçırılmış, kameraman Creiex daha sonra serbest bırakılmıştı. Ceriex, kendisini kaçıranları Fransız olduğuna ikna etmesi üzerine serbest bırakılmıştı. 
     Irak savaşına karşı çıkan Fransa'nın bu ülkede askeri bulunmuyor. 
     
</TEXT>
</DOC>
