<DOC>
<DOCNO> 209944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sonspo19.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Christian Vieri, en az 2 hafta yok 
</HEADLINE>
<TEXT>

     FC İnter kulübüyle ilişkileri gölgelenmiş durumdaki İtalyan golcü Christian Vieri, 2 veya 3 hafta boyunca sahalardan uzak kalacak. 
     FC Empoli karşılaşmasında son anda kadro dışı kalmış olan Vieri'nin, gerçekten sakat olduğu açıklandı. FC İnter'in sağlık ekibinin değerlendirmesine göre Vieri'nin, sol bacağındaki kaslarındaki sorun nedeniyle, 2 veya 3 hafta forma giymesi mümkün olmayacak. 
     Bu arada, Christian Vieri'nin en geç sezon sonunda FC İnter'den boşanacağına ilişkin dedikodular da giderek artıyor. Tuttosport gazetesi, bugünkü nüshasında, ''Juve-Vieri mümkün'' diye manşet attı. 
     İngiliz ve İspanyol takımlarının kendisiyle ilgilendiği bilinen Vieri'nin, FC Juventus'a transfer edilmesinin de mümkün olduğu ileri sürüldü. Haberde, halen sezon başına 7,5 milyon euro alan Vieri'nin fiyatını düşürmesi durumunda Juventus'un zor da olsa bu transferi gerçekleştirmek için kolları sıvayabileceği belirtildi. 
     
</TEXT>
</DOC>
