<DOC>
<DOCNO> 202179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun15.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CTP Başkanı Talat Seçimlerin tekrarı riskli olur 
</HEADLINE>
<TEXT>

     KKTC Cumhuriyetçi Türk Partisi-Birleşik Güçler CTP-BG Genel Başkanı Mehmet Ali Talat, seçimlerin tekrarlanmasını riskli olarak gördüğünü söyledi. 
     Talat, yaptığı açıklamada, Kıbrıs Rum kesiminin 1 Mayıs 2004'te resmen AB üyesi olacağına işaret ederek, ''AB'ye girmek için zamanın dar olduğunu, bu dar zamanda sonucu belirsiz bir seçime girmenin yanlış olacağını'' kaydetti. 
     Talat, bir soru üzerine, seçim sonuçlarıyla ilgili olarak Ankara'dan herhangi bir yetkiliyle temasta bulunmadığını belirterek, Başbakan Recep Tayyip Erdoğan'la da görüşmesi olmadığını açıkladı. 
     Talat, ''Biz birinci parti çıktık, mutluyuz. Ama bu eşitlik durumunda hedeflerimize ulaşmamız zor görünüyor'' dedi. 
     Talat, bir soru üzerine, Demokrat Parti DP ile aritmetik olarak koalisyon yapmasının mümkün olduğunu, ama parti olarak buna sıcak bakmadıklarını söyledi. 
     
</TEXT>
</DOC>
