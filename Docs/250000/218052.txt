<DOC>
<DOCNO> 218052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sonspo28.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gökdeniz'in sözleşmesini en kısa sürede uzatacağız' 
</HEADLINE>
<TEXT>

     Trabzonspor Kulübü Futbol Şubesi Sorumlusu Süleyman Atal, gelecek sezon sonunda sözleşmesi sona erecek Gökdeniz'in en kısa sürede sözleşmesini uzatmak istediklerini söyledi. 
     Süleyman Atal, Gökdeniz konusunda İstanbul'da Fenerbahçe ile anlaştıkları yönündeki haberlerin gerçeği yansıtmadığını söyledi. 
     Kulüp başkanı Atay Aktuğ ile birlikte İstanbul'da bulunduğunu ve Futbol Federasyonu'nda görüşmeler yaptıklarını, ekonomik olarak da bazı çalışmalarda bulunduklarını kaydeden Atal, şöyle konuştu 
     ''Gökdeniz'i satmayacağımızı defalarca açıkladık. Fenerbahçe'nin de Gökdeniz konusunda bize bir talebi yoktur. Bu tür haberler Trabzonspor'u yıpratmak için yapılan haberlerdir. Herkes haddini bilmelidir. Gökdeniz de takımda kalmak istediğini açıklamıştır. Gökdeniz'in sözleşmesini en kısa sürede uzatacağız.'' 
     
</TEXT>
</DOC>
