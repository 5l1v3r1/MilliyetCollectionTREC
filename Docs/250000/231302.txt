<DOC>
<DOCNO> 231302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/soneko40.html </URL>
<DATE> 2004/04/14/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
''Reklam Kurulu, selülit reklamını genel ahlaka aykırı bulmadı'' 
</HEADLINE>
<TEXT>

     Reklam Kurulu Üyesi ve İzmir Gazeteciler Cemiyeti Başkanı Erol Akıncılar, kurulun, ''selülit kremi reklamlarını genel ahlaka aykırı bulmadığını, reklamların içeriği düzeltilerek yayınlanabileceğini'' bildirdi. 
     Erol Akıncılar, ''selülit reklamlarıyla'' ilgili yaptığı yazılı açıklamada, Reklam Kurulu'nun dün Ankara'da yaptığı toplantıda, söz konusu reklamların içeriğinin tüketiciyi yanıltıcı ve aldatıcı olduğu görüşünde birleştiğini kaydetti. Akıncılar, açıklamasında şunlara yer verdi 
     ''Reklam Kurulu, Sanayi ve Ticaret Bakanı Ali Coşkun'un genel ahlaka aykırı bulduğu selülit kremi reklamlarını genel ahlaka aykırı bulmadı. Selülit kremi reklamları, içeriği düzeltilerek yayınlanabilecek. 
     Reklam Kurulu, reklamlarla ilgili olarak para cezası ve içeriğinin düzeltilmesini kararlaştırdı. Kurul'da reklamların genel ahlaka aykırı bulunmadığı, durdurulmasına gerek olmadığı görüşü ağırlık kazandı.'' 

     
</TEXT>
</DOC>
