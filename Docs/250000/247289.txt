<DOC>
<DOCNO> 247289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/siyaset/siy05.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
3 jandarmaya işkenceden dava 
</HEADLINE>
<TEXT>


NEŞET KARADAĞ DHA 


Kozan'da bir kişinin ömür boyu hapse mahk m edilmesine neden olan cinayet soruşturmasında tanıkların ifadesini işkenceyle aldığı iddia edilen 3 jandarma astsubay hakkında 15'er yıl ağır hapis cezası istemiyle dava açıldı. 2 Eylül 2003'te öldürülen Mehmet Köse'nin üzerinden, Halil İbrahim Açıkgöz'le birlikte çektirdiği fotoğraf çıktı. Açıkgöz'ün olayla ilgisinin bulunmaması üzerine, jandarma olay yerine yakın bir tarlada bekçilik yapan Mehmet Can'ın ifadesine başvurdu. Can, 6 ay sonra tekrar çağrılarak, astsubaylar Ayhan Karasakal, Sertan Erturan ve uzman çavuş Ömer Sipahi tarafından sorguya alındı. İddiaya göre copla dövülen Can, cinayeti fırın işçisi Levent Açıkgöz'ün işlediğini söyledi, önüne getirilen ifadeye parmak bastı. Açıkgöz, ömür boyu hapse mahk m edildi. Karara üye Faik Çıtak şerh koydu. Kozan Savcılığı astsubaylar hakkında dava açtı. 


</TEXT>
</DOC>
