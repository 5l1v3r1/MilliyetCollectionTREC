<DOC>
<DOCNO> 208956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/guncel/gun05.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Obezite çocukluktan başlıyor 
</HEADLINE>
<TEXT>

   DIŞ HABERLER SERVİSİ 
   
   Çocukların oturdukları yerde beslenmeleri, spor yapmamaları ve dolayısıyla şişmanlıklarından dolayı "kanepe patates" adı verildiği bu durumun ilk yaşlarda başladığı ortaya çıktı. İskoçyalı bilim adamlarının yaptığı araştırmalarda, "kanepe patates" diye adlandırılan obezliğin çocuklarda üç yaşında başladığına dikkat çekilirken, çocukların günde bir saatlik faal fiziksel aktivite, spor tavsiyelerine sadece 20 - 25 dakikalık bir zaman dilimi ayırdıklarını belirledi. Araştırmada, 6 - 16 yaş grupları arasındaki çocukların yüzde 16'sının obez olduğu, durumun böyle devam etmesi halinde "kanepe patates" oranının daha da artmasından endişe edildiğine dikkat çekiliyor. 
   
   Kanser riski bile var 
   Araştırmacılara göre, sağlıksız beslenme, egzersizleri azaltma, saatlerce zamanı TV önünde veya video oyunlarıyla geçirme, çocukları fazla kilo almaya ve obezliğe götürüyor. "Kanepe patates" ileriki yaşlarda, şeker, kalp hastalıklarının yanı sıra kanser türleri, beyin kanamaları, felç riskiyle karşı karşıya bırakabiliyor. 
   
   
</TEXT>
</DOC>
