<DOC>
<DOCNO> 223521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonspo23.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, final maçını İstanbul'da oynamak istiyor... 
</HEADLINE>
<TEXT>

     Trabzonspor Kulübü Başkanı Atay Aktuğ, Türkiye Kupası final maçını Olimpiyat Stadyumu'nda oynamak istediklerini söyledi. 
     Aktuğ, AA muhabirine yaptığı açıklamada, Trabzonspor'un Türkiye'nin her yerinde çok büyük bir taraftar kitlesinin olduğunu ifade etti. 
     Geçen yıl Antalya'da oynanan kupa maçı finalinde Antalya stadının taraftara yetmediğini ifade eden Aktuğ, ''Bu stat çok küçük. Bunun için maçı Olimpiyat Stadyumu'nda oynamak istiyoruz. Taraftarımızın bu stadyumun büyük bölümünü dolduracağına inanıyoruz'' dedi. 
     Aktuğ, Antalya'ya ulaşım imkanının İstanbul'a oranla daha zor olduğunu da vurgulayarak, bu nedenle maçın İstanbul'da oynanması gerektiğini savundu. 
     
</TEXT>
</DOC>
