<DOC>
<DOCNO> 226013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/siyaset/siy04.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Parlamentosu AKP'yi paylaşamıyor 
</HEADLINE>
<TEXT>

      GÜVEN ÖZALP Brüksel 

   
   Başbakan Recep Tayyip Erdoğan, Avrupa Birliği AB Brüksel Zirvesi nedeniyle Belçika'da bulunduğu sırada, Avrupa Parlamentosu AP Liberal Grup ELDR ve Muhafazak r Grup PPE arasında çekişmeye yol açtı. ELDR Başkanı Graham Watson'un, AKP'yi kendi bünyelerinde görmek istediklerini açıklamasının ardından, PPE Başkanı Wilfried Martens de AKP'nin kendi gruplarına katılmasını içtenlikle arzu ettiklerini söyledi. 
   Başbakan Recep Tayyip Erdoğan ve Dışişleri Bakanı Abdullah Gül'ün katıldıkları Avrupalı liberallerin liderlerine verilen öğle yemeği sonrasında bir açıklama yapan Watson, AKP'nin liberallere katılmasına yönelik işaretlere olumlu baktıklarını ve bunu arzu ettiklerini belirtti. 
   
   Martens umutlu 
   Martens de bu gelişme üzerine bir açıklama yaparak, "Erdoğan'ın liberallerin yemeğine katılmasının, PPE'den vazgeçtiğini ve ELDR'yi seçtiğini kanıtlamadığını" söyledi. Martens, "Erdoğan'ın PPE'ye katılmak için başvurmasını umut ediyorum" dedi. 
   
   
   
</TEXT>
</DOC>
