<DOC>
<DOCNO> 230503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/siyaset/siy01.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşit Siz beni öldüreceksiniz 
</HEADLINE>
<TEXT>

      TUNCAY DAĞLI Adana DHA 

   
   Kadın ve Aileden Sorumlu Devlet Bakanı Güldal Akşit, Adana'da iki gün süreyle dayanıklılık testine çıkmışçasına bir program gerçekleştirince, ayakları balon gibi şişti. Yürüyecek hali kalmayan Akşit, yaklaşık sekiz saat aralıksız dolaşınca yanındakilere, "Siz beni öldüreceksiniz" diyerek oturduğu koltuktan bir süre kalkmadı. Gün boyunca altı kurum gezen Akşit, son durağı Şükrü Tülay Akşit Yetiştirme Yurdu'nda oturacak serin bir yer aradı. Nefesi kesilen Akşit, soğuk su ve çay içerek klimalı bir odada dinlendi. "İyi ki Adana'da yaşamıyorum. Allah burada yaşayanlara yardım etsin" diyen Akşit'e Vali Kemal Önal, Sosyal Hizmetler İl Müdürlüğü yetkilileri ile AKP Adana İl İkinci Başkanı Mine Elgin eşlik etti. 
   
   
   
</TEXT>
</DOC>
