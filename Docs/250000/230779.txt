<DOC>
<DOCNO> 230779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/dunya/dun02.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya yardım istedi 
</HEADLINE>
<TEXT>

   Koizumi'nin Irak'taki üç rehin Japon için destek talebine Erdoğan, 'İstihbarat yardımı yapabiliriz' cevabını verdi 
   ABDULLAH KARAKUŞ Tokyo 

   
   Japonya Başbakanı Junişiro Koizumi, Başbakan Recep Tayyip Erdoğan'dan Irak'taki üç Japon rehine konusunda yardım istedi. Dün yapılan görüşmenin basına kapalı bölümündeki bu talebe Erdoğan, "Size istihbarat anlamında yardım edebiliriz" yanıtı verdi. 
   Koizumi görüşmede rehin alma olayının kendilerini çok üzdüğünü belirterek, geçmiş yıllardaki bir olayı hatırlattı. 1983'te Irak'ta bulunan Japonların THY ile Japonya'ya getirilmesini gündeme getiren Koizumi, Erdoğan'a "Biz bunun filmini yaptık. Bu olay bizim için çok önemli" dedi. 
   
   'Elimizden geleni yapacağız' 
   Erdoğan, görüşme sonrası gazetecilerle yaptığı sohbette üç rehine için ellerinden geleni yapacaklarını belirterek, "Biz bu konuda istihbarat yardımı yapabiliriz. Ancak bu işi çözmesi gereken birinci derece ABD'dir. Türkiye'nin devreye girmesi gereken yerde de biz devreye gireceğiz" diye konuştu. 
   
   
   
</TEXT>
</DOC>
