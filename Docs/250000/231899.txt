<DOC>
<DOCNO> 231899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/tv/ekran.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rock, bale ve yarışmalar 
</HEADLINE>
<TEXT>

   Abedin var, Moğollar var, Özlem Tekin var... Ve balerin Zeynep Tanbay... Melodi ve ritm gecesi sizi bekliyor 
      Müzik Analiz Sina Koloğlu 

   
   Aynı saat diliminde iki "star" yarışması ekrana geliyor. "Türkstar"da yine bir performans gecesi yaşayacağız. Benim favorim Abedin Sakirov. Bizim çocukların tümünden yani tüm yarışmalara katılanlar arasında farklı bir ses KANAL D 19.50 . "Akademi Türkiye"de ise yarışmacılar bu hafta türkü söyleyecek. Ayrıca geçen hafta belirlenen iki yarışmacıdan Mücahit ya da Nalan yarışmaya veda edecek. Bu yarışmanın handikapı müzikler. Dolu dolu gelmiyor orkestrasyonlar. Her şarkı söyleyene aynı "sound" ATV 19.50 . 
   
   Süreyya için şarkı 
   MoĞollar'ın yeni albümü "Yürüdük Durmadan" milli atletimiz Süreyya Ayhan için yapılan beste ile öne çıktı. Grup bu şarkıyı ilk olarak "Yorumsuz"da çalmıştı. Ve öykü de anlatılmıştı. Merak edenler "Afiş"e uğrayıp izleyebilir, ben yazmayacağım. 
   CNN TÜRK 18.30 
   
   Biraz da new wave Marc Almond 
   Valla ben pek hazzetmem bu "new wawe"den... Hani pek bir sabun köpüğü gibi gelir. Ama sevenleri için Marc Almond mutlaka çok şey ifade ediyordur. "Something's Gotten Hold Of My Heart", "A Lover Spurned" hit parçaları... Bir de "Tainted Love" var tabii. Dün akşam Roxy'de sahneye çıkmıştı, bu gece de Beyazıt Öztürk'ün programına katılıyor... Hatırlatalım "Beyaz Show"un diğer konukları İpek Tuzcuoğlu ve yeni albümüyle Alişan... 
   KANAL D 23.20 
   
   TRT'nin iki "Y"si 
   TRT'nin kaliteli iki müzik programı "Yankılar" ve "Yorumsuz"... Fatih Erkoç "Yankılar"da iyi müzik yapan gece kulüplerinin vazgeçilmez ismi Zeliha Sunal'ı ağırlıyor. Büyük orkestra solistliğinin başarılı temsilcisidir Sunal. Çok geniş bir repertuarı var... Keyifle izleyebilirsiniz. 
   TRT 2 - TRT INT 22.10 
   "Yorumsuz"da ise Özlem Tekin var. Sanki bana o eski "Özlem Tekin" değilmiş gibi geliyor. Yine de önemli genç kuşak seslerimizden biri. Onun için "rock müziğinin önemli ismi" diyorlar. Eskiden öyleydi. 
   TRT 1 23.15 
   
   
   Modern dansın önemli ismi    "Festİvallerden" kuşağında bu akşam önemli bir isim ve projesi var Zeynep Tanbay. Geçtiğimiz yıl AKM'de yaptığı gösterisinde Tanbay'ın kendi koreografilerinin yanısıra Lior Lev ve Mustafa Kaplan'ın eserleri de yer almıştı. Tanbay'ın amacı bu projeyi sadece bir gösteride değil, bir topluluk olarak kalıcı hale getirmek. 
   TRT 2 00.30 
   
   
   Kaçıranlar için    BİR teknik direktörle, transfer ettiği genç futbolcunun ailesini anlatan "Ah Be İstanbul"un ilk bölümü tekrar ekranda. Sulhi Dölek'in yazdığı, Nesli Çölgeçen'in yönettiği dizide Yavuz Bingöl ve İpek Tuzcuoğlu oynuyor. 
   KANAL D 21.50 
   
   
   Uzaya Uydu Atmak    Bİzden 36 bin km uzakta, tam 47 yıldır dünyanın çevresinde dönüyorlar... Onları hiç görmüyoruz, ama hayatımızın her anında varlar... "Perspektif"te haberleşme uydusu W3A'ün Kazakistan'daki Baykonur üssünden uzaya doğru sonsuz yolculuğuna çıkışı ekrana gelecek. 
   CNN TÜRK 22.10 
   
   
   ALTERNATİF    Gündemdekiler CHP Genel Başkanı Kemal Derviş'in istifasının ardından MYK'den ayrılan CHP Milletvekili Zeynep Damla Gürel, Murat Birsel'e konuk olacak ve istifaların perde arkasını anlatacak. TV8 19.10 
   Eğrisi Doğrusu Kıbrıs için yapılan New York Müzakereleri'nde Türk Hükümeti'nin danışmanı Prof. Dr. Ruşen Ergeç, Taha Akyol'a izlenimlerini anlatacak. CNN TÜRK 23.05 
   İskele Sancak Ahmet Hakan Coşkun ve din adamları ile öğretim üyelerinden oluşan konuklarıyla, büyük tartışmalar yaratan Mel Gibson'ın "Tutku Hz. İsa'nın Çilesi" filmini işleyecek. KANAL 7 23.45 
   Ceviz Kabuğu "Şifreler" konusu yeniden gündeme geldi. Hulki Cevizoğlu konuyu araştırmacı yazar İbrahim Okur'la tartışmaya açacak. STAR 23.15 
   
</TEXT>
</DOC>
