<DOC>
<DOCNO> 206163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/yasam/yas01.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Veznedarı oyalayıp 8 milyar çaldılar... 
</HEADLINE>
<TEXT>

   Bir banka şubesinde 22 Aralık'ta gerçekleşen 8 milyarlık soygunu güvenlik kameraları çözdü. Kayıtlardaki üç kız her yerde aranıyor 
      SONER KOCAER Antalya DHA 
   
   Antalya'da 3 küçük kız, veznedarın dalgınlığından yararlanarak bankadan 8 milyar lira çalıp kayıplara karıştı. Olay, 22 Aralık'ta bir bankanın Akdeniz Şubesi'nde meydana geldi. Öğle saatlerinde bankaya giren 12 - 13 yaşlarındaki 3 kız, vezneye giderek, para yatırmak için yapılması gereken işlemleri öğrenmek istediklerini söyledi. 2 kız veznedarı konuşarak oyalarken diğeri kasa önündeki 8 milyar lirayı alarak, koynuna sakladı. 
   
   Sekiz gün incelediler 
   Daha sonra küçük kızlar bankadan çıktı. Akşam hesaplar toplandığında soyulduklarını anlayan banka yetkilileri, hemen güvenlik kamerası kayıtlarını incelemeye başladı. Yapılan inceleme tam 8 gün sürdü ve banka yetkilileri 8 milyarı alıp kaçan küçük yaştaki kızların görüntülerini dün polise getirip şik yetçi oldu. 'Tırnakçılık' yoluyla hırsızlık yapan küçük kızlar, polis ekipleri tarafından her yerde aranıyor. 
   
   
</TEXT>
</DOC>
