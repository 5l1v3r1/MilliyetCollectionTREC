<DOC>
<DOCNO> 216819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur36.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın Pamukova'daki çiftliğine haciz... 
</HEADLINE>
<TEXT>

     Genç Parti Genel Başkanı Cem Uzan'ın Sakarya'nın Pamukova İlçesi'ndeki çiftliğinde haciz işlemleri yapıldığı bildirildi. 
     İstanbul Emniyet Müdürlüğü Mali Şube Müdürü Mustafa Aktaş'ın da yer aldığı mali polis ekibi, haciz memurlarıyla birlikte, Katırözü Yaylası'ndaki çiftliğe baskın düzenledi. 
     Kar nedeniyle kapalı olan yolun, ilçeden çağrılan araçlarla açılmasından sonra çiftliğe ulaşan mali polis ve haciz memurlarının, çiftlikte incelemelerini sürdürdüğü öğrenildi. Bu arada, jandarmanın da çiftlik çevresinde geniş güvenlik önlemi aldığı görüldü. 
     Uzanlara ait çiftliğe daha önce de baskın yapılmış ve 2 Hummer cipe el konulmuştu. 
     
</TEXT>
</DOC>
