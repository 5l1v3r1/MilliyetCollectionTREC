<DOC>
<DOCNO> 233018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/siyaset/siy20.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   İlk bombayı atan albay 'evet' dedi 
   Türk Hava Kuvvetleri'nin Kıbrıs'a 1964'te yaptığı müdahalede ilk bombayı atan emekli Albay Mehmet Karagöz 73 Annan Planı'na "evet" denilmesi gerektiğini söyledi. Emeklilik günlerini Antalya'da geçiren Karagöz, "Torunlarımız da bizim gibi Kıbrıs sorunlarıyla yaşamasın" dedi. Karagöz, 1964'te yüzbaşı olarak Paşiyama köyünü ve bazı Rum gemilerini bombalamıştı. 
   
   Ecevit-Sezer zirvesi 
   DSP lideri Bülent Ecevit, Cumhurbaşkanı Sezer'den, Başbakan Erdoğan'ın Kıbrıs konusunda MGK'da oluşan havayı uluslararası alanda farklı yansıtmasından rahatsız olduğu izlenimini edindiğini söyledi. Ecevit, dün Çankaya Köşkü'nde 25 dakika görüştüğü Sezer'le arasında Kıbrıs konusunda görüş farkı bulunmadığını belirtti. 
   
   Verheugen'e yasak 
   Güney Kıbrıs'taki iki Rum televizyonu Annan Planı konusunda açıklamalar yapmak için başvuran AB Komisyonu'nun genişlemeden sorumlu üyesi Günter Verheugen'e "ret" yanıtı verdi. Rum televizyonlarının BM Özel Temsilcisi Soto için de benzer bir tavır sergilemeleri Brüksel'de "Kasıtlı sansür mü uygulanı-yor " yönündeki soruların güçlenmesine neden oldu. 
   
   Piskopos uyardı 
   Girne eski piskoposu Paul, 24 Nisan'daki referandumda Annan Planı'na "evet" diyecek Rumların "cehennemlik" olacağını ileri sürdü. "Cehenneme gitmek istiyorsanız 'evet' deyin" ifadesini kullanan piskopos, Kıbrıslı Rum Ortodoksları 'evet' demeleri halinde ilahi gazaba uğrayacakları yolunda uyardığını söyledi. 
   
   
   
</TEXT>
</DOC>
