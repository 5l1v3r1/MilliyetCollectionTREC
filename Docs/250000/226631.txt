<DOC>
<DOCNO> 226631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy45.html </URL>
<DATE> 2004/03/29/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Rekor oyla seçilen başkanlar... 
</HEADLINE>
<TEXT>

     28 Mart Yerel Seçimleri'nde, oyların yarısından 
     fazlasını alan 29 aday, büyükşehir ve il belediye başkanı seçildi. Seçimde ilinde en yüksek oy oranına SHP'nin Batman Belediye Başkanı Hüseyin Kalkan, yüzde 73.63 ile ulaşırken, AKP Kayseri Belediye Başkanı Mehmet Özhaseki ise oyların yüzde 70.24'ünü aldı. 28 Mart Yerel Seçimleri'nin resmi olmayan kesin sonuçlarına göre, AKP'den, 7 büyükşehir ve 17 il belediye başkanı, oyların yarısından çoğunu alarak seçildi. Kayseri Belediye Başkanı Mehmet Özhaseki ilinde oyların yüzde 70.24'ünü alarak partisinin rekorunu kırdı. AKP'den yüzde 50'yi aşan büyükşehir ve il belediye başkanları şunlar "-Melih Gökçek Ankara , Mehmet Özhaseki Kayseri , Asım Güzelbey Gaziantep , Ahmet Küçükler Erzurum , Kadir Topbaş İstanbul , İbrahim Karaosmanoğlu Kocaeli , Tahir Akyürek Konya , Abdullah Kaptan Afyon , İrfan Dinç Çankırı , Nihat Zeybekçi Denizli , Memet Buyruk Erzincan , Mehmet Yeloğlu Hatay , Mustafa İça Kütahya , Cemal Akın Malatya , Mustafa Poyraz Kahramanmaraş , Halil Bakırcı Rize , Mervan Gül Siirt , Sami Aydın Sivas , Ahmet Fakıbaba Şanlıurfa , Burhan Yenigün Van , Yusuf Başer Yozgat , Hüseyin Erer Karabük , M.Abdi Bulut Kilis , Mehmet Keleş Düzce ." 
     
     İL BAZINDA EN YÜKSEK OY SHP'Lİ BAŞKANIN 
     Yerel seçimlerde ilinde en fazla oyu SHP Batman Belediye Başkanı Hüseyin Kalkan aldı. Kalkan, ildeki oyların yüzde 73.63'ünü alarak seçildi. SHP'den Diyarbakır Belediye Başkanı Osman Baydemir yüzde 58.27, Hakkari Belediye Başkanı Metin Tekçe yüzde ise 60.69 oranında oy alarak yüzde 50'yi aştı. 
     
     SP'NİN TEK BAŞKANI YÜZDE 50'Yİ AŞTI 
     Milli Görüş geleneğini yaşatmaya devam eden Saadet Partisi de, kazandığı tek belediye başkanlığında yüzde 50'nin üzerinde oy aldı. SP'nin Mardin Belediye Başkanı 
     Metin Pamukçu yüzde 52 oranında oy alarak ipi göğüsledi. 
     
     DSP DE YÜZDE 50'Yİ AŞTI 
     DSP'den seçilen Bartın Belediye Başkanı M. Rıza Yalçınkaya da yüzde 60.66 oranında oy aldı. 
     
     CHP'DE ÇITA DÜŞÜK 
     CHP'de ise hiç bir başkan yüzde 50 çıtasını aşamadı. 
     CHP'den en yüksek oyla seçilen Burdur Belediye Başkanı Ahmet Necdet İlgün ancak yüzde 48.82 oranında oy alabildi. 
     Tek başkanlık kazanan DYP'de, Elazığ'ı yüzde 39.88 ile aldı. 
     Öte yandan, İl Genel Meclisi Seçimleri'nde, il bazında, AKP en yüksek oyu Düzce'de aldı. AKP Düzce'de yüzde 58.5, Kayseri'de yüzde 57.1 ve Karabük'te de yüzde 54.7 oranında oy aldı. 
     
</TEXT>
</DOC>
