<DOC>
<DOCNO> 204453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/dunya/dun02.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos Annan Planı'nı imzalamam 
</HEADLINE>
<TEXT>

      YORGO KIRBAKİ Atina 

   
   Kıbrıs Rum Yönetimi lideri Tasos Papadopulos, Annan Planı'nın Türk askerlerinin Ada'dan çekilmesi konusunda açık olmadığını, bu nedenle de planın mevcut şekliyle ne imzalanabileceğini ne de referanduma götürülebileceğini söyledi. 
   Papadopulos, Rum Kesimi'nde yayımlanan Haravgi gazetesindeki demecinde, "Annan Planı'nda ne güvenlik ne de Türk askerlerinin Ada'dan uzaklaşması konuları açık. Ayrıca önemli boşlukları da var. Bu nedenle imzalanmaya ve referanduma götürülmeye hazır değildir" dedi. 
   Rum lider, "Eğer Kıbrıs Türk tarafında yapıcı bir müzakereci bulunursa, Annan Planı'nda yapılacak değişikliklerin Kıbrıslı Türklerin aleyhine olmadığı ve iki toplumun çıkarına olduğu anlaşılacaktır" dedi. 
   
   
   
</TEXT>
</DOC>
