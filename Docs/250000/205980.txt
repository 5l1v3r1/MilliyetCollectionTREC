<DOC>
<DOCNO> 205980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun28.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da evcil hayvanlar anestezisiz ameliyat ediliyor... 
</HEADLINE>
<TEXT>

     Rusya'da evcil hayvanlar, anestezi olmaksızın ameliyat ediliyor. 
     Gazete haberlerine göre, veterinerlerin kullanmasına izin verilen tek ilaç olan ketaminin uyuşturucuyla mücadele kapsamına alınarak yasaklanması üzerine kedi köpek gibi hayvanlar uyutulmadan ameliyat edilmeye başladı. 
     Basına göre, veterinerlerin ketamini uyuşturucu bağımlılarına sattığını ya da satabileceğini düşünen hükümet yetkilileri, ketamin kullanımını tamamen yasakladı. Veterinerler, rometar adlı maddeyi anestezide kullanabiliyorlar, ama bu ilaç, hayvanları uyuştursa da acıyı azaltmıyor. 
     Yasağa rağmen ketamin bulunduran veterinerler, altı aydan üç yıla kadar hapisle cezalandırılacaklar. 
     
</TEXT>
</DOC>
