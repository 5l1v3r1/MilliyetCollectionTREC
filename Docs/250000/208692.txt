<DOC>
<DOCNO> 208692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/siyaset/siy07.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışma 'karakolda' bitti 
</HEADLINE>
<TEXT>

   Komisyonda CHP - AKP kavgası çıktı. CHP'liler, AKP'nin gizli oturum kararını uygulatmadı. Dosya fırlatmalar ve suçlamalarla süren tartışmalara polis karıştı 
   ANKARA Milliyet 

   
   CHP'nin Başbakanlık Müsteşarı Ömer Dinçer'in hazırladığı Kamu Yönetimi tasarısına direnmesi, Meclis'te olaylı oturumlara neden oldu. İçişleri Komisyonu çalışmalarını kilitleyen ve basının dışarı çıkmasını engelleyen CHP'liler, "gizli oturum" kararını uygulatmadı. Toplantıların yapıldığı salonda bir ara destek polis de görevlendirildi. İşte olaylı toplantı 
   Hakkı Ülkü CHP Cumhuriyetin temel değerlerine saldırı amacı güdülüyor.Ümmet Kandoğan AKP Şov yapma.İzzet Çetin CHP Devleti yıkmaya çalışıyorsunuz.Kandoğan Hani gelmeyecektiniz Mehmet Tomanbay CHP Laikliği korumaya geldik. Toplantıya ara verildi. Destek polis geldi. Ali Kavuştu AKP AKP'liler efendi gibi oturuyor. CHP demek tahripçi, yıkıcı demek, memlekete zarar demek.Çetin Şeriatçılık yapılıyor.AKP'lilerden CHP'lilere Anarşistler. Şevket Arz CHP Gericiliğe geçit yok Kavuştu Sensin gerici.Canan Arıtman CHP Atatürk sayesinde buradasın.Reyhan Balandı AKP Ben senden daha çok Atatürkçüyüm.Nurettin Sözen CHP Balandı'ya Ömer Dinçer'in makalesini fırlatırken Al, oku.Tomanbay Dinçer'in makalesini fırlattı. Balandı Terbiyesiz. Hep çamur Zekeriya Akıncı CHP İran bile bu işleri bırakmaya çalışıyor. Balandı Atılırsa ne okuyacağım Necati Uzdil CHP Oku güzelim, oku da öğren. 
   CHP'lilerin katılmadığı toplantılarda Plan ve Bütçe ile İçişleri komisyonlarında kabul edilen tasarı, bugün Anayasa Komisyonu'nda görüşülecek. 
   
      Meclis'teDinçer kavgası    Fotoğraf MUSTAFA İSTEMİ 

   AKP'lilerle CHP'lilerin kavgası, Plan ve Bütçe Komisyonu'nda da devam etti. CHP'liler Başbakan Yardımcısı Mehmet Ali Şahin'in etrafını sardı. CHP Muğla Milletvekili Gürol Ergin, "Cumhuriyetle oynamayı aklınızdan çıkarın" derken, Şahin "Türkiye Cumhuriyeti bir değil, bin bürokratın yıkamayacağı kadar güçlüdür" yanıtını verdi. Ergin de "Ama arkasında AKP ve Başbakan varsa ne olacak " diye sordu. CHP İstanbul Milletvekili Kemal Kumkumoğlu, "Dinçer cumhuriyet düşmanı. Cumhuriyeti yıkmak üzere görevlendirilen bu müsteşarın azlini istiyoruz" diye konuştu. AKP'li Musa Uzunkaya da bu sözler üzerine "Hatta idamına karar verilsin" karşılığını verdi. 
   
   
   
</TEXT>
</DOC>
