<DOC>
<DOCNO> 241802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonyas17.html </URL>
<DATE> 2004/05/21/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Tarkan, konser için İsviçre'ye gitti 
</HEADLINE>
<TEXT>

     Pop müzik sanatçısı Tarkan Tevetoğlu, yurtdışı konserlerinin ilk etabı için İsviçre'ye gitti. 
     Kız arkadaşı Bilge Öztürk ile birlikte Zürih'e giden Tarkan, hareketinden önce Atatürk Havalimanı'nda yaptığı açıklamada, Avrupa turnesine İsviçre'den başlayacağını söyledi. 
     Tarkan, ''Uzun bir konser maratonuna çıkıyorum. İlk önce İsviçre ve bazı Avrupa ülkelerinde, daha sonra da Azerbaycan, Kazakistan, Rusya ve diğer Türk Cumhuriyetleri'nde tur devam edecek'' dedi. 
     Türkiye'ye 12 Haziran'da döneceğini ifade eden ses sanatçısı Tarkan'a, havalimanında hayranları yoğun ilgi gösterdi. Bu sırada Caner isimli 5 aylık bebeği de seven Tarkan, gazetecilerin ''Çocuk sahibi olmayı düşünüyor musunuz '' sorusunu, ''Tabii ki isterim ama hazır değilim. Sorumluluk isteyen bir şey'' diye yanıtladı. 
     
</TEXT>
</DOC>
