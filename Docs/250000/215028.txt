<DOC>
<DOCNO> 215028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sontur15.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
LDP Genel Başkanı Emin Şirin partisinden istifa etti 
</HEADLINE>
<TEXT>

     İstanbul Milletvekili Emin Şirin, Liberal Demokrat Parti LDP Genel Başkanlığı ve üyeliğinden istifa etti. 
     Şirin, istifa gerekçesini, "LDP'nin dernek görünümünden sıyrılıp kitle partisi görünümüne kavuşamayacağını gördüğüm için istifa ettim" diye açıkladı. 
     Dilekçesini TBMM Başkanlığı'na bugün ulaştıracağını belirten Şirin, parti programında sosyal devlet anlayışının yeralmadığını, sıkıyönetim durumunda bile askere görev verilmemesinden söz edildiğini söyledi. Şirin, "Bu Tercüme liberal programın tatbik kabiliyeti bulunmuyor. Benim liberalizm anlayışım hukuk ve demokrasi anlamında, ekonomi ve sosyal alanda realist olmaktan yanayım" dedi. 
     "Şimdilik bağımsız kalacağım" diyen Şirin, parlamento içindeki ve dışındaki partilerde yeralma olasılığının zayıf olduğunu belirtti. 
     AK Parti'den milletvekili seçildikten sonra istifa ederek LDP'ye katılan bugün de bu partiden ayrılan Şirin'in istifasının ardından parlamentoda temsil edilen parti sayısı yeniden 3'e düştü. 
     Son sandalye dağılımı şöyle 
     AK Parti 368 . 
     CHP 175 . 
     DYP 3 . 
     Bağımsızlar 4 . 
     
</TEXT>
</DOC>
