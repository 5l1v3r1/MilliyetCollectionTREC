<DOC>
<DOCNO> 200974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur48.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'de yangın 
</HEADLINE>
<TEXT>

     Kocaeli'nin Gebze İlçesi'ndeki Plastikçiler Organize Sanayi Bölgesi'nde OSB yangın çıktı. Yangın çevredeki işyerlerine de sıçrarken, yakında bulunan LPG tankına yoğun şekilde soğutma işlemi yapılıyor. 
     Yangının, 92. sokakta bulunan binanın ikinci katındaki Helpak Ambalaj A.Ş'ye ait çocuk bezi deposunda kaynak yapılırken, mukavva kutularına kıvılcım sıçraması sonucu çıktığı öğrenildi. 
     Kısa sürede büyüyen yangın, alt kattaki TESAŞ ve yan tarafta bulunan Güneş Plastik'e ait fabrikalara da sıçradı. 
     Yangında elinden yaralanan ve henüz kimliği belirlenemeyen bir işçi ile söndürme çalışması sırasındaki cam patlaması üzerine gözünden yaralanan Yaşar Yalçın, SSK Hastanesi'nde tedavi altına alındı. 
     Yangına İstanbul, İzmit ve Adapazarı ve Bolu'dan itfaiye araçlarıyla TÜPRAŞ'tan gelen köpük ekibinin müdahalesi sürüyor. İçinde bulunan yanıcı malzemeler nedeniyle kurtarılamayan Helpak'a ait binada, çökme tehlikesi yaşanıyor. 
     Helpak ile Güneş Plastik arasındaki LPG tankının oluşturduğu tehlikeye karşı ise civardaki binalar boşaltıldı. 
     
</TEXT>
</DOC>
