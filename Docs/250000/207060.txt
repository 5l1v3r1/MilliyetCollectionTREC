<DOC>
<DOCNO> 207060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sonspo07.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da geri sayım başladı 
</HEADLINE>
<TEXT>

     İkinci yarı hazırlıklarına sıkıntılı başlayan Adanasporlu futbolcular ve teknik kadro, sorunlarının çözümü için Kulüp Başkanı Çağdaş Ergin'in ricası üzerine tanıdıkları son gün olan 9 Ocak Cuma gününü umutlu bir şekilde bekliyorlar. 
     Turuncu-beyazlı tıkımın futbolcuları, ikinci yarı hazırlıklarını Teknik Direktör Yılmaz Vural gözetiminde sürdürüyor. Vural, yaptığı açıklamada, camia olarak 6 aydır sıkıntı çekmelerine karşın, Adanalıların kendilerine sahip çıkmamasından yakındı. 
     Kendilerine bugüne kadar yardım elinin uzanmadığını belirten Vural, ''Adanaspor'a destek çıkılması konusunda Adanalılar sınıfta kalıyor. Bu takım ligde mücadele edemezse Adanalılar önemli bir sosyal aktivitelerini kaybedecekler. Bu aktivitenin farkına da kaybettikleri zaman varacaklar'' dedi. 
     Vural, Devlet Bakanı ve Başbakan Yardımcısı Mehmet Ali Şahin'in vereceği haberi sabırsızlıkla beklediklerini ifade ederek, ''Cuma gününe kadar antrenmanlarımıza devam edip, başkanımıza verdiğimiz sözü yerine getireceğiz. Eğer o gün de bir sonuç çıkmazsa başımızın çaresine bakacağız'' diye konuştu. 
     
</TEXT>
</DOC>
