<DOC>
<DOCNO> 212886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sondun19.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Katolik televizyonu 'Papaboys' internette yayında 
</HEADLINE>
<TEXT>

     Bir grup İtalyan Katolik, İtalya'daki ağ üzerinden ilk interaktif Katolik televizyonu ''Papaboys web television''ı kurdu. 
     İnternet üzerinden Kilise'nin mesajlarını yayınlamak amacıyla kurulan kanal 1, Ocak'tan bu yana programlar yayınlasa da daha hızlı olan ve daha yüksek hafıza kapasitesine sahip donanıma gereksinim duyuyor. 
     Her salı yayınlanan başlıca program olan ''Kristianamente'', 30 dakika kadar sürüyor ve Vatikan'daki yetkililerle mülakatlara yer veriyor. 
     Vatikan'dan bağımsız bir girişim olduğunu belirtilen ''Papaboys.tv'' kanalının başında 32 yaşındaki Daniele Venturi bulunuyor. Venturi'nin ekibinde, ortalama yaşları 25 olan 10 kadar kişi çalışıyor. 
     Vatikan, 25 Aralık 1995'te Papa 2. Jean Paul'ün mesajıyla resmen internetten yayın yapmaya başlamıştı. Bunu takiben Papa'ya ait bir site açılmış, internette sörf yapan Papa ayrıca dünyanın dört bir yanındaki inananların sorularına yanıt vermişti. Ancak site, yaklaşık 1.7 milyar kişinin Papa'ya mesaj göndermesi üzerine kapatılmıştı. 
     
</TEXT>
</DOC>
