<DOC>
<DOCNO> 233988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonyas24.html </URL>
<DATE> 2004/04/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Otobüs şoförlerine strese karşı çikolata önerisi... 
</HEADLINE>
<TEXT>

     İzmit'te, toplu taşıma araçlarının şoförlerine yaşadıkları stresi yenebilmeleri için mutluluk hormonu salgılayan gıdalardan almaları önerildi. 
     Büyükşehir Belediyesi Ulaşım Müdürlüğü, belediye otobüslerinde görev yapan şoförlere yönelik psikolojik destek toplantısı düzenledi. 
     Toplantıda şoförleri dinleyen psikolog Zümrüt Sevinç, toplu taşıma araçlarında çalışmanın hiç kolay olmadığına işaret etti. 
     Sürücülere, öncelikle yaşama daha sakin ve yapıcı bakmaya çalışmalarını öneren Sevinç, şunları kaydetti 
     ''Yaptığınız iş dolayısıyla, sinir sisteminizi güçlü tutmanın yollarını bulmalısınız. Bunun için beslenmenize dikkat etmelisiniz. Yağlı besinlerden kaçının ve sebzeleri tercih edin. Mutluluk hormonu salgılayan çikolata, fındık ve brokoli yemenizi tavsiye ederim.'' Sevinç, bir şoförün sorusunu üzerine de, öfke anında derin nefes almanın yararlı olacağını belirtip, derin nefes alma tekniği konusunda bilgi verdi. 
     Ulaşım Müdürü Saime Öztürk de belediye otobüs şoförlerinin görevleri sırasında stres yaşadıklarını ve ruhsal sıkıntı içine girdiklerini söyledi. Öztürk, şoförlerin karşılaştığı ruhsal sorunları en aza indirmek için bu tür toplantıların sık sık tekrarlanacağını kaydetti. 
     
</TEXT>
</DOC>
