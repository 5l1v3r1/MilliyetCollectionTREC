<DOC>
<DOCNO> 223237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas08.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte tüm zamanların en etkili işadamları 
</HEADLINE>
<TEXT>

     Amerikan FORBES dergisi, tüm zamanların en iyi ve etkili işadamlarını belirlemek amacıyla anket düzenledi. 
     Dergi, işadamlarının listesini yayınlarken, hangi konularda tarihe damgalarını vurduklarına yer verdi. 
     Gelmiş geçmiş en büyük işadamlarından biri olan Henry Ford'un, otomobili kitlelerin emrine sunduğuna dikkat çeken dergi, Henry Kaiser'in sağlık sigortasını yerleştirdiğini, J.P. Morgan'ın Wall Street borsasını kurtardığını ve Ray Kroc adlı bir işadamının, insanların yemek yeme alışkanlıklarını değiştirdiğini yazdı. 
     Dergi, tüm zamanların en etkili işadamının kim olduğunu belirleme işini ise okuyucularına bıraktı. Ancak bunun için, seçilecek işadamının halen iş dünyasında aktif olmaması şartı bulunuyor. 
     ''Oxford Ekonomi Tarihi Ansiklopedisi'' editörü Prof. Joel Mokyr tarafından belirlenen adayların bazıları çok ünlü olmasına karşın bazıları daha az tanınıyor. Ancak listenin dikkat çekici bir özelliği, adayların tamamının erkek ve çoğunluğunun Amerikalı olması. 
     FORBES dergisinin anketinde yer alan adaylar şunlar 
     

SEKTÖR İSİM YILLAR Sanayi devriminin babası Matthew Boulton 1728-1809 Çelik fabrikatörü Andrew Carnegie 1835-1919 Dev bir medya kuruluşu Walt Disney 1901-1966 Taşımacılığı demokratikleştirdi Henry Ford 1863-1947 Union Pacific demiryolları Edward Harriman 1848-1909 Sağlık sigortalarının babası Henry Kaiser 1882-1967 Fast-food lokantalarının yaratıcısı Ray Kroc 1902-1984 Sabun kralı William Lever 1851-1925 Kitlesel medyanın önderi Henry Luce 1898-1967 Wall Street'i kurtaran kişi JP Morgan 1837-1913 Dinamitin mucidi Alfred Nobel 1833-1896 Enerji sanayiinin kurucusu John Rockefeller 1839-1937 Uluslararası maliyeciliğin öncüsü Meyer Amschel Rothschild 1744-1812 İş organizatörü ve yönetim teknolojisi uzmanı Alfred Sloan 1875-1966 General Electric şirketinin başkanı Gerard Swope 1872-1957 Akıllı makineler uzmanı Sakichi Toyoda 1867-1930 Wal-Mart mağazalar zincirinin kurucusu Sam Walton 1918-1992 Mektupla sipariş yöntemini ilk geliştiren Aaron Montgomery Ward 1843-1913 İş dünyası bünyesinde iletişimi sağlayan Thomas Watson Jr. 1914-1993 Sanayiye iş paylaşımı kavramını getiren Josiah Wedgwood 1730-1795      
</TEXT>
</DOC>
