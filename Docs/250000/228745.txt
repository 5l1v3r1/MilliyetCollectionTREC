<DOC>
<DOCNO> 228745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur04.html </URL>
<DATE> 2004/04/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Birlikte alkol aldığı arkadaşları tarafından öldürüldü 
</HEADLINE>
<TEXT>

     Bahçelievler'de bir kişi, birlikte alkol aldığı arkadaşları tarafından bıçaklanarak öldürüldü. 
     Alınan bilgiye göre, Cumhuriyet Mahallesi Kıbrıs Caddesi Atom Sokak'ta yerde yatan bir kişi olduğu ihbarı üzerine olay yerine giden polis ekipleri, Levent Uçar'ın 27 cesediyle karşılaştılar. 
     Yapılan incelemede Uçar'ın, vücudunun çeşitli yerlerinden bıçaklandığı anlaşıldı. 
     Çevrede araştırma yapan polis ekipleri, yakındaki bir otomobilde bekleyen Uçar'ın arkadaşları L.K. ve B.Ş'yi gözaltına aldı. 
     Geç saatlerde sokaktaki boş alanda birlikte alkol alırken aralarında çıkan tartışma sırasında Levent Uçar'ı bıçakladıkları belirtilen 2 zanlı, sorgulanmak üzere Bahçelievler İlçe Emniyet Müdürlüğü Asayiş Büro Amirliği'ne götürüldü. 
     

     
</TEXT>
</DOC>
