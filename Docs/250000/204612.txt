<DOC>
<DOCNO> 204612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/soneko31.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Gün boyunca alıcılı bir seyir izleyen Borsa, günlük bazda ortalama yüzde 2.00 oranında yükseldi. 
     Sermaye piyasasına ilişkin bazı suçları kara para kapsamına alan yeni yasanın dün Cumhurbaşkanı Necdet Sezer tarafından onaylanmasıyla sert satışlar gözlenen Borsa'da bugün toparlanma çabası dikkat çekti. 
     Dünü 17,643.74 puandan tamamlayan İMKB Ulusal 100 Endeksi, 1. seansta 104.42 puan artışla 17,748.16 puandan kapandı. 
     2. seansta da 248.64 puan ve yüzde 1.40 oranında yükselen Endeks, günü 17,996.80 puandan tamamladı. 
     Endeks'te günlük bazdaki artış 3.06 puan olurken, hisse senetleri de ortalama yüzde 2.00 değer kazandı. 
     Hisse senetleri piyasasında günlük işlem hacmi 579 trilyon 829 milyar 36 milyon lira olarak belirlendi. 
     
     DÖVİZ PİYASASI 
     Merkez Bankası, doların bugünkü efektif kurunu alışta 1 milyon 406 bin 570 lira, satışta ise 1 milyon 416 bin 466 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 4 bin 974 lira, satışta ise 5 bin 9 lira geriledi. 
     Kapalıçarşı'da dün 1 milyon 416 bin liradan kapanan dolar güne 1 milyon 417 bin liradan, 1 milyon 764 bin liradan kapanan Euro ise yine aynı fiyattan başladı. 
     Kapanışta, doların satış fiyatı 1 milyon 416 bin lira, euronun satış fiyatı da 1 milyon 766 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda 26 Ocak 2005 vadeli, bugün valörlü tahvilin bileşik getirisi 0.04 puan geriledi. 
     Bu kağıdın aynı gün valörlü işlemlerinin basit getirisi yüzde 26.03, bileşik getirisi yüzde 25.76 oldu. Dün bu kağıdın aynı gün valörlü işlemlerinde basit getiri yüzde 26.08'den, bileşik getiri yüzde 25.80'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 26.00 oldu. 
     
</TEXT>
</DOC>
