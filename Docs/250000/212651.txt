<DOC>
<DOCNO> 212651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/spor/spo04.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunuslular beğenildi 
</HEADLINE>
<TEXT>

   Trabzonspor adına Afrika Uluslar Kupası'nı takip eden Lemi Çelik, Tunus Milli Takımı'nın iki savunmacısı Hagui ve Saidi'ye hayran kaldı. Hagui için kulübüyle de bir görüşme yapıldı 
      
   'Sonra gelin' 
   AFRİKA Uluslar Kupası'nı izlemek üzere Trabzonspor Yönetimi tarafından görevlendirilen Lemi Çelik, Tunus'un iki genç stoperine hayran oldu. Tunus Ligi'nde oynayan Etoil Du Sahel takımında forma giyen Karim Hagui için ilk görüşmelerin yapıldığı öğrenildi. Sözleşmesi süren 20 yaşındaki futbolcu için kulübünün, "Şu anda Afrika Kupası maçları devam ediyor. Bu karşılaşmalar bittiğinde, gelin görüşelim" yanıtı alındığı ifade edildi. 
   
   Geleceğe yatırım 
   ÇELİK'İN, yine Tunus Milli Takımı'nda yer alan 1.88 boyundaki stoper Karim Saidi'yi de beğendiği vurgulandı. Africam takımında top koşturan futbolcunun 1983 doğumlu olduğu kaydedildi. Trabzonspor'un eski futbolcusu, Mısır Milli Takımı'nın forvetindeki Dudo, Cezayirli Hajiou, Malili Sumaela Colibaly ve Kanoite, Burkina Fasolu Daganu gibi futbolculara da olumlu not verdi. Şu an stoper arayan Bordo - Mavililer, bu isimleri geleceğe yönelik listeye aldı. 
   
   
</TEXT>
</DOC>
