<DOC>
<DOCNO> 216354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur38.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Interpol'den Hakan Uzan için difüzoyn 
</HEADLINE>
<TEXT>

     İmar Bankası soruşturması kapsamında hakkında gıyabi tutuklama kararı bulunan Hakan Uzan için difüzyon çıkarıldı. 
     AA muhabirinin aldığı bilgiye göre, Şişli Cumhuriyet Başsavcılığı'nın talebinin Adalet Bakanlığı aracılığıyla İçişleri Bakanlığı'na bildirilmesi üzerine, Interpol Daire Başkanlığı Hakan Uzan hakkında ''uluslararası arama'' anlamına gelen difüzyon çıkarıldığını Interpol Genel Sekreterliği'ne bildirdi. 
     Kırmızı bülten prosedürünün uzun olması dolayısıyla difüzyon kararı, ilgili ülkenin talebi üzerine Interpol Genel Sekreterliği'nin onayı aranmaksızın arama kararı olarak doğrudan yürürlüğe girebiliyor. 
     İmar Bankası soruşturması kapsamında daha önce Kemal Uzan ve Yavuz Uzan hakkında kırmızı bülten çıkarılmıştı. 
     
</TEXT>
</DOC>
