<DOC>
<DOCNO> 230678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonspo09.html </URL>
<DATE> 2004/04/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
A.Sebat, Bursa'yı bekliyor Kazanıp bu işi bitireceğiz... 
</HEADLINE>
<TEXT>

     Birinci Süper Futbol Ligi'nde Adanaspor'u 4-3 yenerek haftayı 3 puanla kapatan Akçaabat Sebatspor'da, gözler Bursaspor maçına çevrildi. 
     Teknik direktör Mehmet Birinci, hafta sonu Bursaspor ile sahalarında ligde kalma açısından önemli bir maça çıkacaklarını belirterek, ''Bursaspor'u yenip bu işi bitireceğiz'' dedi. 
     Bursaspor'un geçen hafta Trabzonspor karşısında aldığı yenilgiyle puan farkının 5'e çıkmasının kendileri için çok önemli bir avantaj olduğunu dile getiren Birinci, ''Ligde kalacağımıza inanıyoruz. Ancak bunu Bursaspor'u yenerek gerçekleştirmek istiyoruz'' diye konuştu. 
     Akçaabat Sebatspor'un ligdeki ilk sezonunda topladığı 30 puanın da büyük başarı olduğunu kaydeden Birinci, şunları Söyledi 
     ''Görevde bulunduğum süre içinde maçlar dikkate alındığından 9. en fazla puan toplayan takımız. Genç bir kadroya sahip olmamıza karşın ilk yılımızda iyi işler yapıyoruz. Bursaspor'u yenip, bu işi erken bitirmek ve gelecek sezon için çalışmalara erken başlamak istiyoruz.'' 
     
     MUZAFFER SEZONU KAPATTI 
     Akçaabat Sebatspor'un Adanaspor maçındaki 2 golü atan Muzafferi'in sakatlığı nedeniyle sezonu kapattığı bildirildi. 
     Muzaffer'in sol dizinde birinci derece yırtık meydana geldiği ve bu futbolcunun son 5 hafta takımdaki yerini alamayacağı kaydedildi. 
     Adanaspor maçı öncesi ısınırken sakatlanan Oktay'ın ise tedavi için İstanbul'a gittiği öğrenildi. 
     
</TEXT>
</DOC>
