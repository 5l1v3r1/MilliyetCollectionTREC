<DOC>
<DOCNO> 224057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonspo07.html </URL>
<DATE> 2004/03/20/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Beşiktaş, Çalışma ve Sosyal Güvenlik Bakanı'nı üzdü 
</HEADLINE>
<TEXT>

     Beşiktaşlı olan Çalışma ve Sosyal Güvenlik Bakanı Murat Başesgioğluu, incelemelerde bulunduğu memleketi Kastamonu'da Diyarbakır-Beşiktaş maçını büyük bir heyecanla televizyondan izledi. 
     Maç sırasında oldukça gergin ve stresli gözüken Murat Başesgioğlu, maçı Beşiktaş'ın 3-1 yitirmesine çok üzüldü. 
     Basın mensuplarına, ''Ne olacak bu Beşiktaş'ın hali'' diye soran Başesgioğlu, ''Önüne gelen yeniyor. Bizim Kastamonuspor ile oynasa Kastamonuspor da yenecek. İlk devreyi 11 puan önde tamamlayınca rahat bir sezon geçireceğimizi umduk ama Fenerbahça rahat bırakmadı'' dedi. 
     Diyarbakırspor-Beşiktaş maçını çocukluk arkadaşlarıyla birlikte Kastamonu'da TV'den izleyen Başesgioğlu, maçtan sonra ''Fenerbahçe'nin şampiyonluğu hayırlı olsun. Helal olsun adamlar 11 puan geriden gelip 6 puan da önümüze geçtiler. Aziz Yıldırım takımını iyi motive ediyor. Tebrik ederim. Geçen sezon biz şampiyon olduk, bu sezon da Fenerbahçe olsun, Başbakanımız Recep Tayyip Erdoğan Fenerbahçeli olduğu için Ankara'ya döner dönmez tebrik edeceğim'' dedi. 
     
</TEXT>
</DOC>
