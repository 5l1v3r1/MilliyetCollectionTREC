<DOC>
<DOCNO> 220402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/siyaset/siy02.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bardakoğlu Alevi yardımcım olabilir 
</HEADLINE>
<TEXT>

   Diyanet İşleri Başkanı Bardakoğlu, hiç kimsenin dindarlığıyla ilgilenmediğini belirterek, "Diyanet'te çalışan bir teknik elemanın dine inanmamasından rahatsız olmam" dedi 
      Gündemin vazgeçemedikleri MEHMET GÜNDEM 

   
   Diyanet İşleri Başkanı Prof. Dr. Ali Bardakoğlu, mevcut tarikat örgütlenmelerinin sağlıklı olmadığını belirterek, "Oradaki olumsuzlukları görenler, İslamda çok derin bir düşünce olan tasavvufun zenginliklerinden mahrum kalıyorlar" dedi. 
   Bardakoğlu, Diyanet'in misyonu ve İslam'ın kadına bakışı hakkındaki sorularımızı yanıtladı 
   
   Dinle geri kalma arasında ilişki var mı 
   Müslümanların kurduğu büyük medeniyetlerin başarı ve çöküşlerinin kendi iç kurallarından kopararak sadace İslama bağlılıkla ya da ondan uzaklaşmakla izah edilmesi tatmink r değildir. Hayatımızın din tarafından aydınlatılan bir yönü olduğu gibi başka rasyonel yanları da vardır. Dindarın bütün olup bitenleri sadece din açısından açıklamaya kalkışması onun ayaklarını yerden kesiyor. Bu da dini hayatı sıkıntıya sokar. Bir şeyin dinle ilişkisini kurarken dikkatli olmak ve bilimsel bilgiyi kullanmak gerekir. Din ile ilişkili gördüğümüz pek çok şey aslında din ile ilişkili olmayabilir. Diyanet'in görevi, halkı din konusunda aydınlatmadır. 
   
   Diyanet teşkilatı 80 yılı geride bırakırken, o misyon ne kadar işledi 
   Diyanet, bugüne kadar sahih dini bilgiyi üretme konusunda fazla istekli olmadı. Bürokrasiyle yetindi. 
   
   Din adamları dindarlıklarını sorguluyor mu 
   Biz dindarlığımızı çok formaliteye boğduk. Bilginin yanında ruhani yanı da olan bir hoca efendi tipi vardı, onu yitirdik. Çok şey bilen ama ahlaki açıdan fazla bir mesajı olmayan bilim adamları tipi otaya çıktı. Günümüz insanına hitap eden, dindarlığı hayatın her alanına yansıtabilen çağdaş din adamı portresine ihtiyaç var. 
   
   Alevi bir başkan yardımcısı sizi rahatsız eder mi 
   Hayır, etmez. Ben 70 bin personelden hiç kimsenin hangi meşrepten, eğilimden olduğu, ne kadar dindar olduğu konusuyla ilgilenmiyorum. Diyanet'te kim ne kadar dindar diye bir araştırma hiç yapılmadı. Biz vatandaşlık esasına göre hareket ediyoruz. Hatta Diyanet'te çalışan bir teknik elemanın, dine inanmaması da beni rahatsız etmez. Ama aynı şeyi, imam, vaiz, müftü için söyleyemem. 
   
   Büyük illere kadın müftü yardımcıları    İslam kadın için ne diyor 
   Dinin mesajında cinsiyet, sınıf ayrımı olmaz. Kuran, kadın-erkek eşitliğini 14 asır önce ifade etmiş. İslamın özünde kadın sorunu yoktur, ama İslam toplumunun dini tecrübesinde, geleneğinde kadın sorunu hep olageldi. Töre cinayetleri, kadına karşı ayrımcılık, aile içi şiddet, kız çocuklarını okutmaması gibi davranışlara dinden onay almak mümkün değil. 
   
   Kadın müftü olabilir mi 
   Kadınların din hizmetleri yapmasına dinen bir engel yok. İslam tarihi boyunca kadınlar eğitim-öğretim faaliyetlerinde bulunmuşlar. Ancak bizim kültürümüzde ve yakın tarihimizde kadınlar fetva ve idari makam olan müftülük vazifesi yapmamışlar. Şu an din hizmetleri sınıfında halen 76 vaize, 2374 Kuran Kursu öğreticisi ve 54 Din Hizmetleri Uzmanı kadın personel çalışıyor. Biz öncelikle bazı büyük illerimize kadın müftü yardımcısı atamayı planlıyoruz. 
   
   
</TEXT>
</DOC>
