<DOC>
<DOCNO> 248197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur25.html </URL>
<DATE> 2004/06/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İTÜ, modacı yetiştirecek... 
</HEADLINE>
<TEXT>

     İstanbul Teknik Üniversitesi İTÜ , New York Devlet Üniversitesi'ne SUNY bağlı Fashion Institute of Technology FIT arasında yapılan işbirliği anlaşması çerçevesinde, 2004-2005 öğretim yılında ''Moda Tasarımı'' ve ''Tekstil Geliştirme ve Pazarlama'' programları açacak. 
     İTÜ'den yapılan yazılı açıklamaya göre, yeni açılacak bu programlara girmek isteyen öğrencilerin ÖSS sınavından eşit ağırlık EA veya sayısal puan türünden en az 185 puan almaları, FIT'tan gelen öğretim elemanlarının da bulunacağı bir değerlendirme komisyonu tarafından gerçekleştirilecek yetenek sınavı ve mülakatta başarılı olmaları gerekiyor. 
     Her ikisi de 4'er yıllık olan programların ilk 3 yılı İTÜ, son yılı da FIT'ta tamamlanacak. 
     Mezunlar, okul bittikten sonra 1 yıl ABD'de çalışma iznine sahip olacak. 
     Öğrenim dili İngilizce olan programların ücretleri de, ''Moda Tasarımı'' programı için 4 yıllık toplam 45 bin 5 dolar, ''Tekstil Geliştirme ve Pazarlama'' programı için de 4 yıllık toplam 39 bin 5 dolar olarak belirlendi. 
     Söz konusu programlara ön kayıtlar ise başladı. ''www.sis.itu.edu.tr fit'' adresinden yapılan ön kayıtlar, 15 Temmuz tarihine kadar devam edecek. 
     
</TEXT>
</DOC>
