<DOC>
<DOCNO> 236750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonyas05.html </URL>
<DATE> 2004/05/02/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Çocuklara tecavüzden hükümle kadın erkek cezaevine naklediliyor 
</HEADLINE>
<TEXT>

     ABD'de küçük çocuklara tecavüzden hüküm giyen bir kadın, erkek cezaevine naklediliyor. 
     ABD'nin kuzeybatısındaki Washington eyaletinin Gig Harbor kadın cezaevinde 6 yıldır bir hücrede cezasını çeken Laura Faye McCollum, yarın 190 tehlikeli erkek cinsel suçlunun bulunduğu cezaevine nakledilecek. 
     McCollum, naklinden önce Associated Press'e yaptığı açıklamada, ''Siz olsaydınız kadınlara ne yaptıklarından ve tekrar ne yapmak istediklerinden bahsedecek bir sürü erkeğin arasında oturmak ister miydiniz '' dedi. 
     1990 yılında 18 aylık bir kız çocuğuna defalarca tecavüz etmek ve yastıkla boğmaya çalışmaktan hüküm giyen McCollum, 2 ve 3 yaşlarındaki çoğu kız 15 çocuğun ırzına geçtiğini itiraf etmişti. 
     46 yaşındaki McCollum, ABD'de tehlikeli olarak kabul edilen 3 kadın cinsel saldırgandan birisi. Diğer kadın mahkumlar cezalarını kadın cezaevinde çekmeye devam edecek. 
     McCollum, 1997 yılında kadın cezaevine nakledilmeden önce 2 yıl erkek hapishanesinde kalmış, burada 42 erkek cinsel saldırganın fiziksel ve sözlü sataşmalarına maruz kalmıştı. 
     
</TEXT>
</DOC>
