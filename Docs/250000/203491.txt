<DOC>
<DOCNO> 203491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/yazar/guclu.html </URL>
<DATE> 2003/12/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
En büyük sorun işsizlik 
</HEADLINE>
<TEXT>

   
   AKP'nin yaptığı anketten çıkan sonuç bu. İşte "Türkiye'nin en önemli sorunu nedir " sorusunun yanıtı 
   İşsizlik Yüzde 36.5 
   Ekonomi Yüzde 30.4 
   Terör Yüzde 7.5 
   Eğitim Yüzde 5.7 
   Siyasi istikrarsızlık Yüzde 4.1 
   Yolsuzluk 2.1 
   İşsizlik oranının genelde yüzde 10, üniversite mezunları arasında ise yüzde 24'e çıktığı da bir başka veri... 
   Öğretmenler, mühendisler, sosyal bilimciler, bankacılar, zaten uzun süredir işsizlerdi. Şimdi onlara yenileri ekleniyor. Doktorlar arasında bile işsizlik oranı giderek artıyormuş. Gerisini siz düşünün... 
   İlköğretim mezunlarının işsizliği elbette çok önemli. Ama yıllarca okullarda dirsek çürüttükten sonra işsizler kervanına katılmak, gençleri derinden etkiliyor. Ama nedense bu durum iktidarın hiç umrunda değil. 
   İstihdam yaratmak aslında o kadar zor olmasa gerek. Yeter ki çözüm arasın. Uzağa gitmeye hiç gerek yok. Olaya eğitim açısından bakalım 
   On binlerce öğretemen adayı yıllardır işsiz geziyor. Yine aynı şekilde Milli Eğitim'in onbinlerce öğretmene ihtiyacı var. Bir çok okulda dersler baş geçiyor. 
   Yapılacak olan boşta gezen bu öğretmenleri, bir an önce görevlerine atamak. Ama bu bir türlü gerçekleşmiyor. Çünkü IMF izin vermiyormuş. Devlet kadroları şişiyormuş. Böyle saçmalık olur mu 
   Bakan Bey'in kendisi itiraf ediyor. 7 milyon okuma yazma bilmeyen varmış. Niye İşte hep bu kısır mantık yüzünden. 
   Eğer sorun ekonomik ise çare aranır. Örneğin uçak biletindeki vergileri hafifleterek hava taşımacılığını teşfik eden kafalar, özel okulların sırtındaki vergi kamburunu da hafileterek onbinlerce yeni öğretmene istihdam olanağı sağlayabilirler. Ama türban tartışmalarının ötesine geçemedikleri için bir türlü bu konulara gelemiyorlar. 
   Beceriksiz olan sadece bu iktidar mı Kesinlikle hayır. Bir öncekiler daha da beceriksizdi. Batık bankalara peşkeş çektikleri milyarlarca doların onda birini eğitime aktarmış olsalardı, bugün ne 7 milyon okuma yazma bilmeyen olurdu, ne de işsiz onbinlerce öğretmen... 
   Aslında Türkiye'nin en büyük sorunu cehalet. Tüm sorunların gerisinde yatan o. Cehaleti yenmeden ne ekonomi canlanır ne de terör önlenir. 
   Hangi anne baba çocuğunun cahil kalmasını ister ki Ama ona o fırsatı götürmek gerekir. Temel eğitimin bütün dünyada zorunlu olması bu yüzden. Tüm anayasalar, ailelerin olanaklarının yetersiz kaldığı noktada devlet olarak sen bu açığı kapatacaksın diyor. Ama kim dinliyor .. 
   Garip olan şu 20 yıldır gazeteciyim. Eğitimi çözülmesi gereken öncelikli sorunlar arasına alan tek iktidar görmedim. Şimdiki de dahil. Cahil halkı yönetmek belli ki işlerine geliyor... 
   Özetin özeti Vatandaşlarını okuma çağındayken cahil bırakıp ondan sonra da her üç, beş yılda bir okuma yazma kampanyaları düzenleyen başka bir ülke bulamazsınız. Hele hele onbinlerce işsiz öğretmeni, batık bankalara peşkeş çekecek milyarlarca doları varken. Galiba bizim en büyük sorunumuz öncelikle ne istediğimizi bilememek .. 
   
      
   
   
</TEXT>
</DOC>
