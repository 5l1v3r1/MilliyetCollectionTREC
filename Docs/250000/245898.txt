<DOC>
<DOCNO> 245898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/yasam/axyas02.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına, caddeyi kana buladı 
</HEADLINE>
<TEXT>


Hız düşkünü gençlerin yarış pisti Bağdat Caddesi'nde, dün yine bir facia yaşandı. Alkollü olduğu belirlenen Fırtına Ültam'ın ezdiği taksici oracıkta öldü... 

M.AKİF ERDEM MUSTAFA KURTARAN 

İstanbul Bağdat Caddesi'nde bir başka otomobille yarıştığı iddia edilen alkollü gençler, yol üzerinde taksisinin camını silen sürücüye çarpıp öldürdü. Kazadan sonra hastaneden kaçan otomobil sürücüsü öğle saatlerinde emekli albay babası ve avukatıyla teslim oldu. 
Kadıköy'de sabaha kadar eğlenen Yeditepe Üniversitesi Bilgisayar 4. sınıf öğrencisi Fırtına Ültam 23 , Yıldız Teknik Üniversitesi Makine Mühendisliği'nden mezun arkadaşı Okan Kızılırmak'la 24 birlikte 06 ZND 60 plakalı otomobiliyle eve dönmek üzere yola çıktı. Alkollü oldukları belirlenen gençler iddiaya göre, Bağdat Caddesi'nde plakası alınamayan bir otomobille yarışa tutuştu. 
Saat 07.00 sularında Selamiçeşme ışıklarında Ültam, otomobilin h kimiyetini kaybetti. Kaldırıma çıkan otomobil, yol kenarında işe çıkmadan önce arabasının camlarını temizleyen taksi sürücüsü Şükrü Özçelik'e 41 çarptı. Otomobilin altında kalan Özçelik hayatını kaybetti. 

Kaçmaya çalıştılar ama... 
Kazadan hafif yaralı kurtulan iki arkadaş olay yerinden kaçmak isteyince vatandaşlarca engellendi. Bunun üzerine Ültam ve Kızılırmak otomobillerindeki içki şişelerini atmaya çalıştı ancak polis tarafından fark edildi. 
Ambulansla Haydarpaşa Numune Hastanesi'ne kaldırılan Ültam 105, Kızılırmak ise 135 promil alkollü çıktı. Ancak muayene sonrası hastane işlemleri yapılırken polis nezaretinde olmasına rağmen Fırtına Ültam, hastaneden kaçmayı başardı. 
Kazada yaralanan Okan Kızılırmak da, kendini görüntülemeye çalışan basın mensuplarına küfretti. Fırtına Ültam öğle saatlerinde babası ve avukatıyla karakola teslim oldu. 
Taksici Özçelik, Fikirtepe İhsaniye Camii'nde ikindi namazını müteakip kılınan cenaze namazının ardından Küçükyalı Mezarlığı'nda toprağa verildi. 

Yaşasa 35 milyon kazanacaktı 

Bir bilgisayar firmasında şoför olarak çalışan Şükrü Özçelik, sadece pazar günleri taksiyle işe çıkıyordu. Meral 7 , Ayşe 14 ve Vural 2 isimli 3 çocuk babası Özçelik işe çıkabilseydi, tüm gün boyunca direksiyon salladıktan sonra 35 milyon lira yevmiye alacaktı. Ölüm haberinin ulaştığı Özçelik'in Kadıköy Fikirtepe'deki evinde eşi baygınlık geçirirken, yakınları alkollü gençlere isyan etti. 

Bağdat Caddesi 'turbo' kaynıyor 

İstanbul'daki Bağdat Caddesi, hız tutkunu gençlerin sık sık kaza yaptığı mek n olarak tanınıyor. İşte o kazalardan birkaç örnek 
Nisan 2000'de Bağdat Caddesi'nde otomobiliyle gezen Selin Uras ile Erdem Celasun, aşırı hız yapan "Turbo Baran" lakaplı Baran Balcıoğlu'nun kurbanı oldu. Kızının ölümüyle yıkılan Boray Uras, Trafik Yasası'nın bir an evvel çıkarılması için İstanbul'dan Ankara'ya yürüdü. 8'de 8 kusurlu bulunan Balcıoğlu, 6 yıl hapis cezası aldı.Ağustos 2000'de Mustafa Gözen 17 ehliyetsiz kullandığı otomobille Cem Teoman'ın 34 ölümüne neden oldu. 8'de 8 kusurlu olduğu raporla belgelenen Gözen'e 1 yıl 8 ay hapis cezası verildi.Ocak 2002'de Bağdat Caddesi'nde Murat İbrahim Atasayan'ın 24 kullandığı otomobil, aşırı hız sonucu ağaca çarptı. Atasayan öldü, üç genç yaralandı.Kasım 2003'te Bağdat Caddesi'nde arkadaşıyla gezintiye çıkan Cengiz Kaynar 26 , aşırı hız ve dikkatsizlik sonucu takla atan otomobilinde can verdi. Kaynar'ın arkadaşı İsmail Sevim ağır yaralandı. 


</TEXT>
</DOC>
