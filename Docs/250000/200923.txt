<DOC>
<DOCNO> 200923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo34.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisa'dan Yılmaz Vural açıklaması... 
</HEADLINE>
<TEXT>

     İkinci Futbol Ligi A Kategorisi ekiplerinden Vestel Manisaspor'un kulüp başkanı Cengiz Ergün, Adanaspor Teknik Direktörü Yılmaz Vural'a teklif götürmediklerini bildirdi. 
     Cengiz Ergün, yaptığı açıklamada, takıma ve teknik heyete güven duyduklarını belirtti. 
     Zorlu Holding Yönetim Kurulu Başkanı Ahmet Nazif Zorlu'nun Mustafa Denizli ve siyah-beyazlı ekibe yarın bir yemek vereceğini kaydeden Ergün, şöyle konuştu 
     ''Yılmaz Vural'a teklif götürmek ne gündemimizde ne de düşüncemizde var. Yarın Ahmet Nazif Zorlu, takıma güven duygusunun bir ifadesi olarak yemek verecek. Böyle bir teklifin gitmediğinden adım kadar eminim.'' Adanaspor Teknik Direktörü Yılmaz Vural, düzenlediği basın toplantısında, Vestel Manisaspor'dan teklif alıp almadığı yönündeki soruya, ''Bu konuda yorum yapmak istemiyorum. Takımı yarı yolda bırakmam. Lig arasında, Adanasporlu yöneticilerle sorunlarımızı konuşuruz. Çözüm bulursak kalırız, bulamazsak teklifleri değerlendiririz'' yanıtını vermişti. 
     
</TEXT>
</DOC>
