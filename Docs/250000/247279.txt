<DOC>
<DOCNO> 247279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/guncel/gun90.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bir hışımla geldi geçti 

Geçti gitti Venüs. Gerçi yağmur ve kapalı havadan dolayı pek bir şey göremedik ama olayı televizyondan takip edip geri kalmadık... İşte haberlerden derlediğimiz Venüs'ün geçişiyle ilgili yorumlardan en baba 3 tanesi 
1 "Dedim bu sefer görelim mutlaka .." muhtemelen 112 sene önce meşguldü 
2 "Öyle top gibi Güneş , o da Venüs misket gibi yani .." Altın oran halt etmiş 
3 "Ben daha büyük sanıyordum, küçücük bir şeymiş " Teleskopun yanında ufacık kaldı 
Bir de, "Eee, geçtiyse geçti, değişen bir şey olmadı " diyenler var ki feci şekilde yanıldılar... 
1 George W. Bush, düşürüp kırmadan önce, gözüyle teleskop arasındaki mesafeyi iyi ayarlayamayarak kör olma tehlikesi geçirdi... 
2 "Venüs'ü izletiyoruz" ayağına porno film seyrettiren dört teleskopçuyu, reklam paylarını ödemedikleri için RTÜK kapattı... 
3 IMF'nin istediği ve bir defaya mahsus alınacak olan "Özel Venüs Vergisi"nin tepki almaması için Maliye Bakanlığınca çalışmalara başlandı. 
4 Venüs'ün güneşin önünden geçişinin korsan vcd'sinin çıkması üzerine, korsanların piri, adı bizde saklı bir zat "oha, biz bu işi epey abarttık" diyerek pişman oldu... 
5 Avrupa Birliği, Venüs'ün geçişinin Türkiye'den izlenememesini "ilahi bir işaret" olarak yorumlayarak, Aralık'ta müzakerelere başlanmasından vazgeçti... 
Aşk gezegeni Venüs'ün Türkiye'den net izlenememesinin sebebi de, aşkın para ve veya gayrimenkulla alınıp satılabilen bir hale gelmesiymiş. Gerçi olmayabilir de, pek iddialı değiliz bu konuda... 

İtiraf etmeliyim ki, olasılık üzerine yaptığım çalışmalar, en çok barbut oynarken işime yaradı... 
Jacques Monod "Rastlantı ve Zorunluluk" yazarı, Nobel ödüllü biyolog 

'Bulmadık' değil 'Bulamadık ' 

Geçen hafta, 11 yaşındaki bir çocuğa, arkadaşları tarafından tarifleri televizyondan alınan işkenceler yapılmış biz de senaryolarıyla yol gösterenlere "Ellerinize sağlık, hadi kutlayın bu zafer sizin" diyerek, içten tebriklerimizi göndermiştik... 
Bazı Boğaziçi Üniversiteliler, sahte-mahte, oyun moyun, "Mafya Elemanları" ile söyleşmek istemişler, bu nitelikli dizinin oyuncu ve senaristlerini, üniversitelerine çağırmışlar. Ve bir öğrencinin, yazdığımız yazıyla birebir örtüşen "Dizinizi izledikten sonra birbirine işkence yapan ilkokul öğrencilerinin haberlerini okuyunca neler hissediyorsunuz " sorusunu, senarist Bahadır Özdener, "İşkenceyi biz bulmadık. İşkence Habil ve Kabil'den beri var" diye yanıtlamış... 
"Biz bulmadık, bize ne " demekle sorumluluktan kaçmak mümkünse adam öldürüp "silahı biz bulmadık", soygun yapıp "hırsızlığı biz bulmadık" demek de mümkündür. Böyle dar bir bakış açısına böyle dar bir mantık... Oysa, "Biz paramızı bu işten kazanıyoruz. Bu şekilde reytingimiz süper. İşkence de koyarız, ne gerekiyorsa da koyarız" deselerdi, daha anlaşılır ve şık bir hareket olurdu... 
Reklam filminde polis tarafından yakalanan Cem Yılmaz "Eğitim şart " dedikten sonra, resmi polislerce yakalanan herkesin aynı lafı etmesi, Yılmaz'ı son derece rahatsız etmiş. Paranın dini-imanı yoksa şayet, O'ndakilere ateist denebilecekken, rahatsız olmuş. Ama gördüklerini 11 yaşındaki arkadaşlarına uygulayan çocuklar bu arkadaşları rahatsız etmiyorsa, olay bizi aşar... Allah ıslah etsin, ne diyelim... 

Hayırlısı 
"Allah'ın izniyle full çakarız .." b b 
</TEXT>
</DOC>
