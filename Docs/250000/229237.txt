<DOC>
<DOCNO> 229237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun25.html </URL>
<DATE> 2004/04/07/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Sadr'dan Kuveyt'e çağrı ABD askerlerini ülkeden gönderin 
</HEADLINE>
<TEXT>

     Irak'ta hakkında tutuklama emri çıkarılan radikal Şii lider Mukteda Sadr, Kuveyt'e topraklarında konuşlanan Amerikan birliklerini gönderme çağrısında bulundu. 
     Irak'ın orta kesimlerindeki Necef'te dağıtılan yazılı bildiride, Sadr'ın ''Komşumuz Kuveyt'i, topraklarında konuşlanan Amerikan birliklerinin gitmesini istemeye ve Irak'taki büyük şeytandan kurtulmamız için bizim yanımızda saf tutmaya çağırıyoruz'' sözleri yer alıyor. 
     Bildiride, ''Endişe duyduğunuz Saddam Hüseyin artık burada değil. Bugün işgalci, Saddam'a değil, sizin Iraklı kardeşlerinize haksızlık ediyor'' deniliyor. 
     Hafta sonundan bu yana Sadr milisleriyle koalisyon kuvvetleri arasında patlak veren çatışmalarda 150'den fazla kişinin öldüğü belirtiliyor. 
     
</TEXT>
</DOC>
