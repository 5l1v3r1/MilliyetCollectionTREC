<DOC>
<DOCNO> 240662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sondun28.html </URL>
<DATE> 2004/05/17/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Salim Muhammed'in ölümüne tepkiler... 
</HEADLINE>
<TEXT>

     BM'nin Irak özel temsilcisi Lahdar Brahimi, Irak Geçici Yönetim Konseyi GYK Başkanı Abdüzzehra Osman Muhammed'in İzzeddin Salim öldürüldüğü saldırıyı kınadı. 
     Yaptığı yazılı açıklamada, GYK Başkanı'nın ''ülkesi için büyük fedakarlıklar yapan bir kişi'' olduğunu belirten Brahimi, ''Iraklı vatanseverlerden biri GYK Başkanı'nın hayatına mal olan bu saldırıyı kınıyoruz'' ifadesini kullandı. 
     Polonya, Mısır, Lübnan ve Bulgaristan da saldırıyı kınayan ülkeler arasında yer aldı. 
     Polonya Dışişleri Bakanlığı sözcüsü Boguslaw Majewski, ''Bu terör eylemi, sonuna kadar mücadele edilmesi gerektiğine olan inancımızı pekiştirdi'' ifadesini kullanırken, Mısır Dışişleri Bakanı Ahmed Mahir, saldırıyı kınadığı açıklamasında, ''Mısır'ın hep söylediği gibi çözüm Haziran sonunda egemenliğin tamamen Iraklılara bırakılmasındadır'' dedi. 
     Lübnan Enformasyon Bakanı Michel Samaha da saldırıyı ülkesi adına kınarken, ''Egemenliğin devredilmesine 1.5 ay kalan meydana gelen bu saldırı, Irak'taki kaosun sorumluluğunun işgal güçlerinde olduğunu gösteriyor'' ifadesini kullandı. 
     ABD'nin Irak'taki müttefiklerinden Bulgaristan'ın Dışişleri Bakanlığı da, saldırıyı kınayarak, Irak'ta siyasi geçişin bedelinin ağır olduğu yorumunda bulundu. 
     Bakanlık açıklamasında, ''Ancak 30 Haziran'da egemenlik geçici kabineye devredilecek, çünkü başka alternatif bulunmuyor'' denildi. 
     
</TEXT>
</DOC>
