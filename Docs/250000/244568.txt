<DOC>
<DOCNO> 244568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonyas04.html </URL>
<DATE> 2004/06/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hayatınızdaki küçük değişikliklerle kilo vermenin yolları... 
</HEADLINE>
<TEXT>

     ABD'de, yeni bir zayıflama programında günlük hayatta küçük değişiklikler yapılarak kilo vermenin mümkün olduğu belirtiliyor. 
     Wisconsin Spor Geliştirme Şirketi Sağlık Müdürü Nicole Mueller, ABD genelinde 20 bin 500'den fazla kişinin ''Lighten Up Wisconsin'' zayıflama programını uyguladığını bildirdi. 
     Yalnızca Iowa eyaletinde geçen yıl kişi başına 1.8 kilogram olmak üzere yaklaşık 12 bin üyenin ''toplam 23.5 ton'' kilo verdiği belirtildi. Wisconsin eyaletinde de, 5 aylık programın henüz yarısındaki 1700 kişiden her birinin ortalama 2.2 kilogram verdiği kaydedildi. 
     Küçük değişikliklerin, zayıflama sürecini uzattığını belirten uzmanlar, ancak bunun daha sağlıklı ve etkili olduğunu belirtiyor. 
     Buna göre, her hafta uygulamaya konulması gereken gündelik küçük değişiklikler şöyle 
     -Her gün fazladan bir bardak su için. 
     -Asansöre binmek yerine merdivenleri tercih edin. 
     -Her gün kahvaltı edin. 
     -Egzersizlerin süresini her gün 5 dakika uzatın. 
     -Aracınızı gideceğiniz yerden mümkün olduğunca uzağa park edin. 
     -Her gün 3 büyük öğün yerine, 6 küçük öğün yemek yiyin. 
     -İçtiğiniz süt miktarını azaltın. 
     -Yürürken adımlarınızı hızlandırın. 
     -Sandviçlerinizde yağ, mayonez yerine hardal, sirke kullanın. 
     -Sağlıksız çerezler yerine sağlıklı gıdayı tercih edin. 
     -Salatalarınıza yağ koymayın. 
     -Meşrubat yerine su için. 
     -Her gün 3-5 dakika gerinme egzersizleri yapın. 
     -Kızarmış yiyeceklerden vazgeçin. 
     -Sıkıntılı olduğunuz zaman yemek yerine, egzersiz yapın. 
     -Küçük porsiyonları tercih edin. 
     -Şekeri azaltın. 
     -Günlük besinlerinizdeki kalori miktarını 100'er 100'er azaltın. 
     
</TEXT>
</DOC>
