<DOC>
<DOCNO> 236917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonsiy12.html </URL>
<DATE> 2004/05/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
KKTC Başbakanı Talat, ABD'ye gitti 
</HEADLINE>
<TEXT>

     KKTC Başbakanı Mehmet Ali Talat, bir dizi temasta bulunmak üzere ABD'ye gitti. 
     Talat, hareketinden önce Atatürk Havalimanı VIP Salonu'nda, gazetecilerin Başbakan Recep Tayyip Erdoğan'ın ''Kıbrıs Rum Kesimi'nin tanınması'' konusundaki sözlerine ilişkin görüşünü sormaları üzerine şunları söyledi 
     ''Sayın Erdoğan doğruyu söyledi. 40 yılın bizi getirdiği nokta bu. Rum tarafı bütün Kıbrıs adına dünyaca tanınan devlet oldu ve bizim politikalarımızın sonuçta çözüm sağlayamaması nedeniyle karşılaştığımız garip durum... Bundan sonra bunun ciddi bir sorun olacağı kesin. Türkiye bir yandan AB sürecini yaşarken Avrupa Konseyi'nde Kıbrıs Cumhuriyeti adına karşısında Rum tarafını bulacak ve ayrıca da onunla ilişki kurması gerekecek.'' Talat daha sonra, KKTC Tarım ve Orman Bakanı Raşit Pertev ile birlikte THY'nin tarifeli uçağı ile New York'a hareket etti. 
     
</TEXT>
</DOC>
