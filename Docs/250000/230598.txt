<DOC>
<DOCNO> 230598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun43.html </URL>
<DATE> 2004/04/12/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Japon dışişleri bakanı, rehineler için Erdoğan'dan yardım istedi 
</HEADLINE>
<TEXT>

     Japonya Başbakanı Junichiro Koizumi'nin, bugün biraraya geldiği Başbakan Recep Tayyip Erdoğan'dan, ''Irak'ta kaçırılan üç Japon rehinenin sağ salim serbest kalmaları için yardım talep ettiği'' açıklandı. 
     Japonya Dışişleri Bakanlığı'ndan yapılan açıklamaya göre Koizumi Erdoğan'a, ''Rehine krizinin çözümünde sıkıntıyla karşı karşıyayız'' dedi ve ''Türkiye'nin Irak'a yakınlığının, Japon rehineler konusunda Tokyo yönetiminin ulaşamayacağı bilgilere ulaşabilmesini sağlayabileceğini'' söyledi. 
     Erdoğan, Koizumi ile görüşmesinin sonrasında yaptığı açıklamasında, 3 Japon vatandaşının durumunu da ele aldıklarını belirtmiş, ''İstihbari noktada yardımcı oluruz. İstihbarat örgütümüzde bilgiler olduğu anda bunu aktarırız'' demişti. 
     Türkiye'nin ''bu konuda arabulucu olup olmayacağı'' sorusu üzerine de Erdoğan, karşıda muhatap alınacak bir devletin bulunmadığını, 3 Japon'un kim tarafından rehin alındığının bilinmediğini kaydetmişti. 
     
</TEXT>
</DOC>
