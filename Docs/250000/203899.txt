<DOC>
<DOCNO> 203899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun18.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalkışa hazırlanan uçak elektrik direğine çarptı .. 
</HEADLINE>
<TEXT>

     Hollanda'da, kalkışa hazırlanan bir yolcu uçağı, elektrik direğine çarptı. 
     Schiphol Havaalanı'nda meydana gelen kazada, Easy Jet şirketine ait uçağın havaalanının ışıklandırma direklerinden birine çarpması sonucu hasar gördüğü belirtildi. 
     Havaalanı sözcüsünün verdiği bilgiye göre, dün akşam Londra'ya uçmak üzere piste doğru ilerleyen uçağın bir kanadının ışıklandırma direğine çarparak hasar görmesi üzerine, yolcuların başka bir uçakla uçmaları sağlandı. 
     Sözcü, kaza nedeninin henüz kesin olarak bilinmemekle birlikte, uçağın kayma sonucu direğe çarpmış olabileceğini belirtti. 
     Kaza dolayısıyla diğer uçuşlarda önemli bir gecikme olmadığı kaydedildi. 
     
</TEXT>
</DOC>
