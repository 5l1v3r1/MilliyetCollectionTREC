<DOC>
<DOCNO> 236744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur28.html </URL>
<DATE> 2004/05/02/ </DATE>
<TIME> 17.43 </TIME>
<AUTHOR>  </AUTHOR>
<HEADLINE>
Kanalizasyon kazısı sırasında toprak altında kalan işçiler kurtarıldı 
</HEADLINE>
<TEXT>

     Beykoz Kavacık'ta kanalizasyon kazısı sırasında göçük altında kalan iki işçi, itfaiye ekipleri ve arkadaşlarının yardımıyla kurtarıldı. 
     Alınan bilgiye göre, Beykoz Mihrabat Caddesi G-31 Sokak'taki 4 katlı bir inşaat için Barış Sadık'ın kullandığı iş makinasıyla kanalizasyon kazısı yapıldığı sırada, kanal içinde çalışan Salih Kurt 26 ve Şahin Akan 31 adlı işçiler, saat 14.30 sıralarında aniden çöken toprağın altında kaldılar. 
     İşçilerden Salih Kurt arkadaşları tarafından kısa sürede kurtarılırken, yaklaşık 7 metre derinliğindeki kanalda boğaz seviyesine kadar toprak altında kalan Şahin Akan'a olay yerine gelen itfaiye ekipleri müdahale etti. Önce kendi imkanlarıyla ellerini toprak altından çıkararak vücudunun bir kısmını kurtaran Akan, yaklaşık 2 saat süren çaba sonucunda itfaiyenin yardımıyla kanaldan çıkarıldı. 
     Kurt ve Akan'ın toprak altından çıkarılmasını Akan'ın kayınbiraderi olan iş makinesi operatörü Barış Sadık ve arkadaşları sevinçle karşılarken, iki işçi Beykoz Devlet Hastanesi'nde tedavi altına alındı. 
     
</TEXT>
</DOC>
