<DOC>
<DOCNO> 226450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/magazin/amag.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkstar'da finalistler tamam 
</HEADLINE>
<TEXT>

   Türkstar'da finalistler tamamlandı. Dün geceki halkoylamasında ilk 4 sırayı Ufuk Çakır, Yusuf Uzunca, Ahmet Gülşen ve Açelya Kılıç aldı 
      DENİZ ALTUNTAŞ 
   
   Kanal D'nin reyting rekorları kıran yarışma programı Türkstar'ın 10 finalisti belli oldu. Cumartesi gecesi 10 yarı finalist arasından yapılan halkoylamasıyla Faruk Emre Kürklüoğlu, Seçil Ünsal, Simge Bağdatlı ve Emrah Keskin finalist olmuştu. Dün gece diğer 10 yarı finalist arasından halk oylamasıyla yapılan eleme sonunda Ufuk Çakır yüzde 27.45, Yusuf Uzunca yüzde 15.45, Ahmet Gülşen yüzde 12.57 ve Açelya Kılıç yüzde 10.75'le finale kaldı. Avrupa elemelerinde Abidin ve Sevil finalist seçildi. 
   
   İlk eleme cumartesi 
   Türkstar'da finale kalamayan diğer yarı finalistler önümüzdeki salı gecesi yine performanslarını sergileyecek. Jüri çarşamba gecesi Türkiye elemelerinden iki, Avrupa elemelerinden bir finalist belirleyecek. Türkstar'ın 13 finalisti cuma gecesi ilk performans gecesine katılacak. 
   
   Finalistler ne dedi 
   Ufuk Çakır 10 senedir müziğin içindeyim. Destek olan herkese çok teşekkür ederim. Bundan sonra neler olacağını inanın bilemiyorum. 
   Yusuf Uzunca Türk halkına çok teşekkür ediyorum. Mutluluğumu kelimelerle ifade edemiyorum. Kendimi daha da geliştirmeye ve jüriyle iyi geçinmeye çalışacağım. 
   Ahmet Gülşen Türk halkına beni buralara layık gördüğü için çok teşekkür ederim. Elenenlere çok üzüldüm. 
   Açelya Kılıç Yarışmaya daha önce katılmıştım. Ama son elemede yine bu şekilde elenmiştim. Bu ikinci şansımdı. Çok iyi değerlendirmem gerekiyordu. Sıralamalarda birincide olabilirim. 
   
   
</TEXT>
</DOC>
