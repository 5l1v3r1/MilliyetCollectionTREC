<DOC>
<DOCNO> 232270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun43.html </URL>
<DATE> 2004/04/17/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Arap Birliği'nden ABD'nin yeni ortaklık politikasını ret etti. 
</HEADLINE>
<TEXT>

     Arap Birliği, İsrail-Filistin çatışmasına ilişkin ABD'nin yeni politikasını reddederek, bunun Ortadoğu'daki güven ve istikrara tehdit oluşturduğunu bildirdi. 
     Arap Birliği, ABD Başkanı George Bush'un, İsrail Başbakanı Ariel Şaron'un Gazze Şeridi ve Batı Şeria'ya ilişkin planına destek açıklaması nedeniyle Filistin'in çağrısıyla daimi temsilciler düzeyinde bugün Kahire'de olağanüstü toplandı. 
     Toplantının ardından yapılan resmi açıklamada, Arap Birliği'nin Ortadoğu'da barış sürecine zarar verecek yeni Amerikan tavrını reddettiği bildirildi. 
     Açıklamada, bu tavrın İsrail'in Filistin halkına karşı saldırganlığında ısrarlı olma cesaretini vereceği, bölgede güven ve istikrarı tehdit edeceği belirtildi. 
     Arap Birliği'nin açıklamasında, ABD'ye de, barış süreci ilkelerinin çökmesinin engellenmesi için gerekenleri yapması çağrısında bulunuldu. 
     
</TEXT>
</DOC>
