<DOC>
<DOCNO> 245896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/spor/spo15.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Emre'ye kanca 

AKÇAABAT Sebatspor, Trabzonspor'un gözden çıkardığı Emre Toraman'a talip oldu. Trabzonspor Asbaşkanı Nevzat Şakar ile bir araya gelen Kulüp Başkanı Veli Sezgin, görüşmenin olumlu geçtiğini söyledi. 

Sam devirdi 

PROFESYONEL boksorumuz Sinan Şamil Sam, Almanya'da karşılaştığı Letonyalı Edgard Kalnars'ı beşinci rauntta nakavt etti. Sam, 24 Temmuz'da Avrupa sıralamasında ilk beşte yer alan bir boksörle dövüşecek, ardından da Alman Kroniqi'den Avrupa Şampiyonluğu unvanını geri almak için ringe çıkacak. 

Ahmet kayıp 

BEŞİKTAŞ'IN eski futbolcusu Ahmet Dursun'un takımı Tianjin TEDA, Çin Süper Kupası'nda ikinci tura yükseldi. TEDA, ilk maçta 4-0 yendiği Shenyang'ı rövanşta da 8-0 mağlup etti. Ahmet Dursun, takımının bu maçında yine forma giymedi. 


</TEXT>
</DOC>
