<DOC>
<DOCNO> 232646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/guncel/gun10.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulsan, yoksul kal 
</HEADLINE>
<TEXT>

   Yetersiz beslenmeyle yoksulluğun ilişkisini araştıran Prof. Adnan Kulaksızoğlu, 'Gıdasızlıktan halsiz kalan insanlar yeterince çalışamıyor. Bu yüzden de ekonomik gelişme yavaşlıyor' dedi 
      SİBEL KAHRAMAN 
   
   Marmara Üniversitesi Atatürk Eğitim Fakültesi Özel Eğitim Bölümü Öğretim Üyesi Prof. Dr. Adnan Kulaksızoğlu, çocukluktaki yetersiz ve kötü beslenme ile yoksulluğun ilişkisini araştırdı. Türkiye'de yoksulluk ve yetersiz beslenme nedeniyle çocuk ölümlerinin arttığını belirten Kulaksızoğlu, "Gıdasızlıktan halsiz kalan insanlar yeterince çalışamıyor. Bu yüzden ekonomik gelişme yavaşlıyor ve yoksullar daha da yoksullaşıyor" dedi. 
   Ülkemizde günlük 1 dolarla geçinen nüfusun yüzde 2.4 olduğunu belirten Kulaksız- oğlu, Türkiye'de mutlak yoksul insanların sayısı yaklaşık 13 milyon 800 bin" dedi. 
   
   Yoksulluk yaşam biçimi 
   Yoksulluğun, yoksullar arasında bir kader, yaşam biçimi olarak algılandığını söyleyen Prof. Dr. Kulaksızoğlu şu bilgileri verdi 
   Düşük kilolu çocukların bir sonraki yılda ölme ihtimalleri normal kilolu çocuklara göre 2 ile 8 kat fazla. 
   UNICEF'in verilerine göre ülkemizde düşük doğum ağırlıklı bebeklerin yüzdesi 15. 
   Türkiye 5 yaş altı çocukların ölüm sıralamasında 79. sırada. 
   
   
</TEXT>
</DOC>
