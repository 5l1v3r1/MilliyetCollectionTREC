<DOC>
<DOCNO> 226127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonsiy02.html </URL>
<DATE> 2004/03/27/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
Erdoğan ''Terör bir sebep-netice ilişkisidir'' 
</HEADLINE>
<TEXT>

     Başbakan Recep Tayyip Erdoğan, terörün bir sebep-netice ilişkisi olduğunu belirterek, ''Bana göre terörü de teröristi de ortaya çıkaran en önemli sebep yoksulluktur'' dedi. 
     SKY Türk televizyon kanalında konuşan Erdoğan, Brüksel'de hükümet ve devlet başkanlarıyla görüşmelerinde, son zamanlarda Kosova, Madrid ve Filistin'de yaşanan terör olaylarını değerlendirdiklerini anlattı. 
     Terörü güçle önlemenin mümkün olmadığını ifade eden Erdoğan, terörün bir sebep-netice ilişkisi olduğunun altını çizdi. 
     Öncelikle terörü teşvik eden gerekçelerin ortadan kaldırılması gerektiğini vurgulayan Erdoğan, bu gerekçeler ortadan kaldırılmadığı sürece, terörün çözülemeyeceğini dile getirdi. 
     Erdoğan, yoksulluğun olduğu bölgelerde terörün hat safhada olduğuna işaret ederek, şunları kaydetti 
     ''Dünyanın gelişmiş ülkeleri yoksulluğu ortadan kaldırmak için ne gibi yatırımlar yapıyor Yarın teröre milyarlarca dolar harcama yapmak istemiyorsak, gelin yoksulluğu ortadan kaldıralım. Bana göre terörü de teröristi de ortaya çıkaran en önemli sebep yoksulluktur. İkinci sırada cehalet geliyor. Cehalet nedir Yoksul olan toplumlarda bir şeyi yapmak gayet kolay, ölüme inanmak, ölmeye inanmak... Umudu kalmamış insana rahatlıkla her şey yaptırılabilir.'' 
     
     ''RUMLARIN BAHANESİ KALMADI'' 

     Erdoğan, Kıbrıs'ta çözüme ilişkin sürecin devam ettiğini ifade ederek, Türkiye'nin bu süreçte üzerine düşeni yapacağını söyledi. 
     Rumların artık bahane edecek bir şeyi kalmadığını kaydeden Başbakan Erdoğan, Türkiye'nin, BM Genel Sekreteri Kofi Annan'ın ortaya koyduğu iyi niyeti kabul ederek, iyi niyetini ortaya koyduğunu, 31 Mart'a kadar olan süreçte de yine iyi niyetini ortaya koyacağını belirtti. 
     Erdoğan, ''Netice ne olur, bunu BM Genel Sekreteri orada görecek ve kararı kendisi verecek'' dedi. 
     
</TEXT>
</DOC>
