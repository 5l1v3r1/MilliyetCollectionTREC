<DOC>
<DOCNO> 203851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/spor/spo06.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem çekişme 
</HEADLINE>
<TEXT>

   50. Yılın Sporcusu anketimizde adaylar arasındaki rekabet giderek artıyor. Ayhan, Lucescu, Sergen, Serdar Bilgili, Beşiktaş ilk sıralardaki yerlerini koruyor 
   
   Mutlu üçüncü 
   MİLLİYET'İN Geleneksel Yılın Sporcusu anketinde üç hafta geride kalırken, seçim heyecanı iyice yükseldi. "Yılın Sporcusu"nda şimdiye dek kullanılan oyların yarıdan fazlasını alan Süreyya Ayhan, ilk sıradaki yerini korurken, milli atleti NBA'deki temsilcimiz Mehmet Okur ile Dünya şampiyonu halterci Halil Mutlu takip ediyor. "Yılın Takımı"nda zirvedeki Beşiktaş Futbol Takımı ile Voleybol Bayan Milli Takımı arasındaki yarış tüm hızıyla devam ediyor. 
   
   Yanal zorluyor 
   50. şeref yılındaki anketin "Yılın Antrenörü" seçiminde, Beşiktaş'ın çalıştırıcısı Lucescu birinci durumda bulunuyor. O'nu, Bayan Voleybol Milli Takımımız'ın antrenörü Reşat Yazıcıoğulları ile Gençlerbirliği'nin hocası Ersun Yanal izliyor. "Yılın Futbolcusu"nda Sergen Yalçın açık farkla ilk sırada yer alıyor. "Yılın Spor Adamı" kategorisinde Beşiktaş Başkanı Serdar Bilgili, "Dünyada Yılın Sporcusu"nda da F1 şampiyonu Schumacher önde gidiyor. 
   
   
</TEXT>
</DOC>
