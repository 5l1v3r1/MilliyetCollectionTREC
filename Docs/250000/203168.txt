<DOC>
<DOCNO> 203168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun14.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'a 2 bin asker daha gönderiyor... 
</HEADLINE>
<TEXT>

     ABD'nin, Irak'a 2 bin asker daha göndereceği bildirdildi. 
     BBC, Pentagon'daki muhabirinin edindiği bilgilere dayanarak verdiği haberde, Irak'ın tekrar yapılandırılmasına ve bölge güvenliğine ilişkin çalışmalar gözönüne alınarak, bu yönde bir karar verildiğini belirtti. 
     Irak'a gönderilecek yeni askerlerin, seçilmiş askerlerin yer aldığı 82. Hava Tümeni'nin ek tugayından oluşacağı belirtiliyor. 
     Ek gücün, Irak'a Ocak ayında gidecekleri ve bölgede yaklaşık 4 ay kalmalarının planlandığı kaydedildi. 
     Yetkililer, halen Irak'ta bulunan ve Şubat ayında dönmeleri beklenen 82. Hava Tümeni'nden 3500 askerin, bölgedeki görev sürelerinin birkaç ay uzatılmasının planlandığını belirttiler. 
     Pentagon yetkilileri, ek asker kararını, plana yapılan küçük bir ilave olarak nitelediler. 
     Amerikan ordusunun, gelecek yıl, Irak'ta konuşlanmış askerler konusunda büyük bir rotasyon yapacağı ve bölgedeki askerlerin hemen hemen tümünü yenileriyle değiştireceği belirtiliyor. 
     
</TEXT>
</DOC>
