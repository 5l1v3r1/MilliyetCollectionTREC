<DOC>
<DOCNO> 247806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonsiy22.html </URL>
<DATE> 2004/06/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Zana ve arkadaşları Kızıltepe'de DEHAP mitingine katıldı... 
</HEADLINE>
<TEXT>

     Kapatılan DEP'in eski milletvekilleri Leyla Zana, Orhan Doğan, Hatip Dicle ve Selim Sadak ile DEHAP Genel Başkanı Tuncer Bakırhan, Mardin'in Kızıltepe İlçesi'nde DEHAP'ın düzenlendiği mitinge katıldı. 
     Bakırhan, Otogar'da düzenlenen mitingte yaptığı konuşmada, geçen yıllardan bu yana büyük acılar yaşatan olayların birkaç günde çözülemeyeceğini söyledi. Kürtlerin sorununun demokratik bir ortamda çözümü için hükümetin atacağı bütün önemli demokratik adımları sonuna kadar destekleyeceklerini belirten Bakırhan, ''Atılan adımlar barış için olmalı'' dedi. 
     Leyla Zana da, öfke ve sevgisizliğin büyük halkların ve insanların işi olmadığını ifade ederek, şöyle konuştu 
     ''Sizler emekçi insanlarsınız. En büyük emeği barıştan yana ortaya koymalısınız. Sizler bizi yıllarca yüreklerinizde sakladınız. Bizde buraya hasret gidermeye geldik. Diyarbakır'da önce Kürtçe sonra Türkçe konuştuk. Burada da önce Türkçe konuştum ve dilleri kardeşleştirdim. Başı dik olanlar kimsenin başının eğilmesini istemezler.'' 
     
</TEXT>
</DOC>
