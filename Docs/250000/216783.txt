<DOC>
<DOCNO> 216783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo24.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Konyaspor 1 
</HEADLINE>
<TEXT>

     Birinci Süper Futbol Ligi'nde Galatasaray, Konyaspor'u 2-1 yendi. 
     
     İlk yarı 

     1. dakikada Ergün, soldan ceza sahasına ortaladı. Bratu'nun şutunda, top Hakan'a çarparak, Konyaspor savunmasında kaldı. 
     19. dakikada Cenk'in taşıdığı top Zafer Biryol'da kaldı. Bu futbolcunun vuruşunda, meşin yuvarlak kaleci Mondragon'dan döndü. 
     20. dakikada Cenk'in orta sahadan kaleye gönderdiği top, üst direkten döndü. Kaleci Mondragon bu pozisyonda yerde kalırken, yetişen Zafer Biryol zor olanı yaparak, topu kale yerine Mondragon'a nişanladı ve pozisyon kornerle sonuçlandı. 
     23. dakikada Sabri'nin sağdan ortasında ceza alanında savunmadan seken topu önünde bulan Necati, güzel bir vuruşla meşin yuvarlağı filelere gönderdi 1-0. 
     29. dakikada Altan'ın ara pasıyla topla buluşan Cenk, kaleci Mondragon ile karşı karşıya kaldı. Bu futbolcunun vuruşunda, top kaleciden döndü. Dönen topu önünde bulunan Zafer'in vuruşunda, Prates çizgi üzerinden meşin yuvarlağı kornere attı. 
     30. dakikada Cenk'in pasında ceza sahasına hareketlenen Zafer Biryol'dan önce kaleci Mondragon yatarak, topa sahip oldu. 
     39. dakikada Altan, soldan ceza sahası içinde Prates'i geçti. Altan'ın sert ortasında Mondragon topu uzaklaştırarak, tehlikeyi önlendi. 
     45. dakikada Cenk'in ceza alanına yakın direğe gönderdiği topa Mondragon müdahale edemezken, meşin yuvarlak direkten döndü. Dönen topu savunma uzaklaştırdı. 
     Karşılaşmanın ilk yarısını da Galatasaray, 1-0 önde tamamladı. 
     
     İkinci yarı 

     51. dakikada Volkan'ın ceza sahasının dışında şutunda, meşin yuvarlak kaleci Ali Uyanık'ta kaldı. 
     61. dakikada Sabri'nin sağdan ortasında ceza alanında topla buluşan Hakan'ın yakın mesafeden kafa vuruşunda, kaleci Özden uzanarak, köşeye giden meşin yuvarlağı kornere çeldi. 
     70. dakikada Galatasaray'ın kazandığı serbest vuruşu kullanan Prates'in yaklaşık 25 metreden vuruşunda, top kaleci Özden'in çabasına rağmen filelere gitti 2-0. 
     85. dakikada Murat'ın güzel pasında ceza sahasında topla buluşan Volkan, yakın mesafeden topu kale yerine yandan dışarı attı. 
     89. dakikada Mondragon'un üst üste kurtardığı ve Galatasaray savunmasının bir türlü uzaklaştıramadığı top, son olarak ceza sahası içinde Zafer Biryol'un önünde kaldı. Bu futbolcunun vuruşunda, meşin yuvarlak filelere gitti 2-1. 
     Karşılaşmayı da Galatasaray, 2-1 kazandı. 
     
</TEXT>
</DOC>
