<DOC>
<DOCNO> 232422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/guncel/gun20.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Silahlanma 'barış' dinlemiyor    Umut Vakfı Koordinatörü Tanzer Gezer, Birleşmiş Milletler istatistiklerine göre, bir yılda savaşta 300 bin, barışın h kim olduğuna inanılan bölgelerde de bireysel silahlanma sonucu 200 bin kişinin hayatını kaybettiğini söyledi. Gezer, dünyada kayıtlı 638 milyon silahtan 260 milyonunun devletlerin elinde ve kontrolünde olmasına karşın, 378 milyonunun özel kişilerin elinde bulunduğuna dikkati çekti. "Bireysel silahlanma" kavramının henüz tanımlanmadığını ifade eden Gezer "Kimse bireysel silahlanmaya engel olmak için girişimde bulunmuyor" dedi. 
   
   109 yıllık kolonya ustası    15 - 17 Nisan tarihleri arasında İstanbul Yeşilköy'deki CNR'da düzenlenen "Private Label Fuarı"na 150 firma katıldı. Bu firmalar arasında 1895'te kurulan Rebul da vardı. Lavanta kolonyasıyla ün kazanan Rebul, fuardaki en eski yerli markaydı. 109 yaşındaki Rebul, önümüzdeki günlerde piyasaya çıkaracağı ürünlerini tanıttı. 
   
   Göldeki küçükleri polis kurtardı    İSTANBUL Milliyet 
   KÜÇÜKÇEKMECE GÖLÜ'nde önceki akşam gezinti yapmak isteyen iki ilköğretim öğrencisinin bindiği sandal, küreğin suya düşmesinin ardından bir süre başıboş dolaştı. Daha sonra sazlıklara takılan sandalın içindeki iki çocuğun kıyıdaki arkadaşları, durumu ailelerine bildirdi. Ailelerin yardım istemesi üzerine olay yerine gelen polisler, bir motorla yanına gittikleri sandalı kıyıya çekti. Şehmuz Kılıç 13 ile Süleyman Çakar 11 , kıyıda bekleyen ailelerine teslim edildi. 
   
   Gölette günde 3 kez ceset arıyorlar    SERHAT OĞUZ İstanbul 
   GÖKTÜRK beldesinde geçen pazar piknikte girdiği gölette boğulan Abdullah İzsüren'in 30 cesedine h l ulaşılamadı.Polisin "Kendiliğinden su yüzüne çıkacaktır, bekleyin" yanıtı alan ailesi ve arkadaşları, her gün gölete giderek İzsüren'i arıyor. Ağabeyine cenaze töreni yapamamanın ailesini üzdüğünü belirten Yusuf İzsüren, "Hiç değilse su yüzüne çıkarsa hayvanlar zarar vermesin diye her gün 3 kez gelip kontrol ediyoruz" dedi. 
   
   Bir canın bedeli sadece 60 milyar    ARİF ARSLAN Batman DHA 
   TEDAŞ Batman Müessese Müdürlüğü, 27 Şubat 2002'de tarla dönüşü 2 yıl önce yerdeki elektrik kablosu hattına dokununca ölen Yılmaz Demirbağ'ın 14 ailesine 60 milyar lira tazminat ödeyecek. Oğlunun ölümüne neden olan kopuk tele 2 gün süreyle müdahale edilmediğini ifade eden baba Arif Demirbağ, "TEDAŞ görevlileri zamanında arızaya müdahe etmiş olsa, belki bugün Yılmaz hayatta olacaktı. 60 milyar lira gibi bir para Yılmaz'ı getirmeyecek ama manevi tazminatı kazandık. Yargıtay'ın kararı ailemizde buruk sevinç yarattı" dedi. 
   
   Ailelere göre asıl katil MEB ve TCDD    METİN ÖZDEMİR Ankara DHA 
   POLATLI'nın Temelli beldesi yakınlarındaki faciada çocuklarını kaybeden Ücret köyündeki vatandaşlar tedbir alınmadığı gerekçesiyle Milli Eğitim Bakanlığı ve Devlet Demiryolları'na tepki gösterdi. Kazada ölen Yalçın Koç'un dedesi Remzi Koç, "Şoför hatası olabilir ancak neden tedbir alınmıyor " derken, servis aracının şoförü İzzet Güler'in yakınları da "Herkes 'katil şoför' diyor. Hata olabilir, ancak bu okulu oraya yaparken tedbir almayı düşünemeyen MEB ve TCDD gerçek katil ve kasaptır" dedi. 
   
   Gebze'de okulda dayak iddiası    KOCAELİ Gebze'de, Taşvancıl beldesindeki Ziya Toplan İlköğretim Okulu 3. sınıf öğrencisi E.Y.'nin annesi Ayşe Y. jandarmaya başvurarak, oğlunun öğretmeni tarafından dövüldüğünü iddia etti. Oğlunun önceki akşam yüzü şişmiş olarak eve geldiğini belirten Ayşe Y., "Öğretmeni, bir soruya cevap veremediği için dövmüş, ayaklarına basmış. Ayak parmakları şişti. Öğretmenden şik yetçiyim" dedi. Jandarma yetkilileri, öğretmen A.B.'nin ifadesinin alındığını, ancak savcılık talimatıyla gözaltında tutulmadığını pazartesi günü savcılığa sevk edileceğini belirtti. E.Y. de tedaviye alındı. 
   
   
</TEXT>
</DOC>
