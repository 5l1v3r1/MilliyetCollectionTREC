<DOC>
<DOCNO> 203860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yasam/yas05.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
48 kilo verdi, obezite okulunun birincisi oldu 
</HEADLINE>
<TEXT>

   7.5 ayda 48 kilo vererek 58 bedenden 44 bedene düşen Feride Özem, Ege Obezite Okulu'nu birincilikle bitirdi 
      NESRİN COŞKUN İzmir DHA 
   
   Evlenirken 65 kilo olan Feride Özem 34 , 12 yılda 127 kiloya ulaşınca Ege Üniversitesi EÜ Hastanesi Ege Obezite Okulu'na gitti. Ve 7.5 ayda 79 kiloya inerek okulu birinci bitirdi. 
   Bu okulda 48 kilo vererek 58 bedenden 44'e düşen Özem, defalarca çeşitli diyetler deneyip başarısız olunca, tavsiye üzerine Ege Obez Hasta Derneği'ni aradı. Ve EÜ Tıp Fakültesi Endokrinoloji Bilim Dalı Öğretim üyeleri Prof. Dr. Taylan Kabalak ve Başkan Prof. Dr. Candeğer Yılmaz'ın kontrolünde diyete başladı. Eşi Ferruh'un da kilolu olduğunu, oğlu Ömer'in de obezlik yolunda ilerlediğini belirten Feride Özem, 4 kilo daha verip 75'e indiğinde gardrobunu yenileyeceğini ifade etti. 
   
   'Önce beynime kazıdım' 
   Özem, kendisi gibi olanlara cesur ve kararlı olmayı tevsiye ederek şunları anlattı "7 Mayıs'ta diyete, 12 Eylül'de okula başladım. Dernekteki diyet doğru beslenmeyi kapsıyordu. Önce beynime kararlılığımı kazıdım. İlk aylarda hızlı kilo verdim. Pasta, börek, pizza dışında yiyecek çok şey olduğunu gördüm. Çok açlık çektim ama değdi. Aynalarla, sokaklarla barıştım. Eskiden yürüyemezdim, şimdi aletli jimnastik yapıyorum. Yeniden doğdum, öyle mutlu neşeliyim ki, sırtımdan üç kişiyi atmış gibi, kuş gibi hafifledim." 
   
   
</TEXT>
</DOC>
