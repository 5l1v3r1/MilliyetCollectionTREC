<DOC>
<DOCNO> 234441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sonspo08.html </URL>
<DATE> 2004/04/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Derbide her iki takımda da ilk kez forma giyecek oyuncular bulunuyor 
</HEADLINE>
<TEXT>

     Beşiktaş ile Fenerbahçe arasında yarın yapılacak sezonun en son ve en önemli derbi maçında her iki takımda da, derbide ilk kez forma giyecek oyuncular bulunuyor. 
     Beşiktaş'ta, yedek kaleci Ramazan Kurşunlu'nun yanı sıra, Ümit Aydın, Gökhan Zan ve Adrian İlie, şimdiye dek siyah-beyazlı formayla Fenerbahçe'ye karşı oynamadı. 
     Fenerbahçe'de ise kaleci Volkan Demirel, Servet Çetin, Mahmut Hanefi Erdoğdu, Mehmet Yozgatlı, Sergei Rebrov ve Marcio Nobre, daha önce sarı-lacivertli forma altında, Beşiktaş'a karşı sahaya çıkmadı. 
     Öte yandan Fenerbahçe Teknik Direktörü Christoph Daum ile yardımcısı Roland Koch, Beşiktaş'ta lig ve kupa şampiyonlukları kazandığı BJK İnönü Stadı'na ilk kez rakip olarak çıkacak olmanın heyecanını yaşıyor. 
     
</TEXT>
</DOC>
