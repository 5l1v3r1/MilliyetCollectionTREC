<DOC>
<DOCNO> 207866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/yazar/theper.html </URL>
<DATE> 2004/01/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Polis ne yapar 
</HEADLINE>
<TEXT>

   
   Artık olaylar odamızın içine giriyor ya, işte hepimizin gözleri önünde gelişen olaylarla ilgili bir sorum olacak. Önce olaylar, sonra soru 
   Hatırlayacaksınız Adana'da eşini sokak ortasında önüne yatırıp 50 küsur yerinden bıçaklayan adamı polisler bir güzel seyretmişti. Kadıncağız ölümden döndü ama birilerinin gayreti ile değil, tesadüf. Yani çevrede halka olmuş polisler bu katliama seyirci kaldı. 
   Şimdi benzer bir başka olay Erzurum'da oldu, bu defa ölümcül biçimde bıçaklanmış biri yerde yatıyor, bıçaklayan başında bekliyor, ikinci kişi gelip yerde yatan ağır yaralının kafasını tekmeliyor ve etrafındaki polisler yine seyirci. Yani yaralı yerde devamlı kan kaybediyor, ölümle burun buruna ve olaya müdahale etmekle görevli polis bir film seyredercesine tepkisiz. Sonuçta yaralı ölüyor. 
   Geliyorum bir başka manzaraya. 
   Küçük çocuklara tecavüz etmiş ve öldürmüş biri yakalanıyor, olay mahalline tatbikata getiriliyor, halk galeyana gelmiş sanığı linç etmek istiyor polis canla başla, havaya ateş açarak sanığı koruyor. Koruyacak tamam da 
   Şimdi soru. 
   Polisin sanıkları koruma görevi var da sokakta tecavüze uğramış vatandaşı koruma görevi yok mu 
   Haydi bakalım bilen biri bu soruyu yanıtlasın. 
   Bu sorunun yanıtını ben defalarca verdim, Polis Vazife ve Salahiyet Kanunu'ndan ve Türk Ceza Kanunu'ndan örnekler verdim ama değişen bir şey olmadığını görünce kendimden şüphe etmeye başladım, polis ne yapar, önünde işlenen cinayeti seyreder, trafiğe karışmaz, ortalıkta görülmez, peki ne yapar Bu da ikinci sorum haydi bakalım bilenler yanıtlasın. 
   
      
   
</TEXT>
</DOC>
