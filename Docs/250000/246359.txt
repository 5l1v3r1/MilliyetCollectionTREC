<DOC>
<DOCNO> 246359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/ekonomi/eko12.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamehmet - Çakıcı diyaloğu Meclis tutanaklarına girdi 
</HEADLINE>
<TEXT>


Çukurova Grubu Başkanı Karamehmet, Türkbank ihalesi nedeniyle Çakıcı'dan aldığı tehdidi, DGM ifadeleri karşısında kabul etti 

SALİHA ÇOLAK Ankara 

Daha önce "Türkbank ihalesine katılmaktan kendi kararlarıyla vazgeçtiklerini" belirten işadamı Mehmet Emin Karamehmet, bu konuyla ilgili DGM ifadeleri masaya konunca, Çakıcı olayını açıklamak zorunda kaldı. 
Türkbank komisyonu tutunaklarına göre Çakıcı'nın, Türkbank ihalesine katılmaması için Mehmet Emin Karamehmet'i tehdit ettiği ortaya çıkarken bu konu komisyon tutanaklarına şöyle yansıdı 
Karamehmet Türkbank ihalesi açıldığında iştirak etmek için şartnameyi aldık ama oraya girmemeye karar verdik. Bu arada sizin merak ettiğinizi zannediyorum. Bize, bizim bankanın müşterisi olan iki şahıs geldi, bankanın murahhas azasıyla bir görüşme yaptılar, oraya sonra ben de katıldım. 
Mustafa Demir Türkbank Soruşturma Komisyonu Başkanı Kim onlar 
K Emin Cankurtaran ve Duran Akbulut. Bize, daha doğrusu Osman Bey'e Berkmen girip girmeyeceğimizi sordular, biz 'girmeyeceğiz' dedik. 
D Girmeme nedeniniz 
K Girmeme nedenimiz, bizim kendi kanaatimize göre, banka çok iyi bir durumda değildi. Kendi şeylerimiz de vardı, o açıdan girmek istemedik, yani herhangi bir şeyden dolayı değil. Bize hiçbir tesir, hiçkimse bir şey söylemedi. 
Duran Akbulut ile Emin Cankurtaran'ın ihale öncesi kendisini ziyaret etme nedenini gizleyen Karamehmet ile Komisyon üyeleri arasında konuşma şöyle devam etti 
D Osman Bey'in DGM'deki ifadesinde var 'Akbulut ve Cankurtaran, bu görüşmede, Çukurova Grubu'nun Türkbank ihalesine girip girmeyeceğini benden öğrenmek istedi. Bu bilgileri Çakıcı'nın istediğini beyan ettiler' diyor. Osman Bey bunu size iletti mi 
K Ben o odaya arkadaşlar geldikten bir müddet sonra girdim. Bu konuşmalar doğru, yalnız, ben daha sonra odaya girdiğim için, demin anlattığım şekilde. Osman Bey'in söylediği şeyler doğrudur. 

'Çakıcı telefon etti, koruma verdiler' Mehmet Emin Karamehmet, komisyon üyelerine Çakıcı'nın kendisini tehdit ettiğini de 
şöyle anlattı 
"Bir gün benim telefonum çaldı. Birisi, 'Ben Çakıcı'yım. İşte benim hakkımda kötü konuşuyormuşsun yahut küfür etmişsin' falan gibi bir şeyler söyledi. Ben de, 'böyle bir şey yok' dedim. Sonra Güneş Taner'e söyledim. Bana bir koruma verdiler." 


</TEXT>
</DOC>
