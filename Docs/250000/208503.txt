<DOC>
<DOCNO> 208503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas02.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, somonu 'akladı' 
</HEADLINE>
<TEXT>

   ABD'li bilim adamlarının, çiftlik somonlarındaki toksik maddelerin kansere yol açacağı iddialarına karşın Avrupa Komisyonu, "Limitleri aşmıyor" dedi 
      DIŞ HABERLER SERVİSİ 
   
   SCIENCE dergisinde geçen hafta, İskoçya'daki somon balığı çiftliklerine yönelik araştırmalar sonucu, çiftlik somonlarının yılda üç kezden fazla yenilmemesi önerildi. Avrupa Komisyonu Sağlık ve Tüketici İşleri Komiserliği Sözcüsü Beate Gminder ise "toksik madde sınırlarının güvenli tüketim için gerekli olan maksimum sınırları aşmadığını" söyledi. Sözcü, "Bir risk yönetimi stratejimiz ve net maksimum limitlerimiz var. Bu limitler aşılmıyor" dedi. 
   
   Haftada 2 kere yenilmeli 
   BU açıklama, İngiltere Gıda Standartları Kurumu'nun FSA somon balığı yenilmesine devam edilmesi yönündeki tavsiyesine destek niteliğinde oldu. Science dergisinde yayımlanan araştırmadaki düzeylerin uluslararası kabul gören emniyet limitleri içinde olduğunu gösterdiğine işaret eden FSA Başkanı Sir John Krebs, "İnsanlar haftada en az iki kez balık yemeli ve bunlardan biri somon gibi yağlı bir balık olmalı" demişti. 
   
   
</TEXT>
</DOC>
