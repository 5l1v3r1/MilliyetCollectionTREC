<DOC>
<DOCNO> 221868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sontur23.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Adliyesi'ndeki patlamaya ses bombası yolaçmış olabilir 
</HEADLINE>
<TEXT>

     Ankara Adliye Sarayı'nda meydana gelen patlamaya ses bombasının yol açmış olabileceği belirtildi. 
     Edinilen bilgiye göre, 3. Asliye Ticaret Mahkemesi'nin duruşma salonunun önünde meydana gelen patlamada, adliyenin camları kırıldı, patlamanın olduğu kattaki duruşma salonlarında hasar meydana geldi. 
     Emniyet yetkilileri, adliye koridorundaki bir bankın altına yerleştirilen bombanın ses bombası olabileceğini ifade ettiler. Patlamanın olduğu yer güvenlik şeridiyle çevrilirken, olay yerindeki emniyet amiri gazetecileri ''zor kullanarak'' patlama katından uzaklaştırdı. 
     Ankara Adliye Sarayı'nın Atatürk Bulvarı ve Demiryolu'na bakan iki ana girişi bulunuyor. Adliye Sarayı'na gelenler ''x-ray'' cihazından geçerek, binaya girebiliyor. 
     
</TEXT>
</DOC>
