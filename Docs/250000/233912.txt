<DOC>
<DOCNO> 233912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo30.html </URL>
<DATE> 2004/04/22/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Galatasaray, Malatya'ya gitti... 
</HEADLINE>
<TEXT>

     Galatasaray, yarın Malatyaspor ile deplasmanda yapacağı lig maçı için Malatya'ya gitti. 
     Sarı-kırmızılı ekipte, cezalı olan Ayhan, Volkan ile sakatlığı bulunan Emrah ve Batista kafilede yer almadı. 
     Galatasaray'ın Malatyaspor maçına Mondragon, Prates, Bülent, Orhan, Hakan Ünsal, Sabri, Petre, Hasan, Ergün, Necati ve Hakan Şükür muhtemel 11'iyle çıkması bekleniyor. 
     Galatasaray ile Malatyaspor, Malatya İnönü Stadı'nda saat 20.00'de karşı karşıya gelecek. Zafer Önder İpek'in yöneteceği karşılaşma, Lig TV'den naklen yayınlanacak. 
     Galatasaray Kulübü Futbol Şubesi Sorumlusu Ergün Gürsoy, Atatürk Havalimanı'nda yaptığı açıklamada, ''Trabzonspor'un şampiyon olmasını istiyorum'' biçimindeki sözlerinin yanlış anlaşıldığını ifade ederek, ''Ben bunu söyledim ama Galatasaray'ın Trabzonspor'a bunun için yenileceğini anlatmak istemedim. Yalnızca Galatasaray şampiyon olmazsa bir Trabzonlu olarak Trabzonspor'un olmasını isterim. Hakan Şükür de aynı şekilde söylemiş olabilir. O da Trabzonspor'un şampiyonluğunu ister ama çıkar 2 gol atar, futbolculuğunu ispat eder'' diye konuştu. 
     
</TEXT>
</DOC>
