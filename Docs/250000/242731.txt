<DOC>
<DOCNO> 242731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo23.html </URL>
<DATE> 2004/05/25/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Sinan Dinler'in beyinciğinde damar tıkanıklığı saptandı... 
</HEADLINE>
<TEXT>

     Yoğum bakımda tutulan İstanbulspor Menajeri Sinan Dinler'de, beyincik ve beyin sapında damar tıkanıklığı saptandığı, yapay solunum uygulamasına devam edildiği bildirildi. 
     International Hospital Başhekimi Dr. Kısmet Kuzucu ve Cerrahi Yoğun Bakım Bölüm Başkanı Prof. Dr. Lütfi Telci, yazılı bir açıklamayla, Dinler'in sağlık durumu hakkında bilgi verdiler. Açıklamada, konuşamama, sağ taraftar güçsüzlük ve şuur bulanıklığı şikayetiyle dün hastaneye getirilen Sinan Dinler'in yapılan muayenesinde ''Şuur uykuya eğilimli, ışık refleksi azalması, konuşamama ve sağ tarafta güçsüzlük'' tespit edildiği kaydedildi. 
     Koruyucu reflekslerinin zayıflaması nedeniyle yapay solunum uygulamasına tabi tutulan Dinler'in, çekilen tomografisinde patolojik bulguya rastlanmadığı belirtilen açıklamada, bugün çekilen MR'ında ise beyincik ve beyin sapında damar tıkanıklığı saptandığı ifade edildi. 
     Dinler'e halen yoğun bakımda yapay solunum uygulandığı ve tıbbi tedavisine devam edildiği bildirildi. 
     
</TEXT>
</DOC>
