<DOC>
<DOCNO> 228041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sontur20.html </URL>
<DATE> 2004/04/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Öğrenim kredileri 7 Nisan'dan itibaren öğrencilerin hesabına yatırılacak 
</HEADLINE>
<TEXT>

     Yükseköğrenim Kredi ve Yurtlar Kurumu Genel Müdürlüğü YURTKUR , öğrenim kredilerini, 7 Nisan 2004 Çarşamba gününden itibaren ödemeye başlayacak. 
     Yurtkur'dan yapılan açıklamaya göre, bu yıl öğrenim kredisi almaya hak kazanan öğrencilerin 6 aylık kredi ödemeleri yapılacak. 
     Ayrıca, kurumdan kredi alan diğer öğrencilerin ödemeleri de yine 7 Nisan'da hesaplarına yatırılacak. 
     5102 sayılı Yasa'da yapılan düzenleme çerçevesinde, Başbakanlık bursları da Yurt-Kur eliyle aynı tarihte ödenecek. 
     Ödemelerin tamamı, 7 Nisan Çarşamba gününden itibaren, öğrencilerin öğrenim gördükleri eğitim kurumlarına en yakın Ziraat Bankası şubelerine gönderilen listelere göre, kimlik tespitinden sonra yapılacak. 
     Yurt-Kur, kredi almaya hak kazanan önlisans ve lisans öğrencilerine, 3 ayda bir, aylık 90 milyon lira ödüyor. 
     
</TEXT>
</DOC>
