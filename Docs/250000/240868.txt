<DOC>
<DOCNO> 240868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/yasam/yas09.html </URL>
<DATE> 2004/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini boşamak için parasını bir yıl geç aldı 
</HEADLINE>
<TEXT>


FRANKFURT Milliyet 

Kanada'da geçen yıl doldurduğu "Super - 7 - Lottery" kuponuna 18 milyon euro 30 milyon Kanada Doları isabet eden çiftçi Raymond Sobeski 47 , bir yıl aradan sonra 1 Nisan'da loto dairesinden çekini aldı. İkramiyeyi geç almasını, "Halletmem gereken bazı işler vardı" sözleriyle geçiştiren Sobeski'nin neden bir yıl beklediği sonradan anlaşıldı. Kanada basını, ilk eşine ve iki çocuğuna nafaka vermeyen Sobeski'nin, ikinci eşinden boşanabilmek için de ikramiyeyi geç aldığını belirtti. Sobeski, kuponu bir kasaya kilitledi ve ikinci eşi Nynna Nyson'dan boşanmak için dava açtı. Sobeski, 8 Ocak 2004'te de boşandı. Hayatında hiçbir değişiklik yapmayan ve boşanma kararı aldıran Sobeski, eşiyle ilişkisini ikramiyeyi aldığı 1 Nisan tarihine kadar sürdürdü. Sobeski, bu tarihten itibaren ortadan kaybolarak sırra kadem bastı. 


</TEXT>
</DOC>
