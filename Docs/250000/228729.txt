<DOC>
<DOCNO> 228729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo33.html </URL>
<DATE> 2004/04/05/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Elazığspor Bize düştü gözüyle bakanları mahcup edeceğiz... 
</HEADLINE>
<TEXT>

     Elazığspor Teknik Direktörü Güvenç Kurtar, Elazığspor'a ligden düştü gözüyle bakanları mahcup edeceklerini söyledi. 
     Kurtar, AA muhabirine yaptığı açıklamada, önümüzdeki hafta İstanbulspor ile yapacakları maçı herkesin izlemesini istediğini ifade etti. 
     Kurtar, şunları söyledi 
     ''İstanbulspor maçı hazırlıklarına bugün başladık. Takımda, bir grup tek idman yaparken, bir grup çift idman yapıyor. Bizim her şeyden önce morale ihtiyacımız var. Moral ve motivasyonumuz yerinde olursa, kendimize güvenimiz gelirse bu takım düşmez. Önümüzdeki hafta İstanbulspor ile yapacağımız maçı, herkesin izlemesini istiyorum. Bu maçla bize düştü gözüyle bakanları mahcup edeceğiz.'' Kurtar, Konyaspor Teknik Direktörü Tevfik Lav'ın dün gece geçirdiği trafik kazasında hayatını kaybetmesi nedeniyle ailesine ve sevenlerine başsağlığı dilediğini ifade ederek, ''Lav, çok yakın dostumdu. Türk futbolunda gelecek vaat eden ve milli takımda görev alabilecek yeteneklere sahip bir teknik adamdı. Yakın bir dostumu kaybetmenin üzüntüsünü yaşıyorum'' dedi. 
     
</TEXT>
</DOC>
