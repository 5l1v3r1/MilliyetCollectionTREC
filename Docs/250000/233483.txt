<DOC>
<DOCNO> 233483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/soneko16.html </URL>
<DATE> 2004/04/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türkiye, en borçlu ülkeler liginde 
</HEADLINE>
<TEXT>

     IMF ve Dünya Bankası başta olmak üzere uluslararası sermaye kuruluşlarından kredi kullanarak kalkınmasını finanse etmeye çalışan gelişmekte olan ülkeler, adeta borç batağında yüzüyor. 
     Gelişmekte olan ülkelerin toplam dış borçları 2003 yılında 2.4 trilyon dolara ulaştı. Brezilya en borçlu ülke olmaya devam ederken Türkiye de listede 7'nci sıradaki yerini korudu. Dünya Bankası'nın Küresel Kalkınma Raporu'nda Global Development Finance 2004 gelişmekte olan ülkelerin dış borç verileri açıklandı. Buna göre gelişmekte olan 136 ülkenin toplam dış borcu, geçen yıl yüzde 4 oranında net 22.3 milyar dolar artarak 2 trilyon 433.3 milyar dolar oldu. Bu borcun 2 trilyon 69 milyar dolarının orta-uzun, 364.3 milyar dolarının ise kısa vadeli olduğu belirlendi. Gelişmekte olan ülkelerin kamuya ait ve devlet garantili dış borç stoku geçen yıl yüzde 4.3 artarak 1 trilyon 6.2 milyar, özel sektör borçları da yüzde 3.5 artışla 897.1 milyar dolara yükseldi. 
     
     TÜRKİYE EN BORÇLULAR ARASINDA 

     Raporda, 2002 sonu itibariyle ülke bazında borç miktarları da yer aldı. Buna göre anılan yıl itibariyle Brezilya 227.9 milyar dolarla en borçlu ülke oldu. Borç tutarında Brezilya'yı 168.3 milyar dolarla Çin, 147.5 milyar dolarla Rusya, 141.3 milyar dolarla Meksika, 132.3 milyar dolarla Arjantin, 132.2 milyar dolarla Endonezya izledi. Türkiye ise toplam 131.6 milyar dolarlık dış borçla 7'nci sırada yer aldı. Türkiye'nin dış borcunun 83.9 milyar dolarını kamu tarafından ve devlet garantisiyle alınan borçlar, 47.6 milyar dolarını ise özel sektörce kullanılan krediler oluşturdu. Hindistan 104.4 milyar, Polonya 69.5 milyar, Filipinler 59.3 milyar dolarla en fazla borcu bulunan ilk 10 ülke arasında yer alıyor. 
     Buna göre ilk 10 ülkenin dış borçlarının toplamı 1 trilyon 314 milyar dolara ulaşıyor. Bu da gelişmekte olan ülkelerin toplam dış borç stokunun yüzde 55'ini oluşturuyor. Borç tutarında ilk 10 ülkeyi 59.2 milyar dolarla Tayland, 48.6 milyar dolarla Malezya, 41.9 milyar dolarla Şili, 35 milyar dolarla Macaristan, 33.9 milyar dolarla Kolombiya, 33.7 milyar dolarla Pakistan, 32.6 milyar dolarla Venezuella, 30.8 milyar dolarla Mısır izliyor. Daha sonra 26.4 milyar dolar dış borçla Cezayir, 25 milyar dolarla Çek Cumhuriyeti, 22.8 milyar dolarla Cezayir, 17.1 milyar dolarla Lübnan ve 10.5 milyar dolarlık dış borcuyla Bulgaristan geliyor. Bunların dışında kalan gelişmekte olan 113 ülkenin 10 milyar doların altındaki dış borçlarının toplam tutarı da 657 milyar dolara ulaşıyor. 
     
     GELİŞMEKTE OLAN ÜLKELERİN DIŞ BORCU 

     

Ülke 2002 MİLYAR Brezilya 227.9 Çin 168.3 Rusya 147.5 Meksika 141.3 Arjantin 132.3 Endonezya 132.2 Türkiye 131.6 Hindistan 104.4 Polonya 69.5 Filipinler 59.3 Tayland 59.2 Malezya 48.6 Şili 41.9 Macaristan 35.0 Kolombiya 33.9 Pakistan 33.7 Venezuella 32.6 Mısır 30.8 Çek Cumhuriyeti 26.4 Güney Afrika 25.0 Cezayir 22.8 Lübnan 17.1 Bulgaristan 10.5 Diğer 657.0 TOPLAM 2.388.8      
     DOKUZ YILDA 443 MİLYAR DOLAR ARTIŞ 

     Gelişmekte olan ülkelerin toplam dış borçlarının 1995-2003 döneminde yüzde 22.3 oranında 443 milyar dolar arttığı belirlendi. Bu dönemde, Latin Amerika ve Karayip ülkeleri grubunda yer alan gelişmekte olan ülkelerin toplam borcu 150 milyar dolarlık net artışla 762 milyar dolara, Türkiye'nin de aralarında yer aldığı Avrupa ve Orta Asya bölgesinin borcu 228.4 milyar dolar artarak 577.4 milyar dolara, Doğu Asya ve Pasifik ülkelerinin borcu 59 milyar dolar azalarak 514.7 milyar dolara ulaştı. Anılan dönemde Orta Doğu ve Kuzey Afrika ülkeleri dış borcunu 1.7 milyar dolarlık net artışla 188 milyar, Güney Asya ülkeleri 19.6 milyar dolarlık artışla 171 milyar dolara çıkardı. Orta Afrika ülkelerinin dış borcu ise bu dönemde net 15.7 milyar dolar azalarak 219.7 milyar dolara geriledi. 
     
     GELİŞMEKTE OLAN ÜLKELERİN DIŞ BORCUNDAKİ ARTIŞ 

     

Bölge 1995 Mil. 2003 Mil. Değişim Doğu Asya-Pasifik 455.6 514.7 13.0 59.1 Avrupa. Orta Asya 340.9 577.4 65.4 228.4 Latin Amerika-Karayipler 612.2 762.1 24.5 149.9 Orta Doğu-Kuzey Afrika 186.4 188.1 0.9 1.7 Güney Asya 151.7 171.3 12.9 19.6 Orta Afrika 235.4 219.7 -6.7 -15.7 TOPLAM 1.990.3 2.433.3 22.3 443.0      

ANKA 

     
</TEXT>
</DOC>
