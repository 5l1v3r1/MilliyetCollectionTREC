<DOC>
<DOCNO> 236006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur39.html </URL>
<DATE> 2004/04/29/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Banka görevlisi gibi davranıp yaşlı çiftin 7 milyarını çaldılar 
</HEADLINE>
<TEXT>

     Yalova'da banka görevlisi gibi davranarak, yaşlı bir çiftin 7 milyar lirasını alıp, ortadan kaybolan kaybolan kişi, güvenlik kamerasına yakalandı. 
     Alınan bilgiye göre, Sadullah Toylu 70 ile eşi, hesap açtırmak için Akbank Yalova Şubesi'ne gitti. Toylu, burada kendilerine yardım edeceğini söyleyen bir kişiye, hesap açtırmak için yanında getirdiği 7 milyar lirayı verdi. Bu kişinin hesap açtırmak için kimliğinin fotokopisi gerektiğini söylemesi üzerine Toylu, eşini bankada bırakarak kırtasiyeye fotokopi çektirmeye gitti. 
     Toylu, bankaya döndüğünde başka bir işi olduğunu gerekçe göstererek eşinin yanından uzaklaşan kişinin, ortadan kaybolduğunu fark etti. Yaşlı çiftin durumu banka görevlilerine bildirmesi üzerine, olay yerine çağrılan Yalova Emniyet Müdürlüğü Asayiş Şubesi ekipleri, zanlıyı güvenlik kamerasından tespit etti. 
     Zanlının kimliğinin belirlenmesi için çalışmaların sürdüğü bildirildi. 
     
</TEXT>
</DOC>
