<DOC>
<DOCNO> 203780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur17.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hadi beni vursana' dedi, vuruldu... 
</HEADLINE>
<TEXT>

     Konya'da bir genç, elindeki silahla kendisine ateş etmesi konusunda şaka yapan kız arkadaşını kazayla bacağından vurdu. 
     AA muhabirinin aldığı bilgiye göre, Merkez Selçuklu İlçesi Beyazıt Mahallesi 30 Ağustos Sokak'taki evde, Gökçen Büyüktaş 23 ile G.K. 16 , erkek arkadaşları S.Ü. 16 , R.K. 16 ve S.E. 16 ile birlikte oturdukları sırada, S.Ü, yeni aldığını söylediği tabancasını çıkartıp oynamaya başladı. 
     Bu sırada, Gökçen Büyüktaş'ın şaka yapmak amacıyla ''Hadi beni bacağımdan vursana'' demesi üzerine S.Ü, silahın kazayla ateş alması sonucu Büyüktaş'ı sol bacağından yaraladı. 
     S.Ü, arkadaşları R.K. ve S.E. ile birlikte paniğe kapılarak kaçarken, G.K. arkadaşı Büyüktaş'ı ticari bir taksiyle Selçuk Üniversitesi Meram Tıp Fakültesi Hastanesi'ne götürdü. 
     Hastane polisinin durumu fark etmesi üzerine, Büyüktaş ve G.K, takım elbiseli 2 kişinin Konya Fuar Alanı'nın Zindankale kapısı yakınlarında kendilerine ateş ettiğini iddia ettiler. Ancak, yapılan araştırmalar sonucunda polis, olayın dışarıda değil evde arkadaşları tarafından gerçekleştirdiği bilgisine ulaştı. 
     Yakalanan S.Ü. ile R.K. çıkarıldıkları Nöbetçi Mahkemece tutuksuz yargılanmak üzere serbest bırakılırken, S.E'nin yakalanması için çalışmaların devam ettiği bildirildi. 
     
</TEXT>
</DOC>
