<DOC>
<DOCNO> 231833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas17.html </URL>
<DATE> 2004/04/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Küçük afacanın çılgın havaalanı macerası... 
</HEADLINE>
<TEXT>

     İngiltere'nin başkenti Londra'nın yakınlarındaki Stansted Havaalanı'nda, 7 yaşındaki çocuk, bagaj bandı üzerinde ''valiz'' gibi havaalanını dolaştı. 
     Zihinsel özürlü çocuk, şans eseri yaralanmadan bagaj görevlilerinin bulunduğu kargo bölümüne ulaştı. 
     Havaalanı sözcüsü, Lourdes'e götürülen zihinsel özürlü çocuklardan oluşan gruptan olan küçük afacanın, görevli bulunmayan bir gişenin açık unutulan bagaj bandına oturarak ''tehlikeli yolculuğuna'' başladığını belirtti. 
     Kimsenin banda oturduğunu fark etmediği afacanın 3 kez farklı bantlara ''iletildiğini'', yüksekten aşağı düştüğünü, bandın üzerinde sert ''virajlardan'' geçtiğini anlatan sözcü, çocuğun x-ray cihazını da geride bıraktıktan sonra ''gülümseyerek'' bagaj görevlilerinin bulunduğu bölüme ''sağ salim'' ulaştığını kaydetti. 
     Bagaj bantlarının ''canlı'' değil, yük taşımak için yapıldığını bildiren havaalanı yönetimi ise ''Çocuk ölebilirdi veya ciddi şekilde yaralanabilirdi'' açıklamasında bulundu. Yönetim, aileleri daha dikkatli olmaya çağırdı. 
     
</TEXT>
</DOC>
