<DOC>
<DOCNO> 222401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun24.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya korkuyor Bir sonraki hedef biz olabiliriz 
</HEADLINE>
<TEXT>

     Bombalı saldırılar düzenlenen İspanya gibi Irak Savaşı'nda ABD'ye tam destek veren Polonya'nın istihbarat şefi Zbigniew Siemiatkowski, Polonya'nın terörün bir sonraki hedefi olabileceğini söyledi. 
     İstihbarat Ajansı Başkanı Siemiatkowski, Polonya'nın Irak Savaşı'na katılmasının ülkeyi muhtemel hedef haline getirdiğini belirterek, ''Biz ABD'nin müttefikiyiz. Basra Körfez'inde hem siyasi, hem de askeri varlığımız var... Dolayısıyla Sadece varsayım olarak değil, ancak gerçek bir hedef olduğumuzu hesaba katmalıyız'' dedi. 
     Ne toplumun, ne de güvenlik servislerinin muhtemel bir saldırıya yeterince hazır olduğunu söyleyen Siemiatkowski, vatandaşlardan ''uyanık olmalarını'' istedi. 
     Polonya, İspanya'da tren istasyonlarına Cuma günü düzenlenen bombalı saldırılardan sonra sınırlarında, havaalanlarında ve tren istasyonlarında güvenlik önlemlerini artırmıştı. 
     
</TEXT>
</DOC>
