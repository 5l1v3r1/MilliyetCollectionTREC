<DOC>
<DOCNO> 236862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sondun45.html </URL>
<DATE> 2004/05/03/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Irak'ta seçimler tehlikede, 5 bölgede oylama yapılamıyor 
</HEADLINE>
<TEXT>

     Irak'ta son haftalarda artan şiddetin, genel seçimlere yönelik hazırlıkları engellediği bildirildi. 
     Kimliğinin açıklanmasını istemeyen bir BM yetkilisi, 18 seçim bölgesinden 5'inin, seçim komisyonu üyelerinin belirlenmesi için oylama yapılamayacak kadar tehlikeli olduğunu söyledi. 
     Ocak ayında yapılması planlanan genel seçimlerde görev alacak 8 kişilik Bağımsız Seçim Komisyonu üyeliği için aday belirlemek amacıyla oylama işlemine yarın başlanacak. 
     Seçim Komisyonu'na adaylık işlerini denetleyen 3 BM yetkilisinden biri olan yetkili, güneydeki 4 Şii vilayeti Kut, Divaniye, Kerbela, Necef ile Sünni direnişinin yoğun olduğu Felluce ve Amara'nın yer aldığı Anbar vilayetinde oylama yapılamayacağını söyledi. Yetkili, sandık konularak oylama yapılamayacak yerlerde yaşayanların internet aracılığıyla ya da komşu seçim bölgelerine giderek oy kullanabileceklerini belirtti. BM yetkilisi, şiddetin en yoğun olduğu Felluce'de bile 4 internet kafenin çalıştığını söyledi. 
     
</TEXT>
</DOC>
