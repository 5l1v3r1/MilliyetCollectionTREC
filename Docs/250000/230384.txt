<DOC>
<DOCNO> 230384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun20.html </URL>
<DATE> 2004/04/11/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Papa Paskalya mesajında barış çağrısı yaptı 
</HEADLINE>
<TEXT>

     Papa 2. John Paul, Paskalya mesajında, Irak, Ortadoğu ve Afrika'da çatışmalara son verilmesi için dünya liderlerine çağrıda bulundu. 
     Papa, mesajında, ''yaşam hakkını elden alan ve çok sayıda barışçıl insanın günlük yaşamlarında belirsizliğe yol açan, insani olmayan ve giderek artan terörizm olgusu karşısında durmak için'' insanlığın kendisinde güç bulması temennisini dile getirdi. 
     2. Jean paul, hükümetlere ve uluslararası kuruluşlara, tüm dünyada insanların karşılaştığı sorunlara çare bulma ve daha barışçıl dünya düzeni için çaba gösterme çağrısında bulundu. 
     Paskalya mesajında Papa, Irak'ta, Kutsal Topraklar'da ve Afrika'nın bazı bölgelerinde kan akmasına yol açan çatışmaları başarıyla çözme çabalarında dünya liderlerine güç verilmesini istedi. 
     Papa, Paskalya mesajlarında genellikle savaş, yoksulluk ve terörizm konularına değiniyor. 
     
</TEXT>
</DOC>
