<DOC>
<DOCNO> 214120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur07.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya Valisi Son 2 gündür güne çok mutlu başlıyoruz... 
</HEADLINE>
<TEXT>

     Konya Valisi Ahmet Kayhan, çöken binanın enkazından Yasemin Yaprakçı'nın canlı çıkarılmasının kendilerini çok mutlu ettiğini ifade ederek, son 2 gündür güne çok mutlu başladıklarını, şu anda çok farklı duygular içinde olduğunu söyledi. 
     Kayhan, arama-kurtarma ekiplerinin uzun süren özverili çalışmaları sonucunda, yaklaşık 157 saat sonra Yasemin Yaprakçı'nın enkazdan sağ olarak çıkarıldığını kaydetti. 
     Bunun kendilerini çok mutlu ettiğini belirten Kayhan, ''Son 2 gündür güne çok mutlu başlıyoruz. Çok farklı duygular içindeyim. Bu tablo burada özenle, sabırla çalışan ekipleri ve bizi çok duygulandırdı'' dedi. 
     Kayhan, Yaprakçı'nın bilincinin yerinde olduğunu, Konya Numune Hastanesi'nde tedavi altına alındığını anlatarak, işlerini kusursuz yürüten herkese teşekkür etti. 
     Yasemin Yaprakçı'nın eşi Halil Yaprakçı, bina çökmeden bir kaç saniye önce dış kapıya güçlükle ulaşmış, enkaz altında kalacağını anlayınca da kucağındaki Bahar'ı 1,5 bahçeye fırlatarak hayatını kurtarmıştı. 
     Halil Yaprakçı, çöken binanın enkazı altında kalmış, bacaklarının ezilmesi nedeniyle yaralı olarak kurtarılmıştı. 
     
</TEXT>
</DOC>
