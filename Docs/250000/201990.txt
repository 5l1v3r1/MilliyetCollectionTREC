<DOC>
<DOCNO> 201990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun18.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Saddam operasyonunun ayrıntıları... 
</HEADLINE>
<TEXT>

     Irak'ın devrik devlet başkanı Saddam Hüseyin, doğum yeri Tikrit'e 20 kilometre, El Oca'ya 6 kilometre uzaklıktaki El Dor kasabasında, sık hurma ağaçlarının bulunduğu düz bir alandaki El Hadra bahçesinde bir sığınakta ele geçirildi. 2 metre derinliğinde bir çukurda yakalanan Saddam Hüseyin'in yanında 750 bin dolar, iki kalaşnikof ve bir tabanca bulunuyordu. 
     Ricardo Sanchez, havalandırma sistemi bulunan çukurun girişinin tuğla ve çöplerle kamufle edildiğini ve çukurda sadece bir kişilik yer olduğunu belirtti. 
     Irak'taki Amerikan işgal birliklerinin komutanı Korgeneral Ricardo Sanchez, operasyonu şöyle anlattı 
     "Irak saatiyle 08.30 sıralarında "kırmızı şafak" adlı operasyonla Tikrit yakınlarında bir çiftlik evinde Saddam yakalandı. Operasyonda ateş açılmadı ve çatışma olmadı. 
     İstihbarat bilgileri, analitik çalışmalar ve tutukluların verdiği bilgiler Saddam'ın hareket alanını daralttı. Bu bilgiler, operasyonu kolaylaştırdı. Operasyon 2 farklı açıdan numaralandı. 4. piyade Saddam'ı yakalamak ve gerekirse öldürmek üzere görevlendirdi. Dün gece saat 18.00 sularında askerler hedefe yaklaşmaya başladı. Çiftlik evinde bir tuğlalarla kapatılmış yeraltına doğru ilerleyen bir delik tespit edildi. Deliğe girildiğinde Saddam herhangi bir direnç gösterilmeden yakalandı. Kırlaşmış bir sakalla ve hayli değişik bir yüzle karşılaşıldı. Saddam, 21.50 sularında güvenlikli bir bölgeye nakledildi. Saddam'ın üzerinde 5 bin ABD doları çıktı." 
     
</TEXT>
</DOC>
