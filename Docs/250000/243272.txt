<DOC>
<DOCNO> 243272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/soneko35.html </URL>
<DATE> 2004/05/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Merkez Bankası resmi rezerv varlıkları 739 milyon dolar arttı 
</HEADLINE>
<TEXT>

     Merkez Bankası'nın resmi rezerv varlıkları, 30 Nisan itibarıyla 35 milyar 167 milyon dolar oldu. 
     31 Mart tarihi itibarıyla 34 milyar 428 milyon dolar olan resmi rezerv varlıkları, 739 milyon dolar artarak 30 Nisan tarihi itibarıyla 35 milyar 167 milyon dolara çıktı. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 30 Nisan itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının 33 milyar 355 milyon dolarını döviz varlıkları konvertible dövizler , 163 milyon dolarını IMF rezerv pozisyonu, 214 milyon dolarını SDR, 1 milyar 435 milyon dolarını da altın oluşturdu. 
     Banka'nın 31 Mart'ta döviz varlıkları konvertible dövizler 32 milyar 690 milyon dolar, IMF pozisyonu 166 milyon dolar, SDR'ler 6 milyon dolar, altın da 1 milyar 566 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Nisan sonu itibariyle 25 milyar 195 milyon doları anapara, 6 milyar 824 milyon doları da faiz olmak üzere, toplam 32 milyar 19 milyon dolar çıkış olduğu görülüyor. 
     Nisan sonu itibariyle bir önceki aya göre şarta bağlı döviz yükümlülüklerinin toplamı, 605 milyon dolar azalarak 16 milyar 14 milyon dolardan 15 milyar 409 milyon dolara indi. 
     
</TEXT>
</DOC>
