<DOC>
<DOCNO> 241880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/yasam/axyas01.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Durun Ben sizi evlendiremem ' 
</HEADLINE>
<TEXT>


İlk eşinden dört ay önce boşanan Güler Algül, ikinci kez oturduğu nik h masasında memurun bu sözleriyle şok yaşasa da, evlenmeyi başardı... 

Lube Ayar 

İlk eşinden dört ay önce boşanan Güler Algül, ikinci kez oturduğu nik h masasında büyük bir şok yaşadı. 
Güler Algül, 1997 yılında Tevrat Canik'le ilk evliliğini yaptı. Bir yıl sonra dünyaya gelen çocuklarına Doğukan ismini veren çift, kısa süre sonra şiddetli geçimsizlik yaşamaya başladı. Gittikçe artan kavgalarına ekonomik nedenler de eklenince Algül, eşini ve çocuğunu terk ederek ailesinin yanına yerleşti. Eşine dava açarak Ocak 2004'te boşanan Canik, Doğukan'ın velayetini de aldı. 
Algül, boşandıktan bir ay sonra Soner Gök'le evlenmek için K ğıthane Evlendirme Dairesi'ne müracaat ederek gün aldı. Ancak önceki gün düğün saati geldiğinde, çift ve davetliler, nik h memurunun "Bu nikah kıyılamaz " sözleri ile şaşkına döndü. 

Sebep 'iddet müddeti' 
Nik h memuru, boşandıktan sonra yeniden evlenmek için yasal şart olan 300 günlük 'iddet müddeti' süresi dolmadığı için, mahkeme kararı istedi. 
Neye uğradığını şaşıran çift, apar topar bir taksiyle Şişli Adliyesi'ne gidip 'iddet müddeti'nin kaldırılması için dava açtı. Algül, hamilelik tespiti için Şişli Etfal Hastanesi'ne sevk edildi. Hastane genç kadının evlenmesinde engel olmadığı yönünde rapor verince, çift tekrar nik h dairesinin yolunu tuttu ve sonunda 'Evet' deyip dünya evine girdi. 
Evlendirme Dairesi yetkilileri, iddet müddeti için Algül'ü uyarmak istediklerini, ancak bıraktığı telefon ve adrese ulaşamadıklarını söyledi. 


</TEXT>
</DOC>
