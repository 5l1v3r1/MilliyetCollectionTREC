<DOC>
<DOCNO> 200412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sonspo20.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü - Fenerbahçe maçından notlar 
</HEADLINE>
<TEXT>

     Birinci Süper Futbol Ligi'nin 15. haftasında yapılan Fenerbahçe-Ankaragücü maçına başkentli sporseverler büyük ilgi gösterdi. 
     Maçı 25 bin seyirci kapasiteli 19 Mayıs Stadı'nda 22 bin 863 biletli seyirci izlerken, seyircilerin büyük bir bölümünü Fenerbahçeli taraftarlar oluşturdu. 
     Fenerbahçe'de, geçen hafta Beşiktaş maçında büyük eleştirilere uğrayan kaleci Recep yedek kalırken, kaleyi genç kaleci Volkan korudu. 
     İstanbul'un sarı-lacivertli ekibinde Serhat ve Aurelio sarı, Servet kırmızı kart, Kemal sakatlığı, Fatih ise kulak iltahabı rahatsızlığı nedeniyle 18 kişilik kadroda yer almadı. 
     - Karşılaşmayı, 12. haftada İstanbul'da yapılan olaylı Fenerbahçe- Çaykur Rizespor maçında görev yapan Ali Aydın yönetti. 
     - Fenerbahçe, rakibini Ankara'da en son 1998-1999 sezonunda yenerken, başkent ekibi Fenerbahçe'yi 2001-2002 sezonunde 3-2 yenmişti. 2 takım arasında başkentte yapılan son maç ise 0-0 eşitlikle sonuçlanmıştı. 
     - Ankaragücü, sakat olan kaleci Zafer dışında tam kadro sahada yer aldı. 
     - Karşılaşmayı, Devlet Bakanı ve Başbakan Yardımcısı Mehmet Ali Şahin de 2 kulübün başkanları ve yöneticileri arasında izledi. 
     
</TEXT>
</DOC>
