<DOC>
<DOCNO> 241010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo25.html </URL>
<DATE> 2004/05/18/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Galatasaray, en golcü 4. takım ünvanını Gençlerbirliği ile paylaştı.. 
</HEADLINE>
<TEXT>

     Galatasaray, 2003-2004 futbol sezonunda toplam 56 gol atarken, 82 golü bulunan şampiyon Fenerbahçe'nin ardından ligde en golcü dördüncü takım unvanını Gençlerbirliği ile paylaştı. 
     Birinci Süper Futbol Ligi'ni 6. olarak tamamlayan Galatasaray, ikinci olan 60 gollü Trabzonspor, üçüncü sırada bulunan 65 gollü Beşiktaş'ın golcülükte gerisinde kalırken, hemen üstünde bulunan ve 52 gol kaydedebilen Gaziantepspor ve Denizlispor'u ise gol sayısında geçti. 
     ''Cim bom'', 34 maçta filelere 56 gol bırakırken, maç başına sadece 1.64 gol ortalaması tutturdu. 
     
     KÜME DÜŞEN BURSASPOR'DAN 7 GOL FAZLA YEDİ 

     Galatasaray, bu sezon ligde kötü bir performans sergileyerek taraftarlarını düş kırıklığına uğratırken, kalesinde, ligin bitimiyle küme düşen Bursaspor'dan 7 gol fazla gördü. 
     Sarı-kırmızılılar, bu sezon kalesinde toplam 47 gol görürken, gelecek sezon İkinci Lig A Kategorisi'nde mücadele edecek olan Bursaspor ise 40 gol yedi. 
     ''Cim bom'', 34 maçtan sadece 7'sinde kalesini rakip forvetlere kapatabilirken, geride kalan 27 maçta gol yemekten kurtulamadı. 
     
     EN GOLCÜ HAKAN ŞÜKÜR 

     Galatasaray'da sezonun en golcü futbolcusu 12 gol ile geçmişin efsane gol kralı Hakan Şükür oldu. 
     Bu sezon, 3 yıl sonra yuvasına dönen ''Kral'', eski günlerini aratırken, bu futbolcuyu ikinci yarı takıma gelmesine rağmen 9 gol bulan Necati izledi. 
     Galatasaray'da çok eleştirilen oyuncuların başında gelen Bratu ise 6 gol kaydedebildi. 
     
     GOLCÜLER 

     Bu sezon 35 futbolcunun forma giydiği Galatasaray'da, sezon boyunca atılan 56 golü 20 oyuncu paylaştı. 
     Sarı-kırmızılılarda Bülent, Berkant, Abdullah, Tamas, Emrah, Baliç, Eyüp, Cafercan ve Mülayim gol bulamadı. 
     Galatasaray'da bu sezonun gollerini kaydeden futbolcular şöyle 
     

Futbolcu Gol Hakan Şükür 12 Necati 9 Bratu 6 Sabri 4 Arif 3 Prates 3 Ömer 2 Orhan 2 Hasan 2 Cihan 2 Murat 2 De Boer 1 Batista 1 Ümit 1 Pinto 1 Ayhan 1 Volkan 1 Lukunku 1 Suat 1 Petre 1      
</TEXT>
</DOC>
