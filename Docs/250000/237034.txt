<DOC>
<DOCNO> 237034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/astro/index.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgileri kullanmalı 
</HEADLINE>
<TEXT>



Bugün dolunay var ve duygusal enerjiler çok daha fazla ön plana çıkıyor. Ortaklaşa konularda denge aramak ve yanılgıya düşmemek gerekecek. Gözü kapalı davranışlardan ötürü hatalar yapabiliriz. Koç'lar ortaklaşa konularda kazançlı olabilecekleri bir gündeler. Bu arada kendi kaynaklarını dikkatli kullanmalı ve değerlendirmeliler. Boğa'lar ikili ilişkilerinde yapıcı olmak onlara çok şey kazandırabilecek. Aşırı inattan kaçınmaları gerekir. İkiz'ler günlük işlerinde yeni metotlar geliştirebilirler. Yeteneklerini sergileyebilmeleri için fırsatlar var. Aceleci olmamak gerekiyor. Yengeç'ler için rahat koşullar söz konusu. Yaratıcı konularda ve aşk hayatında şanslılar. Kendilerini ifade edebilmekten mutlular. Aslan'lar ev ve aile konularıyla ilgili uğraşlar onlar için yorucu olabilecek. Sosyal hayatlarına zaman ayırmak onlar için rahatlatıcı olabilecek. Başak'lar için düşünceleriyle ilgi toplayabilecekleri bir gün. Yakın çevrelerindeki hareketlilik ve iletişim konuları onları mutlu ediyor. 
Terazi'ler orijinal düşüncelere açık olacaklar. Parasal konularda yeni arayışlar içine girebilirler. Bu sayede rahatlık söz konusu olabilecek. Akrep'ler için son derece etkileyici ve ilgi çekici olabilecekleri bir gün. Kişisel girişimleri onları başarılı kılacak. Yay'lar pek çok konuda gerçekçi olmak durumundalar. Dikkatli ve önlemci olmaları halinde olumlu adımlar söz konusu. Oğlak'lar ortaklaşa alanda yeni girişimlerini gözden geçirebilirler. Bu konuda yapıcı ve kararlı olacaklar. Grup çalışmalarında verimli bir gündeler. Kova'lar iş hayatında öne çıkabilecekleri fırsatları değerlendirmeliler. Yaratıcı yanlarını bu alanda kullanmaları onları başarılı kılabilir. Balık'lar için hızlı ve verimli bir gün. Yabancılarla alakalı gelişmeler pozitif ve heyecan verici görünüyor. 
</TEXT>
</DOC>
