<DOC>
<DOCNO> 228305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonyas05.html </URL>
<DATE> 2004/04/03/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Brezilya'da vampir yarasalar... 
</HEADLINE>
<TEXT>

     Brezilya'nın kuzey eyaletlerinden Para'nın Amazon kıyısındaki Portel bölgesinde, kuduz mikrobu taşıyan vampir yarasaların ısırdığı 13 kişinin öldüğü bildirildi. 
     Yetkililer, bir başparmağı büyüklüğündeki yarasaların, bölgede 2 Mart'tan beri yaklaşık 300 kişiyi ısırdıklarının belirlendiğini, bunlardan 6'sının kuduz sonucu öldüklerinin doğrulandığını kaydettiler. 
     Yarasaların ısırdığı diğer kişilerin, 19 Mart'tan itibaren aşılandıkları ve tedavi gördükleri bildirildi. 
     Brezilya Sağlık Bakanlığı sözcüsü, saldırıların ormansızlaşma nedeniyle vampir yarasaların göç yollarının değişmesiyle ilişkili olduğundan şüphelenildiğini söyledi. 
     Vampir yarasaların, genellikle dişleriyle açıkları kesiklerle büyük kuşların ve uyuyan sığırların kanını emdikleri ve sığırlara sık sık kuduz mikrobu bulaştırdıkları biliniyor. 
     
</TEXT>
</DOC>
