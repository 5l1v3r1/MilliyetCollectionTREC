<DOC>
<DOCNO> 213972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/siyaset/siy04.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BM rahatsız Taahhüt bekliyoruz 
</HEADLINE>
<TEXT>

   SEMA EMİROĞLU New York 

   
   KKTC Cumhurbaşkanı Rauf Denktaş ve Güney Kıbrıs Rum Yönetimi Tasos Papadopulos'un yarın New York'ta BM Genel Sekreteri Kofi Annan'la yapacakları görüşmelerde, Annan Planı'nda öngörülen takvim ve şartlarla ilgili yükümlülük altına girmeyeceklerine ilişkin haberler, BM'de rahatsızlık yarattı. 
   Üst düzey bir BM yetkilisi, Annan'ın görüşmeleri yeniden başlatmak için, tarafların belirli bir tarihe kadar sonuca ulaşma konusunda siyasi iradeyi göstermeleri gerektiğini vurguladı. Bu koşulun, Annan'ın, görüşmelerin kesilmesinden sonra geçen Nisan ayında Güvenlik Konseyi'ne sunduğu raporun 148. paragrafında da açıkça dile getirildiğini hatırlatan yetkili, şöyle konuştu 
   "Amaç, planın temel ilkelerini ve kilit pazarlık noktalarını yeniden müzakereye açmadan, görüşmelerin belirli bir takvim çerçevesinde sonuçlandırılması ve üzerinde anlaşmaya varılamayan noktaların, Annan Planı'nda belirtilen şekliyle kabul edilmesidir. Taraflardan bu yönde taahhüt bekliyoruz." 
   
   
   
   
</TEXT>
</DOC>
