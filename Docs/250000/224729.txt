<DOC>
<DOCNO> 224729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun12.html </URL>
<DATE> 2004/03/23/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İsrail büyükelçiliklerinde terör alarmı 
</HEADLINE>
<TEXT>

     İsrail'in, Filistin'deki İslami Direniş Hareketi Hamas'ın kurucularından Şeyh Ahmed Yasin'i dün sabah düzenlediği hava saldırısıyla öldürmesinden sonra dünyadaki İsrail büyükelçiliklerinde güvenlik önlemlerinin artırıldığı bildirildi. 
     İsrail askeri radyosunun askeri istihbarat yetkilisine dayanarak verdiği haberde, El Kaide ve Hizbullah gibi terörist örgütlerin misillemelerine karşı önlem olarak İsrail büyükelçilikleri ile kurumlarında güvenlik önlemlerinin artırıldığı belirtildi. 
     Haberde, İsrail içinde ve Gazze Şeridi ile Batı Şeria'da, ordu ve polis birlikleriyle güvenlik birimlerinin alarm durumuna geçirildiği, otobüsler ile ticari merkezlerde güvenlik önlemleri alındığı kaydedildi. Öte yandan, İsrail'de Kudüs ve diğer kentlerin kalabalık yerlerinin tenhalaştığı görülüyor. 
     Hamas lideri Şeyh Yasin'in dün Gazze'de sabah namazından camiden çıkarken tekerlekli sandalyesinde İsrail helikopterinin attığı roketle öldürülmesinden sonra terörün artacağından korkan İsrail halkı, belediye otobüslerine dahi binmiyor. 
     İsrail'de terör saldırılarına karşı özel koruma görevlileri uygulaması son yıllarda çok yaygın duruma geldi. 
     
</TEXT>
</DOC>
