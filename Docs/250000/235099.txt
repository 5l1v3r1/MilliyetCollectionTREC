<DOC>
<DOCNO> 235099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/siyaset/siy01.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatiplerin önü açıldı 
</HEADLINE>
<TEXT>


İmzaya açılan yasa taslağına göre, yeni katsayı uygulamasıyla ÖSS'de meslek ve imam hatip lisesi mezunları, istedikleri bölüme girebilecek... 

BAHAR ATAKAN Ankara 


Milli Eğitim Bakanlığı'nın MEB Yükseköğretim Kurulu'nun YÖK çalışmalardan çekilmesinin ardından oluşturduğu Danışma Kurulu'nca hazırlanan 2547 Sayılı Yükseköğretim Kanunu'nda değişiklik öngören taslak, Bakanlar Kurulu'nda imzaya açıldı. Taslakta, meslek ve imam hatip liselerine yükseköğretime girişte uygulanan farklı katsayı uygulaması kaldırıldı. Yeni katsayıları, yasalaştıktan sonra ÖSYM ve MEB'in yönetmelikle belirlemesi öngörülürken, taslağın hazirandaki ÖSS'den önce yasalaşacağı belirtildi. MEB, 98 maddeden oluşan YÖK taslağına son şeklini geçen hafta vererek Başbakanlığa gönderdi. 25 yasa maddesinin tamamen, 16 maddenin de kısmen değiştirildiği taslakta, yükseköğretime giriş sistemi de yeniden düzenlendi. Bir mesleğe yönelik program uygulayan lise mezunlarının başarı notlarının 0.3 - 0.8 katsayısıyla çarpılmasına son verildi. 
Taslakta "alan, kol, program farkı gözetilmez" ifadesiyle meslek, imam hatip ve genel lise farklılıkları ortadan kaldırıldı, İHL mezunlarının istediği fakülteye gidebilmesinin önü açıldı. Bireysel başarının ön plana çıkarılacağı savunulurken, MEB yetkilileri, "Hakk ri'deki lise öğrencisinin okul başarısı düşük olsa bile, ÖSS'de çözdüğü soru sayısına göre üniversiteye yerleştirilecek" dedi. 

YÖK katsayı belirlemeyecek 
Taslak yasalaştıktan sonra, YÖK'ün belirlediği katsayı değiştirilecek. Bu yeni katsayıyı da MEB ve ÖSYM birlikte çıkaracağı yönetmelikle belirleyecek. Böylece tüm öğrenci puanları eşit katsayıyla çarpılmış olacak. 



</TEXT>
</DOC>
