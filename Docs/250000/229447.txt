<DOC>
<DOCNO> 229447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/dunya/dun03.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

   
   Powell'dan Gül'e 'İslam cumhuriyeti' telefonu 
   ABD Dışişleri Bakanı Colin Powell, Başbakan Yardımcısı ve Dışişleri Bakanı Abdullah Gül'ü arayarak, Alman ZDF televizyonunda Türkiye'yi bir "İslam cumhuriyeti" olarak niteleyen sözlerinin yanlış anlaşıldığını savundu. Dün Gül'ü telefonla arayan Powell, Türkiye'nin siyasi sistemi ya da demokratik ve laik yapısını kastetmediğini, sadece Türkiye'nin Müslüman çoğunluğa sahip bir ülke olduğuna işaret etmek istediğini savundu. 
   
   Bild'den Schröder'e hayali haber hediyesi 
   Alman Bild gazetesi, Başbakan Gerhard Schröder'in 60. doğum günü için "başbakanın hoşuna gidecek hayali haberlerin" yer aldığı bir sayfa hazırladı. Sayfanın başında "Schröder ömür boyu başbakan olacak" başlığıyla verilen haberde, Federal Meclis ile Federal Eyalet Temsilcileri Meclisi üyelerinin büyük çoğunluğunun oylarıyla Schröder'in ömür boyu başbakan olmasının kararlaştırıldığı yazıldı. 
   
   İngilizlerin dörtte üçü El Kaide terörü bekliyor 
   İngiltere'de halkın yüzde 73'ü, ülkelerinin kısa süre içerisinde El Kaide örgütünün terör saldırısına hedef olacağına inanıyor. The Times gazetesi tarafından Populus araştırma kuruluşuna yaptırılan kamuoyu yoklamasının sonuçları, halkın neredeyse dörtte üçlük bir kesiminin böyle bir saldırıyı "kaçınılmaz" bulduğunu ortaya koydu. Halkın yüzde 12'sinin de terörist tehdit nedeniyle planlarında ve gündelik yaşamlarında değişiklikler yaptığını gösteren ankete göre İngilizlerin yüzde 43'ü, İngiliz askerinin Irak'tan çekilmesinden yana. 
   
   'Küçük Prens' yazarının düşen uçağı bulundu 
   Dünya çapında 100'den fazla dile çevrilen "Küçük Prens" kitabının yazarı Fransız yazar ve pilot Antoine de Saint Exupery'nin 31 Temmuz 1944'te kaybolan Lightning P38 uçağının parçaları 60 yıl sonra Marsilya açıklarında bulundu. Saint - Exupery Korsika'dan havalandıktan sonra kaybolmuştu. Uçağın neden düştüğü halen bilinmiyor. Araştırmacılar "Uçağın düşüş nedeni muhtemelen hiçbir zaman bilinemeyecek" diyor. 
   
   Ekvador'da mahk mlar 340 kişiyi rehin aldı 
   Ekvador'daki cezaevlerinde başlayan ayaklanma sonucu, aralarında 5 gazetecinin bulunduğu 340 ziyaretçi rehin alındı. Mahk mların, cezalarda indirim öngören yasanın yürürlüğe girmesi, cezasını çekmiş ya da 1 yıl geçtiği halde h l mahkemeye çıkarılmamış tutukluların serbest bırakılması talepleri ve cezaevlerinin aşırı kalabalık olması şik yetiyle başlattığı ayaklanmada 5 kişi yaralandı. Erkek cezaevi Garcia Moreno'da 900 mahk m, çoğu mahk m yakını 155 ziyaretçiyi, kadın cezaevi Inca'da ise, 420 mahk m, 185 kişiyi rehin aldı. 
   
   
   
</TEXT>
</DOC>
