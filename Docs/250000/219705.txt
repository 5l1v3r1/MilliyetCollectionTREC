<DOC>
<DOCNO> 219705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/yazar/gureli.html </URL>
<DATE> 2004/03/04/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
MİLLİYET YAZARLARI SEÇİM TURUNDA 
</HEADLINE>
<TEXT>
   'İki iktidar' egemen 
   'Solda güç birliği' Giresun'da başarılı olmuş. ÖDP, SDP Sosyal Demokrasi Partisi ve EMEP Emeğin Partisi , SHP adayını destekliyor 
   
      Giresun'un ekonomisi fındığa bağlı. Fındık Giresunlunun her şeyi. Fındık Türkiye için de önemli 12 ilde 50 kooperatife bağlı 246 bin fındık üreticisinin ortak olduğu Fiskobirlik'in Genel Müdürü Cemal Öztürk, Türkiye'nin dünya fındık üretiminin yüzde 70'ini karşıladığını, bunun dörtte birinin Giresun'da üretildiğini belirtiyor. Kendisi de bir fındık üreticisi olan Öztürk, üreticilerin başlıca beklentisinin uygun bir fiyatla paralarının zamanında ödenmesi olduğunu ve bunun bu yıl yerine getirildiğini söylüyor. 
   Fındık ayıklama bandındaki Muazzez Sar 35 ile seçimleri konuşuyoruz. Kocası İstanbul'da, kendisi Keşap'ın Karahisar köyündeki beş kişilik ailesinin yanında kalıyor ve "ekonomik zorluklar" nedeniyle çalıştığını anlatıyor. Muhasebe meslek lisesi mezunu Muazzez Sar, oy kullanmak için İstanbul'a gidecek. Hangi partiye mi oy verecek 
   "Ben partiye oy vermeyeceğim. İlçemdeki adaylara bakıp hangisi üretken ise, hangisine aklım kesse ona oy vereceğim. Benim buradaki beş kişilik ailem de öyle yapar, körü körüne oy vermez. Bizim aile demokrattır, herkes istediğine oy verir, kimseye karışılmaz." 
   Muazzez'in yanındaki Sonay Karayel'e 34 soruyoruz "Daha belli değil, kocam nereye verirse oraya vereceğim" diyor, sonra etrafına bakarak düzeltiyor "Kocamla danışacağım yani." 
   
   İki iktidara karşı 
   Seçimin favorileri çoğu yerde aşağı yukarı belli. AKP ile CHP, bazı yerlerde bu ikiliye bir üçüncü parti takılabiliyor. Yani seçimin bir yüzünde hep aynı partiler var. Biz bir de seçimin "ötekileri"ne bakalım dedik. Ender yerde gündemde olan "solda güç birliği" Giresun'da gerçekleşmiş durumda. ÖDP, SDP Sosyal Demokrasi Partisi ve EMEP Emeğin Partisi . SHP adayı eczacı Hayati Tökez'i destekliyor. 1988'den beri politikanın içinde olduğunu belirten CHP kökenli Tökez, halen belediyenin CHP'de bulunduğunu vurgulayarak şöyle diyor 
   "Siyasetteki ikili yapıyı bu kez Giresun değiştirecek. Biz bu güç birliğiyle iki iktidar gücüne karşı mücadele veriyoruz. Genelde AKP'nin iktidar gücüne ve Giresun'da CHP'nin yerel iktidar gücüne karşı, emekçi halkın iktidar gücünü göstereceğiz." 
   
      
   
   
   
</TEXT>
</DOC>
