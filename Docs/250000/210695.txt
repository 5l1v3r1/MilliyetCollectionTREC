<DOC>
<DOCNO> 210695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo26.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık... 1 numaralar hız kesmedi 
</HEADLINE>
<TEXT>

     Sezonun ilk ''Grand Slam'' mücadelesi olan 92. Avustralya Açık Tenis Turnuvası'nda 3. tur maçları bugün başladı. 
     Melbourne Park Kortları'nda düzenlenen 14.7 milyon dolar yaklaşık 19.85 trilyon lira toplam ödüllü turnuvanın 5. gününde, tek erkeklerde dünya klasmanında ilk sırada bulunan 1 numaralı seribaşı ABD'li Andy Roddick, 27 numaralı seribaşı yurttaşı Taylor Dent'i 6-2, 6-0 ve 6-2, 4 numaralı seribaşı ve geçen yılın şampiyonu ABD'li Andre Agassi, İsveçli Thomas Enqvist'i 6-0, 6-3 ve 6-3, 13 numaralı seribaşı Taylandlı Paradorn Srichaphan da 19 numaralı seribaşı Brezilyalı Gustavo Kuerten'i 6-3, 7-5 ve 6-4'lük setlerle 3-0, 9 numaralı seribaşı Fransız Sebastien Grosjean ise Slovak rakibi Dominik Hrbaty'yi 2-6, 6-4, 6-1 ve 6-3'lük setlerle 3-1 yenerek tur atladı. 
     Tek bayanlarda ise dünya klasmanında ilk sırada bulunan 1 numaralı seribaşı Belçikalı Justine Henin-Hardenne, 30 numaralı seribaşı Rus Svetlana Kuznetsova'ya 6-2 ve 7-5, 4 numaralı seribaşı Fransız Amelie Mauresmo, İspanyol Anabel Medina Garrigues'e 6-1 ve 6-2, 5 numaralı seribaşı ABD'li Lindsay Davenport, yuttaşı Laura Granville'e 6-4 ve 6-0'lık setlerle 2-0, 11 numaralı seribaşı Rus Vera Zvonareva da evsahibi ülkeden Nicole Pratt'e 7-5, 2-6 ve 6-1'lük setlerle 2-1 üstünlük sağlayarak 4. tura yükseldi. 
     Turnuvada yarın, tek erkekler ve tek bayanlarda 3. tur maçları tamamlanacak. 
     
</TEXT>
</DOC>
