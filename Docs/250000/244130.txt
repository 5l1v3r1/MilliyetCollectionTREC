<DOC>
<DOCNO> 244130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun06.html </URL>
<DATE> 2004/05/31/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
80 bin motorcudan Bush'a destek.. 
</HEADLINE>
<TEXT>

     ABD'nin dört bir köşesinden Washington'a gelen yaklaşık 80 bin motorcu, Başkan George Bush'a destek verdi. 
     Harley Davidsonlarıyla Savunma Bakanlığı önünde toplanan ''Rolling Thunder'' korteji, kulakları sağır eden motor homurtularıyla Beyaz Saray'a ilerledi. Çift silindirli motorlar, Mall meydanının etrafında toplandı. Motorcuları temsilen bir heyet Beyaz Saray'a girerek Başkan Bush'la yarım saat görüştü. 
     Bush, daha sonra hoparlörlerden motorculara nükteli bir üslupla seslendi 
     ''Ben de sanmıştım ki bana motor dersi vereceksiniz. Meğer yeniden başkan seçilmem için bana Rolling Thunder'dan destek getirmişsiniz ...'' ''Rolling Thunder'' olarak anılan grup, Bush'u 2000 seçimlerinde de desteklemişti. Grubun lideri, üç gün önceki açıklamasında da Bush'u ''başkomutanları'' olarak nitelendirmiş ve kasım seçimlerinde onu yine destekleyeceklerini bildirmişti. 
     İkinci Dünya Savaşı'nda ölen ve kaybolan Amerikan askerlerinin anıldığı ''Memorial Day'' için Washington'da toplanan 80 bin motor, görülmeye değer bir manzara oluşturdu. 
     
</TEXT>
</DOC>
