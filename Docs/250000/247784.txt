<DOC>
<DOCNO> 247784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko48.html </URL>
<DATE> 2004/06/14/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri ortalama yüzde 3.31 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta, 424.23 puan gerileyerek, 17,240.23 puandan, 2. seansta 160.39 puan gerileyerek 17,079.84 puandan kapandı. 
     Endeksteki günlük bazdaki gerileme 584.62 puan ve yüzde 3.31 olarak hesaplandı. 
     Hisse senetleri piyasasında toplam 424.5 trilyon liralık işlem hacmi oluştu. 
     
     DÖVİZ 
     Kapalıçarşı'da Cuma günü 1 milyon 498 bin liradan kapanan dolar, güne 1 milyon 510 bin liradan, 1 milyon 800 bin liradan kapanan euro 1 milyon 810 bin liradan başladı. 
     Kapanışta doların satış fiyatı 1 milyon 509 bin lira, euronun satış fiyatı 1 milyon 819 bin lira oldu. 
     Merkez Bankası, doların bugünkü efektif kurunu alışta 1 milyon 501 bin 519 lira, satışta 1 milyon 512 bin 83 lira olarak açıkladı. 
     Böylece dolar, Merkez Bankası'nın Cuma günkü kurlarına göre, TL karşısında alışta 17 bin 404 lira, satışta 17 bin 527 lira değer kazandı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin bugün valörlü işlemlerinde basit getiri yüzde 27.82, bileşik getiri yüzde 26.77 oldu. 
     Bu kağıdın bugün valörlü işlemlerinin bileşik getirisi, Cuma günkü kapanışa göre 0.20 puan yükseldi. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00 olarak gerçekleşti. 
     
     HAZİNE İHALESİ 
     Hazine'nin bugün düzenlediği 91 gün vadeli Türk Lirası cinsinden referans bono ihalesinde, basit faiz yüzde 22.90, bileşik faiz yüzde 24.94 oldu. 
     Nominal 1 katrilyon 499.5 trilyon liralık teklifin geldiği ihalede, nominal 964.2 trilyon lira, net 912 trilyon liralık satış yapıldı. 
     
</TEXT>
</DOC>
