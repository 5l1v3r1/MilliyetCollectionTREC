<DOC>
<DOCNO> 225897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo31.html </URL>
<DATE> 2004/03/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Beşiktaş Bazı oyuncuların yedikleri yemeklerden zehirlendiği doğru değil 
</HEADLINE>
<TEXT>

     Beşiktaş Kulübü, bazı oyuncularının yedikleri gıdalardan zehirlendiği yönünde çıkan haberlerin gerçeği yansıtmadığını açıkladı. 
     Siyah-beyazlı kulübün resmi internet sitesinde yapılan açıklamada, ''Bazı oyuncuların yedikleri yemeklerden zehirlenmesi söz konusu değil'' denildi. 
     Açıklamada, şu görüşlere yer verildi 
     ''Bugünkü bazı gazetelerde yer alan 'Kartal Zehirlendi' başlıklı haberler gerçeği yansıtmamaktadır. Gaziantepspor karşılaşmasına hazırlanan takımımızda haberde belirtildiği şekilde birkaç oyuncumuzun yedikleri yemek nedeniyle zehirlenmeleri söz konusu olmayıp, haberde ismi geçen futbolcularımızdan sadece Ümit Aydın bir bağırsak enfeksiyonu rahatsızlığı geçirdi. Kulüp doktorumuz Ayhan Optur, bu oyuncumuzun durumunun iyi olduğunu belirtti.'' 
     
</TEXT>
</DOC>
