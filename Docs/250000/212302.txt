<DOC>
<DOCNO> 212302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/magazin/amag.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Abidin Evet, Firdevs'e şığım 
</HEADLINE>
<TEXT>

   Popstar'ın 11. performans gecesinde sahneye çıkan Abidin, Firdevs'e canlı yayında aşkını açıkladı. Firdevs ise konu hakkında konuşmak istemediğini belirtti... 
      BAYRAM KAYGUSUZ DENİZ ALTUNTAŞ 
   
   Milliyet'in geçtiğimiz günlerde ortaya çıkardığı "Firdevs ile Abidin aşk yaşıyor" haberi, Popstar yarışmasının son performans gecesinde doğrulandı. Ve Abidin, Firdevs'e aşkını canlı yayında açıkladı. 
   Kanal D'nin izlenme rekorları kıran yarışma programı Popstar'da, dün akşamki 11. performans gecesinde Abidin ile Firdevs, son kez jüri önüne çıktı. Sahneye ilk çıkan Abidin, Armağan Çağlayan'ın, "Firdevs'le aranızda ilişki olduğu söyleniyor " sorusuna, "Aramızda çok güzel ve güçlü bir dostluk var. Ben ona şığım. İş başka arkadaşlık başka. Biz buraya yarışmaya geldik, amaç birinci olmak" yanıtını verdi. Bunun üzerine "Ben senin yerinde olsam aşkım için çekilirim" diyen Çağlayan'a, Abidin şu yanıtı verdi "Benim aşkım, açık açık yarışmadan çekilmek için bir neden olamaz." 
   
      Çağlayan'a tepki 
   Çağlayan'ın bu sözlerine, hem diğer jüri üyeleri, hem de seyirci büyük tepki gösterdi. Zerrin Özer, "Erkek adam bir adım önde olur. Ben bunu başından beri hissetmiştim. İkiniz için de ölürüm" diyerek Abidin'e destek verdi. 
   Abidin hakkında "Tarkan'a benziyorsun" diyen Çağlayan'ı eleştiren Ercan Saatçi de "Bence sen de Firdevs'e şıksın ve onu kıskanıyorsun" diyerek Abidin'i savundu. İkinci bölüme Firdevs'in tişörtüyle katılan Çağlayan da " şık olsaydım söylerdim" karşılığını verdi. 
   Yaptığı dans şovla büyük ilgi gören Firdevs ise, Abidin'in itirafını, "Ben konuşmak istemiyorum" diye yorumladı. 
   Programı stüdyoda kız arkadaşı ile izleyen Firdevs'in eski kocası Varol Sağay ise şunları söyledi 
   "Firdevs'i destekliyorum. Abidin'nin hareketini medeni buluyorum. Hiç üzülmedim, aksine sevindim. Abidin de Adanalı iyi bir çocuk. Bizim aramızda her şey yıllar önce bitti." 
   
   
   
   
</TEXT>
</DOC>
