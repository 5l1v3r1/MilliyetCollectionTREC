<DOC>
<DOCNO> 222286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sontur11.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey kızına tecavüz eden baba tutuklandı... 
</HEADLINE>
<TEXT>

     Tekirdağ'ın Çerkezköy İlçesi'nde bir lise öğrencisinin tecavüze uğradığını sınav kağıdına yazmasından sonra gözaltına alınan üvey babası tutuklandı. 
     Alınan bilgiye göre, Kapaklı beldesinde lise birinci sınıf öğrencisi Ç.K'nın 14 Tarih dersi sınavında kağıdına ''Bu sınava yeteri kadar hazırlanamadım. Bu hayatta yaşamak istemiyorum. Belki bu akşam, belki yarın, belki de şimdi bile olabilir'' yazarak öğretmenine vermesi üzerine gözaltına alınan üvey babası C.E, Çerkezköy Cumhuriyet Savcılığı'nda sorgulanmasının ardından, ''küçük yaştaki kıza taciz ve tecavüz'' suçlamasıyla mahkemeye sevk edildi. Mahkeme, zanlının tutuklanmasına karar verdi. C.E, Tekirdağ Kapalı Cezaevi'ne konuldu. 
     Ç.K, dün, ''üvey babası C.E'nin 49 , kendisini ilkokul ikinci sınıftan itibaren taciz ettiğini ve 6 ay önce de zorla ilişkiye girdiğini'' söylemişti. 
     İlçe Milli Eğitim Müdürlüğü yetkilileri, Ç.K'nın başına gelenleri İlçe Kaymakamı Necmettin Yalınalp'a bildirmiş, Yalınalp'ın suç duyurusu üzerine C.E, jandarma ekipleri tarafından gözaltına alınmıştı. 
     
</TEXT>
</DOC>
