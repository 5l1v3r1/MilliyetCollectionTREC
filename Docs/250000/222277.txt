<DOC>
<DOCNO> 222277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sontur02.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu... Kavganın sonu cinayet oldu... 
</HEADLINE>
<TEXT>

     Beyoğlu'nda bir kişi, çıkan kavgada göğsünden bıçaklanarak öldürüldü. 
     Sıraselviler Caddesi Aslanyatağı Sokak'taki otoparkta, henüz belirlenemeyen bir nedenle çok sayıda kişi arasında saat 03.30 sıralarında kavga çıktı. 
     Bıçak ve sopaların kullanıldığı kavgada, Ulvi Gökçebey 29 , Serkan Borucu 30 ve İbrahim Cihan Gürbüz 25 yaralanarak Taksim Eğitim ve Araştırma Hastanesi'ne kaldırıldı. 
     Göğsünden bıçak yarası alan Gürbüz, burada yapılan müdahalelere rağmen öldü. 
     Darp sonucu yaralanan Borucu ve Gökçebey ise aynı hastanede tedavi altına alındı. 
     Polis, kavganın ardından kaçan kişilerin yakalanması amacıyla başlattığı çalışmayı sürdürüyor. 
     Hastaneye gelen Gürbüz'ün bazı yakınları, gencin tesadüfen olay yerinden geçerken kavganın içine çekildiğini iddia ettiler. 
     
</TEXT>
</DOC>
