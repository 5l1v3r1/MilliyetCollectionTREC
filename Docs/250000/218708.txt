<DOC>
<DOCNO> 218708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun13.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, intihar saldırısı planlayan 3 Filistinliyi tutukladı... 
</HEADLINE>
<TEXT>

     İsrail güvenlik güçleri, İsrail'in Batı Şeria'da ''güvenlik duvarı'' inşa etmesine öfkelenerek intihar saldırısı planlayan 3 Filistinli genci tutukladı. 
     Tutuklananlardan birinin babası olan Muhammed Ebu Mahsen, 13 yaşındaki oğlu Tarık'ın bir mektup bıraktığını, mektupta 13 ve 14 yaşlarındaki arkadaşları Cafer Hüseyin ve İbrahim Süefta ile bir İsrail kontrol noktasına ya da askeri üssüne saldırı düzenlemeyi planladıklarını anlattığını söyledi. 
     Gençlerin yakınları, Mahsen ve Hüseyin'in İslami Cihad'a, Süefta'nın ise El Aksa Şehitleri Tugayı'na mensup olduklarını öne sürdüklerini ifade etti. 
     Tarık'ın, İslami Cihad gençlik hareketi imzalı mektubunda, ''Şaron'un İsrail Başbakanı Ariel Şaron duvarına karşı saldırı düzenlemek istiyorum. Duvarı havaya uçuracağız'' dediği belirtildi. 
     Gençlerin geçen Perşembe tutuklandığı kaydedildi. 
     Filistinli intihar eylemcileri genellikle 20'li yaşlarında oluyor. Bugüne kadarki en genç bombacı 16 yaşındaydı. 
     
</TEXT>
</DOC>
