<DOC>
<DOCNO> 245625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sontur06.html </URL>
<DATE> 2004/06/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Karadeniz kadını, çok çalışıyor... 
</HEADLINE>
<TEXT>

     Karadeniz Bölgesi'nin kırsal kesiminde yaşayan kadınlarda işgücüne katılma oranının 2000-2003 yılları arasında yüzde 66.4 olarak gerçekleştiği belirlendi. 
     DİE verilerinde göre, Karadeniz Bölgesi'nin kırsal kesiminde yaşayan 15 ve daha yukarı yaşlardaki kadınların işgücüne katılımı, diğer bölgelerde yaşayan kadınlara oranla çok daha yüksek. 
     Bölgenin kırsal kesimindeki kadınlarda işgücüne katılma oranları, 2000'de yüzde 67.5, 2001'de yüzde 65.7, 2002'de 66.2, 2003'de ise yüzde 66.2 olarak gerçekleşti. Geçtiğimiz yıl bölgede 1 milyon 951 kadından 1 milyon 279'u işgücüne katılarak aile ekonomisine katkıda bulundu. Aynı bölgedeki erkeklerde 2000-2003 yılları arasında işgücüne katılma oranı 79.2 oldu. 
     Karadeniz Bölgesi'nin kırsal kesiminde yaşayan kadınlar, diğer bölgelerde yaşayan hemcinslerine göre yaklaşık 2 kat daha fazla çalışıyor. 
     Türkiye'de kırsal kesimde en az çalışan kadınlar ise İç Anadolu Bölgesi'nde bulunuyor. Karadeniz kırsalında 2003'de kadınlarda işgücüne katılma oranı 66.2 olurken, bu rakam Marmara Bölgesi'nde 35.7, Ege Bölgesi'nde 31.8, Akdeniz Bölgesi'nde 30.9, İç Anadolu Bölgesi'nde 21.3, Doğu Anadolu Bölgesi'nde 40.4, Güneydoğu Anadolu Bölgesi'nde ise 39.8 olarak gerçekleşti. 
     
</TEXT>
</DOC>
