<DOC>
<DOCNO> 215673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun12.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da kara para skandalı 
</HEADLINE>
<TEXT>

     Paris Mahkemesi, iktidardaki Halkçı Hareket Birliği Partisi'nin UMP sözcüsü Renaud Donedieu de Vabres'yi kara para aklamak suçundan mahkum etti. 
     Mahkeme, Donedieu de Vabres'yi, 1996 yılında Cumhuriyetçi Parti RP yönetiminde olduğu dönemde, partinin finansmanını yasadışı yollardan sağladığı gerekçesiyle suçlu bularak, 15 bin euro para cezasına çarptırdı. 
     Yine aynı davada yargılanan RP'nin eski lideri Francois Leotard'a ise 10 ay tecilli hapis cezası verildi. 
     Fransa'da 1993 ve 1995 yılları arasında savunma bakanı olarak görev yapan Leotard ile aynı dönemde savunma bakanlığı özel kalem müdürlüğü yapan Donedieu de Vabres, daha sonra kendi partilerine dönen 760 bin doları, devlet kasasından bir İtalyan şirketine aktarmaktan suçlu bulundular. 
     Fransa'da geçen ay UMP'nin lideri olan eski başbakanlardan Alain Juppe, yolsuzluk suçundan 18 ay tecilli hapis cezasına çarptırılmıştı. 
     Fransız basınında bugün çıkan haberlerde, ''son iki mahkumiyet kararının, gelecek ay yapılacak bölgesel seçimlerden önce iktidar partisine ciddi darbe vurduğu'' yorumu yapıldı. 
     
</TEXT>
</DOC>
