<DOC>
<DOCNO> 220656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/yas08.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz ölüm tacirini vurdu 
</HEADLINE>
<TEXT>

   Uyuşturucu, sadece gençleri değil, satıcılarını da öldürüyor 
      ERDAL KILINÇ İstanbul 
   
   Uyuşturucu satarak birçok gencin bağımlı olmasına, bazılarının ise ölümüne neden olan sokak satıcıları da, ticaretini yaptıkları zehirin kurbanı oluyor. 2004 yılının ilk iki ayında İstanbul'a üç satıcı aşırı dozda eroinden öldü. Aşırı dozda uyuşturucudan ölenlerden biri Hayri Adıgüzel. Oturduğu evde aşırı dozda eroin alan Adıgüzel, kaldırıldığı hastanede hayatını kaybetti. Adıgüzel, Yeni Asya Gazetesi'nin sahibi Mehmet Kutlular'ın kızı Vildan'ın ölümünden de sorumlu tutulmuştu. İhsan Ayyıldız ise Güngören'deki evinde aldığı yüksek dozda eroinle komaya girdi ve hastaneye götürülürken yolda öldü. Üç çocuk babası Ayyıldız hakkında dört kez uyuşturucu bulundurmak ve satmaktan işlem yapılmıştı. 3 ayrı uyuşturucu baskınında gözaltına alınan İlhan Avcı ise, otel odasında aldığı aşırı dozda eroin yüzünden öldü. 
   
   
</TEXT>
</DOC>
