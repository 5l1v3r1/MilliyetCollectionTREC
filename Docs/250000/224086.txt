<DOC>
<DOCNO> 224086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sontur17.html </URL>
<DATE> 2004/03/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Müftülük şoförüne "küçük yaşta kızı alıkoyma" tutuklaması .. 
</HEADLINE>
<TEXT>

     Bursa'nın Mudanya İlçe Müftülüğü'nde görevli bir şoför, 4 yıldır yargılandığı ''küçük yaştaki kızı alıkoymak'' suçuyla ilgili davada hapis cezasına çarptırılınca tutuklandı. 
     AA muhabirinin aldığı bilgiye göre, Mudanya Müftülüğü'nde şoför olarak görev yapan Abdullah Sözen'in 41 , Manisa'nın Ahmetli İlçesi'nde görev yaparken, 15 yaşındaki bir kız çocuğunu alıkoyduğu iddiasıyla hakkında açılan davada, Salihli Ağır Ceza Mahkemesi'nin verdiği 4 yıl 2 ay hapis cezası, Yargıtay tarafından onandı. 
     Yargıtay kararının Mudanya Cumhuriyet Savcılığı'na ulaşması üzerine, Sözen tutuklandı. 
     Sözen'in, 4 yıl önce yaşanan olayla ilgili olarak Salihli Ağır Ceza Mahkemesi'nde açılan ve tutuksuz yargılandığı davanın aleyhine sonuçlanması üzerine Yargıtay nezdinde karara itiraz ettiği, bu sürede tayin talebinin kabul edilmesi üzerine 2001 yılında Mudanya'ya geldiği öğrenildi. 
     
</TEXT>
</DOC>
