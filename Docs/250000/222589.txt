<DOC>
<DOCNO> 222589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonyas09.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız, soyacağı evde balık kızartmaya kalkınca... 
</HEADLINE>
<TEXT>

     Hollanda'da bir hırsız, girdiği evde balık kızartmaya kalkınca, kokuya uyanan evsahibi tarafından yakalandı. 
     Polis yetkilileri, ''Hırsız kaygısızca balık kızartıyordu. Çatı katında uyuyan evsahibi kokuya uyandı. Ne olup bittiğine bakmak için mutfağa gittiğinde ocağın başında bir adamın durduğunu gördü'' dediler. 
     Girdiği evde sigara da içen 45 yaşındaki hırsız, polise verdiği ifadede, canının çok balık çektiğini, yemeğinin yanında içmek için buzdolabından bir de buz gibi bira aldığını anlattı. 
     Hırsız, çantasını diğer içeceklerle doldurduğunu, başka bir şey çalmadığını söyledi. 
     
</TEXT>
</DOC>
