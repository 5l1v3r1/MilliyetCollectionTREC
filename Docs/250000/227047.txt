<DOC>
<DOCNO> 227047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/magazin/mag01.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadir Abi, Nil dedi Nehir demedi .. 
</HEADLINE>
<TEXT>

   Kadir İnanır, 'Bütün Çocuklarım'da kızını canlandırması için önerilen Nehir Erdoğan'ı değil, Nil Erkoçlar'ı seçti 
      BAYRAM KAYGUSUZ 
   
   Kanal D'nin yeni dizisi 'Bütün Çocuklarım'da başrol oynayan Kadir İnanır, küçük kızını oynaması için önerilen Nehir Erdoğan yerine, Nil Erkoçlar'ı tercih etti. 
   İnanır'ın role daha uygun bulduğunu söylediği Erkoçlar da, oynadığı reklam ve dizilerin şansını açtığını ifade etti. Erkoçlar, oyunculuk konusunda tecrübesi olmadığı için, sette Kadir İnanır'ın kendisine sürekli baba gibi nasihatta bulunduğunu belirtti. 
   
   Oyunculuk eğitimi şart 
   İnanır'ın nasihatlariyle kendisini koruduğunu belirten Erkoçlar, şunları söyledi "Kadir Abi, 'Gece dışarı çıkma, basına dikkat et, özel hayatınla gündeme gelme' diye beni uyardı. Zaten şu anda bir sevgilim yok. O şekilde basına yansımam zor. Modellik yapıyordum ama artık oyunculuk daha ağır basıyor. Mankenlik gelip geçici. İleride oyunculuk eğitimi almayı düşünüyorum." 
   
   
</TEXT>
</DOC>
