<DOC>
<DOCNO> 245166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/guncel/gun04.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzle gelen istifa 
</HEADLINE>
<TEXT>


Yönetim Kurulu üyesi Koray Büyükasar, zorla ırza geçmek ve tehdit suçlarından 12 yıl 7 ay hapis cezasına çarptırıldı. Büyükasar Kaybedenlerin intikam amacına kurban gittim 

AHU COŞKUN İstanbul 

Beşiktaş Jimnastik Kulübü BJK Divan Kurulu yönetiminden, Yıldırım Demirören başkanlığında oluşan kulüp yönetimine geçen inşaat mühendisi Koray Büyükasar, zorla ırza geçmek ve tehdit suçlarından toplam 12 yıl 7 ay hapse mahk m edildi. Temyize gidip aklanacağını söyleyen Büyükasar, yönetim kurulu asil üyeliğinden istifa etti. 
Sarıyer İskelesi'nde Z.T.'nin 21 intihar girişiminde bulunmasıyla ortaya çıkan 18 Ocak 2002'deki olayla ilgili açılan kamu davasının karar duruşması, Beyoğlu 3. Ağır Ceza Mahkemesi'nde görüldü. Z.T.'nin, zorla ırzına geçtiği ve tehdit ettiği iddiasıyla tutuksuz yargılanan Büyükasar, suçlamaları kabul etmedi. Z.T. ise ifadesinde mahallelerinde bulunan bakkal Yakup Çalış aracılığıyla iş bulmak vaadiyle tanıştığı Büyükasar'ın, ikinci görüşmesinde kendisine ilaçlı çay içirerek ırzına geçtiğini iddia etti. 
Z.T.'nin, çıplakken çektiği fotoğraflarıyla kendisini tehdit etmekle de suçladığı Büyükasar, mahkeme heyeti tarafından toplam 12 yıl 7 ay hapis cezasına çaptırıldı. 

"Komplo kurbanıyım" 
Evli ve 2 çocuk babası Büyükasar, gelişen olayları ve mahkemenin kararını kendisine yapılan komplo olarak değerlendirdi. Büyükasar, "Alnım açık, başım dik. Allah izninde böyle bir olay yaşanmadığını bildiğim için içim rahat, vicdanımda. Son seçim sonrası kaybedenlerin bir intikam amacına kurban gittim. Davada savcının temyiz demesine rağmen, h kim şerh koydurttu. Ancak, temyize gidip aklanacağım. Bana karşı kurulan bu komplo böylelikle çöpe gidecek. Bu konuda yüce yargıya güveniyorum" dedi. 

Üyelikten istifa etti 
Öte yandan Büyükasar, yönetim kurulu asil üyeliğinden de istifa etti. Önce telefon ile Başkan Demirören'e bilgi veren Büyükasar, ardından da yazılı olarak istifasını kulübe faksladı. İstifa kararını kabul eden yönetim, pazartesi yapacağı olağan toplantıda yedek üyelerden birini asil yapacak. 
Büyükasar'ın avukatları, kararı temyiz etmek için mahkemeye dilekçe sunduklarını belirttiler. Avukatlar, "Büyükasar aleyhinde yeterli delil yok. Gerekçeli kararın hazırlanmasını bekliyoruz" dediler. 


</TEXT>
</DOC>
