<DOC>
<DOCNO> 231018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo05.html </URL>
<DATE> 2004/04/13/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Pistons galip, Mehmet Okur 11 sayıyla yine başrolde... 
</HEADLINE>
<TEXT>

     ABD Profesyonel Basketbol Ligi'nde NBA 25. ve son hafta mücadelesi, bu sabaha karşı yapılan 11 maçla başladı. 
     Mehmet Okur'un takımı, Merkez Grubu ikincisi Detroit Pistons, sahasında Atlantik Grubu altıncısı Washington Wizards'ı farklı skorla 101-79 yendi ve 7 maçlık galibiyet serisini sürdürdü. 
     Maçta 22 dakika forma giyerek 11 sayı, 1 ribaunt ve 1 top çalmayla oynayan Mehmet Okur, takımında en çok sayı kaydeden 4. oyuncu oldu. 
     Okur, 2 sayılık atışlarda 7'de 4, 3 sayılık atışlarda ise 2'de 1 isabet buldu. 
     Pistons'a galibiyeti getiren diğer performanslar, Richard Hamilton'ın 24 sayı, 5 ribaunt ve 12 asisti, Mike James'in 21 sayı, 6 ribaunt ve 6 asisti ile Corliss Williamson'ın 14 sayı ve 2 ribauntu oldu. 
     Konuk ekip Wizards'da ise Gilbert Arenas'ın 20 sayı, 1 ribaunt ve 1 asist, Larry Hughes'un 19 sayı, 4 ribaunt ve 5 asisti ile Steve Blake'in 14 sayı, 1 ribaunt ve 7 asistlik performansları galibiyet için yeterli olmadı. 
     Pistons, rahat aldığı bu galibiyetle üst üste 8. maçını kazanıp, 81. maçında 54. galibiyetini almış oldu. 
     Washington Wizards ise bu sezon yaptığı 81 maçta 56. mağlubiyetini aldı. 
     Geçen sezonun şampiyonu, Ortabatı Grubu ikincisi San Antonio Spurs, deplasmanda Pasifik Grubu üçüncüsü Portland Trail Blazers'ı 78-66 yendi. 
     Spurs'da, sahaya ilk 5'te çıkarak 35 dakika forma giyen Hidayet Türkoğlu, bu süre içinde 6 sayı, 4 savunma ribauntu, 3 asist ve 1 top çalmayla oynadı. 
     Türkoğlu, 2 sayılık atışlarda 7'de 3 isabet bulurken 2 kere denediği 3 sayılık atışlarda ve 1 kere denediği serbest atışta isabet bulamadı. 
     Öte yandan Fransız oyuncu Tony Parker, 22 sayı, 2 ribaunt ve 5 asistlik, Tim Duncan da 14 sayı, 15 ribaunt ve 1 asistlik performanslarıyla takımlarını galibiyete taşıdılar. 
     Portland'da ise Zach Randolph'un 13 sayı, 9 ribaunt ve 1 asisti, Damon Stoudamire'in 12 sayı, 3 ribaunt ve 6 asisti ile Derek Anderson'ın 10 sayı, 3 ribaunt ve 3 asisti Pasifik Grubu üçüncüsü takımı yenilgiden kurtaramadı. 
     San Antonio Spurs, bu sezon üst üste 10. ve 81. maçında 56. galibiyetini alırken Portland Trail Blazers ise 81. maçında 40. mağlubiyetini almış oldu. 
     
     DENVER, 9 YILLIK ARADAN SONRA TEKRAR PLAY-OFF'DA 

     Ligde play-off mücadelesi verecek 16 takım, bugün Denver Nuggets'ın da katılımıyla tamamlanmış oldu. 
     Ortabatı Grubu altıncısı Denver, sahasında Pasifik Grubu lideri Sacramento Kings'i çekişmeli geçen bir maç sonucunda, 97-89 yenerek play-off bileti için verdiği mücadeleden galip ayrıldı. 
     En son 1995 yılında play-off'a katılan Denver, 9 yıllık aradan sonra tekrar bu sevinci yaşadı. 
     Maçtan galip ayrılsa grup şampiyonluğunu ilan edecek olan Kings, bu mağlubiyetle, Pasifik Grubu şampiyonluğunu son maça bırakmış oldu. 
     Ligin son haftası, yarın sabaha karşı yapılacak 4 maçla devam edecek. 
     NBA'da günün maçlarında alınan sonuçlar şöyle 
     Boston Celtics-Miami Heat 77-84. 
     Cleveland Cavaliers-Milwaukee Bucks 93-89. 
     Atlanta Hawks-New Jersey Nets 129-107. 
     Detroit Pistons-Washington Wizards 101-79. 
     Philhadelphia 76'ers-Indiana Pacers 93-107. 
     Minnesote Timberwolves-Utah Jazz 104-90. 
     New Orleans Hornets-New York Grizzlies 97-101. 
     Chicago Bulls-Orlando Magic 84-93. 
     Denver Nuggets-Sacramento Kings 97-89. 
     Portland Trail Blazers-San Antonio Spurs 66-78. 
     Seattle Supersonics-Houston Rockets 107-111. 
     
</TEXT>
</DOC>
