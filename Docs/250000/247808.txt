<DOC>
<DOCNO> 247808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonsiy24.html </URL>
<DATE> 2004/06/14/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İhsanoğlu İKO toplantısı çerçevesinde KKTC için güzel gelişmeler var 
</HEADLINE>
<TEXT>

     Türkiye'nin İKÖ genel sekreter adayı Prof. Dr. Ekmeleddin İhsanoğlu, İKÖ toplantısı çerçevesinde ''KKTC için güzel gelişmeler olacağını'' belirterek, hazırlanan karar tasarısının çok tatminkar olduğunu söyledi. 
     İhsanoğlu, gazetecilerin toplantı çerçevesinde Türkiye'nin KKTC ile ilgili beklentilerine ilişkin soruları üzerine, ''KKTC için güzel gelişmeler var'' dedi. Üye ülkelerin Türk tarafının beklentilerine destek verdiğini kaydeden İhsanoğlu, ''hazırlanan karar tasarısının çok tatminkar olduğunu biliyoruz'' diye konuştu. 
     ''KKTC tanınacak mı'' sorusu üzerine, böyle bir şeyin mevzubahis olmadığını belirten İhsanoğlu, KKTC'nin Annan planındaki adıyla anılmasının söz konusu olduğunu kaydetti. 
     Bir soru üzerine, İKÖ'nün daha aktif olması gerektiğini belirten İhsanoğlu, üyelerin Türkiye'nin genel sekreter adayından yana tercih kullanacaklarına olan inancını dile getirdi. 
     
</TEXT>
</DOC>
