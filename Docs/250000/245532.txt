<DOC>
<DOCNO> 245532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun12.html </URL>
<DATE> 2004/06/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uday ve Kusay'ı Amerikalılara ihber eden kişinin kardeşi öldürüldü... 
</HEADLINE>
<TEXT>

     Irak'ın devrik devlet başkanı Saddam Hüseyin'in oğulları Uday ve Kusay'ı Amerikalılara ihbar eden Iraklının kardeşinin, bu sabah Musul'da öldürüldüğü bildirildi. 
     Musul emniyet müdürü, ''Salih El Zeydan, aracına ateş açan kimliği belirsiz kişilerce öldürüldü. Araçta bulunan yakınlarından ikisi ile bir arkadaşı açılan ateşte yaralandı'' dedi ve saldırganların bir araçla kaçtığını söyledi. 
     Saddam Hüseyin'in oğulları, Irak'ın kuzeyindeki Musul'da Navaf El Zeydan'ın evinde kalıyordu ve bu kişinin Amerikan ordusuna haber vermesi üzerine, 22 Temmuz 2003'te eve düzenlenen baskında Uday ve Kusay ile Kusay'ın oğlu Mustafa öldürülmüştü. 
     Amerikalıların vaat ettiği 30 milyon doları alan Navaf El Zeydan'ın ise o tarihten sonra kayıplara karıştığı belirtiliyor. 
     
</TEXT>
</DOC>
