<DOC>
<DOCNO> 220867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/siyaset/siy07.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Leyla Zana serbest bırakılsın 
</HEADLINE>
<TEXT>

      
   Görüşmede hükümeti gerçekleştirilen reformlar ve Kıbrıs konusunda atılan adımlar için tebrik eden AB troykası, reformların uygulanmasının hayati öneme sahip olduğunu vurgulayarak, şu eksikliklerin yıl sonuna kadar giderilmesini istedi 
   İşkence iddiaları sürüyor. 
   Güldünya Tören'in ölümünde olduğu gibi namus cinayetlerinde Türk Ceza Kanunu'nun suçlulara tanıdığı "töre indirimi" uygulaması kaldırılmalıdır. 
   Yabancı temsilcilerle görüştüğü için dava açılan TİHV Türkiye İnsan Hakları Vakfı ve F tipi cezaevlerine karşı kampanyaya katıldığı için hakkında 21 dava açılan Alp Ayan örnek gösterilerek İnsan hakları savunucularını hedef alan uygulamalardan kaçınılmalıdır. 
   Kapatılan DEP'in 11 yıldır tutuklu bulunan eski milletvekilleri Leyla Zana ve arkadaşlarının serbest bırakılması gerekir. 
   Güneydoğu'da terörle mücadeleden zarar görenlerin mağduriyetleri giderilmelidir. 
   RTÜK ve YÖK'e Genelkurmay tarafından üye atanması uygulamasına son verilmelidir. 
   DGM'ler kaldırılmalıdır. 
   Yabancı dilde eğitim ve yayın uygulamaya geçmelidir. 
   
   
   
</TEXT>
</DOC>
