<DOC>
<DOCNO> 228894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun18.html </URL>
<DATE> 2004/04/06/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Türkmenbaşı, altın dişi yasaklıyor 
</HEADLINE>
<TEXT>

     İlginç uygulamalarıyla sık sık gündeme gelen Türkmenistan Devlet Başkanı Saparmurat Türkmenbaşı, halkından altın kaplama diş yaptırmaktan kaçınmaları ve porselen dişi tercih etmelerini istedi. 
     Sakal, bale ve sirk yasakları gibi ilginç uygulamalarıyla dikkati çeken Türkmenbaşı, bir üniversitede kız öğrencilere yaptığı konuşmada, ''Kızlar, sakın gücenmeyin. Altın dişlerle harika görünüyorsunuz, ancak beyaz olanlarıyla çok daha iyi görünecekseniz. Sağlık Bakanı burada, kendisi diş hekimi. Size beyaz diş verecek'' dedi. 
     Türkmenbaşı, altın diş yaptırmanın Türkmenler kıtlık içindeyken ortaya çıkan bir gelenek olduğunu bildiğini de söyledi. 
     Kendisini Türkmenistan'ın modernleşme örneği olarak gösteren Türkmenbaşı, insan hakları ihlalleri nedeniyle Batı dünyasının tepkisini topluyor. 
     Türkmenbaşı, bu yıl başında sakaldan ve erkeklerde uzun saçtan hoşlanmadığını söylemiş, açıklamalarından sonra üniversitelerde sakallı ve uzun saçlı öğrenci kalmamıştı. 
     Petrol zengini Orta Asya ülkesi Türkmenistan'da altın diş kullanmak zenginlik ve saygınlık işareti olarak görülüyor. 
     
</TEXT>
</DOC>
