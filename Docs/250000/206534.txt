<DOC>
<DOCNO> 206534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun21.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen AB başkanlarının çoğu Türkiye'nin üyeliğini istiyor 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, AB ülkeleri devlet ve hükümet başkanlarının dış politika ve güvenlik konularından dolayı Türkiye'nin AB üyeliğinden yana olduklarını söyledi. 
     Verheugen, Alman Focus dergisine yaptığı açıklamada, ''Avrupa'daki tüm hükümet ve devlet başkanları 1999 yılında, 'Türkiye AB üyesi olabilir, ancak aslında biz bunu istemiyoruz' dediler. Günümüzde ise AB ülkeleri devlet ve hükümet başkanlarının çoğu, dış politika ve güvenlik konularından dolayı Türkiye'nin üyeliğini istiyor. Bu gelişme 11 Eylül 2001 tarihinde başladı'' dedi. 
     Türkiye'deki gelişmelerin AB üyeliği için yeterli olup olmadığı konusunda ''kesin bir 'Evet' ile şartsız bir 'Hayır' arasında başka seçeneklerin de bulunduğunu'' kaydeden Verheugen, ''Türkiye'nin AB üyeliği konusunda sonuçta teknik bir mekanizma değil, üye ülkelerin siyasi iradesi karar verecektir'' diye konuştu. 
     
</TEXT>
</DOC>
