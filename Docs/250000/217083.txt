<DOC>
<DOCNO> 217083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/spor/spo15.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ringte tam yol    HIRVATİSTAN'IN Pula kentindeki 35. Avrupa Büyükler Boks Şampiyonası'nda Türk sporcuları ilk turdaki 11 müsabakanın 8'ini kazandı. 51'de Kadri Kordel, 60'da Aydın Selçuk, 64'te Mustafa Karagöllü, 69'da Bülent Ulusoy, 75'te Serdar Üstüner, 81'de Yıldırım Tarhan, 91'de Ertuğrul Ergezen, artı 91'de Kurban Günebakan tur atladılar. 
   
   Olimpik vize    TEKVANDODA Azerbaycan'daki Atina Olimpiyat Oyunları elemelerinde erkekler 80 kiloda Bahri Tanrıkulu birinciliği kazanarak, vizeyi aldı. Tanrıkulu, finalde İngiliz Brown'ı yenerken, en teknik ve aktif sporcu seçildi. 49 kiloda Kadriye Selimoğlu ilk turda İspanyol'a mağlup oldu. 
   
   Pankartlı koşu    TRABZON'DA 24. kez düzenlenen 24 Şubat Yarı Maratonu'nu erkeklerde Fenerbahçe'den Ahmet Yavuz, bayanlarda ise Bulgar Milka kazandı. Maratonun Darıca bölümünde 35 - 40 yaşlarında bir kişi atletlerin önüne çıkarak elindeki Milli Gazete'yi havaya kaldırdı. Türk atletler, bu kişiye tepki gösterirken, yabancılar oldukça korktu. Polisler bu kişiyi güçlükle uzaklaştırdı. 
   
   
</TEXT>
</DOC>
