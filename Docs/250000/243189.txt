<DOC>
<DOCNO> 243189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/yasam/yas03.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci öğretmen skandalı 
</HEADLINE>
<TEXT>


Başkentte, 15 yaşından küçük 10 kız öğrencisine cinsel tacizde bulunduğu iddia edilen ilköğretim öğretmeni şoku yaşanıyor 

TÜRKER KARAPINAR Ankara 

Ankara Batıkent'teki Prof. Dr. Mehmet Sağlam İlköğretim Okulu öğretmenlerinden Z. A. 49 , 10 kız öğrenciye 'cinsel tacizde' bulunduğu iddiasıyla tutuklandı. Z. A.'nın, ders sonrası "Size soru soracağım" diyerek teneffüse çıkarmadığı kız öğrencileri kucağına oturttuğu, eteklerinin altına elini soktuğu, cinsel organlarını, göğüslerini sıktığı ve bacaklarına dokunduğu öne sürüldü. Z. A.'nın kız öğrencileri ders vermek amacıyla evine çağırarak tacizlerini burada da sürdürdüğü iddia edildi. Kızların, atılmaktan korktukları için olayı okul yönetimine bildiremedikleri durumun farkına varan velileri F.T., V.Ö., M.Ç., S.B., Z.B., N.S. ve D.U.'nun suç duyurusu üzerine, Emniyet yetkililerinin, psikolojilerinin bozulmaması için öğrencilerle uzmanlar aracılığıyla diyalog kurarak bilgi aldığı ifade edildi. 
"15 yaşından küçük kıza ırza tasaddi" suçlamasıyla mahkemeye sevk edilen Z. A. tutuklandı. Suçlamaları reddeden Z. A., görevinden de uzaklaştırıldı. 


</TEXT>
</DOC>
