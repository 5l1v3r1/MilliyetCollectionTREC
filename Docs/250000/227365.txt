<DOC>
<DOCNO> 227365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas06.html </URL>
<DATE> 2004/03/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Antarktika'nın en sevimli hayvanı penguen... 
</HEADLINE>
<TEXT>

     Kısa adı WWF olan Dünya Yaban Hayatını Koruma Vakfı'nca düzenlenen yarışmada, Antarktika'nın en sevimli hayvanı olarak Adelie Pengueni seçildi. 
     Penguenler, oyların yüzde 64'ünü toplarken, fil ayı balıkları yüzde 26, albatros kuşları ise yüzde 8 oranında oy aldı. 
     Antarktika için oylamanın tamamlanmasından sonra, dünya çapındaki yarışmanın son ayağı olan Avustralya'nın en sevimli hayvanını belirlemek üzere oylama başladı. 
     Avustralya kıtasında bu unvanı elde etmek için 3 hayvan yarışıyor. Bunlar sırasıyla koala, bilby denilen uzun kulaklı fareye benzer bir çöl yaratığı ve sarı ayaklı kaya wallaby'si bir tür kanguru . 
     Doğu Avustralya'da yaşayan koalalar sadece okaliptüs ağaçlarının yapraklarıyla besleniyor. Koalalar, yaşadıkları çevrenin tahrip olması yüzünden ciddi tehditle karşı karşıya. 
     Böcek yiyerek beslenen bilby'ler ise Avustralya'nın kuzey ve batı kesimlerinde bulunuyor. Bilby'ler, yaşadıkları bölgelere dışardan getirilen hayvanlar yüzünden tehdit altında. 
     Doğu Avustralya'da bulunan wallaby'ler ise ot ve yaprak yiyerek besleniyor. Wallaby'leri vahşi hayvanlar tehdit ediyor. 

     
</TEXT>
</DOC>
