<DOC>
<DOCNO> 230545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/yasam/yas20.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Gelin ve damat trafik kurbanı 
   Bolu'da meydana gelen trafik kazasında gelin ve damadı taşıyan otomobil takla attı. Kazada yeni evli çift öldü, 3 kişi yaralandı. Yılmaz Aydoğan'ın kullandığı gelin arabası, Korukay mevkiinde sürücünün direksiyon h kimiyetini kaybetmesi sonucu devrilerek, yaklaşık 175 metre sürüklendi. Yol kenarındaki elektrik direklerine çarparak durabilen araçta bulunan ve dün evlendikleri öğrenilen Gültekin Ata ile Ayfer Ata yaşamını yitirdi. Sürücü Aydoğan ile araçta bulunan Emine Öztürk ve Serap Yalçın ağır yaralandı. 
   
   'Şerefsiz'e 18 yıl indirim 
   Erzurum'da, adam öldürmekten 24 yıl istemiyle yargılanan bir kişiye mahkeme, 'şerefsiz' diye hakaret edildiği gerekçesiyle indirim uyguladı ve 6 yıl ceza verdi. Geçen şubat Hüseyin Kuduman'ın işyerine gelen Faruk Eremre, "300 milyon vermezsen seni öldürürüm, şerefsiz " diyerek tehditte bulundu. Sinirlenen Kuduman, kovaladığı Eremre'yi 7 yerinden bıçaklayarak öldürdü. Erzurum Ağır Ceza Mahkemesi'nde 24 yıl istemiyle yargılananan Kuduman, Eremre'nin kendisine şerefsiz diyerek hakaret ettiğini belirtti. "Şerefsiz" sözünü ağır tahrik sayan mahkeme, Kuduman 6 yıl ceza verdi. 
   
   Yeni bir ünlü tipolojisi 
   Bir blucin markasının reklamları yayınlanıyor televizyonda. "Behind the scenes - Sahnenin arkasında" diye bir konsept üretmiş, Çağan Irmak, Demir Demirkan gibi yeni tip bir şöhret üzerine bina etmişler. Irmak'ın "magazinden kaçtığından", Demirkan'ın "Beyoğlu'nda CD seçerek mutlu mesut yaşadığından" ve "belli bir marka blucin giydiğinden" dem vuruluyor filmde. Aslında evet, böyle bir "ünlü kişi tipolojisi" oluştu artık. Şöhretin füme camların ardından bakan, korumaların geniş omuzlarının arasından parlayan bir şey olduğuna inanmayan "sokak modası ünlüleri" bunlar. Teoman, Nurgül Yeşilçay, Nejat İşler bu kategorinin öncülerinden. Sokakta takılıyor, salaş giyiniyor, Tarkan gibi "kendini ne kadar sakınırsan o kadar cazip olursun" yollu bir strateji izlemiyorlar. "Sokak modası ünlüleri" gençler tarafından daha çok seviliyor, ihya ediliyor şimdilerde. 
   
   İstanbul tişörtleri 'in' 
   Sokakta özgürlük ve demokrasi güçlenip geliştikçe İstanbul dünya gençliğini çağıran bir imge, modern bir yaşam biçiminin, başkaldırıcı bir kent hayatının simgesi de oldu, oluyor başka birçok şeyin yanı sıra. 
   Belli şehirlerin isimleri, sembolleri dünya gençlik modasında çok sık kullanılır. Türkiye'nin bütün kentlerinin sokaklarında New York, Londra yazan tişörtlerle dolaşan gençlere rastlanır da, göğsünde İstanbul yazanı olmazdı. Kapalıçarşı'da turistlere satılan İstanbul tişörtleri sokağa sirayet etmemişti. Ama şimdi bu durum değişiyor. Dünyanın en büyük spor markalarından biri bu yaz için İstanbul yazılı tişörtler üretti. Diğer çokuluslu spor giyim firmaları da sıradaymış. İstanbul'un gençleri artık şık olmak için İstanbul yazılı tişörtler giyiyorsa, bu şehir bir gençlik imgesi olmuş demektir. 
   
   Zabıta ve işportacı 
   Cumartesi günkü gazetelerde, Adapazarı'nda 13 yaşında bir çocuğun belediye zabıtaları tarafından taciz niteliğinde bir aramadan geçirilişinin haberini okuduk. Mağdurun bir çocuk olması ayrıca vahim, dayanılmaz bir durum ama zabıtaların haddini bilmezliği yeni bir şey değil. Polis şiddeti haliyle sık sık gündeme gelir, eleştirilir ama artık iyice azıtmış olan bu zabıtalarınki gözden kaçıyor ya da münferit bir olay olarak göz ardı ediliyor. Oysa sokaklarda sistematik bir zabıta terörü sürüyor nicedir. Devrilen, parçalanan tezg hlar, dövülen sokak satıcıları, işportacılar. Her gün şehrin ana arterlerinde belediyenin bir şiddet gösterisidir gidiyor. Oysa işsizliğin bu denli yaygın ve alım gücünün bu denli düşük olduğu bir ülkede suçu engelleyici bir sektör olan işportanın desteklenmesi gerekirdi. 
   
   5 yıl sonra Mars'tayız 
   Uzay ve Havacılık alanında çalışan özel bir Rus şirketi, Mars'a insanlı ilk yolculuğu 2009 yılında yapacağını açıkladı. Şirket temsilcisi Oleg Aleksandrov, 6 kozmonotun katılacağı yolculuğun, uzay aracına yerleştirilecek kameralarla görüntüleneceğini söyledi. Aleksandrov, gidiş dönüş yaklaşık 3 yıl sürecek yolculuğun, tahmin edilenden çok daha ucuza çıkacağını söyledi, ancak ayrıntılı bilgi vermedi. ABD'nin Mars'a insanlı yolculuk için hazırladığı projenin bütçesi 100 milyar doların üzerinde. Rusya ile ABD, Mars'a ilk insanı gönderebilmek amacıyla çekişme içinde bulunuyor. 
   
   Kayıpları cep bulacak 
   Yabancı bir kentte, dilini bilmediğiniz insanlar arasında kayboldunuz. Ne yaparsınız Bu sorunun yanıtını cep telefonu teknolojisi veriyor. Cambridge Üniversitesi laboratuvarlarında geliştirilen bir teknoloji sayesinde, kamera özelliği olan cep telefonlarıyla çekilen fotoğraf, merkeze gönderiliyor. Merkez, kaybolan kişinin nerede olduğunu bir SMS ile bildiriyor. Yakında kullanılması planlanan bu teknoloji, cep telefonunun gönderdiği fotoğrafın, dev bir veritabanındaki milyonlarca fotoğrafla karşılaştırılarak kayıp kişiye nerede olduğunun bildirilmesi esasına dayanıyor. 
   
   Yeni 007, Colin Firth olsun 
   PIERCE Brosnan'ın artık kamera karşısına geçmek istememesi nedeniyle yeni James Bond aranırken, İngilizler de "milli kahramanları" 007'yi bulmak için kolları sıvadı. "Choices Video" adlı internet sitesinin anketine büyük ilgi gösteren İngilizler, "Everything or Nothing" adlı yeni macerasında, Bond koltuğuna "Bridget Jones'un Günlüğü" filminin Mark Darcy karakteri Colin Firth'ü layık gördü. Ankette ikinciliği Christian Bale, üçüncülüğü Jude Law, dördüncülüğü ise Sean Bean Mr. Bean elde etti. 
   
   Hollanda'yı salladı... 
   SON James Bond filminde 'kötü kız'ı oynaması düşünülen Kylie Minogue, 9. The Music Factory Müzik Ödülleri gecesi için Hollanda'nın Rotterdam kentindeydi. Minogue, Ahoy Stadyumu'ndaki konserinde yeni albümü "Body Language"den parçalar seslendirdi. 
   
   Kanal D, Serseri ile yine birinci 
   BAŞROLLERİNİ Okan Yalabık ve Gamze Özçelik'in paylaştığı Kanal D'nin sevilen dizisi "Serseri", cumartesi günü yüzde 8.4 reyting ve yüzde 23.2 izlenme payı ile Tüm Kişiler'de birinci oldu. Yine aynı gün Kanal D, Prime Time'da yüzde 16.2 izlenme payı ile günün en çok izlenen kanalı olarak zirveye oturdu. 
   
   Annemi Büyütüyorum 
   "YETİŞKİN olmayı, özellikle insan ilişkilerinde bir yetişkin gibi davranmayı bana Melisa yani kızım öğretti ve üstelik eğitimleri de h l aralıksız sürüyor. Ben kızımı büyüteceğimi zannederken, o beni büyütüyor." Gazeteci Yasemin K. Şahinkaya, Turuncu Medya'dan çıkan "Annemi Büyütüyorum" adlı kitabında böyle diyor 17 aylık annelik macerasını hem kendi, hem de kızının ağzından anlatıyor. 
   
   
   
</TEXT>
</DOC>
