<DOC>
<DOCNO> 227046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/magazin/amag.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'ın 'patronu' aslında bir kaligraf 
</HEADLINE>
<TEXT>

   Onu, Tarkan'ın şoförlüğünü yaptığı, arka koltukta oturan adam olarak tanıdık. Oysaki 'Tarkan'dan önemli adam' Rıza Külegeç, 30 yıldır mizah dergilerinde konuşma balonlarını dolduruyor 
      İlknur Gülmez 
   
   Soför koltuğunda Tarkan, arkada o oturuyor. Bu garip tabloyu gören gençler de durumu, "Şoförü Tarkan olduğuna göre, arkada daha önemli biri var" diye özetliyor. 33 yıldır mizah dergilerinde balonların içini dolduran kaligraf Rıza Külegeç 49 , emekli olmaya hazırlanırken rol aldığı Opet reklamı sayesinde bir anda "Tarkan'dan önemli adam" oldu. 
   
   Ne zamandan beri oyunculuk yapıyorsunuz    - Emekliliğe başvurduğum gün radikal bir karar aldım. Yeni bir iş öğreneceğim dedim. Yönetmen bir arkadaşım var Hakan Algül. Sinema ve dizi set arkasını öğrenmek için onun yanında stajyerliğe başladım. Reklamda da tesadüf sonucu oynadım. 
   
   Nasıl bir tesadüf    - Hakan Algül, 'Rıza Abi bir cast var gider misin ' dedi. Kuyruğu görünce Türkstar yarışmasında gibi hissettim. Her şeye rağmen büyük bir sabır gösterip 5 saat sonra içeri girdim. Bir koltuğa oturtup 'Çok hızlı giden ve sağa sola kıvrılan bir arabadasın, ona göre refleks ver' dediler. Refleks verdim, seçildim. 
   
   Kim sürdü 
   Reklamdan sonra    - İki oğlum, Dağhan ve Canbay, reklamda oynadığım için çok kıskandı. Çevrem çok şaşırdı. Kimi, "Hulusi Kentmen gibiydin" dedi. 
   
   Tarkan'la çalışmak nasıldı    - Tarkan'la 3 gün geçirdik. Terazi olduğunu öğrenince biraz burç muhabbeti yaptık, güldürdüm. Çok pırıl pırıl bir insan. Anladım ki Tarkan, bu ülkenin koruyup kollaması gereken yeg ne star. Hayatımda ilk defa bir star gördüm. 
   
   O hızlı sahnelerde otomobili gerçekten Tarkan mı kullandı    - Fransa'dan sürücüler getirtildi. Çekim alanı trafiğe kapatıldı. 
   
   Reklamdan ne kazandınız    - Maaşımın 3 - 4 katını aldım. 
   
   Reklamın devamı gelecek mi    - Sonraki reklamda konuşacağım için "Bıyıklarınızı kısaltabiliriz" dediler. Sanırım ikincisinde de olacağım. 
   
   
</TEXT>
</DOC>
