<DOC>
<DOCNO> 202703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun31.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım davası... Türk diplomatların katilleri 50'şer yıl yatacak 
</HEADLINE>
<TEXT>

     Yunanistan'da terör örgütü 17 Kasım'ın, 4'ü zaman aşımına uğrayan 23 suikast, çok sayıda suikast girişimi, silahlı ve bombalı saldırı ile soygundan suçlu bulunan 15 üyesinden 14'üne, 9 ay süren davanın bugün yapılan son duruşmasında, 8 ile 50 yıl arasında değişen hapis cezaları verildi. Sanıklardan biri kefaletle şartlı tahliye edildi. 
     Atina 3 Yargıçlı Ağır Ceza Mahkemesi Başkanı Mihalis Margaritis, terör örgütü üyelerinin toplam 55 kez müebbet hapis ve 9 bin 225 yıl hapis cezasına çarptırıldıklarını, ancak infaz yasasının öngördüğü sürelerde cezaevinde kalacaklarını açıkladı. 
     Margaritis, terör örgütünün gerçekleştirdiği tüm eylemlerin planlayıcısı ve azmettiricisi ''Lambros'' kod adlı Aleksandros Yotopulos'un 59 21 kez müebbet ve 2 bin 400 yıl hapis cezasına çarptırıldığını, bu hükmün örgüt liderinin 50 yıl cezaevinde kalmasını gerektirdiğini belirtti. 
     Mahkeme Başkanı Margaritis, 1 ila 13 kez müebbet ve binlerce yıl hapis cezasına çarptırıldıklarını açıkladığı, Türkiye'nin Atina Büyükelçiliği Basın Ataşesi Çetin Görgü'nün 1991, Büyükelçilik Müsteşarı Haluk Sipahioğlu'nun 1994 yılında şehit oldukları saldırılar dahil çok sayıda cinayet işleyen ve Büyükelçilik Müsteşarı Deniz Bölükbaşı'na 1991 yılında suikast girişiminde bulunan örgüt tetikçileri ''Lukas'' kod adlı Dimitris Kufodinas 45 , ''Mihalis'' kod adlı Savas Ksiros 41 , ''Manolis'' kod adlı Hristodulos Ksiros 45 , ''Stamatis'' kod adlı Vasilis Corcatos 48 ve ''Haris'' kod adlı Iraklis Kostaris'in de 37 50'şer yıl hapis yatacaklarını belirtti. 
     Yunanistan'da uygulanan infaz sistemi gereğince, haklarında birden fazla müebbet hapis cezası kararı alınan sanıklar, bir müebbet hapis süresine, yani 25 yıla mahkum oluyorlar. Bu durumdaki hükümlüler söz konusu cezanın 20 yılık bölümünü tamamlamadan şartlı tahliye için başvuramıyorlar. Müebbet hapis cezalarının yanı sıra verilen cezalar da toplamı kaç yıl olursa olsun, 25 yıl olarak uygulanıyor. 
     Mahkeme Başkanı Margaritis, ''samimi olarak pişmanlık duydukları için'' cezalarında indirim yapıldığını belirttiği ''Alekos'' kod adlı Patroklos Çelentis'e 43 25, ''Statis'' kod adlı Thomas Serifis'e 37 17 ve katıldığı çok sayıda eylemin yanı sıra Sipahioğlu'nun şehit olduğu saldırıda da yardımcı olarak yer alan ''Aris'' kod adlı Sotiris Kondilis'e 43 ise 25 yıl hapis cezası verdi. 
     Margaritis'in ''samimi pişmanlik duyanlar'' listesinde yer alan sanıklardan ''Markos'' kod adlı Kostas Telios 38 ise 700 euro kefalet ödemek kaydıyla, şartlı tahliye edildi. 
     Örgüte ve çeşitli eylemlerine katılmaktan suçlu bulunan ''Panais'' kod adlı Vasilis Ksiros 31 ve ''Stelyos'' kod adlı Kostas Karaçalis 37 25'er yıl hapis cezasına çarptırılırlarken, ''Aleksis'' kod adlı Dionisis Yorgiyadis'e 27 9 yıl verildi. 
     Yalnızca terör örgütü üyesi olmaktan suçlu bulunan ''Nikitas'' kod adlı Nikos Papanastasiu 52 ve Papanastasiu ile aynı kod adını taşıyan Pavlos Serifis 47 ise 8'er yıl hüküm giydiler. 
     
</TEXT>
</DOC>
