<DOC>
<DOCNO> 236856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sondun39.html </URL>
<DATE> 2004/05/03/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
BM yetkilisi açıkladı Felluce'de işkence yapılıyor 
</HEADLINE>
<TEXT>

     Birleşmiş Milletler insan hakları uzmanı Paul Hunt, Irak'ın Felluce kentindeki koalisyon güçlerinin sivillere kötü muamelede bulunduklarını belirterek, kentte bağımsız soruşturma yapılmasını istedi. 
     Hunt, koalisyon güçlerinin rastgele güç kullandıkları ve bunun sivillerin ölümüne yol açtığı Felluce'nin en büyük hastanesini işgal ettikleri ve insanların hastaneye girmesini engelledikleri yönünde elinde güvenilir bilgi olduğunu söyledi. 
     Hunt, askerlerin hastane görevlilerinin hastaları tedavi etmesini engelledikleri ve ambulanslara ateş açtıkları yönünde de suçlamalar olduğunu söyledi. 
     Sağlık hakkı konusunda uzman olan Hunt, Geçici Koalisyon Yönetimi'ne yazdığı mektupta, bunları araştırmak için bağımsız bir soruşturmanın yapılması gerektiğini belirtti. 
     
</TEXT>
</DOC>
