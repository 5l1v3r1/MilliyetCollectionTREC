<DOC>
<DOCNO> 226298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun08.html </URL>
<DATE> 2004/03/28/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Arap zirvesi ertelendi... 
</HEADLINE>
<TEXT>

     Tunus'ta yarın yapılması planlanan Arap zirvesinin ertelendiği bildirildi. 
     Tunus Dışişleri Bakanlığı'ndan yapılan açıklamada, zirvenin, reformlarla ilgili olarak Arap hükümetleri arasında ortaya çıkan görüş ayrılıklarından dolayı belirsiz bsir tarihe ertelendiği kaydedildi. 
     Açıklamada, Tunus'un zirveden önce önerilen reformlar hakkında görüş ayrılıklarını gidermeye çalıştığı belirtildi. 
     Kaynaklar, Arap Birliği üyesi ülkelerin dışişleri bakanları arasında zirveye hazırlık amacıyla önceki gün Tunus'ta başlayan görüşmelerde, Ortadoğu'da barış girişimi ve bölgede siyasi reformlar hakkında derin görüş ayrılıklarının ortaya çıktığını ifade ettiler. 
     Arap Birliği zirvesinin yarın başlaması ve iki gün sürmesi planlanmıştı. 
     
</TEXT>
</DOC>
