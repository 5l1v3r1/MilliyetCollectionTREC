<DOC>
<DOCNO> 243084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas02.html </URL>
<DATE> 2004/05/26/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Nicolas Cage ile Lisa Marie Presley sonunda boşandı 
</HEADLINE>
<TEXT>

     Oscar ödüllü oyuncu Nicolas Cage ile Elvis Presley'in kızı Lisa Marie Presley, kısa süreli evliliklerinin ardından uzun süren boşanma işlemlerinin nihayet tamamlanmasıyla resmen ayrıldılar. 
     Los Angeles mahkemesinde görülen boşanma davası, pazartesi günü sonuçlandı. Mahkeme tutanaklarına göre, birbirinden para talep etmeyen, evlilikten önceki mal varlıklarını olduğu gibi koruyan çift dostça ayrıldı. 
     Gerçek adı Nicolas Coppola olan Cage, boşanma dilekçesinde, ayrılma nedeni olarak, Presley ile aralarındaki uzlaşmaz farklılıklar bulunduğunu belirtti. 
     Haiti'de Ağustos 2002'de romantik bir şekilde evlenen çift, aynı yılın kasım ayında da boşanmak için mahkemeye başvurmuştu. 
     Lisa Marie Presley, daha önce müzisyen Danny Keough ve pop şarkıcısı Michael Jackson ile, Cage ise sinema oyuncusu Patricia Arquette ile evlilik yapmıştı. 
     
</TEXT>
</DOC>
