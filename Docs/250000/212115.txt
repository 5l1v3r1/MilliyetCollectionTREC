<DOC>
<DOCNO> 212115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/yasam/yas04.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban etini en az 24 saat dinlendirin 
</HEADLINE>
<TEXT>

   Beslenme uzmanları, yaklaşan Kurban Bayramı'nda çeşitli mide ve bağırsak şik yetleriyle karşılaşmamak için, aşırı et ve tatlı tüketimine karşı uyarıyor 
      
   PAZAR günü Kurban Bayramı. Beslenme uzmanları aşırı et ve tatlı tüketimine karşı şimdiden uyarıyor. Uzmanlar, tansiyon ve kolesterol yükselmesi ve kilo alımı gibi risklere karşı özellikle diyabet, tansiyon, kalp - damar hastalarını dikkatli olmaya çağırıyor. 
   
   Bekletmek şart 
   ETLERİN kesildiğinde "ölüm sertliği" denilen bir sertlikte bulunduğunu, bekletilince bunun yavaş yavaş kaybolduğunu belirten uzmanlar sığır, koyun gibi hayvanların ölüm sertliğinin sıfır derecede 10 gün, 15 derecede üç günde kaybolduğunu söyledi. 
   
   Haşlamayı tercih edin 
   BAYKENT Tıp Merkezi Beslenme ve Diyet Uzmanı Serpil Bozkurt Doğanay da, pişirme yöntemi olarak haşlamanın tercih edilmesini önererek, "Etin kesilir kesilmez yenmesi uygun olmaz. En az 24 saat dinlendirilmesi gerekir" dedi. n İSTANBUL Milliyet 
   
   Belçika'da 'kurban' tartışma yarattı    Belçİka Hayvanları Koruma Derneği GAIA , Kurban Bayramı sırasında yasadışı hayvan kesimlerini engellemek için gereken önlemleri almadığı gerekçesiyle Brüksel hükümetini Avrupa Birliği AB Komisyonu'na şik yet etti. Belçika'da kurban kesimlerinin yüzde 80'inin yasadışı yollardan yapıldığını belirten GAIA, Müslümanların kurban kesmek yerine ülkelerine, örneğin doğal afet kurbanlarına yardım amacıyla para göndermelerini önerdi. GAIA, belediye ve yerel yönetimleri de, yasadışı kurban kesimini teşvik etmekle suçladı. 
   
   
   
   
</TEXT>
</DOC>
