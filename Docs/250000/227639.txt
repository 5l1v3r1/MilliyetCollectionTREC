<DOC>
<DOCNO> 227639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonsiy09.html </URL>
<DATE> 2004/04/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İki kardeş seçime girdi... Küçük kardeş kazandı 
</HEADLINE>
<TEXT>

     Afyon'un Hocalar İlçesi'nde Belediye Başkanlığı için yarışan iki kardeşten, küçüğü seçimi kazandı. 
     Seçim öncesi Ak Parti adayı Celaleddin Kaya ile ağabeyi DSP adayı Aziz Kaya rakip olduklarını gerekçe göstererek yan yana gelmiyor birlikte fotoğraf çekilmekten kaçınıyordu. 
     9 adayın yarıştığı seçimlerde DSP adayı Aziz Kaya 97 oy alırken, 492 oy alarak ağabeyine fark atan Celaleddin Kaya Hocalar Belediye Başkanlığı koltuğuna oturdu. 
     Babaları Veli Kaya'nın da belediye başkanlığı yaptığını söyleyen Aziz Kaya ''Ben de bu makamda 5 yıl süre ile oturdum. Bu dönem nasip değilmiş. Seçmenin takdiri böyle. Kabullenmek gerekiyor, kardeşime de başarılar diliyorum'' diye konuştu. 
     Mazbatasını alarak Başkanlık görevine başlayan Celaleddin Kaya ise Hocalar İlçesi'nin yıllardır mağdur edildiğini savunarak, AK parti iktidarı ile büyüyüp gelişeceğini söyledi. 
     
</TEXT>
</DOC>
