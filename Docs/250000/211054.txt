<DOC>
<DOCNO> 211054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sonspo07.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Çaykur Rize'yi ezdi geçti 4-1 
</HEADLINE>
<TEXT>

     Ankaragücü, Başkent'te konuk ettiği Çaykur Rizespor'u Umut, Faruk Namdar'ın 3 golleriyle 4-1 yendi. Rize'nin tek sayısı Okan'dan geldi. 
     Karşılaşmanın ilk yarısında kar ve buzla kaplı zeminde her iki takım oyuncuları da top kontrolünde güçlük çekerken, devrenin ilk 10 dakikasından sonra oyunda üstünlüğünü kuran Ankaragücü, bulduğu 2 golle de bu bölümü önde kapamayı bildi. 
     7. dakikada Okan ile paslaşan Sedlak'ın plase vuruşunda, top az farkla auta gitti. 
     11. dakikada Duro'nun ceza alanı dışından aşırtma vuruşunda, top direğin üzerinden auta çıktı. 
     14. dakikada Tolga'nın sağ taraftan ortasında ceza alanında çok iyi yükselen Umut, kaleci Serkan'dan önce topa kafayla vurdu. Kaleye giden topa Ahmet'in çabası yeterli olmadı ve Ankaragücü 1-0 öne geçti. 
     29. dakikada Alper'in hatalı pasında topla buluşan Hakan Keleş'in ceza alanı içinden vuruşunda, savunmaya çarpan top kornere gitti. 
     33. dakikada Yılmaz'ın ceza alanına gönderdiği topla buluşan Faruk, topu sol çaprazdan kaleye gönderdi. Kaleciden dönen topla uygun pozisyonda buluşan Erhan Albayrak'ın şutunda, meşin yuvarlak yandan auta gitti. 
     37. dakikada Duro'nun pasında soldan ceza alanına giren Uğurtan'ın şutunda, Zafer topu yatarak kontrol etti. 
     43. dakikada Yılmaz'ın şutunda, savunmadan seken topla buluşan Faruk, sol çaprazdan düzgün vurdu ve top uzak kale direği dibinden ağlarla buluştu 2-0. 
     Karşılaşmanın ilk yarısı 2-0 Ankaragücü lehine tamamlandı. 
     
     İKİNCİ YARI 

     Karşılaşmanın ikinci yarısının başlarında bulduğu 3. golle iyice rahatlayan başkent ekibi, oyunun kontrolünü de tamamıyla eline geçirdi. 
     Yeni transferleriyle Çaykur Rizespor karşısına çıkan Ankaragücü, oynadığı baskılı ve istekli futbolla taraftarlarına umut verirken ikinci yarıya da farklı bir skorla başarılı bir başlangıç yaptı. 
     Konuk ekip Çaykur Rizespor ise baştan sona etkisiz kaldığı Ankaragücü karşısında yalnızca 1 gol bulurken, 1 de penaltı atışından yararlanamadı. 
     49. dakikada Hakan Keleş'in uzun pasında ceza alanı girişinde topla buluşan Faruk düzgün vurdu. Meşin yuvarlak kaleci Serkan'ın sağından ağlarla buluştu 3-0. 
     57. dakikada Raphael'in sert şutunda Zafer topu yatarak çeldi. Dönen topu Ankaragücü savunması kornere çıkardı. 
     64. dakikada Yılmaz'ın kullandığı serbest vuruşta Faruk, ceza alanının sol çaprazında topla buluştu. Bu oyuncunun uygun pozisyondaki şutunda, top kaleci Serkan'dan döndü. 
     71. dakikada Adem Dursun, ceza alanı içinde Raphael'i düşürünce hakem Mustafa Çulcu penaltı noktasını gösterdi. Atışı kullanan Duro topu üstten dışarı attı. 
     77. dakikada sağ taraftan Umut'un son çizgi üzerinden yaptığı ortada, arka direkte Faruk bomboş pozisyonda topu kafayla ağlara yolladı 4-0. 
     78. dakikada Çaykur Rizespor'un gol sonrası yaptığı başlama vuruşuyla gelişen atakta, ceza alanında topla buluşan Okan, Zafer'i geçtikten sonra yerden bir vuruşla topu filelere gönderdi 4-1 
     89. dakikada gelişen Ankaragücü atağında, ceza alanının sağ tarafında topla buluşan Adem Koçak, kaleciyle karşı karşıya kaldığı pozisyonda vurdu. Savunmaya çarpan top direğin hemen yanından kornere gitti. 
     Karşılaşma, Ankaragücü'nün 4-1 üstünlüğüyle sonuçlandı. 
     MAÇIN KARNESİ 
     

ANKARAGÜCÜ 4 - ÇAYKUR RİZESPOR 1 Stat 19 Mayıs Hakemler Mustafa Çulcu xx, Adil Sinem xx, Erhan Sönmez xx Ankaragücü Zafer xx, Tolga xx, İsmet xx, Adem Dursun xx, Hakan Keleş xx Dk. 75 Adem Koçak xx , Özgür xx, Yılmaz xx, Ergin xx, Erhan Albayrak xx, Umut xxx, Faruk xxxx Dk. 84 Mehmet Çaykur Rizespor Serkan x, Ahmet x Dk. 46 Raphael xx , Alper x, Kürşat xx, Gürol x, Okan xx, Fahri xx Dk. 62 Şener x , Sedlak x Dk. 46 Serkan Özdemir x , Uğurtan x, Adriano x, Duro x Goller Dk. 14 Umut, Dk. 43, 49 ve 77 Faruk, Dk. 78 Okan Sarı Kartlar Dk. 59 Fahri Çaykur Rizespor , Dk. 69 Erhan Albayrak, Dk. 85 İsmet Ankaragücü      
</TEXT>
</DOC>
