<DOC>
<DOCNO> 221307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo35.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Konyaspor maçı hazırlıkları... 
</HEADLINE>
<TEXT>

     Lig lideri Fenerbahçe, Konyaspor ile oynayacağı maçın hazırlıklarını sürdürdü. 
     Samandıra Tesisleri'nde gerçekleştirilen idmanda antrenör Roland Koch'un yaptırdığı ısınma hareketlerinin ardından sarı-lacivertli futbolcular tam sahada çift kale maç yaptı. 
     Antrenmana, Almanya'da tedavisine devam edilen kaleci Volkan dışındaki tüm oyuncular katılırken, dün topla çalışmalara başlayan Serhat Akın, Dr. Gunnar Gerisch gözetiminde çalışmalarını sürdürdü. 
     Bu arada, sarı-lacivertlilerin bugünkü antrenmanını Samandıra'ya yakın bir birlikte vatani görevlerini yapmakta olan askerler de izledi ve bir süre oyuncular ve teknik heyetle sohbet etti. 
     Fenerbahçe, hazırlıklarını yarın basına kapalı yapacağı idmanla sürdürecek. 
     
</TEXT>
</DOC>
