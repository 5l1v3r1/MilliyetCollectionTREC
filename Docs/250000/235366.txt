<DOC>
<DOCNO> 235366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur45.html </URL>
<DATE> 2004/04/27/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Yaşlı adam şikayetçi oldu Oğlum beni dövdü 
</HEADLINE>
<TEXT>

     Adana'da, yaşlı adam, oğlu tarafından evinden atılarak dövüldüğü iddiasıyla Cumhuriyet Savcılığı'na suç duyurusunda bulundu. 
     Adana Cumhuriyet Savcılığı'na başvuruda bulunan Aziz İvgen 78 , oğlu Hüseyin İvgen'in 54 kendisini emekli ikramiyesiyle Mersin'de satın aldığı evden döverek attığını savundu. 
     Evin tapusunun, bir süre önce ölen eşi Sıdıka İvgen'in üzerinde olduğunu belirten Aziz İvgen, ''Rahatsız olunca bir süre hastanede yatmak zorunda kaldım. Tedavi bittikten sonra evime gittim. Ancak, oğlum beni kendi evime almadı. Eşyamın bir kısmını arkadaşlarına verdiğini, bir kısmını da kendi evine götürdüğünü öğrendim'' dedi. 
     Eşyasını almak için görüşmeye gittiği oğlunun kendisini dövdüğünü öne süren Aziz İvgen, ''Daha sonra evimi bir başkasına kiraya vermiş. Kira karşılığında aldığı paralar kendisine ait değildi. Eşyalarımı ve kira bedellerini bana vermesini istiyorum'' dedi. 
     Şu anda Ceyhan İlçesi'ndeki kızının yanında kaldığını belirten Aziz İvgen, oğlundan şikayetçi olduğunu belirterek cezalandırılmasını istedi. 
     
</TEXT>
</DOC>
