<DOC>
<DOCNO> 227373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas14.html </URL>
<DATE> 2004/03/31/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Zehir yüklü kum fırtınaları 
</HEADLINE>
<TEXT>

     Kuzeydoğu Asya'dan Amerikan kıyılarına kadar esen zehir yüklü kum fırtınalarının, çevre sorunlarını ''küresel'' hale getirdiği bildirildi. 
     Güney Kore'nin Cecu adasında BM tarafından düzenlenen uluslararası toplantıya katılan uzmanlar, Çin'in kirli sanayi bölgelerinden esen kum fırtınalarının, zehirli parçacıkları diğer ülkelere taşıyarak çevre kirliliğinin yayılmasını hızlandırdığına dikkat çektiler. 
     Çevre sorunlarının siyasi sınır tanımadığına işaret eden uzmanlar, çevre kirliliğinin büyük doğal sistemlerin işleyişini bozduğunu vurguladılar. 
     BM Çevre Programı Müdürü Klaus Töpfer, ''Çevre sorunlarının hızla küreselleştiğine tanık oluyoruz. Acilen harekete geçerek hükümetleri, ekonomi çevrelerini ve sivil toplum örgütlerini işbirliğine teşvik etmeliyiz'' dedi. 

     
</TEXT>
</DOC>
