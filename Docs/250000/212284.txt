<DOC>
<DOCNO> 212284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/dunya/dun01.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdem İddialar asılsız 
</HEADLINE>
<TEXT>

      UTKU ÇAKIRÖZER Washington 

   
   Amerikan basınının Irak'ta Saddam rejimini destekleme karşılığı ucuz petrol aldığı ileri sürülen 270 kişi arasında ismi geçen Erdem Holding Yönetim Kurulu Başkanı Zeynel Abidin Erdem, Washington'da Milliyet'e yaptığı açıklamada, "İddialar asılsız. Eski rejimle yönetimi ele geçiren yeni ekip arasındaki iktidar mücadelesinin kurbanı olduk" dedi. 
   İki gündür Amerikan basınında flaş haber olan, "Saddam'ın destekçisi 270 ünlü işadamı" listesinde yer alan iki Türk'ten biri olan Erdem, 26 Ocak'tan bu yana Erdoğan'ın resmi heyeti içinde ABD'de temaslarda bulunuyor. Erdem, iddiaların basına sıçramasının ardından dün Erdoğan'la görüştü. Türk - Amerikan Dernekleri'ne konuşma yapmak için kaldığı otelden 200 metre uzaktaki bir diğer otele yürüyerek giden Erdoğan'a eşlik eden Erdem, Başbakan'a iddiaları yalanladı. Erdoğan, Erdem'e, "Madem doğru değil kamuoyuna ayrıntılı bilgi verin" uyarısında bulundu. 
   Erdem Milliyet'e, "Bu iş, Irak'ın ticaretinde egemen olmaya çalışan yeni ekibin, eski rejimin ekibini diskaliyife çabasıdır. Eski - yeni ekip çatışmasında bizim gibilere iftira ediliyor" dedi. Erdem, şöyle konuştu 
   "Gıda karşılığı petrol uygulamasını yürüten tek yetkili olan BM'nin hemen devreye girip açıklama yapması gerekir. Bu programda yapılan tüm işlemler, evrak alışverişi, mal sevkıyatı ve para tahsilatı en sıkı şekilde Türk Dışişleri ve BM denetimine tabi olarak yapılmıştır." 
   Erdem, petrol ticaretinde ileri sürüldüğü gibi varil başına 50 cent'lik bir k r elde etmenin de imk nsız olduğunu vurgulayarak, "Bu piyasada varil başına 10 cent'ten fazla kar eden yoktur. Bu da haberlerin sağlam temellere oturmadığını kanıtlıyor" diye konuştu. Erdem, şirketinin Irak'la ticaretinin Saddam sonrası dönemde de aktif olarak devam etiğine işaret ederek, "Bu da yaptığımız ticaretin herhangi bir rejim, kişi veya düzene bağlı olmadığının en açık göstergesidir" şeklinde konuştu. 
   
   
   
</TEXT>
</DOC>
