<DOC>
<DOCNO> 213552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sonspo02.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Elazığspor, ligde yarın 4. kez karşılaşacak... 
</HEADLINE>
<TEXT>

     Fenerbahçe ile Elazığspor, yarın yapacakları maçla birlikte Birinci Süper Futbol Ligi'nde 4. kez karşı karşıya gelecek. 
     Elazığspor'un ligde ilk kez mücadele ettiği geçen sezon yapılan maçlarda Fenerbahçe, İstanbul'da 4-2 galip gelmiş, sezonun ikinci yarısında Elazığ'daki maç ise 3-3 berabere sonuçlanmıştı. Bu sezon ise İstanbul'da yapılan maçı Fenerbahçe 7-1 kazanmıştı. 
     2 ekip, ligde 29 Eylül 2002'de FB Şükrü Saracoğlu Stadı'nda ilk kez karşı karşıya geldi. Konuk ekip Erhan Namlı'nın golüyle maçın hemen başında öne geçmesine karşın sarı-lacivertliler, Johnson 2 , Ortega ve Tuncay'ın golleriyle sahadan 4-2 galip ayrıldı. Elazığspor'un 2. golü ise Ümit'ten geldi. 
     15 Mart 2003'de Elazığ Atatürk Stadı'nda yapılan karşılaşma ise tam anlamıyla bir gol düellosuna sahne oldu. Evsahibi ekip, Ümit'in golüyle öne geçti. Fenerbahçe, Tuncay ile beraberliği yakaladı. Elazığspor, Czinege ile bir kez daha öne geçmesine karşın Fenerbahçe, 2 dakika içinde Ceyhun ve Serhat ile goller bulup 3-2 üstünlük yakaladı. Karşılaşmanın sonucunu Ze Roberto'nun golü belirledi ve maç 3-3 bitti. 
     Fenerbahçe, bu sezon İstanbul'da yapılan maçta rakibine adeta gol yağdırmıştı. 
     23 Ağustos 2003'de FB Şükrü Saracoğlu Stadı'nda yapılan maçta Effa'nın golüyle 1-0 yenik duruma düşen ''Sarı Kanaryalar'', Tuncay'ın 4, Van Hooijdonk, Aurelio ve Serhat'ın golleriyle maçtan 7-1 galip ayrılmıştı. 
     
</TEXT>
</DOC>
