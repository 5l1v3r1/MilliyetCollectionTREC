<DOC>
<DOCNO> 210891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo22.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçı ertelenen Fenerbahçe, Dereağzı tesisleri'nde çalıştı 
</HEADLINE>
<TEXT>

     Güngören Mimar Yahya Baş Stadı'nın zemininin kardan temizlenememesi nedeniyle Birinci Süper Lig'de İstanbulspor ile yapacağı maç yarına ertelenen Fenerbahçe, hazırlıklarını sürdürdü. 
     Stada geldikten sonra hakem Cüneyt Çakır'ın maçı yarına ertelemesinin ardından Dereağzı Tesisleri'ne giden sarı-lacivertliler, basına kapalı gerçekleştirilen antrenmanda taktik ağırlıklı bir çalışma yaptı. 
     Sakatlıkları nedeniyle maç kadrosuna alınmayan Serhat ve Kemal antrenmana katılmadı. Bu futbolcuların tedavisinin sürdüğü açıklandı. 
     Sarı-lacivertliler antrenmanın ardından, elverişsiz hava koşulları nedeniyle ulaşım sorunu yaşamamak için dün akşam kampa girdiği Topkapı Eresin Oteli'ne giderek, maç saatini beklemeye başladı. 
     
</TEXT>
</DOC>
