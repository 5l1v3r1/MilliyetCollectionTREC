<DOC>
<DOCNO> 231220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun11.html </URL>
<DATE> 2004/04/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Türkiye, Kıbrıs konusunda BM'de girişimde bulundu 
</HEADLINE>
<TEXT>

     Burak Coşkun 

Türkiye, Kıbrıs'taki referandumlarda Rumların ''Hayır'' demesi durumunda, Ada'daki Türk toplumunun çıkarlarının korunması için BM nezdinde girişimde bulundu. 
     Ankara'nın girişimi, BM Genel Sekreteri Kofi Annan tarafından hazırlanan plan üzerinde yapılacak halkoylamalarında Türk tarafının ''Evet'', Rumların ise ''Hayır'' demesi halinde, Türk toplumunun çıkarlarının korunmasını amaçlıyor. 
     Diplomatik kaynaklar, Rumların olası ''Hayır'' oyuna karşın Avrupa Birliği'ne AB girmeleriyle devam edecek çözümsüzlükten, Annan planına ''Evet'' demesi halinde bile Türk tarafının sorumlu tutulmaması gerektiğine işaret ettiler. 
     Bu amaçla BM ve Güvenlik Konseyi nezdinde girişimde bulunulduğunu belirten kaynaklar, BM Genel Sekreteri'nin Perulu Kıbrıs Özel Temsilcisi Alvaro de Soto'nun Brüksel'de bugün başlayacak ve 3 gün sürecek temaslarında bu konuyu AB yetkililerine iletmesininin önemle istendiğini kaydettiler. 
     Türkiye'nin bu konudaki görüşlerini içeren açıklamalarını Güvenlik Konseyi üyelerine dağıttığı belirtiliyor. 
     BM Genel Sekreteri Annan'ın da Kıbrıs'taki son durumu anlatan raporunu bu hafta ya da gelecek hafta Konsey'e sunmasının beklendiğini kaydeden BM kaynakları, bunun ardından Güvenlik Konseyi'nin Ada'daki yeni BM barış gücü konusunda bir karar kabul etmesinin beklendiğini ifade ettiler. 
     
</TEXT>
</DOC>
