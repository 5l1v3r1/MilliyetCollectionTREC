<DOC>
<DOCNO> 205264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/guncel/gun90.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Geçen sene yazmışız...    Her yıl sonunda bir takım kararlar alınır. Aradan 365 gün geçer. Aynı kararlar, asla uygulanamadığı için tekrar oy birliği ile, ama bu sefer başına bir de "Ağbi, bu sene 'Kesin'..." ibaresi eklenerek tekrar alınır. Bir bakalım kararlarımıza, sonra yorumumuzu yapacağız... 
   1 Sigarayı bırakacağım... 
   2 Sağlıklı yaşamak istiyorum, diyet yapacağım, spora başlıyorum... 
   3 Pozitif olacağım, kavga etmeyeceğim, strese girmeyeceğim... 
   4 Gereksiz hiçbir şey almayacağım, para biriktireceğim... 
   5 Kendime ve sevdiklerime daha fazla zaman ayıracağım... 
   Evet... Bu kararları alırsınız, sonra da uygulayamazsınız. "Yahu yine olmadı, ne iradesiz insanım " diye hiç üzülmeyin. Çünkü onların yerine Bu sene... 
   1 Kar maskesiyle bardan kaçmayacağım... 
   2 80 yaşında kafama yazar kasa fırlattırmayacağım... 
   3 Bar kapısında assolist ayağıma "Boşu boşuna" kurşun sıktırmayacağım... 
   4 Sürekli kocamın tecavüz davalarıyla uğraşmayacağım... 
   5 Ne amaçla olursa olsun, kimsenin kocasıyla otel odasında tost yemeyeceğim... 
   Demek zorunda da kalabilirdiniz. Siz yine ilk beş maddeyi gerçekleştirmeye çalışın. Bu sene olmazsa "Seneye... Yerse " der, yine denersiniz... 
   
   Ve bu sene mutlaka ..    1 Televizyon programlarında birini tutmaktan vazgeçip SMS'le destek vermeyeceğim, ya da artık birilerini tutmaya başlayıp desteğin dibine vuracağım... 
   2 Yarışma programlarına katılıp 15 günde tanıdığım kişilerle evlenmeyeceğim... 
   3 "Internet'ten geldi" deyip kaynağını bildiğim bilmediğim yazıları gazetemdeki köşemde yayınlamayacağım... 
   4 Dizi karakterimdeki kişiliğimden farklı yaşamayacağım, işten atılmayacağım... 
   5 Park açılışına gittiğimde huyunu suyunu bilmediğim hayvanların sırtına binmeyeceğim... 
   6 Bu seneki albümümdeki şarkılarımla basketçi eski sevgilime gönderme yapmayacağım... 
   7 "Vergileri indireceğim, yeni vergi koymayacağım " deyip, geçici deprem vergilerini kalıcı hale getirmeyeceğim... 
   8 Sevgililerimi "Otomobil, Afrika Kaplanı, Bay Mo" gibi lakap takılabilen kişiler arasından seçmeyeceğim... 
   9 Savaşta olayım olmayayım, bakımıma özen gösterip haftada bir berbere, ayda bir dişçiye mutlaka gideceğim, kendimi elin Amerikalısına teslim etmeyeceğim kontrol ettirmeyeceğim... 
   10 Demokrasi ve özgürlüğü, masum insanları bombalayarak başka ülkelere götürmeyeceğim. Kraker yerken daha dikkatli olacağım, boğulmamam için Türk dostlarımın yaptığı gibi onları çaya batırarak yiyeceğim... 
   Not Unuttuğumuz "kararlar" varsa hemen gönderin, yarın son gün 
   
   En iyi giysiniz, cildiniz .. 
   Japon Sumolar Birliği 
   
   Gereklilik 
   "Yiğidi öldürmek lazım, hakkını yememek lazım..." 
</TEXT>
</DOC>
