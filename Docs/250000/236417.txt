<DOC>
<DOCNO> 236417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sondun09.html </URL>
<DATE> 2004/05/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Berlin'de çıkan olaylarda 58 polis yaralandı... 
</HEADLINE>
<TEXT>

     Almanya'nın başkenti Berlin'de çıkan olaylarda 58 polis yaralandı. 
     Berlin polisinin bir sözcüsü bugün yaptığı açıklamada, dün gece geç saatlerde bir grup şiddet yanlısı gencin Prenzlauer Berg semtinde taş ve şişelerle polislere saldırdığını, olaylar sırasında 58 polisin yaralandığını, 111 kişinin gözaltına alındığını bildirdi. 
     Sözcü, yaralanan polislerden 55'inin bugün de görev yapacağını, 3'ünün ise hastanede tedavi edildiğini kaydetti. 
     Sözcü, 1 Mayıs gösterileri çerçevesinde meydana gelebilecek olası olayları önlemek amacıyla başkent Berlin'de yaklaşık 8000 polisin görev yapacağını belirtti. 
     Berlin'de geçen yıl 1 Mayıs gösterileri sırasında, yoğun olarak Türklerin yaşadığı Kreuzberg semtinde çıkan olaylarda çok sayıda kişi yaralanmış ve gözaltına alınmıştı. 
     Berlin'de bugün Alman Sendikalar Birliği de DGB ''Rotes Rathaus'' adı verilen belediye sarayı önünde geleneksel 1 Mayıs gösterisini düzenleyecek. 
     
</TEXT>
</DOC>
