<DOC>
<DOCNO> 248282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/guncel/gun06.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolejlilerin yemek kulübü 
</HEADLINE>
<TEXT>


BURCUM DEVREZ İstanbul 

UluslararasI Bakalorya programlarından Middle Years Programme MYP çerçevesinde Uğur Koleji Yabancı Diller Bölüm Başkanı Tülay Ergün Güven tarafından Yemek Kulübü kuruldu. Öğrenciler, haftada bir saat Yemek Kulübü'nde yemek yapmayı öğreniyor. Bir yandan yemek yapan öğrenciler, diğer yandan da İngilizce ve İspanyolca öğreniyor. Öğrencilerin uluslararası bakış açısı kazanması için kulübü kurduklarını ifade eden Tülay Ergün Güven ise "Öğrencilerin kültürlerarası iletişimini ortaya çıkartmayı amaçladık. Öğrenciler kulüpte yalnızca yemek yapmıyor aynı zamanda birçok ülkenin mutfağını, yemek kültürünü de tanıyorlar. Ayrıca yaparak, görerek öğrenme sürecini de sağlıyoruz" dedi. 


</TEXT>
</DOC>
