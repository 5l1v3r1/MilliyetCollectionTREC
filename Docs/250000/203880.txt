<DOC>
<DOCNO> 203880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yazar/yilmaz.html </URL>
<DATE> 2003/12/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Arınç'ın kardeşi tekstilci 
</HEADLINE>
<TEXT>

   
   Yeni iktidar, yeni ortaklıklar ilgimizi çekiyor. Konya doğalgaz dağıtımını, Konya Sanayi Odası Başkanı Hüseyin Üzülmez ile Mesut Yılmaz'ın yeğeni ve Global Menkul Değerler'in sahibi Mehmet Kutman ortaklığının alması... 
   TOBB Yönetim Kurulu üyesi de olan Üzülmez'in, AKP'den Konya belediye başkan adaylığı söylentiler arasında. Başbakan Tayyip Erdoğan, Kutman ile Üzülmez ortaklığını, Konya'da katıldığı Şebi Arus törenlerinde öğreniyor. Kutman'ın doğalgaz dağıtım firmalarıyla düşük oranlı da olsa ortaklıklar kurarak, doğalgaz dağıtım piyasasından yüzde 10 pay alacak bir 'gaz holding' kurma hedefi olduğu biliniyor. 
   Bursa'ya geçelim. Güneşli hafta sonu Ayşe Azizoğlu'nun daveti üzerine, Bursa - Yalova yolu üzerinde Dilhan Tekstil'in ev dekorasyonu ürünlerinin sergilendiği showroom açılışına gittik. Davetliler 300 bin dolara mal olan showroom'u, Meclis Başkanı Bülent Arınç'ın açacağını zannediyordu. 
   Davetin başladığı ilk saatlerde Bülent Arınç'ın kardeşi Kutlay Arınç'ın yanındayım. Kutlay Bey, Dilhan'ın kurduğu iplik firmalarının birinde 3 yıldır ortak. 
   Kutlay Arınç ağabeyi için, "Gelmez dersem, siz gazeteciler gidersiniz" diyor. Gider miyiz, bir ekiple gelmişiz 
   İstanbul sosyetesinin önde gelen isimleri mimar ve antikacı Naim-Güler Arnas, konfeksiyoncu Erkan-Gülbin Simitçioğlu çifti, Dr. Halil Yiğit ve yılların tiyatro sanatçısı Hadun Dormen'in kardeşi, eşi Güler Yiğit, borsacı Mete Taki ve eşi Neslihan Taki 22 yıllık eşi Kemal Derviş'ten, 13 yıl önce boşanmış olmasına rağmen biz kendisini nedense h l "Derviş'in eski eşi" diye anmaya devam ediyoruz... , gıda ithalatçısı Deniz - Füruz Kurbanzade çifti, Habbab Grubu Koordinatörü Öner Tüzün ve eşi Gülgün Hanım, avukat ve işadamı Mehmet Ürgüplü, Ertuğrul ayakkabılarının sahibi Ertuğrul Ar, mimar Yalçın Alataş ve showroom'un mimarı Eren Yorulmazer aklıma ilk gelenler... 
   Dilhan Tekstil, 23 yıllık pazarlamacı, 9 yıllık sanayici Kayserili Ruhi ve Nuri Baytimur kardeşlerin kurduğu bir şirket. Üretim Bursa'da, firmanın satış merkezi İstanbul. Dünyanın önde gelen markalarına tül perde üretiyorlar. Üretiminin yüzde 40'ını New York, Barcelona, Dubai ve Tahran'daki satış ofisleri başta olmak üzere ihraç ediyorlar. 300 kişiye istihdam yaratıyorlar. 
   Nükhet Duru ve Cenk Eren sahneyi hareketlendirmeden Kutlay Arınç ile sohbet etme fırsatımız oluyor. Arınç tekstil sektörüne yeni girmiyor. Adana'da Sabancı Grubu'nun ilk şirketlerinden Sasa'da bir süre çalışmış. Sasa'yı bilirsiniz... Sakıp Sabancı'dan bir "Sa", Adana'nın döneminde en zengin ailesi Sapmaz'lardan da öbür "Sa" alınarak kurulan fabrika. 
   Arınç, 1993 - 1994 yıllarında Türkmenistan'da anahtar teslim tekstil fabrikası kurduğunu anlatıyor. Birlikte sohbet ettiğimiz Başbakanlık Müsteşarlığı görevini yeni teslim eden Başbakan Müşaviri Fikret Üçcan'ın da, Türkmenistan anısını dinliyoruz. Üçcan Aşkabat'a ayak bastığı gün, Türkimenistan para birimi manat ile ABD doları eşitleniyor. Üçcan o geziden eşine belki de o güne kadar aldığı en "pahalı" hediye ile dönüyor. Arınç ise cüzdanında h l hatıra parası olarak manat taşıyor. 
   Ekonomiden söz açılıyor, piyasanın da açıldığı görüşü paylaşılıyor. Devlet odaklı yatırımların yerini, özel sektör alınca ortaya yeni serüvenler çıkacak, izleyeceğiz... 
   
      
   
</TEXT>
</DOC>
