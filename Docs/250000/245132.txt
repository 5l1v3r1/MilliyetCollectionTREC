<DOC>
<DOCNO> 245132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas15.html </URL>
<DATE> 2004/06/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Bilkent Gençlik Korosu, dünya ikincisi oldu... 
</HEADLINE>
<TEXT>

     Bilkent Gençlik Korosu, Fransa'da gerçekleştirilen ''33. Florilege Vocal De Tours'' Uluslararası Koro Yarışması'nda ikincilik ödülünü aldı. 
     Bilkent Üniversitesi'nden yapılan yazılı açıklamada, bu yıl 33'üncüsü yapılan yarışmaya 18 ülkeden 20 koro davet edildi. 
     Dünya koral müziğinin en önemli isimlerinden oluşan 12 kişilik uluslararası jüri, Şef Elena Puşkova yönetimindeki Bilkent Gençlik Korosu'na ikincilik ödülünü verirken, birinci Fransa oldu. 
     Dünyanın en önemli koro yarışması olan ''Florilege Vocal De Tours'' 28-31 Mayıs tarihleri arasında Fransa'nın Tours kentinde yapıldı. 
     Yarışmaya katılan en genç koro olan Bilkent Gençlik Korosu, Bilkent Üniversitesi Müzik ve Sahne Sanatları fakültesi öğrencilerinden oluşuyor. 
     Jürinin bu yıl üçüncü ve dördüncülük ödülünü vermeye layık koro bulamadığı yarışmada, Bilkentli öğrenciler repertuarı zengin ve dinamik bir sanat topluluğu olarak nitelendirildi. 
     
</TEXT>
</DOC>
