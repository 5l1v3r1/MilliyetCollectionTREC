<DOC>
<DOCNO> 207458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/yazar/pulur.html </URL>
<DATE> 2004/01/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yılın 3 adamı 
</HEADLINE>
<TEXT>

   
   KEMAL Derviş'i eleştirdik diye bize kızanlar var. Ne yaptı Kemal Derviş 
   CHP sözcüsü olarak çıktığı Meclis kürsüsünden AKP'nin ekonomi politikasını övdü. 
   İşin aslına bakarsanız, haksız sayılmazdı, bugün AKP'nin izlediği düzen, Kemal Derviş'in Amerika'dan getirdiği programdan farklı değil ki 
   Övmeyip de ne yapsın 
   
   LAKİN yakaya "sosyal demokrat" rozeti takmakla sosyal demokrat olunmuyor ki 
   CHP, eğer kendisini "sosyal demokrat" sayıyorsa, bu programın yani Kemal Derviş'ten AKP'ye geçen programın, altında ezilenler kimlerdir 
   İşçiler, emekliler, dar gelirliler, memurlar, küçük esnaf... 
   Programın yükü bunların sırtında değil mi 
   Ya işsizlik 
   CHP milletvekillerinin hazırladığı raporlarda "açık işsiz" sayısının 6 milyona ulaştığı belirtiliyor. 
   Milyonlarca insanın işsizlikten bunaldığı, bunalıma girdiği bir ülkede, "sosyal demokrat" olduğu söylenen bir partinin sözcüsü uygulanan bu programı övemez, överse, CHP'nin sosyal demokrat olduğuna - zaten inanan yok - en iyi niyetliler bile inanmaz. 
   
   25 yıldır ne çekmişsek enflasyondan çektik, her şeyin başı, pahalılığın başı enflasyon değil miydi 
   İşte, enflasyon düştü rahmetli Özal, bugünleri göremeden gözü açık gitti. 
   İyi de soranlar çok 
   "Madem pahalılığın sebebi enflasyondu, şimdi enflasyon düştü, çarşı pazardaki fiyatlar niye düşmedi " 
   Cevabını Merkez Bankası Başkanı Süreyya Serdengeçti verdi 
   "Bazıları oturduğu yerde, aynı parayla, çarşı pazara gidip daha fazla mal ve hizmet almak istiyor, kusura bakmayın, bu mümkün değil " 
   Yani, cebinde 1 milyon lira varken, enflasyon düştü diye, pazara gidip, geçen haftadan daha fazla soğan alamazsınız 
   Anlaşıldı mı 
   
   HER yıl birtakım seçmeler yapılır, yılın annesi, yılın sporcusu, yılın güzeli, gibi... 
   Peki, "yılın adamı" kim olabilir 
   Bize göre "yılın üç adamı" var, çöp karıştırıcılar, çöplerden seçme yapıp toplayanlar, trafiğin sıkıştığı yerlerde iğneden saate, tornavidadan cep telefonuna kadar her şeyi satanlar ve üç tekerlekli seyyar işportacılar... 
   Bunlar "yılın adamları"dır. 
   Bunların, namuslarıyla para kazanmak yerine yol kesip adam soyduklarını düşünsenize... 
   Adamlar ne soygun, ne gasp yapıyorlar, ne de el avuç açıp dileniyorlar, kimseyi sömürmeden, emeğini çalmadan, mallarını satıp çoluk çocuğun nafakasını çıkarmaya çalışıyorlar. 
   "Yılın adamları" bunlardır. 
   
      
   
</TEXT>
</DOC>
