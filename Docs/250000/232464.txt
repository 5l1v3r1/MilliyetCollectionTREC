<DOC>
<DOCNO> 232464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yasam/ayas.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İslami 'bestseller' 
</HEADLINE>
<TEXT>

   Daha çok 'İslami kesimin' okuduğu kitaplarında dini motifler de var, 'örtülü' bir cinsellik de.. Ve işte, kitapları Orhan Pamuk kadar satan, Halit Ertuğrul... 
      Elif Korap 
   
   Nesil Yayıncılık'ın bir kaç hafta önce başlattığı yeni kampanyası birçok kişiyi şaşırttı. İlanda, "Türkiye'nin en çok satan yazarları kim demiştiniz Üç yazarımızın toplam kitap satışı 4.5 milyon. Yavuz Bahadıroğlu, Vehbi Vakkasoğlu ve Halit Ertuğrul" ifadeleri yer alıyordu. Peki islami kesimin yazarları olarak tanınan bu kitlenin ayrı bir "bestseller" listesi mi var Onları kim okuyor Bu rakamlar gerçek mi 
   Küçük bir karşılaştırma yaparsak, son yılların en çok satan yazarı Orhan Pamuk'un kitaplarının toplam satışı 800 bin civarında. Halit Ertuğrul'un ise 1 milyon 100 bin. Pamuk'un en çok satan kitabı 'Benim Adım Kırmızı' 180 bin, 'Kara Kitap' 114 bin 500 satmıştı. Ertuğrul'un 2000 yılında çıkan 'Düzceli Mehmet' kitabı 124 bin, 1994'te çıkan 'Kendini Arayan Adam'ı 160 bin, 'Aysel'i ise 70 bin sattı. 
   
   'Haddimi bilirim' 
   Halit Ertuğrul'u bulduk ve ona işin 'sırrı'nı sorduk. Nasıl olup da kimse onu tanımazken, bu kadar çok satabilmişti İşte yanıtları... 
   Yayıneviniz "Türkiye'nin en çok okunan yazarı" diye reklam kampanyası başlatacakmış. Ne diyorsunuz    Benim en iyi reklamım okurun birbirine yaptığı reklam, tavsiyedir. Reklam kampanyasına ihtiyaç hissetmedim, ama daha önce de olsa tabii iyi olurdu. 
   
   Bestseller listelerinde neden adınız yok    Belki taşrada yaşamamdan kaynaklanıyor. Şu da var Tabii ki Orhan Pamuk'la boy ölçüşemem. Çok sıradan bir insanım. Kitaplarım çok satıyor, ama ben haddimi bilirim. 
   
   Nasıl olup da bu kadar çok satıyor kitaplarınız    Önce bir babayım ve 25 yıllık eğitimciyim Gazi Üniversitesi Kırşehir Eğitim Fakültesi'nde felsefe dersi veriyor . Hep gerçekleri romanlaştırdım. 
   
   İyi kazanıyor olmalısınız    Yok, çünkü telif ücreti olarak yüzde 10'un altında alıyorum. Bir de kitapların daha çok kişiye ulaşabilmesi için mümkün olan en düşük fiyata satılmasını istiyorum. 
   
   Genelde İslami kesim okuyor sizi herhalde    Bunun nedeni yayınevinin kitaplarımızı her kesime ulaştıramayışı olabilir. Ama şu an bütün Türkiye'yi hedefliyor. Aslında geç kalınmış bir tercih bu. 
   
   Kitaplarınızda dini motifler yok mu    Yeri geldiğinde var, ama özellikle dini konuları işleme gayretim yok. Zaten 'İslami, sol edebiyat' kavramlarını suni buluyorum. 
   
   Cinsellik, seks var mı    Olmaz olur mu. 'Aşk Böyle Yaşanır' diye ünlü bir kitabım var. Aşkı, yanlış ve doğru ilişkileri, ele alıyorum. Cinsellik hayatın bir gerçeği, gözardı edemeyiz. 
   
   Nasıl anlatıyorsunuz peki iki kişi arasında yaşanan cinselliği Mesela öpüştüler, seviştiler filan diyor musunuz    O kadar açık ifade etmiyorum tabii. Gençlerin birliktelikleri, gençlerin kendi hayatlarını yaşamaları diyorum. Mesela öpüştüler yerine 'yakınlaştılar', 'geceyi birlikte geçirdiler' diyorum. 
   
   
</TEXT>
</DOC>
