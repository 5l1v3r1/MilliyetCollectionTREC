<DOC>
<DOCNO> 212194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/soneko22.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Çukurova Grubu tarafından yeni bir teklif yapılmadı 
</HEADLINE>
<TEXT>

     Bankacılık Düzenleme ve Denetleme Kurumu BDDK , Çukurova Grubu'nun, TMSF ile Yapı ve Kredi Bankası'na olan borçlarının yeniden yapılandırılmasına ilişkin hukuki engelleri ortadan kaldıracak yeni bir teklifte bulunmadığını bildirdi. 
     BDDK Başkan Yardımcısı Sabri Davaz imzasıyla Borsa'ya gönderilen yazıda, Çukurova Grubu'nun Tasarruf Mevduatı Sigorta Fonu TMSF ve Yapı ve Kredi Bankası'na olan borçlarının yeniden yapılandırılmasına ilişkin teklifinin hukuki bazı nedenlerden dolayı kabul edilebilir nitelikte bulunmadığının daha önce açıklandığı anımsatıldı. 
     Yazıda, ''Grup tarafından, sözkonusu teklif ile ilgili çalışma ve girişimlere devam edileceği belirtilmesine rağmen, bu tarihe kadar kurumumuza söz konusu hukuki engelleri ortadan kaldıracak yeni bir teklifte bulunulmuş değildir'' denildi. 
     
</TEXT>
</DOC>
