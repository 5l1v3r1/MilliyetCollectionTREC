<DOC>
<DOCNO> 247600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sontur18.html </URL>
<DATE> 2004/06/13/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
LGS soruları ve cevap anahtarı... 
</HEADLINE>
<TEXT>

     Fen, Anadolu ve bazı meslek liseleri ile Sosyal Bilimler Lisesi'ne öğrenci yerleştirmek amacıyla düzenlenen Ortaöğretim Kurumları Öğrenci Seçme ve Yerleştirme Sınavı liselere giriş sınavı-LGS yapıldı. 
     Sınavın ardından uzmanlar Matematik A testindeki 2. sorunun kesin iptal edilmesi gerektiği yönünde görüş belirtirken, Fen Bilimleri A testi 23. sorunun da hatalı olduğunu kaydetti. 
     Uzmanlar, bu yılki sınavın çok zor olduğu yönünde ortak görüş belirtirken Türkçe testinde de birkaç soruda hata olabileceğini söylediler. 
     Polis Koleji Adaylık Tespiti ile Devlet Parasız Yatılılık ve Bursluluk için başvuran 8. sınıf öğrencilerinin de alındığı sınavda, toplam 689 bin 685 öğrenci ter döktü. 
     Sınavda adaylara, akademik yeteneği ölçme ağırlıklı Türkçe, Matematik, Fen Bilimleri ve Sosyal Bilimler alanlarında toplam 100 adet test sorusu yöneltildi. 
     Liselere giriş sınavı sonuçları, 2004 Temmuz ayının son haftasında ilan edilecek. 

     
</TEXT>
</DOC>
