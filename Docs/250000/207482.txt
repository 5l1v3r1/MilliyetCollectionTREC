<DOC>
<DOCNO> 207482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sondun18.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başörtüsüyle alay edilen Türk öğrenci intihar etmek istedi 
</HEADLINE>
<TEXT>

     Almanya'nın Köln kentinde, başörtüsü takması arkadaşlarınca alay konusu yapılan 13 yaşındaki Türk öğrenci intihar etmek istedi. 
     Köln Express gazetesinin haberine göre, Müllheim semtindeki Genoveva Lisesi'nde okuyan ve adı açıklanmayan öğrencinin sol bacağının kırıldığı ve hemen ameliyata alındığı kaydedildi. 
     Gazete haberinde, Türk gencinin başörtüsü taktığı için kendisiyle alay eden arkadaşlarını defalarca uyardığı, ancak sınıf arkadaşlarının uyarısını ciddiye almamaları ve ''sen korkaksın atlayamazsın'' demeleri üzerine ikinci kattan atladığı belirtildi. 
     Haberde, öğrencinin hayati tehlikesinin bulunmadığı, polisin böyle bir durumdan habersiz kalan okul yönetimini hakkında soruşturma başlattığı kaydedildi. 
     
</TEXT>
</DOC>
