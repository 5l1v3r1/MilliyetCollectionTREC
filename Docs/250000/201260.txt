<DOC>
<DOCNO> 201260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/magazin/amag.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mehmet Ali Erbil rolümü çaldı' 
</HEADLINE>
<TEXT>

   Meğer Müjdat Gezen ne yere bakan, yürek yakanmış bugüne kadar neler neler yaşamış Gezen'in hayatını anlattığı 'Galiba Ben Sanatçıyım' adlı kitabı çok konuşulacak, tartışma yaratacak... 
      Elif Korap 
   
   İşte Müjdat Gezen'in 18 Aralık'ta Can Yayınları'ndan çıkacak olan 'Galiba Ben Sanatçıyım' adlı kitabından çok konuşulacak anılar 
   "Kahpe Bizans filmi için bana teklif yapıldı. Anlaştık. Bir oyuncu bulamıyorlar. 'Mehmet Ali'yi alın' diyorum. Kabul ediyorlar. Sonra Gani Müjde beni arayıp 'Mehmet Ali senin rolünü istiyor' diyor. Ben ona rol buluyorum, o benim rolümü istiyor. Onları ahlaklarıyla baş başa bıraktım. Gelgelelim hiçbiri yüzüme bakamıyor." 
   
   Bir otobüs dolusu kadın... 
   "Yüzümü duvara dönüp küçük tuvaletimi yapmak en çok istediğim şeylerden biridir. Ünlü olduğum için yapamıyorum. Benzeri bir olayda, ta Romanya'da yakalandım çünkü. Romanya Köstence'de içki içtik. O kadar ki, benden daha küçük olan organımın da Romanya'yı görmesini istedim ve fermuarımı açarak ona 'Bak, Romanya'yı seyret' dedim. Ama demeye kalmadan tam karşımda bir otobüs ve içinde pek çok kadın Hem de Türkiye'den. Yıllar sonra eşimle Tayland'ın Pucket Adası'nda benzeri başıma gelmez mi " 
   
   Flört etti kovuldu 
   "Tiyatroda flört ettiğim kız Muammer Karaca'nın sevgilisiymiş. Tiyatrodan bu yüzden kovulunca işsiz kaldım. Muammer Abi bana, 'Başkasıyla ilişkisi olan kadınlara yanaşma' dedi." 
   
   Karışık ilişkiler 
   "Ünlü oyuncu P.S. ile flört ediyordum. Çok ünlüydü. Askere gittiğimde U.S. ile olan ilişkim de devam ediyordu. Bir gün askerden izin alarak İskenderun'dan İstanbul'a U.S.'nin yeni yılını kutlamaya geldim. Kapının önünde ayakkabılar vardı. Beni içeri alamayacağını söyledi. İçeride sözlüsü varmış. Sözlüsü ben değil miydim 
   Bu sefer G.A. ile nişan yapmaya karar verdim. Nişanlandık. Tekrar asker ocağına döndüm. Çok kısa süre sonra bizimkinin ünlü oyunculardan G.Y. ile evlendiğini öğrendim. Attım yüzüğü. Hatta, evlendiği adam yıllar sonra G.A.'yı mahkemeye verdi ve ben G.A. aleyhine tanıklık yaptım." 
   
   Serengil'in 16'lık asistanı 
   "Öztürk Serengil'in 16 - 17 yaşındaki asistanıyla dünyam değişti. Ama eşim son derece onurlu bir kadındı. Bu ilişkiyi hazmedemedi. Ayrıldık... 
   Bir filmde benimle oynayan biblo gibi bir kız vardı. Onu küçüklüğünden tanıyordum. Filmde sevgilimi oynuyordu. İlişkimiz bir yıla yakın sürdü. Ona küçük bir araba aldım. Ben kadın konusunda inanılmaz şanslıyımdır zaten. İlk eşim olsun, S. olsun, pek çok sevgilim olsun, hepsi iyi insanlardı. Kötü olup ne olacak zaten Ayrılırız olur biter." 
   
   Aziz Nesin sekreterimle... 
   "Aziz Nesin sekreterim N.'yi gözüne kestirmiş. İkisi benim Cihangir'deki evime yerleşti. N. ile uzun süre mutlu oldular. Onun için kitaplar, şiirler yazdı. Böcüm derdi N'ye." 
   
   Ajda Pekkan'la aşk    Bir ara şu an evli olan ve anneanne rollerine çıkan S.B.O. ile İzmir'de aşk yaşadık. İlk tanıştığımız gece S. bana 'Ajda'yı dinlemeye gidelim' dedi. Ajda bana 'Programdan sonra yemek yiyelim mi ' diye sordu. S. duruma el koydu. Ne erkeğim Devrin en ünlü iki kadını beni paylaşamıyor. Ben neymişim yarabbi 
   S. ile bir süre aşk yaşadık. Ajda birkaç gün sonra İstanbul'a ne zaman döneceğimi sordu. Sonra uçak biletimi yırtıp 'Benim arabayla gidiyoruz' dedi. Etiler Çamlık'taki evine geldik. Oysa karım havaalanına gitmiş beni bekliyordu. Ne ayıp şu yaptığım." 
   
   Kitaptan satırbaşları..    Kendime değişik bir yaşam biçimi seçtim ve görücü usulü evlenmek istediğimi söyledim. Sonra şimdiki eşim Leyla ile görücü usulüyle evlendim...Annemin ailesine neden 'yedi deliler' dendiğini babam yıllar sonra anlamıştı. Çünkü annemin ne kadar akrabası varsa deliydi. Büyük dayım son derece sinirliydi. Kızı iki kez Bakırköy'de yattı.. Abim Sarhoş Nejat'tı. Abimin benim yüzümden alkolik olduğu fikri yüzünden hep suçluluk duydum.Ortaokulda sınıfta kaldığım için babam bana pantolon almama cezası vermişti. Tek pantolonum da yamalıydı. Abimin düğününe gidemedim...Bu delikanlılık meselesine de oldum olası gülerim. Taşradan gelip üne kavuşmuş ne kadar kıro varsa, hepsi delikanlıdır...Tırnakları temiz olan feministleri severim. Onlar da beni sever. 
   
</TEXT>
</DOC>
