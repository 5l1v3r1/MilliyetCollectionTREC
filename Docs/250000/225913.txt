<DOC>
<DOCNO> 225913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sontur07.html </URL>
<DATE> 2004/03/26/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kapkaççıları vatandaşlar yakaladı 
</HEADLINE>
<TEXT>

     İzmir'de yolda yürüyen 3 kişinin cep telefonu ve çantasını alan kapkaççılardan 2'si tutuklandı. 
     Alınan bilgiye göre, Çankaya Fevzi Paşa Bulvarı'nda yürüyen İrfan Polat'ın elindeki cep telefonunu alarak kaçmak isteyen Ahmet Sarıkaya 19 vatandaşlar tarafından yakalandı. Polise teslim edilen ve işlemlerinin ardından adliyeye sevk edilen Sarıkaya, tutuklandı. 
     Çankaya Hisar önü mevkiinde yürüyen Mukaddes Aksoy'un omzundaki çantada bulunan cep telefonunu çalan A.P. 16 kaçmaya çalışırken vatandaşlar tarafından yakalanarak polise teslim edildi. Zanlının, işlemleri tamamlandıktan sonra adliyeye sevk edileceği bildirildi. 
     Menemen İlçesi Paşa Türbe Sokak'ta Türkan Cankurt'un, içinde 14 milyon lira bulunan çantası Ferhat Dertli 20 tarafından çalındı. 
     Vatandaşlar tarafından yakalanarak polise teslim edilen Dertli, çıkarıldığı nöbetçi mahkemece tutuklanarak cezaevine konuldu. 
     
</TEXT>
</DOC>
