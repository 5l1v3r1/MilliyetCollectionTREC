<DOC>
<DOCNO> 242912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun34.html </URL>
<DATE> 2004/05/26/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Bush, Erdoğan'ı G-8 zirvesine davet etti 
</HEADLINE>
<TEXT>

     Beyaz Saray, ABD Başkanı George Bush'un Başbakan Recep Tayyip Erdoğan'ı, ABD'nin Georgia eyaletinde yapılacak G-8 ülkeleri zirvesine ''demokratik ortak'' olarak davet ettiğini bildirdi. 
     Beyaz Saray'dan yapılan açıklamada, sanayileşmiş 7 ülke ve Rusya'dan oluşan G-8 ülkelerinin, Georgia eyaletinin Sea Island bölgesinde 9 Haziran'daki zirvesine, Başbakan Erdoğan'ın davet edildiği kaydedildi. 
     ''Başkan Bush, Türkiye'yi demokratik ortak olarak G-8 zirvesine davet etti'' başlığıyla yayınlanan açıklamada, ''Başkan Bush, Türk Başbakanı Erdoğan'ı, G-8 liderleri ve büyük Ortadoğu'dan bölgesel ortaklarla buluşmak üzere davet etti. 
     Açıklamada, ''Bush, geniş Ortadoğu ve Kuzey Afrika'da siyasi, ekonomik ve sosyal özgürlüklere G-8 ülkelerinin nasıl destekleyeceği konusundaki görüşmeleri ve Türkiye'nin bu çabalara katkısını bekliyor. Bölgede kilit reformların gelişmesine yönelik spesifik programlara katılımı, özellikle demokrasi alanında katılımı, G-8, AB ülkeleri, Türkiye ve bölgesel ortaklar arasında işbirliğini ilerletecektir'' denildi. 
     
</TEXT>
</DOC>
