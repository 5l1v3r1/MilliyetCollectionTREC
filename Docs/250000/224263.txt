<DOC>
<DOCNO> 224263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo16.html </URL>
<DATE> 2004/03/21/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Trabzonspor 1 - Denizlispor 0 maç bitti 
</HEADLINE>
<TEXT>

     Birinci Süper Futbol Ligi'nde Trabzonspor, Denizlispor'u sahasında 1-0 yendi. Şampiyonluk ve Şampiyonlar Ligi'ne katılabilme iddasını sürdürmek için sahasındaki Denizlispor maçına mutlak 3 puan parolasıyla çıkan Trabzonspor, ilk yarıda gol pozisyonu üretmekte zorlandı. Teknik Direktör Ziya Doğan'ın 36. dakikada Emre Toraman'ın yerine Mehmet Yılmaz'ı sahaya sürmesiyle 3 forvete dönen ve rakip kale önünde ciddi ataklar geliştirmeye başlayan bordo-mavililer, istediği gole ulaşamadı. 
     Konuk takım Denizlispor ise ilk yarıda savunmasını kalabalık tutarken, hızlı hücümlarla zaman zaman Trabzonspor karşısında etkili olmaya çalıştı. 
     Karşılaşmanın ilk etkili atağını 23. dakikada Denizlispor geliştirdi. Bu dakikada ceza alanı içindeki Özgür'ün pasında yakın mesafede topla buluşan Serhat'ın şutunda meşin yuvarlak, az farkla yandan dışarı gitti. 
     27. dakikada Timuçin'in soldan kullandığı köşe vuruşundan, ceza alanı içinde uygun durumdaki Çağdaş'ın kafa şutunda kaleci Petkoviç, 2 hamlede topu kontrol etti. 
     37. dakikada Gökdeniz'in sağdan ortasında ceza alanı içinde ön direğe doğru hareketlenen Mehmet Yılmaz'ın kafa vuruşunda top az farkla dışarı gitti. 
     39. dakikada Romaschenko'nun soldan kullandığı serbest atışta, ceza alanı içinde Tolga kafayla topu Mehmet Yılmaz'a doğru indirdi. Ancak bu futbolcunun altı pas içinde yatarak vuruşunda top dışarı gitti. 
     Karşılaşmanın ilk yarısı 0-0 berabere sonuçlandı. 
     
     İKİNCİ YARI 

     50. dakikada savunmadaki son adam olan Mikka'dan topu çalan ve kaleci Hamidou'yu geçen Gökdeniz'in boş kaleye gönderdiği top, yan direkten döndü. Kaleci Hamidou daha sonra dönen topun sahibi oldu. 
     55. dakikada Romaschenko'nun pasında ceza alanı içinde Gökdeniz'in kaleci Hamidou ile karşı karşıya kaldığı pozisyondaki şutunda top, Hamidou'dan döndü. Dönen topu Gökdeniz tamamlamak istedi ancak, kaleci Hamidou birkez daha gole engel oldu. 
     56. Gökdeniz'in attığı gol, karşılaşmanın hakemi tarafından ofsayt gerekçesiyle sayılmadı. 
     65. dakikada Romoschenko'nun ceza alanı dışından kullandığı serbest vuruşta top, kaleci Hamidou'da kaldı. 
     85. dakikada Trabzonspor aradığı gole kavuştu. Bu dakikada Gökdeniz'in soldan ceza alanına havalandırdığı topa iyi yükselen Mehmet Yılmaz kafa ile meşin yuvarlağı kaleci Hamidou'nun solundan filelere gönderdi 1-0. 
     87. dakikada Volkan'ın ceza alanı dışından kullandığı serbest vuruşta köşeye doğru giden topu kaleci Hamidou kornere çeldi. 
     Uzatma dakikalarında, Denizlispor yarı alanından gönderilen uzun topla ceza alanı içinde bulaşan Özgür, uygun durumda meşin yuvarlağı auta gönderdi. Karşılaşma Trabzonspor'un 1-0 üstünlüğüyle sona erdi. 
     MAÇIN KARNESİ 
     

Stat Hüseyin Avni Aker Hakemler Selçuk Dereli xxx, Mustafa Sönmez xxx, Cem Satmaz xxx Trabzonspor Petkoviç xxx, Emrah xx, Tolga xxx, Erdinç xxx, Hasan xx Dk. 63 Augustine x , Hüseyin xxx, Volkan xxx, Emre x Dk. 36 Mehmet Yılmaz xxx , Romaschenko xx Dk. 74 Yattara x , Gökdeniz xxx, Fatih xxx Denizlispor Hamidou xx, Özgür xx, Kratochvil xx, Çağdaş xx, Mikka xx, Ali Akdeniz x Dk. 59 Burak x , Mustafa xx Dk. 76 Serdal x , Serhat xx, Levent xx, Timuçin xx, Ömer Rıza x Dk. 59 Ersan Martin x Gol Dk. 85 Mehmet Yılmaz Sarı Kartlar Dk. 70 Romaschenco Trabzonspor , Dk. 20 Çağdaş Denizlispor      

     
</TEXT>
</DOC>
