<DOC>
<DOCNO> 240092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur13.html </URL>
<DATE> 2004/05/14/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İstanbullular dikkat... Edirnekapı tünelinde çalışma var... 
</HEADLINE>
<TEXT>

     0-1 Otoyolu üzerinde bulunan Edirnekapı Tüneli'nin, yapılacak çalışmalar nedeniyle 17-21 Mayıs 2004 tarihleri arasında 5'er saat araç trafiğine katılacağı bildirildi. 
     İstanbul Valiliği'nden yapılan yazılı açıklamada, Karayolları 17. Bölge Müdürlüğü'nün sorumluluk alanındaki O-1 Otoyolu Haliç Köprüsü ile Vatan Caddesi Köprülü Kavşağı arasında yer alan Edirnekapı Tüneli'nin kuzey yönünde çalışmalar yapılacağı belirtildi. 
     Çalışmaların 17 Mayıs Pazartesi günü başlayıp 21 Mayıs Cuma günü tamamlanacağı ifade edilen açıklamada, bu tarih aralığında 01.00 ile 06.00 saatleri arasında yolun ulaşıma kapatılacağı kaydedildi. 
     Açıklamada, şöyle devam edildi 
     ''Bunun dışındaki saatlerde trafik akışında herhangi bir kısıtlama olmayacaktır. Sözkonusu çalışma esnasında Edirnekapı Tüneli, Kuzey Haliç-Topkapı istikametinde trafiğe kapatılacak olup, tünel trafiği Edirnekapı-Rami çıkışına yönlendirilecek. Haliç yönünden gelip 0-1 Otoyolu, Topkapı ve Bayrampaşa çıkışına gitmek isteyenler, Edirnekapı-Rami çıkışından Ulubatlı Hasan Köprü Kavşağı'na gelerek istedikleri yöne gidebileceklerdir. 
     Bu çalışmalar sırasında geçici trafik işaretlemeleri yapılacak ve gerekli emniyet tedbirleri alınacaktır. Sürücülerin yol üzerindeki trafik işaret ve işaretçilerine titizlikle uymaları gerekmektedir.'' 
     
</TEXT>
</DOC>
