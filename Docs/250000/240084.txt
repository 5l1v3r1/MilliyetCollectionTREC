<DOC>
<DOCNO> 240084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur05.html </URL>
<DATE> 2004/05/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Bucak'ta otlak yüzünden kavga 1 ölü, 3 yaralı 
</HEADLINE>
<TEXT>

     Burdur'un Bucak İlçesi'ne bağlı Boğazköy'de otlak yüzünden çıkan kavgada, bir kişi öldü, 3 kişi yaralandı. 
     AA muhabirinin edindiği bilgiye göre, Bucak İlçesi'ne bağlı Boğazköy'de eski köy mevkiinde, otlak yüzünden daha önce de aralarında problem bulunan Osman Altınbayrak 22 ile Ali Durmaz kavgaya başladı. İki gencin kavgasına, Osman Altınbayrak'ın kardeşi Muhammet Altınbayrak ile Ali Durmaz'ın babası Mehmet Durmaz da katıldı. Daha sonra evlerine dönen Mehmet Durmaz ve Ali Durmaz, av tüfeğini alarak olay yerine döndüler ve önce Osman Altunbayrak'a, daha sonra da kardeşini kurtarmaya çalışan Muhammet Altunbayrak'a ateş edildi. 
     Kasık bölgesinden yaralanan Osman Altınbayrak olay yerinde ölürken, başından taş, ayağından av tüfeği ile vurulan Muhammet Altınbayrak, Bucak Devlet Hastanesi'ne kaldırıldı. 
     Olayın duyulması üzerine köylülerden bir grup, Ali ve Mehmet Durmaz'a saldırdı. Kafasından darbelerle ağır yaralanan Mehmet Durmaz ve vücudunun çeşitli yerleri ile kafasından yaralanan Ali Durmaz, Bucak Devlet Hastanesi'nde tedavi altına alındı. 
     Osman Altınbayrak'ın yaklaşık bir yıl önce askerden geldiği ve daha önce de otlak yüzünden Ali Durmaz ile kavga ettiği, kardeşi Muhammet Altınbayrak'ın ise gelecek hafta askere gideceği öğrenildi. 
     Olayla ilgili soruşturma sürdürülüyor. 
     
</TEXT>
</DOC>
