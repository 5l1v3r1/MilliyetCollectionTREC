<DOC>
<DOCNO> 223608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/magazin/mag06.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaca'ya verilen söz yerine geldi 
</HEADLINE>
<TEXT>

      MAGAZİN SERVİSİ 
   
   Cem Karaca'nın ölümünden önce seslendirdiği son şarkı olan "Hayvan Terli"nin albümü çıktı. Karaca'nın isteği üzerine seçimlerden önce çıkan albümün bir özelliği de, ilk kez bir single CD'sinin hem görüntülü, hem de sesli olarak kullanılabilmesi. DMC'den çıkan albüm, "Hayvan Terli" şarkısının ikisi enstrümantal olmak üzere 4 versiyonunu, kamera arkası görüntülerini ve video klibini içeriyor. Şarkının söz yazarı, bestecisi ve klip yönetmeni Mehmet Eryılmaz, "Klibin Cem Karaca'nın son konser görüntüleri olması, 'Hayvan Terli' parçasını seyirci karşısında ilk kez seslendirdiği anı ölümsüzleştirmesi ve sessiz protestonun tüm ortaklarının klip görüntülerinde yer alması nedeniyle albümde özellikle klibe yer verdik" dedi. 
   
   
</TEXT>
</DOC>
