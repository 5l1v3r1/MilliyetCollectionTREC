<DOC>
<DOCNO> 235557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/soneko14.html </URL>
<DATE> 2004/04/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İş Kurumu'na başvuru ve işe yerleştirme esasları... 
</HEADLINE>
<TEXT>

     İş Kurumu'na başvuru ve işe yerleştirme esaslarını düzenleyen ''Türkiye İş Kurumu Genel Müdürlüğü Yurtiçinde İşe Yerleştirme Hizmeti Hakkında Yönetmelik'', Resmi Gazete'nin bugünkü sayısında yayımlanarak yürürlüğe girdi. 
     Yönetmeliğin öngördüğü bazı hususlar özetle şöyle 
     - İş bulmak amacıyla Kuruma, bireysel ya da toplu başvuru yapılabilecek. 
     - Bir kişi, birden fazla meslek için kayıt yaptırabilecek. 
     - Başvuru için, 14 yaşını doldurmak, Türk vatandaşı olmak, fiili askerlik görevini yapıyor olmamak gerekecek. 
     - Elektronik ortamda başvuru yapılabilecek. 
     - Yurtiçinde iş arayanların kayıtları, en az 6 ay aktif tasnifte tutulacak. Bu süre sonunda uzatma başvurusunda bulunmayanların kayıtları, pasif tasnife alınacak. Pasif tasnifte, 6 ay kalan ve yenilenmeyen başvuru kayıtlardan silinecek. 
     - Kamu kuruluşlarının işçi ihtiyacını kurum aracılığıyla karşılaması zorunlu olacak. 
     - İş arayanının gönderme sonucu işe alınıp alınmadığı, kurum tarafından izlenecek. 
     - Özelleştirme nedeniyle işsiz kalanlar ile sigortalı işsizlerin öncelikle işe yerleştirilmesine çalışılacak. 
     - İşsizlik ödeneği alan sigortalı işsizler, kurumca bulunan işi haklı bir neden olmaksızın reddedemeyecek. 
     
</TEXT>
</DOC>
