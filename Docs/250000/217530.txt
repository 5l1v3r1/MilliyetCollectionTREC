<DOC>
<DOCNO> 217530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur26.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
20 milletvekilinin dokunulmazlığının kaldırılması dönem sonunda... 
</HEADLINE>
<TEXT>

     Hazırlık Komisyonu, 20 milletvekilinin dokunulmazlığının kaldırılmasının dönem sonuna ertelenmesini kararlaştırdı. 
     Anayasa-Adalet Karma Komisyonu üyeleri arasından oluşturulan 6 No'lu Hazırlık Komisyonu AK Parti Düzce Milletvekili Metin Kaşıkoğlu başkanlığında toplandı. Toplantıda aralarında, AK Parti'li TBMM Başkanvekili Nevzat Pakdil'in dosyasının da bulunduğu 20 dosya hakkında AK Parti'li üyelerin oylarıyla dönem sonuna ertelenme kararı verildi. 
     Hazırlık Komisyonu, görüşünü bir rapor halinde Karma Komisyon'a sunacak. Karma Komisyon, dokunulmazlığın kaldırılmasına veya kovuşturmanın milletvekilliği veya bakanlık sıfatının sona ermesine kadar ertelenmesine karar verecek. 
     
</TEXT>
</DOC>
