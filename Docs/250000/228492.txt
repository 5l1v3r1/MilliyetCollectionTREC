<DOC>
<DOCNO> 228492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonyas12.html </URL>
<DATE> 2004/04/04/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Çin, 'Ay'ın keşfi'ne hazırlanıyor 
</HEADLINE>
<TEXT>

     Çin, 2007 yılında gerçekleştirmeyi planladığı ''Ay'ın keşfi'' projesi için hazırlıklarını sürdürüyor. 
     Çin Uluslararası Radyosu'nun haberine göre, ''Ay keşfi''ni gerçekleştirecek Çangı-1 Chang'e-1 adlı uyduya monte edilecek teçhizatın yapımına kısa süre önce başlandı. 
     ''Ay'ın keşfi'' projesine katılan uzmanlar, bu teçhizatlar sayesinde Ay'ın kutup bölgelerinde su veya buz bulunup bulunmadığının tespit edileceğini söylediler. 
     ''Çangı-1'' adlı uydunun taşıyacağı teçhizat arasında, ayın üç boyutlu görünümünü elde edebilecek özel amaçlı fotoğraf makinesi ve ilki Çin yapımı ''Şıncou 4'' Kutsal Gemi adlı uzay aracında kullanılan mikrodalga tespit cihazı bulunuyor. 
     Uzmanlar, mikrodalga tespit cihazının Ay'ın keşfinde kullanılmasının dünyada uzaycılık sektöründe ilk olacağına dikkat çekerek, Ay'da su bulunduğunun tespit edilmesi durumunda ''insanlığın Ay'a göç etmesinin rüya olmaktan çıkacağı'' görüşünü dile getirdiler. 
     Çin'in eski efsanelerindeki imparatoriçelerden biri olan Çangı'nın adı, bu projede kullanılacak uyduya verildi. Efsaneye göre, Çangı yeryüzünde yalnızlıktan sıkılarak yanına bir tavşan ve hizmetkarı Vu Gan'ı alarak Ay'a çıktı ve yaşamını orada sürdürdü. 
     
</TEXT>
</DOC>
