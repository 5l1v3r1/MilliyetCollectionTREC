<DOC>
<DOCNO> 242126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun28.html </URL>
<DATE> 2004/05/23/ </DATE>
<TIME> 18.19 </TIME>
<AUTHOR>  </AUTHOR>
<HEADLINE>
Papadopulos "Annan planının hazırlanmasında Kıbrıslılar rol aldı" 
</HEADLINE>
<TEXT>

     Kıbrıs Rum yönetimi lideri Tasos Papadopulos, Annan planının hazırlanmasında Kıbrıslı Rumların da rol oynadığını açıkladı. 
     Papadopulos, Rum Simerini gazetesine yaptığı açıklamada, şunları söyledi 
     ''Annan'ın raporunun eleştirel olacağı bir sır değil. Bu doğaldır, çünkü Genel Sekreter ve BM, Kıbrıs sorununun Annan planı temelinde çözülmesine büyük yatırım yaptılar. Özellikle müzakere grubu bir sendroma sahipti. Annan planını ideal plan sanıyorlardı. Planın yazımında veya Kıbrıs sorununun bazı yönlerine ilişkin karar aşamasına katılan Kıbrıslılarda da aynı sendrom vardı. Onları televizyonlarda, kabul edilemez olanları kabul edilebilir gibi gösterirken izledik.'' ''Stratejisi olmadığı'' yönünde kendisine yöneltilen eleştirilere yanıt veren Papadopulos, ''Stratejisini Rum Ulusal Konseyi'ne anlattığını ve dolayısıyla Konsey üyelerinin bundan haberdar olduğunu'' ifade etti. 
     Papadopulos, bu stratejinin, Annan planı temelinde, Rum halkının endişelerini ortadan kaldıracak yeni bir müzakerenin başlamasından ibaret olduğunu açıkladı. Tasos Papadopulos, ''Kopenhag kriterlerini yerine getirdiği ve bir Avrupa ülkesi gibi davrandığı sürece, Türkiye'nin Avrupa Birliği'ne girmesine karşı olmadıklarını'' söyledi. 
     
     ''TÜRKİYE'NİN SİCİLİ TEMİZ'' 
     Simerini gazetesinin, Papadopulos'a yönelttiği bazı soru ve cevaplar şöyle 
     Soru Türkiye, Kıbrıs sorununun çözümünü Aralık'a kadar neden ertelemek istesin 'Kıbrıs Cumhuriyeti'ni tanıması için birileri ona baskı mı yapacak Bunu yapmaması halinde tarih almasında sorunları mı olacak Türkiye'nin sicilinin temiz olduğunu bilmekteyken Kıbrıs sorununu neden yeniden ayaklarına dolasın Yanıt Türkiye, 'Kıbrıs Cumhuriyeti'nin AB'ye girmemesi için Kıbrıs sorununun 1 Mayıs'a kadar çözülmesini istedi. Bunu başaramadı. Bu birincisiydi. İkinci istediğiyse suçlu olmadığını gösterip temiz bir sicil almaktı. Türkiye, 'Kıbrıs Cumhuriyeti'nin üyeliğini engellemeyi başaramadı, ancak ikinci hedefini başardı. Gerçekçi olalım. Bu, bundan böyle üyeliği konusunda sorun yaşamayacağı anlamına gelmez. 
     Kıbrıs'la da bağlantılı olan Kopenhag kriterleri konusunda sorunları olmayacağı anlamına gelmez. Türkiye bir Avrupa ülkesinde asker bulundurmaya devam ediyor. 
     Soru Kıbrıs'taki Türk askeri varlığı, Türkiye'nin AB süreci için yeterli engel mi 
     Yanıt Size bir örnek verdim. Benzer başka onlarca konu daha olabilir. Herhangi biri gelip AB'nin aylık toplantılarına oturamaz. Türkiye de, AB'ye üye olmak isteyen herhangi bir ülke gibi denetimlere tabi olacak. Mesela, 7. başlığı kapatabilmek için bütün üye ülkelerin temsilcileri gelecek ve 'Tamam, kabul. Bu neden olmadı' diye soracak. 'Kıbrıs' gibi herhangi bir üye ülke bankalar konusunda 'ben Kıbrıs olarak aldığınız önlemlerden tatmin olmadım' diyebilir. 
     Buna paralel olarak Türkiye 'Kıbrıs'ı tanımamazlık edemez. Türkiye, orada oturup 25'lere yanıt veriyor. Türk temsilciye 'Bayım, ne yaptığınızı söyleyiniz. Kağıtlarınızı getiriniz. Neden bunu ve şunu yapmadınız. Olanı bize söyleyin' diyecek. Bu prosedür bir günde bitmez. 'Kıbrıs' bitirmek için 7 seneye ihtiyaç duymuşken, Türkiye'nin üyeliği tamamlaması ne kadar zaman alacak. 
     Soru Türkiye'nin Aralık ayına kadar sorunsuz bir şekilde tarih alacağını düşünüyor musunuz 
     Yanıt Diğer Avrupalılar da bilmiyor... Ben nasıl şimdiden bileyim 
     Soru Sizin tavrınız ne olacak 
     Yanıt Bizim tavrımız, daha önce söylediğim gibi olacak. Kopenhag kriterlerini yerine getirdiği ve bir Avrupa ülkesi gibi davrandığı sürece, 'Kıbrıs' Türkiye'nin AB'ye girmesine karşı değildir. 
     Soru Aralık ayına kadar bunu nasıl ifade edeceksiniz 
     Yanıt Size dediğim gibi. Başka bir ifade yok. 
     Soru Veto ölü mü 
     Yanıt Yanıt vermiyorum. 
     
</TEXT>
</DOC>
