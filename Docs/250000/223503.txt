<DOC>
<DOCNO> 223503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonspo04.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaza'nın 5 sayısı Magic'i kurtaramadı, Sacramento play-off'ta 
</HEADLINE>
<TEXT>

     ABD Profesyonel Basketbol Ligi'nde NBA 21. hafta mücadelesine, bu sabaha karşı yapılan 8 maçla devam edildi. 
     Gürcü asıllı Türk vatandaşı Zaza Paculia'nın 8 dakika oyunda kalarak 5 sayı, 1 hücum ribaundu ve 1 top çalmayla oynadığı maçta Orlando Magic, deplasmanda Golden State Warriors'a 110-85 yenildi ve 70. maçında 51. yenilgisini aldı. 
     Paculia, 2 sayılık atışlarda 3'de 2 ve serbest atışlarda 1'de 1 isabet buldu. 
     Magic'de Tracy McGrady'nin, 18 sayı, 7 ribaunt ve 10 asist, Juwan Howard'ın da 18 sayı, 9 ribaunt ve 1 asistlik performansları yenilgiyi engelleyemedi. 
     Warriors'da ise Troy Murphy'nin 22 sayı, 10 ribaunt ve 1 asist, Clifford Robinson'ın da 20 sayı, 5 ribaunt ve 1 asistlik performansları takımlarını galibiyete taşıdı. 
     Warriorus böylece, 67. maçında 27. galibiyetini almış oldu. 
     
     BROWN, KARİYERİNİN EN YÜKSEK SAYISINA ULAŞTI 
     Günün önemli maçlarından Washington Wizards-Sacramento Kings karşılaşmasında Wizards, Kings'i sahasında 114-108 yendi. 
     Wizardslı Kwame Brown, oyunun tamamında 48 dakika forma giyerek rakip potaya 30 sayı gönderdi ve hem maçın en skorer ismi oldu oldu, hem de kariyerinin en yüksek sayısına ulaştı. 
     Ayrıca Wizards'da, Gilbert Arenas 27 sayı, 5 ribaunt ve 10 asist ve Jerry Stackhouse da 21 sayı, 2 ribaunt ve 7 asistlik başarılı performanslarıyla galibiyete büyük katkıda bulundu. 
     Pasifik Grubu lideri Sacramento Kings'de ise Sırp forvet Predrag Stojakoviç'in 25 sayı, 4 ribaunt ve 3 asist, Mike Bibby'nin 20 sayı, 4 ribaunt ve 6 asist, Doug Christie'nin 17 sayı, 1 ribaunt ve 7 asist ile Chris Webber'ın 16 sayı, 7 ribaunt ve 5 asistlik performansları galibiyet için yeterli olmadı. 
     Böylece Wizards, 67. maçında 21. galibiyetini alırken Sacramento, 68. maçında 19. yenilgisini almış oldu. 
     Sacramento bu maç sonunda, yenilmesine rağmen, Indiana Pacers'dan sonra playoff'a katılma hakkını elde eden 2. takım oldu. 
     Ligde 21. hafta mücadelesi, yarın TSİ sabaha karşı yapılacak 3 maçla devam edecek. 
     NBA'de günün maçlarında alınan sonuçlar şöyle 
     Boston Celtics-Denver Nuggets 104-100. 
     Washington Wizards-Sacramento Kings 114-108. 
     Indiana Pacers-Portland Trail Blazers 80-71. 
     Toronto Raptors-Utah Jazz 85-81. 
     New Orleans Hornets-Philadelphia 76'ers 104-80. 
     Dallas Mavericks-Atlanta Hawks 110-111. 
     Los Angeles Clıppers-Los Angeles Lakers 103-106. 
     Golden State Warriorus-Orlando Magic 110-85. 
     
</TEXT>
</DOC>
