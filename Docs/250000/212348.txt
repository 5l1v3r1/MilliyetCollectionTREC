<DOC>
<DOCNO> 212348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yasam/yas06.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın partileri onlar belgeliyor 
</HEADLINE>
<TEXT>

   Gazetecilerin giremediği partilerin kahramanlarını en çılgın halleriyle görüntüleyen 6 fotoğrafçı genç, içimizden birilerini internette sobeliyor 
      Pınar Aktaş 
   
   Partilerin tanıkları 
   GAZETECİLERİN alınmadığı çok özel bir partide yanınıza genç bir kız yaklaşıp 'Fotoğrafınızı çekebilir miyim ' diye sorarsa şaşırmayın. Bu genç kızlar, 'Türkiye Böyle Partiliyor' adıyla kurulan ve çılgın parti fotoğraflarının yayımlandığı "www.partipix.com"un fotoğrafçı kızları. 
   
   Paparazzi sanılmasın 
   PARTİPİX.COM'U kuran Serkan Barutçu, New York'ta gördüğü örnek üzerine İstanbul'daki Crystal, Neo, Avantgarde, gibi mekanlarla anlaştı. Barutçu, erkeklerin "paparazzi" olarak algılanabileceği ihtimalini göz önünde bulundurarak 6 genç kızla çalışmaya karar verdi. 
   
   24 saat içinde internette 
   DİYELİM ki bir partidesiniz. "Partipix" yazılı bir tişört giyen genç kız gelerek 'Fotoğrafınızı çekebilir miyim ' diye soruyor. İzin verirseniz, fotoğraflar 24 saat içinde "www.partipix.com" adlı web sitesinde yer alıyor. Yayımlanan fotoğrafınızı kendi bilgisayarınıza yükleyebiliyorsunuz. İsterseniz de formu dolduruyorsunuz fotoğraf kapınıza kadar yollanıyor. 
   
   
   
</TEXT>
</DOC>
