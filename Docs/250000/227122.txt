<DOC>
<DOCNO> 227122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun03.html </URL>
<DATE> 2004/03/31/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Baba Bush, oğlunu savundu... 
</HEADLINE>
<TEXT>

     ABD Başkanı George W. Bush'un babası eski başkan George Bush, oğluna Irak'ın işgalinden dolayı yöneltilen suçlama ve eleştirileri ''insafsızca, iğrenç ve cahilce'' diye nitelendirdi. 
     Baba Bush, Amerikan petrol şirketlerinin San Antonio kentinde düzenlediği yıllık konferansta yaptığı konuşmada, yöneltilen saldırılara karşı oğlunu duygulu ifadelerle savundu. 
     Eski başkan baba Bush, ''seçim yılında bu ülkede bazı elitler ve entellektüellerin, Saddam Hüseyin'in geçen yıl devrilmesinden sonra Irak'ta elde edilen ilerlemeyi reddetmesi çok insafsız, saldırgan ve iğrenç bir davranış. Irak'ta bir mucize gerçekleşiyor. Bunu görmeyenlerin, bir diktatörün uzaklaştırılmasına ve orada insan özgürlüklerinin yeniden kurulmasına karşı çıkması cahilce'' dedi. 
     Baba Bush, oğlunu savunurken, ''zamanında bana da saldırıyorlardı, ancak insanın oğluna haksız eleştiriler yöneltildiğini görmesi çok daha acı'' diye konuştu. 
     
</TEXT>
</DOC>
