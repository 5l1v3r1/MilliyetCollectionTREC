<DOC>
<DOCNO> 205172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo22.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisa'da 3 imza 
</HEADLINE>
<TEXT>

     İkinci Futbol Ligi A Kategorisi'nde yer alan Vestel Manisaspor, Denizlispor'dan transfer ettiği Cafer, Bülent ve İbrahim için imza töreni düzenledi. 
     Tarık Almış Tesisleri'ndeki törende yeni kulüpleriyle sözleşme imzalayan oyunculardan Cafer, Mustafa Denizli'nin A Milli takımdan teknik direktörü olduğunu, sezon sonunda şampiyonluk hedefine ulaşacaklarını belirtti. Denizlispor'dan kiralık olarak gelen İbrahim ve Bülent ise yeni takımlarına katkı sağlamak için çaba harcayacaklarını kaydetti. 
     Kulüp Başkanı Cengiz Ergün, yaptığı açıklamada, Cafer'i bonservisiyle kadrolarına dahil ettiklerini, Bülent ve İbrahim'i ise kiraladıklarını belirterek, ''Bu transferlerde onursal başkanımız Ahmet Nazif Zorlu'nun katkısı büyüktür. Kendisine teşekkür ediyoruz. Denizlispor'dan Coşkun ve ümit milli takımda yer alan gurbetçi Uğur İnceman ile görüşmeler sürüyor'' dedi. 
     Bursaspor'un Vedat'ı resmen istediğini de vurgulayan Ergün, ''Rusya'dan bir kulüp de Vedat'a talip. Önümüzdeki günlerde gelişmeler olabilir. Bizim Galatasaraylı Arif ile ilgilendiğimize ilişkin haberler ise asılsızdır. Arif gündemimizde değil'' diye konuştu. 
     
</TEXT>
</DOC>
