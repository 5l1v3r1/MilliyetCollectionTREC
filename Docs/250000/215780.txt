<DOC>
<DOCNO> 215780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo35.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da İstanbulspor maçı hazırlıkları... 
</HEADLINE>
<TEXT>

     Samsunspor pazar günü deplasmanda oynayacağı İstanbulspor maçı hazırlıklarına bugün başladı. 
     Nuri Asan Tesisleri'nde teknik direktör Erdoğan Arıca gözetiminde, İstanbulspor maçının ilk hazırlık çalışmasını yapan Karadeniz ekibi, teknik ağırlıklı bir çalışma yaptı. Özellikle pas çalışmasına ağırlık veren Arıca, oyuncularını hatasız pas yapmaları konusunda sık sık uyardı. 
     Ümit Milli Takım kadrosuna alınan Caner çalışmaya katılmazken, sakatlığı süren Celil ise takımdan ayrı çalıştı. 
     Çok sayıda taraftarın da izlediği çalışma neşeli bir havada geçerken, oyuncuların istekli oluşu ise dikkat çekti. 
     Samsunspor, İstanbulspor maçı hazırlıklarını yarın yapacağı tek idmanla sürdürecek. 
     
</TEXT>
</DOC>
