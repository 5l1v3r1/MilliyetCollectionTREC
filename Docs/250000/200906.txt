<DOC>
<DOCNO> 200906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo17.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisa yeniliyor, Dardanel yeniyor 
</HEADLINE>
<TEXT>

     İkinci Futbol Ligi A Kategorisi takımlarından Çanakkale Dardanelspor, Vestel Manisaspor'un 3 puan kaybettiği takımlarla 1 hafta sonra yaptığı maçları kazanmayı başarıyor. 
     Özellikle son 4 hafta Vestel Manisaspor'un üst üste aldığı 4 mağlubiyetin ardından, 1 hafta sonra 4 takımla karşılaşan Çanakkale Dardanelspor, bu maçların hepsinden 3 puan çıkardı. 
     Yaptığı flaş transferle lige şampiyonluk parolasıyla başlayan ancak son haftalarda kaybettiği puanlarla liderlik koltuğundan inen Vestel Manisaspor'un oynadığı ve yenik ayrıldığı maçlardan sonra bu takımlarla karşılaşan Çanakkale Dardanelspor, üst üste aldığı 15 puanla, Süper Birinci Lig için iddialı duruma geldi.. 
     Ligin 9. haftasında Kayserispor kendi evinde Vestel Manisaspor maçından 2-0'lık sonuçla 3 puan aldı. Bir hafta sonra Çanakkale deplasmanına gelen Kayserispor, bu maçtan 3-1 mağlup ayrıldı. 
     Özellikle son 4 haftada Vestel Manisaspor'un yenildiği tüm rakipleri yenen Çanakkale Dardanelspor, bu maçlardan 12 puan toplayarak, puanını 26'ya yükseltti ve 7. sıraya yükseldi. Çanakkale Dardanelspor'un Vestel Manisaspor'u yenen takımlarla 1 hafta sonra yaptığı karşılaşmalarda şu sonuçlar alındı 
     9. Hafta 
     Kayserispor 2 Vestel Manisaspor 0. 
     10. Hafta 
     Çanakkale Dardanelspor 3 Kayserispor 1. 
     13. Hafta 
     Kocaelispor 2 Vestel Manisaspor 0. 
     14. Hafta 
     Çanakkale Dardanelspor 4 Kocaelispor 1. 
     Vestel Manisaspor 1 Adana Demirspor 2. 
     15. Hafta 
     Adana Demirspor 2 Çanakkale Dardanelspor 5. 
     İzmirspor 3 Vestel Manisaspor 2. 
     16. Hafta 
     Çanakkale Dardanelspor 1 İzmirspor 0. 
     Vestel Manisaspor 1 Karşıyaka 1. 
     Ligin son haftasında ise Çanakkale Dardanelspor, Vestel Manisaspor deplasmanında 1-1 berabere kalan Karşıyaka ile rakip sahada karşılaşacak. 
     
</TEXT>
</DOC>
