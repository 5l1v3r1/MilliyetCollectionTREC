<DOC>
<DOCNO> 216689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/yasam/ayas.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, Kekilli'yi babasından kaçırdı 
</HEADLINE>
<TEXT>

   Berliner Kurier'in iddiası Babasının porno filmleri nedeniyle öldürmekle tehdit ettiği Sibel Kekilli'yi, polis koruma altına aldı 
      
   Almanya'nın Berliner Kurier gazetesi, 54. Berlin Film Festivali Berlinale'de 'Altın Ayı' ödülünü kazanan 'Duvara Karşı' filminin başrol oyuncusu Sibel Kekilli'nin 23 , polis tarafından 'saklandığını' iddia etti. 
   Habere göre, babası Mehmet Kekilli, genç yıldızı oynadığı porno filmler nedeniyle 'ölümle' tehdit etti. Bunun üzerine baba Kekilli'nin Heilbronn kentindeki evine giden polis, bir kişiyi ölümle tehdit etmenin suç olduğunu bildirdi ve Hamburg'da yaşayan Sibel Kekilli'yi de koruma altına aldı. 
   
   'Sibel bir Alman'la evlendi' 
   Sibel Kekilli'nin bir akrabasının yanına götürüldüğü, aile ile genç yıldızın arasını düzeltmek için bu akrabaların seferber olduğunun ileri sürüldüğü haberde, Müslüman aileler arasında 'namus' cinayetlerinin sık görüldüğüne dikkat çekilip baba Mehmet Kekilli'nin daha önce yaptığı, "Büyük utanç duyuyoruz. Onu hiçbir zaman affetmeyeceğim. Artık ailemizden değil" sözleri de anımsatıldı. 
   Bu arada yine Almanya'nın 'Bild' gazetesi de, Sibel Kekilli'nin Heilbronn'da bir eğlence salonunda Türk geleneklerine göre evlendiğini ileri sürdü. 
   Gazete, Kekilli'nin Stefan adlı bir müzisyenle evlendiğini, ancak ailesinin de katıldığı düğünün nik h dairesinde kayıtlara geçirilmediğini yazdı. Haberde, Kekilli'nin kocası olduğu ileri sürülen Stefan'ın bir arkadaşının, iki gencin evlilikleri ile ilgili şu açıklaması da yer aldı 
   "Yaklaşık 400 davetliyle büyük bir düğün yapıldı. Stefan, Sibel'i o kadar çok seviyordu ki, hem soyadını aldı hem evin duvarlarını fotoğraflarıyla süsledi. Ancak daha sonra çok kavga ettiler. Bir kagvada televizyonları kırılmıştı." 
   
   Duvara Karşı 'acil' geliyor    BİRSEN ALTUNTAŞ 
   Berlin Film Festivali'nde 'En İyi Film' dalında 'Altın Ayı' ödülü alan Fatih Akın'ın 'Duvara Karşı' filmi, 12 Mart'ta Türkiye'de de vizyona girecek. Warner Bross şirketi, daha önce vizyona gireceği duyurulan 'Büyük Balık Big Fish ' filmi yerine, 'Duvara Karşı' filmine öncelik verdi. 60 kopya halinde dağıtılacak 'Duvara Karşı'yı Türkiye'ye getiren Ömer Rıza Çam, şöyle konuştu "Bugün Hamburg'a gidip filmin yönetmeni ve yapımcılarıyla bir araya geleceğiz. Türkiye galasını 4 Mart'ta yapmayı planlıyoruz. Porno filmde oynadığı ortaya çıktığı için Alman basınının üzerine gittiği Sibel Kekilli'nin de Türkiye'deki galada olmasını istiyoruz ama gelip gelmeyeceğine hafta başı karar verilecek." 
   
   
</TEXT>
</DOC>
