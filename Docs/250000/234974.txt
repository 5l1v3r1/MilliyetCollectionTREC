<DOC>
<DOCNO> 234974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo26.html </URL>
<DATE> 2004/04/26/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Trabzonspor, PFDK'ya gönderiliyor... 
</HEADLINE>
<TEXT>

     Trabzonspor'un Diyarbakırspor ile hafta sonu yaptığı karşılaşmada çıkan olaylar nedeniyle Futbol Federasyonu Profesyonel Futbol Disiplin Kurulu'na PFDK yarın sabah sevkedileceği belirtilirken, hakem İsmet Arzuman'ın 3 ve 4 numaralı anonsları yaptırması nedeniyle 1 maç saha kapatma cezası verilebileceği ifade edildi. 
     Hüseyin Avni Aker Stadı'nda Trabzonspor'un attığı 2. gol sonrası bordo-mavili taraftarların sevinç gösterilerini abartmalarının yanısıra, sahaya atılan ve Diyarbakırspor Teknik Direktörü Sakıp Özberk'in kafasına isabet eden yabancı cisimler ile sahaya giren bir taraftarın kaleci Şenol'a sözlü taciz de bulunmasının da hakem ve gözlemci raporlarında yer aldığı belirtildi. 
     Hukuk Kurulu'nun, hakem İsmet Arzuman ile gözlemciler Seyfi Gözaydın ve Nedim İskender'in raporları üzerinde yapacağı inceleme sonunda Trabzonspor'un PFDK'ya gönderilmesine kesin gözüyle bakıldığı kaydedildi. 
     Trabzonspor, ceza alması halinde kendi sahasında yapacağı Galatasaray maçını tarafsız bir sahada oynayacak. 
     
</TEXT>
</DOC>
