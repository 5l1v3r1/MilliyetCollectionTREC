<DOC>
<DOCNO> 225872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo06.html </URL>
<DATE> 2004/03/26/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fenerbahçe'nin Adanaspor'a galibiyet sayısında 20-7 üstünlüğü var... 
</HEADLINE>
<TEXT>

     Fenerbahçe ile Adanaspor, yarın yapacakları karşılaşmayla birlikte, Birinci Futbol Ligi'nde 42. kez karşı karşıya gelecek. 
     2 takım arasında şimdiye dek yapılan lig maçlarında Fenerbahçe'nin galibiyet sayısında 20-7 üstünlüğü bulunuyor. Taraflar 14 maçta da beraberliği bozamadı. 
     Sarı-lacivertli ekibin attığı toplam 69 gole, turuncu-beyazlılar 30 golle karşılık verebildi. 
     Sezonun ilk yarısında İstanbul'da yapılan maçı, Fenerbahçe 3-0 kazanmıştı. 
     
     ADANA'DAKİ MAÇLAR 

     Fenerbahçe ile Adanaspor, yarın karşılaşacakları Adana'da, şimdiye dek 20 lig maçında birbirlerine rakip oldu. 
     2 takım arasında Adana'da yapılan lig maçlarından 7'sini Fenerbahçe, 3'ünü Adanaspor kazanırken, 10 maç da berabere sonuçlandı. 
     Adana'da sarı-lacivertliler 28, turuncu-beyazlılar ise 16 gol attı. 
     2 takım arasında geçen sezon Adana'da yapılan maçı, evsahibi ekip 3-1 kazanmıştı. 
     
     FARKLI SKORLU GALİBİYETLER 

     Fenerbahçe, Adanaspor karşısında en farklı skorlu galibiyetini 1998-99 sezonunda kendi evinde 6-0'la aldı. 
     Adanaspor ise Fenerbahçe karşısında aldığı 7 lig galibiyetinden 5'ini tek farklı skorlarla elde ederken, 1999-2000 sezonunda İstanbul'da 4-2, geçen sezon da Adana'da 3-1 galip geldi. 
     2 takım arasında en gollü maçlardan biri de 1980-81 sezonunda Adana'da 3-3'le yaşandı. 

     
</TEXT>
</DOC>
