<DOC>
<DOCNO> 233060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/yazar/sazak.html </URL>
<DATE> 2004/04/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Öteki Sol 
</HEADLINE>
<TEXT>

   
   28 Mart seçimlerine CHP dışında demokratik solda üç parti daha katıldı Ecevit'in DSP'si. 
   Cem'in YTP'si. 
   Karayalçın'ın SHP'si. 
   Üç parti de seçimden başarısız çıktılar. Bir zamanların kitle partileri bugün solda 'öteki' durumuna düşmüş, halk desteğini kaybetmiş, liderlerin ismiyle anılan 'tabela' örgütlere dönüşmüş olmalarına karşın 'eskisi gibi' yollarına devam ediyorlar. 
   Öteki solda ilk ciddi özeleştiriyi İsmail Cem başlattı. Dünkü Radikal'de yayımlanan makalesinde Cem, yenilgiyi peşinen kabul ediyor 
   "Türkiye'de sol, sol olmaktan uzaklaşmıştır, kendini yenileyememiştir, kendi sosyolojik tabanından uzaklaşmıştır, eskimiş ve 1972 öncesini andırmaya başlamıştır. Kitlelerin iç dünyasından, hassasiyetlerinden kopuk kalmıştır, sosyal olmaya çalışırken kendi siyaset dünyasında demokrat olamamıştır, büyük sorunlara çözüm modelleri geliştirememiştir. Kitlelere heyecan ve umut verememiştir. Sol 2002 ve 2004 seçim hezimetini yaşamıştır. Türk siyasetinin mecalsiz bir aktörü konumuna gerilemiştir." 
   AKP karşısında bugün soluğu kesilmiş bir sol var. 
   Baykal'ın CHP'si, Feyzioğlu'nun Güven Partisi'ne dönüşmüş durumda. 
   Cem'in partisi 3 Kasım 2002 seçimlerinde Derviş'in YTP'den kopuşuyla zaten 'ölü doğmuştu ' Türkiye'de sosyal demokrasinin tarihini yazmış aydın bir insan olarak İsmail Cem, seçmenin 'yenileşin, bütünleşin' mesajını doğru okuyarak yolun sonuna geldiğini görüyor. 
   Bu şartlarda YTP'nin de, Karayalçın'ın SHP'sinin de ayrı partiler halinde devam etmeleri faydasızdır. 
   Murat Karayalçın, SHP'nin 'çatı parti' işlevi görmesi sonucu 'sol ittifak'la en azından Ankara ve Mersin gibi büyük kentleri kazanacağını düşünüyordu. Olmadı. Güneydoğu'daki kaybın, 'Barzani ve Talabani'ye bağlanması' ise kara mizah gibiydi SHP şimdi 'hangi siyaset'le devam edecek 
   DSP ise haziranda kurultaya gidiyor, Ecevitler partiye nasıl bir yol haritası çizecekler 
   Türkiye'de AKP karşısında 'iktidar seçeneği' oluşturmak zorunda olan solda 'butik parti' ihtiyacı var mı 
   Seçmenin mesajını 'öteki sol' doğru algılamalı ve gereğini yapmalıdır. 
   Not Yukarıdaki fotoğraf Zaman gazetesinde çıktı. İstanbul Büyükşehir Meclisi'nin en genç üyesi bir kadın, 26 yaşında avukat Özlem Soykan AKP'den seçilmiş, en yaşlı üyesi Şerafettin Köksal ise 73 yaşında CHP'li. 
   Politbüro savunucusu CHP Destek Komiteleri'ne duyurulur 
   
      
   
   
</TEXT>
</DOC>
