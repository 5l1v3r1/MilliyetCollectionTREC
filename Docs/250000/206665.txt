<DOC>
<DOCNO> 206665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/ekonomi/eko06.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'a, 'arızaları saklıyor' suçlaması 
</HEADLINE>
<TEXT>

   
   Türk Telekom'un, uyguladığı sansürle arızaları gizlemeye çalıştığı ileri sürüldü. İnternet Akademisi Derneği'nden yapılan açıklamada, Telekom'un, daha önce tüm kullanıcıların görebildiği Türkiye'deki internet hatlarının kapasite durumunu yedi aydır gizlediği bildirildi. Önceki gün yaşanan internet arızasını saatlerce kamuoyuna ilan etmeyen Telekom'un tekel olmanın rahatlığı içerisinde bulunduğu da savunulan açıklamada, şöyle denildi "Pazar günü sabah saatlerinde Türkiye'nin dış internet bağlantısı kopmuş, DNS sunucuları da cevapsız kalmaya başlamıştır. Türk Telekom, http web3.ttnet.net.tr uplink.html adresinden sağladığı yurtdışı bağlantı hız durumunu Mrtg 15 Temmuz gününden bu yana şifre ile gizlemiş, sadece http www.telekom.gov.tr ttnet - yurtdisi.html adresinden rakamsal veriler sunmaya başlamıştır." 
   
   
</TEXT>
</DOC>
