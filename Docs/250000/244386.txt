<DOC>
<DOCNO> 244386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun08.html </URL>
<DATE> 2004/06/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Vahşet kurbanı kızın yakınları, idamı cep telefonu ile görüntüledi 
</HEADLINE>
<TEXT>

     Kuveyt'te 6 yaşındaki bir kıza tecavüz ederek öldüren Suudi vatandaşı 2 erkek kardeşle bir Kuveytli idam edildi. Katiller ipte can çekişirken, vahşet kurbanı kızın yakını kadınlar, o anı görüntülü cep telefonu ile belgelediler. 
     Kuveyt İçişleri Bakanlığı sözcüsü Yarbay Adil El Haşshaş, Suudi kardeşler Marzuk El Said ve Said El Said ile arkadaşları Hamed El Deyhani'nin, başkent Kuveyt'te Nayef Sarayı'nda asıldığını bildirdi. 
     İnfazı yaklaşık 3 bin kişinin izlediği belirtildi. 
     Said kardeşler ve Deyhani, Kuveyt medyasında büyük yankı uyandıran davada, 6 yaşındaki Emna El Haldi'yi öldürmekle suçlanmıştı. 
     Sanıklar, 1 Mayıs 2002 tarihinde kaçırdıkları Haldi'yi bir araziye götürdükten sonra tecavüz etmiş ve öldürmüşlerdi. Göğsünden 5 kez bıçaklanan ve boğazı kesilen kızın cesedi, olaydan iki gün sonra Suudi Arabistan sınırında bulunmuştu. 
     
</TEXT>
</DOC>
