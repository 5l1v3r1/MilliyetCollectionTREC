<DOC>
<DOCNO> 237608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur17.html </URL>
<DATE> 2004/05/05/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
6 yaşındaki İzzet'in kötü kaderi... 
</HEADLINE>
<TEXT>

     Kocaeli'nin Gebze İlçesi'nde dün kaybolan 6 yaşındaki çocuk, evlerinin bodrum katındaki su birikintisinde ölü bulundu. 
     AA muhabirinin aldığı bilgiye göre, Tatlıkuyu Mahallesi Körfez Caddesi'nde dün kaybolan 6 yaşındaki İzzet Şıkoğlu, yapılan aramalar sonucu, evlerinin bodrum katındaki 1,5 metre derinliğindeki su birikintisinde ölü bulundu. 
     Küçük İzzet'in, bodruma girişi sağlayan delikten topunu attığı, daha sonra da almak için kendisinin girdiği sanılıyor. 
     Emniyet yetkilileri, cinayet olasılığının da araştırıldığını bildirdi. 
     Bu arada diğer çocukları Zeynel Abidin Şıkoğlu'nu da 5 yıl önce Denizli Köyü'ndeki gölette kaybeden Kadriye ve baba Mehmet Fatih Şıkoğlu, mahalle sakinlerince güçlükle sakinleştirildi. 
     
</TEXT>
</DOC>
