<DOC>
<DOCNO> 229542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun09.html </URL>
<DATE> 2004/04/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bağdat'ta güçlü patlama 
</HEADLINE>
<TEXT>

     Irak'ın başkenti Bağdat'ta güçlü patlama oldu. Patlamaya, yola yerleştirilen bombanın yol açtığı bildirildi. 
     Polis, başkentin batısında meydana gelen patlama yerine ambulansların gittiğini söyledi. 
     Görgü tanıkları, patlamanın, kentin ABD önderliğindeki koalisyon güçlerinin karargahının bulunduğu batı bölgesinden geldiğini söyledi. 
     Polisin, bir patlayıcı daha olabileceği endişesiyle patlamanın olduğu yolu kapattığı belirtildi. Patlamanın etkisiyle yolda çukur oluştuğu da kaydedildi. 
     Bu arada kentin başka bir yerinden göğe yoğun duman yükseldiği bildirildi. 
     Amerikalı askeri sözcü ise patlamayla ilgili henüz bilgisi bulunmadığını ifade etti. 
     
</TEXT>
</DOC>
