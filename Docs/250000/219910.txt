<DOC>
<DOCNO> 219910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/siyaset/siy01.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneyde Straw depremi 
</HEADLINE>
<TEXT>

   İngiliz Bakan Jack Straw'un referandumla ilgili son açıklamasına kızan Rumlar, "Sözlerine dikkat et" dedi 
      YORGO KIRBAKİ Atina 

   
   İngiltere Dışişleri Bakanı Jack Straw'un, "Rum tarafı referandumda 'hayır', Türk tarafı 'evet' derse, Rumlar Avrupa Birliği'nde AB adanın sadece güneyini temsil eder" sözleri Rum Kesimi'nde şok etkisi yarattı. Straw'un sözlerini "Rum tarafına mesaj" olarak değerlendiren Rum Yönetimi Dışişleri Bakanı Yorgo Yakovu, "Straw sözlerine dikkat etmeli" derken, Rum lider Tasos Papadopulos, "AB'nin Kıbrıs'ın statüsü hakkında kararı var. Bu karar her şeyi açıklıyor" diye konuştu. 
   İngiltere Dışişleri Bakanı'nın önceki gün CNN Türk'te Mehmet Ali Birand'la yaptığı söyleşide sarf ettiği sözleri değerlendiren Yakovu, Straw'un "fazla halk dilinde" konuştuğunu belirtti. Açıklamanın, İngiliz Parlamentosu'nun oybirliğiyle onayladığı Kıbrıs'ın AB'ye üyelik anlaşmasını değiştirmediğini vurgulayan Yakovu, "Bu açıklamalar hakkında izahat isteyeceğiz" dedi. Ana muhalefet partisi Demokratik Birlik'in Başkanı Nikos Anastasiadis de, Straw'un "düşmanca tehdit savurduğunu" öne sürdü. 
   
   'Hayır derseniz temsil düşer' 
   Rum Kesimi'ndeki İngiltere Büyükelçiliği Sözcüsü de, "Kıbrıslı Rumlar referandumda 'hayır', Türkler 'evet' derse, Rumlar kararlarının tüm Kıbrıs'ı temsil ettiğini iddia edemezler" diyerek Straw'un sözlerinin arkasında durdu. Büyükelçilik'ten yapılan açıklamada da, KKTC'yi tanıma konusunda İngiltere'nin politikasında değişikliğin söz konusu olmadığı belirtilerek, "Taraflardan biri planı reddederse, sadece kendi toplumu için konuşabilir" denildi. 
   
   Atina seçimleri bekliyor    ATİNA Milliyet 

   Yunanistan'ın, Kıbrıs'ta tarafların ikili görüşmelerde çözemediği anlaşmazlıklar için 22 - 29 Mart günleri arasında yapılacak dörtlü zirveye hangi düzeyde katılacağı, 7 Mart seçiminden sonra işbaşına gelecek hükümet tarafından belirlenecek. Diplomatik çevreler zirvenin, Başbakan ya da Dışişleri Bakanı düzeyinde yapılacağına kesin gözüyle bakıyor. 
   Yunan Dışişleri Bakanlığı'ndan üst düzey bir yetkili, Atina'nın, BM Genel Sekreteri Kofi Annan'ın himayesinde KKTC, Rum Kesimi ve Türkiye'yle yapılacak toplantılara hangi düzeyde katılacağının henüz belirlenmediğini söyledi. Yetkili, katılım düzeyini, pazar günkü seçimden sonra işbaşına gelecek hükümetin belirleyeceğini belirtti. Zirvenin, Cenevre ya da Brüksel'de gerçekleştirilmesi bekleniyor. 
   
   'Denktaş'la devam etmeli'    Başbakan Erdoğan, Kıbrıs konusunda marjinal grupların 1974 harek tını destekleyenlerle bir araya geldiğini ifade ederek "Bek ra karı boşamak kolay" dedi. Erdoğan, TV - 8'de Kıbrıs'la ilgili olarak şunları kaydetti "Arzumuz çözümsüzlükten kurtulmasıdır. 'Ver kurtul' diyenler marjinal kalmış gruplar. Kurusıkı atmakla olmuyor. Türkiye'nin ve KKTC'nin li menfaatleri var." "Bu süreç Denktaş'la devam etmeli ve noktalanmalıdır" diyen Erdoğan, Kıbrıs'la ilgili eylemleri "Kıbrıs için yaygara ve fırtına koparanlara halkımız gülüp geçiyor" diye yorumladı. 
   
   Çiçek Zarar verir 
   Bu arada, Adalet Bakanı Cemil Çiçek, Kıbrıs sorununu "Denktaş'ın beyanına karşı hükümet ne diyor Başbakan'ın beyanına karşı Denktaş ne diyor " şeklinde bir gladyatörler savaşına çevirmenin Kıbrıs'a büyük zarar vereceğini söyledi. 
   
   
   
</TEXT>
</DOC>
