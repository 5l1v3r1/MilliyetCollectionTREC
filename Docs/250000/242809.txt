<DOC>
<DOCNO> 242809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/ekonomi/eko08.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom'a 11 başvuru 
</HEADLINE>
<TEXT>


ANKARA Milliyet 

Özelleştirme İdaresi Başkanlığı ÖİB , bilgilendirme sürecine 11 başvuru gerçekleştiğini açıkladı. ÖİB'nin açıklamasında bilgilendirme sürecine katılım süresinin 21 Mayıs'ta dolduğu hatırlatılarak bilgilendirme sürecinin 15 Temmuz'a kadar tamamlanmasının hedeflendiği de belirtildi. Bu arada Telekom'un özelleştirilmesini ve Telsim'in satışını kolaylaştırmak amacıyla hazırlanan, CHP'nin ve sendikaların, devletin imtiyazlı hissesinin yabancıların eline geçeceği gerekçesiyle karşı çıktığı tasarı TBMM Plan ve Bütçe Komisyonu tarafından alt komisyona gönderildi. Tasarının sunumunu yapan Ulaştırma Bakanı Binali Yıldırım, Telekom özelleştirmesinde, temmuz itibariyle fiyat alma aşamasına geleceklerini, daha sonra da karar sürecinin başlayacağını bildirdi. 


</TEXT>
</DOC>
