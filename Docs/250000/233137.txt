<DOC>
<DOCNO> 233137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko19.html </URL>
<DATE> 2004/04/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
2003 Kasım ayında 39 bin 24 adet motorlu taşıtın trafiğe kaydı yapıldı 
</HEADLINE>
<TEXT>

     Trafiğe kaydı yapılan motorlu taşıt sayısı, 2003 yılının Kasım ayında toplam 39 bin 24 adet oldu. 
     Kaydı yapılan araçlar içinde, 23 bin 416 adet ve yüzde 60 oran ile otomobil ilk sırada yer aldı. 
     Devlet İstatistik Enstitüsü DİE , 2003 Kasım ayı motorlu kara taşıtları istatistiğini açıkladı. 
     Buna göre, 2003 Kasım ayında trafiğe kaydı yapılan araçlar arasında otomobili, yüzde 26.9 ile kamyonet, yüzde 4.4 ile motosiklet, yüzde 3.1 ile kamyon izledi. Kasım'da trafiğe kaydolan araçların yüzde 5.6'sını ise minibüs, otobüs, yol ve iş makineleri ile özel amaçlı taşıtlar oluşturdu. 
     Söz konusu ayda, 14 bin 307 taşıtın ise trafikten kaydı silindi. 2002 yılı Kasım ayında ise 14 bin 47 adet taşıtın trafiğe kaydı yapılırken, 834 taşıtın ise trafikten kaydı silinmişti. 
     
     OCAK-KASIM DÖNEMİ 
     2003 yılının Ocak-Kasım döneminde trafiğe kaydı yapılan araç sayısı 265 bin 611 olurken, 59 bin 884 adet aracın trafikten kaydı silindi. 
     2002 yılının aynı döneminde trafikten kaydı silinen araç sayısı 12 bin 71 adet, trafiğe kaydı yapılan araç sayısı ise 122 bin 186 adet oldu. 
     
     TRAFİKTEKİ ARAÇLARIN YÜZDE 61'İ OTOMOBİL 
     Ayrıca, 2003 Kasım ayı sonu itibariyle trafiğe kayıtlı 7 milyon 680 bin aracın yüzde 61'ini otomobil, yüzde 13.9'ünü motosiklet, yüzde 12.4'ünü kamyonet, yüzde 5.3'ünü kamyon ve yüzde 7.4'ünü ise minibüs, yol ve iş makineleri, otobüs ile özel amaçlı taşıtlar oluşturdu. 
     Kasım ayında tescil belgesi alan taşıtlar, İstanbul, Ankara, İzmir, Bursa, Antalya, Adana, Mersin, Muğla, Hatay ve Balıkesir'de yoğunlaştı. Seçilmiş bu illerdeki taşıt sayısının toplam içindeki payı ise yüzde 69.1 oldu. 
     Otomobil, minibüs, otobüs, kamyonet ve kamyon gibi taşıtların kullanım şekline göre yüzde 91.7'si özel, yüzde 8.2'si ticari, yüzde 0.1'si resmi olarak kullanılıyor. 
     Öte yandan, Kasım'da trafikten ilk defa tescil belgesi alan otomobillerin markalarına göre yüzde 19.4'ü Renault, yüzde 14.1'i Opel, yüzde 11.4'ü Tofaş Murat-Fiat , yüzde 9.8'i Ford, yüzde 8.9'u Volkswagen, 8.6'sını Peugeot yüzde 27.8'ini ise diğer markalar oluşturdu. 
     
</TEXT>
</DOC>
