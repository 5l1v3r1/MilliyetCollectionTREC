<DOC>
<DOCNO> 209916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko40.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kendini buldu Endeks, yüzde 5.87 arttı... 
</HEADLINE>
<TEXT>

     İMKB Bileşik Endeksi 2. seansta, 523.98 puan artışla 18,832.78 puandan kapandı. 
     Hisse senetleri 2. seansta ortalama yüzde 2.86 oranında değer kazandı. 
     İlk seanstaki 520.18 puanlık artış dikkate alındığında Borsa endeksi, günün tamamında 1,044.16 puan yükseldi. Hisse senetlerindeki günlük değer artışı yüzde 5.87 oldu. 
     Endeks, 2. seansa 27.71 puan artışla 18,336.51 puan seviyesinde başladı. İlk yarıyı 18,561.07 puandan geçen endeks, seans içinde en düşük 18,304.38 puana kadar gerilerken, 18,832.78 puanla en yüksek seviyesinden kapandı. 
     2. seans kapanışında mali endeks 939.76 puan artışla 25,842.51 puana, sanayi endeksi 275.93 puan artışla 16,497.61 puana, hizmetler endeksi 190.24 puan artışla 10,111.78 puana çıktı. 
     Böylece ilk seansa göre mali grup hisseler ortalama yüzde 3.77, sanayi grubu hisseler ortalama yüzde 1.70 ve hizmetler grubu hisseler ortalama yüzde 1.92 değer kazandı. 
     2. seansta işlem gören toplam 293 hisse senedinden 222'si değer kazandı, 32'si değer yitirdi, 39'unun fiyatında değişiklik olmadı. 
     Seansta, 522 trilyon 297 milyar 83 milyon liralık işlem hacmi kaydedildi. Günlük işlem hacmi ise 926 trilyon 560 milyar 250 milyon lira olarak hesaplandı. 
     2. seansta Doğan Holding, Yapı Kredi Bankası, Garanti Bankası, Koç Holding ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
