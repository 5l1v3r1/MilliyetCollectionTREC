<DOC>
<DOCNO> 200245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sontur14.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP yerel seçim için start verdi... 
</HEADLINE>
<TEXT>

     CHP Genel Başkanı Deniz Baykal, yaklaşan yerel seçimlerin önemine dikkat çekerek, ''Türkiye'yi seçeneksiz bırakmayacaklarını, Anayasa'ya ve Cumhuriyet'in kazanımlarına sahip çıkacaklarını'' belirtti ve bu anlayıştaki herkesi CHP saflarına çağırdı. 
     CHP, Yenimahalle Belediyesi Salonu'nda düzenlenen ve partili belediye başkanları ile il başkanlarının katıldığı toplantıyla yerel seçim için start verdi. 
     Baykal, iki gün sürecek toplantının açış konuşmasını yapmadan önce, daha önce CHP'den istifa ederek bağımsız kalan Antakya Belediye Başkanı İris Şentürk ve Bursa Nilüfer Belediye Başkanı Mustafa Bozbey'in de aralarında bulunduğu bazı belediye başkanlarının CHP'ye katıldıklarını açıkladı. 

     
</TEXT>
</DOC>
