<DOC>
<DOCNO> 234057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yasam/yas04.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, katil zanlısını tecavüzde yakaladı 
</HEADLINE>
<TEXT>

      Yalova DHA 
   
   Yalova'da cinayet zanlısı olarak aranan Necati Aksoy, polisin yaptığı operasyonla küçük yaştaki bir çocuğa tecavüz ederken yakalandı. Daha önce cinayetten cezaevine giren Aksoy, 1.5 yıl önce şartlı tahliyeyle salıverildi. Bir süre odun pazarında çalışan Aksoy, salı günü, Safalıköşk Apartmanı'nın kapıcısı Ömer Halat 70 ve eşi Hayriye Halat'a 65 bilinmeyen bir nedenle kurşun yağdırdı. Ömer Halat ağır yaralanırken, eşi hayatını kaybetti. Olayın ardından Aksoy kayıplara karıştı. Harekete geçen polis, dün Çiftlikköy'de bir eve düzenlediği baskında, Aksoy'u yakaladı. Kaybolduğu ihbar edilen ilköğretim okulu öğrencisi U.B. Aksoy'la birlikte bulundu. U.B.'ye yapılan muayenede tecavüze uğradığı belirlendi. Gözaltına alınan Aksoy, cinayet ve tecavüz suçlamalarıyla mahkemeye sevkedildi. Aksoy, 2003 yılında da 10 köpeği öldürmüştü. 
   
   
</TEXT>
</DOC>
