<DOC>
<DOCNO> 203100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/guncel/gun05.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nimet Abi'ye şans gülmemiş 
</HEADLINE>
<TEXT>

      GüLAY FIRAT İstanbul 
   
   Mİlyonlara servet hayali kurduran Milli Piyango bayilerinin en ünlülerinden biri Nimet Abla. Bayii kurup adını veren Nimet Özden öleli 25 yıl olsa da, adaşı olan yeğeni şans dağıtmayı sürdürüyor. 'Nimet Abi' Nimet Özden 49 , İstanbul Üniversitesi İktisat Fakültesi'nin ardından Londra'da master yapmış. Ve halasının "Keşke benden sonra bu işi yapsan, ama yapmazsın" sözlerinin aksine, bayrağı kuzenleri ile devralmış. Nimet Abla'daki biletlere, ayda bir büyük ikramiye çıktığını belirten 'Nimet Abi', kendisi de her çekilişte 1 tam, 2 yarım, 4 çeyrek bilet alıyor. Özden, 'şans' konusunda şunları söylüyor "Halama bir kere dişe dokunur ikramiye isabet etti. Onunla da arkadaşlarını yemeğe götürdü. Büyük ikramiye 10 milyon lirayken 1980'de bana da orta karar bir para çıktı. Arkadaşları yemeğe götürdüm. Kalan parayla da televizyon ile bir video aldım." 
   
   
   
</TEXT>
</DOC>
