<DOC>
<DOCNO> 206086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur27.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da 'kırmızılı sapık' korkusu... 
</HEADLINE>
<TEXT>

     Konya'da polis, kırmızı bisiklete binen, kırmızı atlet giyen sapığı arıyor. 
     Alınan bilgiye göre, 14 yaşındaki 2 kız, Dumlupınar Mahallesi Osman Gazi Parkı'nda, bir erkeğin tacizine uğradıklarını öne sürerek, polise başvurdular. Genç kızlar, ifadelerinde, kırmızı bisikletle yanlarına yaklaşan 30-35 yaşlarındaki kişinin önce cinsel organını sonra kırmızı atletini göstererek, ''Yılbaşı çamaşırım nasıl olmuş yakışmış mı '' diye sorduktan sonra kendilerine elle sarkıntılık ettiğini söylediler. 
     Şoka giren genç kızlarla birlikte uzun süre kırmızı bisikletli sapığı arayan polis, bir sonuca ulaşamadı. 
     Bu arada, eşkale uyan bir kişinin aynı gün Beşyol'da 10 yaşındaki kız çocuğuna, Fatih-Işıklar Mahallesi Beyşehir Çevre Yolu yakınlarındaki alt geçitte de bir kadına elle tacizde bulunduğu belirlendi. 
     Polis telsizlerinden yapılan anonslarla, cinsel organını göstererek elle tacizde bulunan uzun boylu 35-40 yaşlarındaki sapığın yakalanması için tüm ekipler uyarıldı. 
     Konya'da, geçen Salı günü de merkeze bağlı Meram İlçesi Anıt civarında bakkala giden 5 yaşındaki kız çocuğunu kandırarak, bir binanın zemin katına götüren benzer eşkale sahip kişi, tecavüz etmek istediği çocuğun bağırması üzerine paniğe kapılarak kırmızı bisikletle kaçmıştı. 
     Emniyet Müdürlüğü yetkilileri, eşkali belirlenen sapığın yakalanması için çalışmaların sürdüğünü belirttiler. 
     
</TEXT>
</DOC>
