<DOC>
<DOCNO> 219811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sonspo07.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
18 sayı attı, galibiyeti getirdi Hidayet Spurs'ün en iyisi 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesine, bu sabaha karşı yapılan 11 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs, sahasında Seattle Supersonics'i 88-84 yenerek, 61. maçında 40. galibiyetini aldı. 
     Spurs'da Hidayet Türkoğlu, sahaya ilk 5'te çıkarak 36 dakika forma giydi. Bu süre içinde 18 sayı, 2 savunma ribaundu ve 4 asistle oynayan Türkoğlu, takımının en skorer ismi oldu. 
     Türkoğlu, 2 sayılık atışlarda 5'de 2, 3 sayılık atışlarda 5'de 4 ve serbest atışlarda 2'de 2 isabet buldu. 
     Türkoğlu'nu 17 sayı, 4 ribaunt ve 7 asistle Fransız oyun kurucu Tony Parker, 14 sayı 3 ribaunt ve 1 asistle Bruce Bowen, 14 sayı, 6 ribaunt ve 1 asistle de Robert Horry izledi. 
     Seattle'da ise Ronald Murray'nin 24 sayı, 4 ribaunt ve 7 asist ile Ray Allen'ın 21 sayı, 3 ribaunt ve 4 asistlik performansları galibiyet için yeterli olmadı. 
     
     ZAZA, YİNE YEDEKTE 
     Gürcü asıllı Türk vatandaşı Zaza Paculia'nın sahaya çıkmadığı maçta Orlando Magic, sahasında Milwaukee Bucks'a 105-97 yenildi. 
     Öte yandan günün en skorer ismi, New York Knicks'in sahasında Philadelphia 76'ers'ı 88-77 yendiği maçta, Knicks adına 36 sayı atan Stephon Marbury oldu. 
     Günün en farklı skoru ise Cleveland Cavaliers ve Atlanta Hawks arasındaki maçta oluştu. Cleveland, Hawks'ı 112-80 gibi bir skorla yenerek, 32 sayıyla günün en fazla farkını attı. 
     Ligde 19. hafta mücadelesi, yarın sabaha karşı yapılacak 3 maçla devam edecek. 
     NBA'de günün maçlarında alınan sonuçlar şöyle 
     Cleveland Cavaliers-Atlanta Hawks 112-80. 
     Orlando Magic-Milwaukee Bucks 97-105. 
     Washington Wizards-Toronto Raptors 84-70. 
     New York Knicks-Philadelphia 76'ers 88-77. 
     New Orleans Hornets-Chicago Bulls 100-97. 
     Minnesota Timberwolves-Dallas Mavericks 121-97. 
     San Antonio Spurs-Seattle Supersonics 88-84. 
     Houston Rockets-Los Angeles Lakers 93-96. 
     Phoenix Suns-New Jersey Nets 87-74. 
     Portland Trail Blazers-Memphis Grizzlies 88-97. 
     Los Angeles Clippers-Indiana Pacers 94-101. 
     
</TEXT>
</DOC>
