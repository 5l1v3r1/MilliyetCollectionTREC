<DOC>
<DOCNO> 225551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo09.html </URL>
<DATE> 2004/03/25/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ümit Milli Takım açıklandı... 
</HEADLINE>
<TEXT>

     Hırvatistan ile 31 Mart Çarşamba günü başkent Zagreb'deki özel maçta karşı karşıya gelecek olan Ümit Milli Futbol Takımı açıklandı. 
     Teknik direktör Raşit Çetiner tarafından yapılan açıklamaya göre, 31 Mart Çarşamba günü TSİ saat 16.30'da Zagreb Velika Gorika Stadı'nda yapılacak maç için milliler, 29 Mart Pazartesi günü saat 13.00'de İstanbul Holiday Inn Marina Otel'de toplanacak. Aynı gün saat 17.00'de Ataköy Tesisleri'nde bir çalışma yapacak ümit milliler, 30 mart salı günü saat 12.10'da uçakla Hırvatistan'a gidecek. 
     
     KADRO 16 KİŞİ 
     Raşit Çetiner tarafından Hırvatistan ile yapılacak özel maça çağrılan 16 kişilik Ümit Milli Futbol Takımı kadrosunda şu futbolcular bulunuyor 
     Mahmut Hanefi Erdoğdu, Semih Şentürk Fenerbahçe , Tolga Zengin Trabzonspor , Bekir İrtegün, Şevki Koç Gaziantepspor , Sabri Sarıoğlu Galatasaray , Can Ulun, Caner Altun Samsunspor , Adem Koçak, Umut Bulut Ankaragücü , Fahri Tatan Çaykur Rizespor , Emre Güngör Türk Telekomspor , Mehmet Topaz Kayserispor , Gökhan Yıldız, İbrahim Akın Altay , Mehmet Çoğum Çanakkale Dardanelspor , Bilal Kısa İzmirspor , Volkan Ünlü FC Schalke 04 , Kenan Şahin TSV Bayer 04 Leverkusen , Serkan Atak, Soner Sakarya FC Bayern Münih , Barbaros Barut Unterhaiting . 
     
     HAKEM BOŞNAK 
     Türkiye ile Hırvatistan ümit milli takımları arasında yapılacak özel karşılaşmayı, Boşnak hakem Robert Zriliç yönetecek. 
     Zriliç'ın yardımcılıklarını Edin Selimoviç ve Mato Staniç yaparken, dördüncü hakem olarak da Hırvat Vilado Svilokos görev alacak. 
     
</TEXT>
</DOC>
