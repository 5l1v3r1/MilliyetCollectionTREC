<DOC>
<DOCNO> 240316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo26.html </URL>
<DATE> 2004/05/15/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Adanaspor 4 - Denizlispor 1 maç bitti 
</HEADLINE>
<TEXT>

     Birinci Süper Futbol Ligi'nde Adanaspor ile Denizlispor arasında yapılan karşılaşmanın ilk yarısını evsahibi Adanaspor 1-0 önde kapadı. 
     Ligden düşmesi haftalar önce kesinleşen evsahibi Adanaspor ile herhangi bir iddiası bulunmayan Denizlispor arasındaki maçın ilk yarısı orta alan mücadelesi biçiminde geçti. Evsahibi Adanaspor, rakibine oranla daha atak göründü. 
     4. dakikada Ümit Ozan'ın ceza alanı içinde sert vurduğu top, üstten auta çıktı. 
     11. dakikada Mezsaros'un arapasında topla buluşan Ümit Ozan, plase bir vuruş yaptı. Meşin yuvarlak, direğe çarparak auta gitti. 
     18. dakikada Murat Özatak, sağdan topu altıpasa çıkardı. Ali Asım'ın sert şutunda, top savunma oyuncularına çarptı ve Denizlisporlu'lar daha sonra tehlikeyi uzaklaştırdı. 
     19. dakikada gelişen ani Denizlispor atağında, ceza alanında topla buluşan Ersen Martin'in sert şutunda top, yan direğe çarparak oyun alanına döndü. 
     44. dakikada Mezsaros, sağdan son çizgiye dek indi ve topu altıpasa çıkardı. Ali Asım, bomboş pozisyonda plase bir vuruşla topu filelere yollayarak, takımı 1-0 öne geçirdi. 
     Karşılaşmanın ilk yarısı, 1-0 Adanaspor'un üstünlüğüyle bitti. 
     
     İKİNCİ YARI 

     Birinci Süper Futbol Ligi'nde Adanaspor Denizlispor'u 4-1 yendi. 
     50. dakikada Ali Asım sağdan topu ceza sahasına çıkardı. Kaleciden seken topu Mezsaros filelere gönderdi 2-0 
     55. dakikada Lalik soldan ortaladı, Mezsaros'un gelişine sert vurduğu topu kaleci Souleymanou çıkardı. 
     60. dakikada Adanaspor, Lalik'in ceza sahası içinde Çağdaş tarafından düşürülmesi ile penaltı kazandı. Atışı kullanan Ali Asım'ın vuruşunda top, üst direkten oyun alanına geri döndü. Daha sonra defans tehlikeyi uzaklaştırdı. 
     69. dakikada Adanaspor'un üçüncü golü geldi. Bu dakikada Çağdaş'ın hatasından topu kapan Ümit Ozan kaleciyi de çalımlayarak, meşin yuvarlağı ağlara bıraktı 3-0 
     76. dakikada Lalik sahadan nefis bir pasla Mezsaros'u kaçırdı. Bu futbolcu meşin yuvarlağı altı pasa çıkardı. Abdullah'da topu rahat pozisyonda filelere yollayarak takımını 4-0 öne geçirdi. 
     81. dakikada ani gelişen Denizlispor atağında ceza sahası içinde topla buluşan Göksel, kaleci Serkan'ın üzerinden topu filelere göndererek, skoru 4-1 yaptı. 
     Kalan dakikalarda başka gol olmayınca, maç 4-1 Adanaspor'un galibiyeti ile sona erdi. 
     
     KÜNYE 

     Stat 5 Ocak. 
     Hakemler Aytekin Durmaz xx, Ömer Faruk Yeşil xx, Davut Erel xx. 
     Adanaspor Serkan Kırıntılı xx Dk. 88 Tolgahan , Mezsaros xxx, Mehmet xx, Sancak xx, Murat Özatak xxx, Vural xx, Lalik xxx, Yusuf xx, Abdullah xx, Ümit Ozan xxx Dk. 88 Caner , Ali Asım xxx Dk. 80 Umut x . 
     Denizlispor Souleymanou xx, Levent xx, Burak x, Göksel x, Çağdaş xx, Ali x, Mikka xx, Mustafa x, Serdal xx, Kratochvil xx, Ersen Martin x. 
     Goller Dk. 44 Ali Asım, Dk. 50 Mezsaros, Dk. 69 Ümit Ozan, Dk. 76 Abdullah, Dk. 81 Göksel. 
     Sarı Kart Dk. 21 Abdullah, Dk. 56 Vural Adanaspor , Dk. 42 Ersan Martin Denizlispor . 
     Kırmızı Kart Dk. 53 Ersan Martin Denizlispor . 
     
</TEXT>
</DOC>
