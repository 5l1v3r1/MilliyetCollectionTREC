<DOC>
<DOCNO> 201588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/soneko04.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarına tahsilatta TMSF'nin yetkileri verildi... 
</HEADLINE>
<TEXT>

     Devlet Bakanı Ali Babacan, Bankalar Kanunu'nda yapılan değişiklikle kamu bankalarının yönetimlerine takipteki alacakları için Tasarruf Mevduatı Sigorta Fonu'na TMSF tanınan yetkilerin verildiğini söyledi. 
     Bankalar Kanunu'nun kabul edilmesinin ardından TBMM Genel Kurulu'nda milletvekillerine teşekkür etti. Yasa ile Fon'a devredilen bankaların takipteki alacaklarının ve tahsilatlara yönelik yasal çerçevenin güçlendirildiğini belirterek, hakim ortakların alacağının Hazine alacağı sayılacağını ve zamanaşımı süresinin 20 yıla çıkarıldığını kaydetti. 
     Yasa ile TMSF ve BDDK'nın ayrıldığını anlatan Babacan, Fon Kurulu'nun bundan sonraki performansının alacakların tahsili ile ilgili olacağını söyledi. BDDK'nın bundan sonraki görevinin düzenleme ile denetleme ile sınırlı kalacağına işaret eden Babacan, TMSF'ye Hazine ve Maliye'nin imkanlarını kullanma olanağı tanınacağını söyledi. 
     Babacan, Yasa ile kamu bankalarının yönetimlerine takipteki alacakları için TMSF'ye tanınan yetkilerin tanındığını belirterek, bankacılıkla ilgili cezaların artırıldığını ve bu suçun ''karapara'' kapsamına alındığını ifade etti. 
     Görüşmelerin tamamlanmasının ardından Başkanvekili Sadık Yakut, Genel Kurulu'u 16 Aralık Salı günü saat 15.00'de toplanmak üzere birleşimi kapattı. 
     
</TEXT>
</DOC>
