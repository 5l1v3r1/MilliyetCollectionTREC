<DOC>
<DOCNO> 203560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur18.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Zürafa "Şakir"e İsrail'den eş... 
</HEADLINE>
<TEXT>

     Gaziantep Hayvanat Bahçesi'nde bulunan ve ''Şakir'' adı verilen zürafanın yalnızlığını gidermek için İsrail'den eş getirilecek. 
     Hayvanat Bahçesi yetkilileri, Şakir adlı erkek zürafayı 2 yıl önce yavru iken Ankara'dan getirdiklerini belirttiler. Zürafanın bir eşe ihtiyacı olduğunu belirten yetkililer, şunları söylediler 
     ''Şakir'in yalnızlığını gidermek için geçici bir çözüm düşündük ve bahçemizde bulunan bir çift lamayı kullandık. 
     Şakir, lamalarla çok iyi anlaştı ancak bir süre sonra yeniden sıkılmaya başladı. Bunun üzerine, hayvanat bahçesi görevlileri, Şakir'e İsrail'in Kudüs kentinde bulunan hayvanat bahçesinden bir eş bulmak için Tarım Orman ve Köyişleri Bakanlığı vasıtasıyla girişimlere başladılar. 
     Halen, görüşmeler sürdürülüyor. İsrail, talebe olumlu cevap verdi. Amacımız, 2-3 ay içerisinde Şakir'e bir eş getirebilmek. Hayvanat bahçemizin en sevilen hayvanları arasında bulanan Şakir, ziyaretçilerin de ilgi odağı haline geldi. Şakir, eşi gelince ziyaretçilerin daha çok ilgisini çekecek diye düşünüyoruz.'' 
     
</TEXT>
</DOC>
