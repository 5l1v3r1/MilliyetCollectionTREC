<DOC>
<DOCNO> 242629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun39.html </URL>
<DATE> 2004/05/25/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Barnier Modern ve demokratik bir Türkiye'ye ihtiyacımız var 
</HEADLINE>
<TEXT>

     Fransa Dışişleri Bakanı Michel Barnier, ''istikrarlı, modern, demokratik ve yanımızda bir Türkiye'ye ihtiyacımız var'' dedi. 
     Barnier, Le Figaro gazetesinin güncel dış politika konularıyla ilgili sorularını yanıtlarken, General Charles de Gaulle ve Konrad Adenauer'in 1963 yılında Ankara ile AB arasında ortaklık anlaşmasını açtığını hatırlatarak, ''Pazar ekonomisi ve demokrasi bakımından Türkiye'nin Avrupa modelini tercih etmesi arzu edilen bir durum değil mi'' dedi. 
     AB'nin Türkiye ile tam üyelik müzakerelerinin başlayıp başlamayacağına karar vermek için Komisyon raporunun bekleneceğini ifade eden Barnier, müzakerelerin açılması halinde uzun süreceğini bildirdi. 
     Barnier, Türkiye'nin AB üyeliği konusunda sessiz kalınması yerine, bu konunun tartışılmasını daha doğru olacağını savundu. 
     Fransız Bakan ayrıca, ''Türkiye'nin AB üyeliğinin hemen yarın veya yarından sonra gerçekleşmesinin söz konusu olmadığını'' ifade etti. 
     
</TEXT>
</DOC>
