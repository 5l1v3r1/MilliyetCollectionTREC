<DOC>
<DOCNO> 229267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun55.html </URL>
<DATE> 2004/04/07/ </DATE>
<TIME> 21.17 </TIME>
<AUTHOR>  </AUTHOR>
<HEADLINE>
ABD, Pakistan'da terörist saldırı olasılığının yüksek olduğunu düşünüyor 
</HEADLINE>
<TEXT>

     -ABD, Pakistan'ın güneyindeki Karaçi kentinde yeni terörist saldırıların düzenlenme ''olasılığı'' nedeniyle ülkedeki Amerikan vatandaşlarını uyardı. 
     Karaçi'deki ABD Konsolosluğu yayınladığı bildiride, aynı nedenlerle Amerikalılardan Afgan sınırı yakınında bulunan Sind ve Balucistan bölgelerindeki güvenlik önlemlerini artırmalarını istedi. 
     Konsolosluk, Karaçi ve çevresinde son haftalarda düzenlenen saldırılar veya saldırı girişimlerinin, bu kentteki resmi çıkarları yada sivil Amerikalıları hedef alabilecek yeni terörist saldırıların düzenlenme olasılığını güçlendirdiğini belirtti. 
     ABD'nin Karaçi Konsolosluğu önünde, önceki yıl 14 Haziran'da, bir araca yerleştirilen bombanın patlaması sonucu 12 Pakistanlı ölmüştü. 
     ABD Dışişleri Bakanı Colin Powell'in Pakistan ziyaretinden iki gün önce 15 Mart'ta ABD'nin Karaçi Konsolosluğu önünde patlayıcı yüklü bir araç polis tarafından etkisiz hale getirilmişti. 
     
     
</TEXT>
</DOC>
