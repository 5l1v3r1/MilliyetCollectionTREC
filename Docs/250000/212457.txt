<DOC>
<DOCNO> 212457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/ekonomi/eko01.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Şahdeniz'de payını artırma peşinde 
</HEADLINE>
<TEXT>

   Botaş, Lukoil - ENI ortaklığının Şahdeniz Doğalgaz Havzası Projesi'ndeki yüzde 10 hissesine teklif vermeye hazırlanıyor 
      SEÇKİN ÜREY Ankara 
   
   Türkiye, Türkiye Petrolleri Anonim Ortaklığı TPAO yoluyla en küçük ortağı olduğu Azerbaycan'daki Şahdeniz Doğalgaz Havzası Projesi'ndeki hissesini artırmak için harekete geçti. Botaş ve TPAO, Rus Lukoil ve İtalyan ENI'nin Şahdeniz'deki ortak yüzde 10 hissesini almak için temaslarda bulundu. 
   Botaş'tan bir heyet 15 Ocak'ta başlayan Moskova seyahati sırasında Türkiye'nin Şahdeniz Projesi'ndeki hissesini artırmak için doğan fırsatı incelemeye başladı. Lukoil ve ENI'nin ortak şirketi LukAgip, Şahdeniz'deki hissesi ve Mısır'daki bir petrol sahasını satışa çıkarmış, yatırımcıları incelemeye davet etmişti. 
   Botaş heyeti de incelemelerini gerçekleştirerek, LukAgip yetkilileriyle görüştü. Heyet teklif konusunda bir rapor hazırlıyor. Rapordan olumlu sonuç çıkması halinde fiyat teklifi sunulacak. 
   
   
   
   
</TEXT>
</DOC>
