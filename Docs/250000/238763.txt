<DOC>
<DOCNO> 238763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun22.html </URL>
<DATE> 2004/05/10/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Yakovu AB Kıbrıs için yeni girişimlerde bulunacak 
</HEADLINE>
<TEXT>

     Kıbrıs Rum Yönetimi Dışişleri Bakanı Yorgo Yakovu, ''AB'nin Kıbrıs'ta çözüm için yeni girişimlerde bulunacağından kuşkusu olmadığını'' söyledi. 
     Özel ziyaret için Atina'da bulunan Yakovu, Yunanistan Dışişleri Bakanı Petros Molivyatis ile biraraya geldi. 
     Yakovu, görüşmeden sonra yaptığı açıklamada, Molivyatis ile Kıbrıs konusundaki son gelişmeleri değerlendirdiklerini belirtti. 
     ''Yunan diplomasisinin Kıbrıs'ı Rum desteklediğini'' kaydeden Yakovu, iki bakanlık arasında çok iyi ilişkiler bulunduğunu söyledi. 
     Yakovu, sorular üzerine, ''Kıbrıs sorunu uluslararası bir konudur. AB'nin bu sorunun çözümü için yeni girişimlerde bulunacağından kuşkum yok'' dedi. 
     Bu arada, AKEL Genel Sekreteri Dimitris Hristofyas'ın yarın Atina'da Başbakan Kostas Karamanlis ile biraraya geleceği açıklandı. 
     
</TEXT>
</DOC>
