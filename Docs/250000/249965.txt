<DOC>
<DOCNO> 249965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonsiy03.html </URL>
<DATE> 2004/06/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
DYP, 21 yaşında... 
</HEADLINE>
<TEXT>

     Doğru Yol Partisi DYP , 21'nci kuruluş yıl dönümünü kutluyor. 
     23 Haziran 1983 tarihinde kurulan DYP'de, kutlama 
     etkinlikleri kapsamında çarşamba günü ilk olarak Genel Başkan Mehmet Ağar ve parti yönetimi Anıtkabir'i ziyaret edecek. Daha önceki yılların aksine bu yıl kuruluş töreni parti genel merkezi yerine Akar İnternasyonel Oteli'nde gerçekleştirilecek. Burada yapılacak sinevizyon gösterisi ve konuşmaların ardından davetlilere resepsiyon verilecek. Süleyman Demirel'in yasaklı olduğu dönemde arkadaşları tarafından kurulan DYP'de bugüne kadar Ahmet Nusret Tuna, Yıldırım Avcı, Hüsamettin Cindoruk, Süleyman Demirel, Mehmet Gölhan vekaleten olmak üzere, Tansu Çiller ve Mehmet Ağar genel başkanlık görevlerinde bulundu. Demirel'in yasağının kalkmasının ardından 1987'de yapılan milletvekili ara seçimleri sonucu TBMM'ye giren DYP, yıllar sonra 3 Kasım 2002'de yapılan genel seçimlerde barajı aşamayarak parlamento dışında kaldı. Elazığ Bağımsız Milletvekili Mehmet Ağar'ın Tansu Çiller'den boşalan genel başkanlık görevine seçilmesinin ardından 15 Aralık 2002 tarihinden itibaren yeniden TBMM'de temsil edilmeye başladı. 
     
</TEXT>
</DOC>
