<DOC>
<DOCNO> 233788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun34.html </URL>
<DATE> 2004/04/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Rumlar, Annan Planı'nda 60 düzeltme yapılmasını istiyor 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos'un, geçen hafta BM Genel Sekreteri Kofi Annan'a gönderdiği mektupta, Annan planında ''60 düzeltme talebinde bulunduğu'' belirtildi. 
     Rum kesiminde yayınlanan Fileleftheros gazetesinde, ''Hükümet Planda 60 Düzeltme Bekliyor'' başlığıyla verilen haberde, Rum Yönetimi Sözcüsü Kipros Hrisostomidis'in açıklamalarına dayanarak, Papadopulos'un 7 sayfalık mektubunun ve Annan'ın Papadopulos'a Özel Temsilcisi Alvaro De Soto aracılığıyla gönderdiği yanıtın, söz konusu düzeltme taleplerine ilişkin olduğu kaydedildi. 
     Habere göre, Papadopulos, Annan'a gönderdiği mektupta, ''Anlaşmanın TBMM tarafından onaylanmaması halinde bu anlaşmanın yürürlüğe girmemesi tehlikesi bulunduğu konusunda'' Genel Sekretere görüşlerini iletti ve bazı alanlarda düzeltme talebinde bulundu. 
     
</TEXT>
</DOC>
