<DOC>
<DOCNO> 218030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sonspo06.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Okocha Ada'yı sallıyor, şimdi de Celtic peşine düştü... 
</HEADLINE>
<TEXT>

     İngiltere’de Bolton Wanderers’da mükemmel bir sezon geçiren ve transfer pazarının en çok istenen isimleri arasında yer alan Nijeryalı yıldıza İskoçya’nın Celtic takımı talip oldu. 
     Jay Jay Okocha performansıyla transfer pazarının en çok aranan isimleri arasında yer alıyor. Liverpool ve Newcastle United’ın da peşinde olduğu Fenerbahçe’nin eski yıldızı için İskoçya’nın Celtic takımı devreye girdi. 
     Sezon sonunda sözleşmesi bitecek olan Nijeryalı süperstar, kulübü Bolton Wanderers ile anlaşma sağlayamadı. Okocha’nın sözleşme yenilemeye sıcak bakmadığı bildirildi. 
     
     Şampiyonlar Ligi faktörü 
     Ligde açık ara önde bulunan İskoç ekibinin gelecek sezon Şampiyonlar Ligi’nde mücadele edecek olması Nijeryalı yıldızı, Yeşil - Beyazlı renkler için cezbediyor. Bolton ise Okocha’yı kulüpte tutmanın tek yolunu Avrupa Kupaları’na katılmak olarak görüyor. 
     Siyah - Beyazlılar pazar günü Lig Kupası finalinde Middlesbrough’yu yenerse, gelecek sezon İngiltere’yi UEFA’da temsil edecek. 
     
</TEXT>
</DOC>
