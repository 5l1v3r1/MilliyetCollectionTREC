<DOC>
<DOCNO> 201814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sondun13.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan "BM ile ABD arasında gerginlikler var" 
</HEADLINE>
<TEXT>

     BM Genel Sekreteri Kofi Annan, BM ile ABD arasında giderilmesi gereken gerginlikler bulunduğunu söyledi. 
     Annan, Alman Der Spiegel dergisine yaptığı açıklamada, "BM ile ABD arasında giderilmesi gereken gerginlikler var. ABD'nin BM'ye, BM'nin de, tek başına hareket etmeyen önemli bir üye olarak ABD'ye ihtiyacı var" dedi. 
     Amerikan yönetiminin, kendisine tek başına şiddete başvurma hakkı tanımasını eleştiren Annan, diğer ülkelerin de bu hakkı kendilerinde görmeleri durumunda, dünyada "orman yasalarının" hüküm süreceği uyarısında bulundu. 
     ABD'nin dış politikasına eleştiren Annan, "Aralarında BM Güvenlik Konseyi'nin iki daimi üyesinin bulunduğu bazı ülkeler, tek başına savaş yürütebileceklerine inandıkları için yaşamak zorunda kaldığımız uluslararası topluluğun bölünmesini bir kez daha yaşamak istemiyorum" diye konuştu. 
     Irak'taki güvenlik durumunun düzelmesinden sonra BM'nin bu ülkede yeniden daha güçlü bir rol oynamaya hazır olduğunu kaydeden Annan, "Irak'ta meydana gelebilecek kaos, sadece bölge barışını değil, tüm dünyayı felakete sürükleyecektir" şeklinde görüş belirtti. 
     
</TEXT>
</DOC>
