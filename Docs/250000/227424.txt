<DOC>
<DOCNO> 227424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/guncel/gun90.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Dikkat 1 Nisan ..    Geçmiş yıllarda dünyanın çeşitli ülkelerinde yapılmış olan ilginç 1 Nisan şakaları her yıl yazılır çizilir. Biz ise daha önce hiç bir yerde yayımlanmamış şakaları araştırdık ve 3 tane bulduk... Buyurun aşağıda... 
   1 1 Nisan 1963'te Almanya-Holstein'de Werner Man adlı bir radyo spikeri şöyle bir anons yapıyor "Göl kenarında şu anda beni pille çalışan el radyosu ile dinleyen birileri varsa radyoyu gölün içine soksunlar. Çünkü birazdan yapacağım yüksek frekanslı ses yayını ile gölde 500 metre alan içinde yüzen herkesi korkutacaksınız .." Göl kenarında bulunan onlarca insan el radyolarını göle atıyor ve radyoları doğal olarak bozuluyor. Fakat işin acı yanı, o sırada küvette yıkanan ve elektrikli radyosunu dinleyen Heinrich Dichter adlı bir Alman vatandaş da bu anonstan sonra -sırf meraktan- radyoyu küvetin içine sokuyor ve maalesef 220 volt elektriğe maruz kalıp hayata veda ediyor... Olay sonrasında onlarca kişi telef olan radyolarının paralarını almak için spiker Werner Man'a dava açıyor. Ve davayı kazanıyorlar... 220 volt elektriğe maruz kalıp hayata veda eden Heinrich Dichter'in ailesinin açtığı dava ise spiker Werner Man lehine sonuçlanıyor... 
   2 1 Nisan 1976'de Avustralya'nın Melbourne kentinde sokaktan geçenlere çuvalla para dağıtan 1 Nisan şakacısı bir televizyon programcısı, paraların hepsini dağıttıktan sonra, herkesin etrafında toplanmasını ve kendilerine önemli bir açıklama yapacağını söylüyor. Yüzlerce kişi şakacının etrafında toplanıyor. Ve şakacı televizyoncu, "az önce dağıttığım paraların hepsi sahteydi, fakat hepiniz televizyona çıktınız 1 Nisan .." deyip üzerlerinde çalıştığı televizyonun logosu basılı olan ve şakazedelere hediye amaçlı yapılmış bumerangları kalabalığa dağıtıyor. Yüzlerce şakazede sinirlenip bumerangları kameramana doğru fırlatıyor ve kameraman çok ağır şekilde yaralanıyor... Kamera içindeki kaset kurtarılıyor ve o akşam televizyonda yayınlanıyor. Program reyting rekoru kırıyor... 
   3 1 Nisan 2004'te Milliyet'te "SerinDuruş" adlı köşede daha önce hiçbir yerde yayımlanmamış, "geçmiş yıllarda dünyada yapılan ilginç 1 Nisan şakaları" konulu bir yazı yayımlanıyor ve ilk 2 maddeyi "SerinDuruş" okurlarının bir çoğu ne yazık ki yiyor .. 
   Bu 3 maddeden de anlaşılacağı üzere bugün hayal gücümüz yerinde. 1 Nisan .. 
   
   1 Nisan olayı varlığıma, ruhuma, kişiliğime ters... 
   Dr. İsmet Salu 
   
   Bugün kime ne demeli nasıl şaka yapmalı    Kemal Unakıtan'a Oğlunuzun ithal ettiği mısırlar bozuk çıkmış, telefat büyük ..Petek Dinçöz'e Televole-Pazar Keyfi bitmiş, RTÜK kaldırmış ..Cem Uzan'a Oy kullanmadığı söylenen 13 milyon kişi aslında size oy atmış ..Tarkan'a Reklamda kötü örnek olduğunuz için dava açılmış, ehliyetinizi istiyorlar, yurtdışına çıkışınız da yasaklanmış ..Tayyip Erdoğan'a Başbakanım, Deniz Baykal demin istifa ettiğini açıkladı ..Reha Muhtar'a Hocam kutlarım, geçen yılın en başarılı spor yorumcusu seçilmişisiniz ..Deniz Baykal'a Sayın Başbakanım .. 
   
   Seçim manzaraları Top 5    1 Bir il ve bir ilçede kazanan aday kura ile belirlendi... Büyük ikramiyemiz tekli koltuk 
   2 Bir baba mükerrer oy kullanan oğlunu ihbar etti... Memur bey yakaladım sahtekarı 
   3 Dokuz adaya hiç oy çıkmadı, yani kendilerine oy vermediler... Benden adam olmaz 
   4 Sadece bir kadın il belediye başkanı seçildi... Elinin hamuruyla 
   5 Tüm partiler seçim sonrası kazandıklarını iddia etti... Fesüphanallah 
   
   Kaldır Hocam 
   "Ellerimi ayağa kaldırırdım..." b b 
</TEXT>
</DOC>
