<DOC>
<DOCNO> 239271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun05.html </URL>
<DATE> 2004/05/12/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Meksika Hava Kuvvetleri pilotları UFO gördüklerini iddia etti 
</HEADLINE>
<TEXT>

     Meksika Hava Kuvvetleri pilotlarının 11 adet UFO görüntüledikleri bildirildi. 
     Pilotlar tarafından ülkenin güneydeki Campeche eyaleti semalarında 5 Mart'ta filme alındığı belirtilen UFO'ların çok parlak ışıklar şeklindeki görüntüleri, dün basına dağıtıldı. 
     UFO'ların irtifalarının 3 bin 500 metre civarında olduğu ve rutin uçuşunu yapan Hava Kuvvetleri'ne ait jetin çevresini sardıkları ifade edilerek, UFO'lardan yalnızca 3'ünün uçağın radarında göründüğü kaydedildi. 
     Uçağın kaptanı Pilot Binbaşı Magdaleno Castanon, askeri uçağın, parlak bir ışık halinde görünen UFO'ları takip ettiğini, takibi durdurduklarında ışıkların ortadan kaybolduğunu söyledi. 
     Savunma Bakanlığı'nın bir sözcü de görüntülerin, Meksika Hava Kuvvetleri personelince filme alındığını doğruladı. 

     
</TEXT>
</DOC>
