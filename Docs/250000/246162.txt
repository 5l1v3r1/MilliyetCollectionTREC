<DOC>
<DOCNO> 246162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/yasam/yas06.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne vize verdiler ne de savunma 
</HEADLINE>
<TEXT>


EZELHAN ÜSTÜNKAYA Ankara 

İngiltere - Türkiye arasında, bir nevi 'çocuk kaçırma krizi' yaşanıyor. Ve bu krizin mağduru, Türk baba Ferit Kut. Bingöllü Ferit Kut 30 , 2000'de Marmaris'te tanışıp 1.5 yıl birlikte yaşadığı İngiliz Nicole Kelly Jones 26 ile İngiltere'de evlendi. Çiftin 22 Haziran 2001'de Türkiye'de bir kızı oldu. Anne Jones, 9 Eylül 2002'de kızıyla İngiltere'ye gitti. 14 Ekim 2002'de Kut, İngiltere'ye gitmek üzere vize başvurusu yaptı, ancak olumsuz yanıt verildi. İngiltere Vize Mahkemesi ise Kut'u haklı bularak vize verilmesini kararlaştırdı. Ama Jones, ailesinin baskısı üzerine, "Dönmeyeceğim, çocuğumu benden alacaksınız" demeye başladı. 

'İnsan hakları sadece onlara mı ' 
Konsolosluk, 20 Kasım'daki bombalamanın ardından vize işlemlerini durdururken, elçiliğe giden Kut, bu kez de eşinin boşanma davası açtığını öğrendi. Kut, İngiltere'ye gidemeyince savunmasını kurduğu kamera önünde yaptı ve bir mektupla mahkemeye gönderdi. Kut, "Çocuğumu görmek istiyorum. İnsan hakları sadece İngiliz vatandaşları için mi " dedi. 



</TEXT>
</DOC>
