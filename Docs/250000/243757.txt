<DOC>
<DOCNO> 243757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun02.html </URL>
<DATE> 2004/05/29/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Pakistan, nükleer başlık taşıma kapasiteli füze denedi... 
</HEADLINE>
<TEXT>

     Pakistan, nükleer başlık taşıma kapasitesine sahip balistik füze denemesi yaptı. 
     Pakistan hükümet ve ordu kaynaklarına göre bugün yapılan, orta menzilli füze denemesi başarıyla tamamlandı. ''Ghauri Hatf V '' füzesinin yeni bir tipi olan 1.500 kilometre menzile sahip füze, Pakistan'da adı açıklanmayan bir noktadan fırlatıldı ve 900 km. mesafedeki hedefini başarıyla vurdu. 
     Tümgeneral Şaukat Sultan yaptığı açıklamada, ''bu füze, her tip savaş başlığını taşıyabilir'' dedi. 
     Deneme, bu ülkenin nükleer rekabet halinde olduğu Hindistan'da yeni hükümetin görev başına gelmesinden bir kaç gün sonra gerçekleştirildi. Yetkililer, denemeden önce Pakistan'ın, Hindistan dahil tüm komşularını bilgilendirdiğini belirttiler. 
     
</TEXT>
</DOC>
