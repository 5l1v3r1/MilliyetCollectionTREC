<DOC>
<DOCNO> 222690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yazar/temelkuran.html </URL>
<DATE> 2004/03/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
'Şarkılardan fal tuttum' seçimleri 
</HEADLINE>
<TEXT>

   CHP arabası, "Güzeller içinden bir seni seçtim" şarkısıyla geçiyor, AKP'ninki, geçen seçimlerde CHP'nin kullandığı "Haydi Anadolu " şarkısıyla 
   
      Güneydoğu'da takılan başörtülerden var orta yaşlı Cemile'nin başında. "DEHAP'a vereceksin oyunu, değil mi " diye sorunca gülüyor 
   "Biliyorsun bak. Çünkü benim ne olduğumu biliyorsun." 
   Ne istiyor peki DEHAP'ın da içinde bulunduğu sol bloktan 
   "Barış istiyorum." 
   Ama burada savaş yok ki 
   "Savaş," diyor "insanın olduğu her yerde." 
   Kadın haklı belki. Çünkü Eski Adana'nın çarşısında insanlar kızarak bahsediyorlar Kuzey'den ve Kuzeylilerden. Burası Güney çünkü, yoksulların bölgesi. Ucuz ekmeklerden yürüyerek sadece yirmi dakika ileride "dünyaca ünlü markalar", "vizyonlu - mizyonlu" martavallar 
   Seçim kampanyası arabaları işte, bin bir gürültüleriyle, yalandan neşeleriyle bu iki bölge arasında dolaşıyorlar. Megafonlarını bağırta bağırta dolaşıp dolaşıp duruyorlar. 
   
   Kuzey - Güney savaşı 
   Adana'da Kuzey - Güney Savaşı sürerken, Kuzey ve Güney birbirinden daha da beter uzaklaşırken, kendi kendine coşmuş parti arabaları, durmadan şehri ve insanları neredeyse görünmez hale getirmiş parti flamalarına sürtünüyorlar. Komik oysa ortalamanın faşizminin aynılaştırdığı partiler, bayraklarıyla birlikte her yerde tek bir ipe dizilmişler Bir AKP, bir CHP, bir AKP, bir... Politikasızlığın "haraşosu" bu Bu yüzden işte tek silahları birbirlerinin günahları. Üç yerel televizyonda üç aday, birbirlerinin "çamaşırlarından" haberler veriyorlar ve olabildiğince kendilerinden bahsediyorlar. AKP'nin adayı Aytaç Durak misal, kendi televizyonu Çukurova TV'de "Gördüğünüz her güzellikte imzam var" sloganını kullanıyor ekranın altından da kendisi geçiyor bisikletle Yani ekrandan ikide birde, bir Fellini filmi gibi, orta yaşlı bir adam geçiyor bisikletle 
   Tilki kendi lakabı. Atının adı Ceylan. "Niye AKP'ye vereceksin oyunu " diyorum taşıyıcılık yapan adama. "Seviyom " diyor. Öbürküleri "Sevmiyom " şarkılardan veyahut da papatyalardan fal tutuyor seçimler. Söylenecek "başka türlü" bir söz bulunamayınca, bağırtılıyor rengarenk kampanya arabalarındaki teypler CHP arabası, "Güzeller içinden bir seni seçtim" şarkısıyla geçiyor, AKP'ninki geçen seçimlerde CHP'nin kullandığı "Haydi Anadolu " şarkısıyla. Pankartlar "Şimdi CHP zamanı" diyor, Orhan Gencebay'a referansla, "Aşk ömrün baharı"... Seçim savaşlarına katılan televizyonlarda da "Beni kolayca kandırabilirsin" diyor Gülben Ergen. Megafonlarda yükseldikçe o kadar bozuluyor ki sesler, ne dedikleri anlaşılmıyor şarkıların. Oysa şarkı şöyle devam ediyor 
   "Arka sokaklarda neler oluyor " 
   Yılda 60 - 70 çocuk ölüyor şehrin yoksul mahallelerindeki açık kanallarda. Boğularak. Misal 
   
      
   
   
   
</TEXT>
</DOC>
