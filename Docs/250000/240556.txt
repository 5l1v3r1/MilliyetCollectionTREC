<DOC>
<DOCNO> 240556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur17.html </URL>
<DATE> 2004/05/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Ekmek arasına gizlenmiş toz esrar yakalandı 
</HEADLINE>
<TEXT>

     Gaziantep'te gerçekleştirilen operasyonda, 3 kilo 160 gram esrar ele geçirildi. Olayla ilgili 4 kişi gözaltına alındı. 
     Gaziantep Emniyet Müdürlüğü Kaçakçılık ve Organize Suçlar Müdürlüğü Narkotik Büro Amirliği ekipleri, bazı kişilerin Van'dan getirdikleri esrarı Gaziantep'te satmak üzere müşteri aradıkları yönünde aldıkları bilgi üzerine operasyon düzenledi. 
     Gaziantep Şehirlerarası Otobüs Terminali'nde gerçekleştirilen operasyonda, Hüsamettin P. 33 , Rüstem B. 47 , Çali G. 38 ve Talip B. 46 yakalandı. Yakalanan zanlıların üzerinde yapılan aramada, lavaş ekmek arasına gizlenmiş 3 kilo 160 gram ağırlığında esrar ele geçirildi. 
     Sanıklardan Çali G. ve Talip B'nin daha önceden uyuşturucu madde satmak suçundan, Rüstem B'nin ise evrakta sahtecilik suçlarından sabıkalı oldukları belirtildi. 
     Zanlıların, Emniyet Müdürlüğü'ndeki sorgulamalarının ardından Adliye'ye sevk edilecekleri bildirildi. 
     
</TEXT>
</DOC>
