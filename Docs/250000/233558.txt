<DOC>
<DOCNO> 233558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo16.html </URL>
<DATE> 2004/04/21/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Bursaspor, dış dünyayla ilkisini kesiyor... 
</HEADLINE>
<TEXT>

     Ligde 16'ncı sırada bulunan Bursaspor, sezon sonuna kadar dış dünyayla ilişiğini kesiyor. 
     Kulüp yönetiminden yapılan açıklamada, Bursaspor açısından hayati önem taşıyan 4 maçlık periyot sonuna kadar takımın konsantrasyonunun bozulmaması amacıyla, teknik heyetin raporu doğrultusunda bir dizi kararlar alındığı bildirildi. 
     Alınan kararlar doğrultusunda, Vakıfköy Orhan Özselek Tesisleri'ne taraftar ziyaretinin yapılması ve Bursa'nın çeşitli kesimlerinden gelen yemek davetleri, teşekkür edilerek ertelenecek. 
     Açıklamada ayrıca, yeşil-beyazlı kulübün, Türkiye Futbol Federasyonu'nun öngördüğü takvime uygun olarak UEFA kriterleri için gerekli belgeleri tamamlayarak, başvurusunu gerçekleştirdiği kaydedildi. 
     
</TEXT>
</DOC>
