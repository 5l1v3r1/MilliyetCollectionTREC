<DOC>
<DOCNO> 215891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/siyaset/siy06.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Rolümüz yeterli 
</HEADLINE>
<TEXT>

   Kıbrıs Özel Temsilcisi De Soto, Kıbrıs'ta tarafların çözüm fırsatını iyi kullanmalarını isterken, Verhuegen, "Herkes ödevini yapsın" dedi 
      Güven Özalp 

   Brüksel 

   
   Birleşmiş Milletler BM Genel Sekreteri Kıbrıs Özel Temsilcisi Alvaro De Soto, yarın başlayacak Kıbrıs müzakerelerine katılmak için adaya geçmeden önce AB Komisyonu'nun Genişlemeden Sorumlu Üyesi Günter Verheugen ile bir araya geldi. 
   "Son oyunu oynuyoruz" diyen De Soto, Rumların referandumda "hayır" demesi halinde uygulanacak bir "B planı" olmadığını söyledi. Verheugen de "Herkes ev ödevini yapmalı" mesajı verdi. 
   
   Garanti yok 
   De Soto, Brüksel'de yapılan görüşmede varılan uzlaşının katı bir çerçeve ve kurallara dayandığını ancak taraflara referandumda "evet" dedirtmeyi garanti altına almadığını belirtti. 
   De Soto, "Kıbrıs'taki toplumların bu fırsatı iyi değerlendireceklerinden, liderlerin de ellerinden geleni yapacaklarından eminiz" dedi. 
   
   'Çözüm yakın' 
   Çözüme her zamankinden yakın olunduğunu ifade eden Verheugen de, "Zaman kaybedilmemeli" diye konuştu. Sorunun çözümünün komisyon açısından yüksek öncelikli bir konu olduğunu ifade eden Verheugen, "AB Kıbrıs'ta kendisine verilen rolden memnun. Komsiyon müzakerelere doğrudan taraf değil, yardımcı olarak katılacak. Biz süreçte vardık, var olmaya da devam edeceğiz. Varlığımız yeterince güçlü ve yeterlidir" dedi. 
   
   
   
</TEXT>
</DOC>
