<DOC>
<DOCNO> 201866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sontur08.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, Ankara ve İzmir'de bombalı gece... 
</HEADLINE>
<TEXT>

     Ankara, İstanbul ve İzmir'de hemen hemen aynı saatlerde ses bombaları patladı. 
     Edinilen bilgiye göre, ilk patlama Ankara Adliyesi ve DGM binası bahçesinde oldu. Olayda, Adliye binasının canları kırılırken, ölen ya da yaralan olmadığı bildirildi. Olayla ilgili ilk soruşturma, incelemelerde bulunmak üzere olay yerine gelen DGM Savcısı Hakan Kızılarslan tarafından başlatıldı. 
     Aynı saatlerde Polisevi'nde Emniyet Genel Müdürlüğü'nce bir resepsiyon düzenleniyordu. Olayın ardından tüm kamu kurum ve kuruluşları yakınlarındaki güvenlik önlemleri artırıldı. 
     
     İZMİR'DEKİ PATLAMA KARAKOL YAKINI 
     İzmir'deki patlama ise Yeşilyurt Karakolu yakınlarında gerçekleşti. Bu patlamanın da ses bombası nedeniyle olduğu bildirildi. Ölen ya da yaralananın olmadığı patlamada, civardaki ev ve araçların camları kırıldı. 
     
     İSTANBUL'DA DA 1 SAAT SONRA 
     Bu patlamalardan yaklaşık 1 saat sonra İstanbul Sultanahmet'teki Adliye Sarayı'nın otopark girişinde de de bir patlama meydana geldi. Bu patlamada da ölen ya da yaralanan olmadı. Ancak ev ve araçlarda hasar oluştu. 
     Patlamanın Ankara'daki gibi Adliye binasının yakınında olması dikkatleri çekti. 
     
     HAYATA DÖNÜŞ OPERASYONUNUN YIL DÖNÜMÜ 
     Öte yandan, Ankara'daki ilk patlamanın ardından DGM yetkilileri, 19 Aralık Hayata Dönüş Operasyonu'nun yıl dönümü nedeniyle bu tür eylemleri beklediklerini bildirdi. 
     Eylemlerin ses bombasıyla gerçekleştirileceğinin de tahmin edildiğini belirten yetkililer, kontrolü zor bir bölge olduğu için önlemlerin yeterince alınamadığını kaydetti. 
     
</TEXT>
</DOC>
