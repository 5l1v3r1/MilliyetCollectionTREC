<DOC>
<DOCNO> 209817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/spor/spo15.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ajan kaleci    BELÇİKA 1. Futbol Ligi takımlarından Genk'in kalecisi Jan Moons'un, geçen hafta Brugge ile yapılan karşılaşmaya ajanların kullandıkları kulak telsiziyle çıkması polemik konusu oldu. Hocasından aldığı taktikleri arkadaşlarına ileten Moons'un bu uygulamasını Belçika Futbol Federasyonu kurallara uygun buldu. 
   
   İran hakem istedi    İRAN'DA 2 Şubatta'ki İstiklal-Persepolis arasındaki derbi maçını Türk hakemlerin yönetmesi planlanıyor. Merkez Hakem Kurulu Başkanı Menuçehr Nazari, resmi bir yazı yazarak Türkiye Futbol Federasyonu'ndan bir orta ve iki yan hakem istediklerini açıkladı. 
   
   Doğan'a suçlama    KONYASPOR Başkanı Mehmet Köseoğlu, Ziya Doğan'ın dengesiz davranışlarda bulunduğunu iddia etti. Köseoğlu, "İmza sonrası üç kez 'gidiyorum' deyip, geri döndü. İsmet'i gönderdi, sonra geri istedi. Ogün'ü koparmaya çalıştı. Ücretsiz oteli beğenmedi. 'Ayağımızı yorganımıza göre uzatmalıyız' dedim, 'yorganı biraz uzatalım' dedi. Uzatamayınca ayrıldık" diye konuştu. 
   
   
</TEXT>
</DOC>
