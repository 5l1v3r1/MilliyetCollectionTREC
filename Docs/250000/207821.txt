<DOC>
<DOCNO> 207821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/siyaset/siy02.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Din partisi kötülük' 
</HEADLINE>
<TEXT>

   Başbakan Erdoğan, din adına parti kurmanın topluma ve dine kötülük olduğunu belirterek, 'Siyasi şirket ve siyasi cemaat anlayışına karşıyız' dedi 
      İSTANBUL Milliyet 

   
   Başbakan Recep Tayyip Erdoğan, AKP'nin düzenlediği Uluslararası Muhafazak rlık ve Demokrasi Sempozyumu'nda yaptığı konuşmada "Din adına parti kurmak veya böyle bir imaj vermek, topluma ve dine yapılabilecek bir kötülük" dedi. 
   İstanbul Grand Cevahir Kongre Merkezi'nde düzenlenen sempozyumun açılış konuşmasını yapan Erdoğan, partisinin kurulduktan bir yıl sonra iktidara gelen Türkiye'nin en büyük partisi olduğunu söyledi. AKP'den önce siyasi hayata h kim partilerin 'siyasi cemaat' ve 'siyasi şirket' gibi iki karakteristiği olduğunu belirten Erdoğan, "AKP, siyaseti radikalleştiren 'siyasi cemaat' anlayışına da, siyaseti fikirsizleştiren 'siyasi şirket' anlayışına da kesinlikle karşıdır" diye konuştu. 
   Din üzerinden siyaset yapmak, dini araç haline getirmek, din adına dışlayıcı bir siyaset yürütmenin hem toplumsal barışa hem siyasi çoğulculuğa hem de dine zarar verdiğini vurgulayan Erdoğan şöyle devam etti 
   
   'Din ortak değer' 
   "Din adına parti kurmak veya böyle bir imaj vermek topluma ve dine yapılabilecek bir kötülüktür. Din mukaddes ve ortak değerdir. Bunu kimse siyasi, taraf, birlik konusu yaparak bölünme ve ayrışmalara sebebiyet vermemelidir. AKP'nin muhafazak r demokrasi anlayışı din-demokrasi, gelenek-modernizm, devlet-toplum arasındaki ilişkiyi sağlıklı zeminde yeniden üretmek açısından önem taşımaktadır." 
   
   'Başörtüsü yasağı Almanya'yı gerer'    DIŞ HABERLER SERVİSİ 

   Başbakan Erdoğan, Almanya'da öğretmenlere başörtüsü yasağı getirilmesinin, bu ülkedeki dini gruplar arasında gerginliğe yol açabileceğini iddia etti. Erdoğan, Almanya'dan ayrılmadan önce Welt am Sonntag gazetesine verdiği demeçte, taraflardan birinin bu tür sorunları ateşli tartışma konusu yapmasının, nefret getireceğini öne sürdü. Haberde Erdoğan'ın, başörtüsünün dini bir sembol olduğunu belirttiği, AB'nin de bu sembolün korunması gerektiğini ifade ettiği aktarıldı. 
   
   
</TEXT>
</DOC>
