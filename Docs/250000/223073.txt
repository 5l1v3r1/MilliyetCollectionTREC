<DOC>
<DOCNO> 223073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun42.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova Başbakanından BM ve NATO'ya çağrı... 
</HEADLINE>
<TEXT>

     Kosova Başbakanı Bayram Recebi, BM ve NATO'nun, 7 kişinin öldüğü, yüzlerce kişinin yaralandığı çatışmalara sahne olan Mitrovitsa'da asayişi sağlamasını istedi. 
     Mitrovitsa'nın güneyinde yaralıların götürüldüğü hastaneyi ziyaret eden Recebi, ''Uluslararası otoriteler NATO ve BM , önce durumu kontrol altına almalı, sonra da olayların patlak vermesine yol açan nedenleri araştırmalı'' dedi. 
     Recebi, kentteki durumla ilgili konuşabilmek için erken olduğunu da söyledi. 
     Sırp ve Arnavutlar arasında Mitrovitsa'da patlak veren olaylarda 7 kişi ölmüş, 250'den fazla kişi yaralanmıştı. 
     Kentte durumun gergin olduğu, sükunetin henüz sağlanamadığı kaydedildi. Ambulanslar, çatışmaların çıktığı İber köprüsünün bulunduğu semtle hastane arasında mekik dokumaya devam ediyor. 
     Resmen Sırbistan-Karadağ'ın parçası olan Kosova, 1998-99 Sırp-Arnavut savaşından bu yana BM tarafından yönetiliyor. Güvenliği yaklaşık 20 bin NATO askeri sağlıyor. 
     
</TEXT>
</DOC>
