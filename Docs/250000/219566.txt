<DOC>
<DOCNO> 219566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur01.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya Valisi "Uçakların 3 farklı yerde enkazına rastlandı" 
</HEADLINE>
<TEXT>

     Konya Valisi Ahmet Kayhan, uçakların 3 farklı yerde enkazına rastlandığını bildirdi. 
     Kayhan, bölgede yaptığı açıklamada, 3. Ana Jet Üs Komutanlığı'na bağlı 2 uçağın Hadim Bağbaşı ile Taşkent Bağcılar mevkii arasında bir alana düştüğünü belirterek, şu anda olay yerinde jandarmanın yoğun şekilde çalıştığını kaydetti. 
     Uçakların içinde 2'şer pilot olduğu yolunda bilgilerin ellerine ulaştığını ifade eden Kayhan, şimdiye kadar 1 şehit ve 1 yaralı pilotun bulunduğunu, diğer 2 pilotun aranmasına devam edildiğini anlattı. 
     Kayhan, yapılan çalışmalarda uçakların 3 farklı yerde enkazına rastlandığını vurgulayarak, ''Enkazlara ulaşılması çok güç. Taşkent Bağcılar bölgesindeki enkaza ulaşılması için greyderler yol açma çalışmalarını sürdürüyor. Takviye araçlarla çalışmaları hızlandırdık'' dedi. 
     
</TEXT>
</DOC>
