<DOC>
<DOCNO> 235969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur02.html </URL>
<DATE> 2004/04/29/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Kağıthane'de servis minibüsü çöp kamyonuna çarptı 1 ölü, 17 yaralı 
</HEADLINE>
<TEXT>

     Kemerburgaz'da, aşırı sis yüzünden bir servis minibüsü ile kamyonun çarpışması sonucu meydana gelen kazada 1 kişi yaşamını yitirirken, 17 kişi de yaralandı. 
     Hasdal Mevkii'nde, saat 07.00 sıralarında meydana gelen kazada, sabah saatlerinde etrafı kaplayan sis yüzünden, Kağıthane'den Kemerburgaz yönüne giden Çağlar Taştan yönetimindeki 34 TN 521 plakalı İstanbul Büyükşehir Belediyesi'ne ait katı atık kamyonu ile karşı yönden gelen Muhammet Yiğit yönetimindeki 34 J 1132 plakalı servis minibüsü çarpıştı. 
     Sis yüzünden ambulansın olay yerini bulamaması sonucu yaralılar uzun süre yerde ambulans bekledi. Yoldan geçen araçlar ve ambulanslarla yerdeki yaralılar hastaneye götürülülürken, yol kenarına savrulan araçtan kamyon sürücüsü Taştan hafif yaralı olarak kurtulmayı başardı. 
     Kazada kimliği belirlenemeyen bir kişi yaşamını yitirirken, servis minibüsü içerisinde sıkışan sürücü Yiğit ve yolculardan Hüseyin Pınarbaşı, Ercan Sivri, Muhammet Kıyırlı, Kemal Kütük SSK Okmeydanı Hastanesi'nde, diğer yaralılar Muhammet Erçelik, Hasan Topaç, Ramazan Sivri, Arif Korkmaz, Ramazan Korkmaz, Ahmet Ar, Hüseyin Yıldız, Yılmaz Dirican Şişli Etfal Eğitim ve Araştırma Hastanesi'nde, Eyüp Yıldırım, Adem Korkmaz ve Yılmaz Değişmez ise Taksim ilkyardım Eğitim ve Araştırma Hastanesi'nde tedavi altına alındılar. 

     
</TEXT>
</DOC>
