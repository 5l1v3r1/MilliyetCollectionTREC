<DOC>
<DOCNO> 232842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonsiy12.html </URL>
<DATE> 2004/04/19/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bakanlar Kurulu toplandı 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başkanlık Merkez Bina'da saat 13.30'da başlayan toplantıda, Kültür ve Turizm Bakanı Erkan Mumcu'nun, turizm sektöründeki son gelişmeler hakkında bilgi vereceği belirtildi. 
     Toplantıda ayrıca, Devlet Bakanı ve Başbakan Yardımcısı Mehmet Ali Şahin, AB uyum çalışmaları, Başbakanlık Müsteşarı Ömer Dinçer de gündemdeki kanun tasarıları hakkında kurul üyelerini bilgilendirecek. 
     Bakanlar Kurulu toplantısında, AB uyum çalışmaları kapsamında yapılması düşünülen Anayasa değişiklikleri ve Kıbrıs konusundaki son gelişmelerin de değerlendirilmesi bekleniyor. 
     Toplantıya, ABD'de bulunan Devlet Bakanı Mehmet Aydın katılmazken, Devlet Bakanı Güldal Akşit ile Çevre ve Orman Bakanı Osman Pepe'nin gecikmeli katılacağı bildirildi. 
     
</TEXT>
</DOC>
