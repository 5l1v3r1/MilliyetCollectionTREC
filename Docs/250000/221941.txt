<DOC>
<DOCNO> 221941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/spor/ysenay.html </URL>
<DATE> 2004/03/13/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Hagi mi 
</HEADLINE>
<TEXT>

   
   Galatasaray'da kongre yaklaşıyor... Kimin kazanacağı, kimlerin kaybedeceği tabii kongre günü sandıklarda belirlenecektir... 
   Benim üstünde durmak istediğim konu ne borçların nasıl tasfiye edileceği meselesi, ne de Ali Sami Yen'e taşınalım mı, yoksa Olimpiyat Stadı'nda kalalım mı konularıdır... Benim merak, hatta oldukça da endişe duyduğum konu, Fatih Terim'in hoyratça ve haksızca harcanmasından sonra Galatasaray'ı kimin çalıştıracağıdır... Cim - Bom'un soyunma odasına Hagi'nin patron olarak geleceği haberleri her gün medyanın manşetlerine düşmektedir... Eğer Hagi gelirse, korkarım Cim - Bom futbolda uzun bir gerileme dönemi yaşamaya mahkum kalabilir... Hagi'nin büyük bir oyuncu olduğunu hiç tartışmam, ama ondan "teknik başpatron" olabileceğini düşünen başkan adayı varsa, bakın onun futbol aklından yoksun olduğunu yıllarca tartışabilirim... 
   Hagi eğer bir futbol düşünürü olarak kabul edilseydi, önce Romen Federasyonu onu Portekiz'e gidecek Milli Takım'ın başına getirirdi ve bu görev için Lucescu'yu düşünmezdi... Ayrıca Hagi'nin, Bursaspor'u çalıştırma hayalleri hüsranla sona ermiş ve kendisi Romanya'ya geri dönmüştür... Hagi'nin büyük bir futbolcu oluşunun gizemli anıları kimseleri aldatmamalıdır... Hagi önce çok sinirli, sonra da hakemlerle çok didişen bir yapıya sahiptir... Ayrıca yarışmacı olmakla, yarıştırmacı olabilmek arasında dağlar gibi farklar vardır... Dünyanın, yahut Türkiye'nin en büyük futbolcuları neden "büyük teknik adam" olup da, bu işte dikiş tutturamamışladır hiç merak ettiniz mi .. Çünkü kariyerli bir teknik adam olmak için önce çok kişilikli ve de evrensel boyutlarda sosyal ve teknik bilgilerle donanımlı bir şahsiyet olmanız gerekir... Sinirleriniz çelik gibi sağlam ve de muhakkak psikolojik duyarlılığınız en üst seviyelerde olmalıdır... 
   Hagi, Bursa'da defalarca sahaya dalarak, hakemle tartışmaya çalışmıştır... Ayrıca yukarıda saydığım ve daha birçok özellikler isteyen teknik adamlık değerlerinden hiçbiri yoktur bence Hagi'nin saha dışı kimliğinde... Bu yazıyı sadece Cim - Bomlu dostlara bir uyarı olsun diye yazdım... Yoook, yeni yönetim ille de Hagi der ve onu getirirse Galatasaray'ın başına, bu yazıyı çok çok hatırlar ve bana hak vermek zorunda kalırsınız... Bakalım kongre sonrası neler yaşanacak, Cim - Bom'un çalıştırıcısı "kim olacak" konularında 
   
      
</TEXT>
</DOC>
