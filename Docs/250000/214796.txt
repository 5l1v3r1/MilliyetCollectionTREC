<DOC>
<DOCNO> 214796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo30.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'dan İnönü Stadı'na tepki... 
</HEADLINE>
<TEXT>

     Denizlispor Kulübü Futbol Şubesi Başkanı Turgut Dalaman, Beşiktaş maçının İstanbul'da oynanması kararına tepki göstererek, ''Kar nedeniyle önlemler alınırken ve kamuda tatil ilan edilirken, karşılaşmayla ilgili verilen karar düşündürücüdür'' dedi. 
     Turgut Dalaman, Profesyonel Futbol Disiplin Kurulu PFDK tarafından Beşiktaş'a verilen 1 maç saha kapatma cezasıyla ilgili olarak Futbol Federasyonu Tahkim Kurulu'nun yürütmeyi durdurma kararı vermesini ''haksızlık'' olarak nitelendirdi. 
     Hava koşulları nedeniyle İstanbul'da bu maçın oynanıp oynanmayacağının belli olmadığını ifade eden Dalaman, ''Futbol Federasyonu'nun Denizlispor ile bir problemi mi var '' diye düşünmeye başladıklarını söyledi. Dalaman, şöyle konuştu 
     ''İstanbul Valiliği, kar yağışı olacağı ve ağır kış şartları yaşanacağı gerekçesiyle önlemler alıyor. Hatta kamuda tatil kararı veriliyor. Buna karşın Tahkim Kurulu'nun kararı doğrultusunda Futbol Federasyonu karşılaşmanın İstanbul'da oynanmasını onaylıyor. Kar yağışı olur ve bu maç oynanmazsa sorumlusu kim olacak Bize yüklenen faturayı kim ödeyecek. Oysa bu maç için İzmir ya da Antalya gibi kentler seçilseydi, ertelenme riski diye birşey söz konusu olmayacaktı.'' Öte yandan yeşil-siyahlı futbolcular, Beşiktaş maçı hazırlıklarını teknik direktör Giray Bulak yönetiminde sürdürüyor. Yarın İstanbul'a gidecek olan Denizlispor'da, sakat olan Mustafa Keçeli ve kırmızı kart cezalısı Serhat forma giyemeyecek. 
     
</TEXT>
</DOC>
