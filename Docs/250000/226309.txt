<DOC>
<DOCNO> 226309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun19.html </URL>
<DATE> 2004/03/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şaron yine rüşvet suçlamasıyla karşı karşıya 
</HEADLINE>
<TEXT>

     İsrail televizyonu, savcıların Başbakan Ariel Şaron'un bir yolsuzluk davasıyla ilgili olarak suçlanması tavsiyesinde bulunduklarını duyurdu. 
     BBC'nin haberine göre, İsrail'in Channel 2 televizyonu, savcıların Başbakan Şaron hakkında dava açmaya yetecek zeminin hazır olduğuna karar verdiklerini ancak son kararın başsavcıya ait olduğunu söyledi. 
     Başbakanlıktan bu konuda bir açıklama yapılmadı. 
     Aynı konu daha önce gündeme geldiğinde Başbakan Ariel şaron suçlamaları reddetmiş ve hiçbir usulsüzlük yapmadığını açıklamıştı. 
     David Appel adlı bir işadamı, 1990'lı yıllarda Şaron'un oğlu Gilad'a rüşvet vermeye çalışmak suçlamasıyla Ocak ayında tutuklanmıştı. 
     Savcılık, Appel'in o zamanlar Dışişleri Bakanı olan Ariel Şaron'un Yunanistan'daki bir turizm yatırımının tanıtılmasına yardımcı olmasını sağlamak amacıyla Gilad'a rüşvet teklif ettiğini söylemişlerdi. 
     
</TEXT>
</DOC>
