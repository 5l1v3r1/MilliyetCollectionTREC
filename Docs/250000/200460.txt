<DOC>
<DOCNO> 200460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/dunya/dun01.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıları Saddam yönetiyor 
</HEADLINE>
<TEXT>

      
   Irak'ta ABD kuvvetlerini hedef alan saldırıları, Saddam Hüseyin'in Bağdat'ın batısındaki bölgeden yönettiği öne sürüldü. 
   AFP muhabirinin görüştüğü Ebu Muhammed adlı aşiret reisi, "Saddam sağ salim. Amerikan kuvvetlerine saldırıları bizzat yönetiyor" dedi. Bir Baas yetkilisinin AFP muhabirini görüştürdüğü aşiret reisi, Saddam'ın Ramazan'da Bağdat'ın 100 km batısındaki Ramadi'de Baas kadrolarıyla toplantı yaptığını, toplantıya onlarca Baasçının katıldığını anlattı. 
   
   Bir Baas yetkilisi, toplantının 
   8 Kasım'da yapıldığını söyledi. Amerikalı komutan General John Abizaid, Amerikan karşıtı saldırılara son verilmesini sağlayabilmek için 8 Kasım'da Ramadi'de aşiret reisleriyle toplantı yaparken, aynı kentte aynı gün Saddam da kendine bağlı aşiret reisleriyle biraraya geldi. Ebu Muhammed, Saddam'la görüştüğünü anlatırken, "Liderimiz, halktan insanlara sürpriz ziyaretler yapıyor. Batıda onun için tehlike yok, zira ahali ona ihanet etmez" dedi. 
   
   
   
   
</TEXT>
</DOC>
