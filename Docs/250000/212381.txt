<DOC>
<DOCNO> 212381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sondun13.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da Türk tırı otomobile çarptı 3 ölü 
</HEADLINE>
<TEXT>

     Bulgaristan'ın kuzeydoğusundaki Veliko Tırnovo kenti yakınlarında bir Türk TIR'ının karıştığı kazada, biri çocuk üç kişi öldü. 
     Trafik polisi tarafından edinilen bilgiye göre, Veliko Tırnovo - Rusçuk karayolunda meydana gelen kazada, 5 yaşındaki bir çocukla babası ve anneannesi olay yerinde ölürken, kız kardeşi ağır yaralandı. 
     Yoğun kar yağışı nedeniyle kayganlaşan yolda aşırı hız yapan ''Demir'' adlı bir Türk şirketine ait TIR'ın hakimiyetini kaybeden şoför Mustafa Kurun 43 , karşı şeride geçerek Bulgar plakalı bir otomobile çarptı. 
     Trafik yetkilileri, TIR şoförü Kurun'un kazadan yara almadan kurtulduğunu, otomobilinse tanınamaz hale geldiğini belirttiler. 
     Kazaya neden olan Türk şoför Mustafa Kurun'un gözaltına alındığı ve soruşturma başlatıldığı bildirildi. 
     
</TEXT>
</DOC>
