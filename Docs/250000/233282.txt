<DOC>
<DOCNO> 233282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur45.html </URL>
<DATE> 2004/04/20/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Dükkanını devrettiği eski arkadaşını öldürdü 
</HEADLINE>
<TEXT>

     Kadıköy'de bir kişi, eski arkadaşını tabancayla vurarak öldürdü. 
     Alınan bilgiye göre, T.T, İçerenköy'deki kuaför dükkanını devrettiği eski arkadaşı Ahmet Özcan'ın Day Light adlı işyerine geldi. 
     T'nin konuşmak istediği konular olduğunu söylemesi üzerine Özcan, Suadiye'de işi olduğunu ve yolda giderken konuşabileceklerini belirtti. Bunun üzerine iki arkadaş, Özcan'ın 34 GE 988 plakalı minibüsüyle Suadiye Ayşe Çavuş Caddesi Büyük Hanlı Konutları'nın otoparkına geldi. Ahmet Özcan burada inerek arkadaşının kuaför dükkanına uğrayacağını söyleyince, T. konuşmaları bittikten sonra ayrılmasını istedi. 
     Çıkan tartışmada T.T, tabancayla Ahmet Özcan'a 7 el ateş ederek olay yerinden kaçtı. Çevredekilerce ağır yaralı olarak Haydarpaşa Numune Hastanesi'ne kaldırılan Özcan, yapılan müdahaleye rağmen kurtarılamadı. 
     Mecidiyeköy'de oto galerisi işleten T.T, işyerinden polise telefon ederek teslim oldu. 
     Yetkililer, T.T'nin ruhsal bunalım geçirdiğini, Ahmet Özcan'ın 3 yıl önce boşandığı eşiyle evlenmeden önce ilişkisi olduğunu öne sürdüğünü ifade ettiler. 
     
</TEXT>
</DOC>
