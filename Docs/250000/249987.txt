<DOC>
<DOCNO> 249987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonspo05.html </URL>
<DATE> 2004/06/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Galatasaray'da Hagi'den 'Saidou'ya veto 
</HEADLINE>
<TEXT>

     Beklenen yerli ve yabancı transferlerini yapamadığı gerekçesiyle taraftarlarınca eleştirilen G.Saray yönetiminde huzursuzluklar bitmiyor. Vatan Gazetesi'nden Harun Muslu'nun haberine göre, Sarı-kırmızılılarda şimdi de İstanbulspor'un Kamerunlu futbolcusu Saidou yüzünden teknik direktör Gheorghe Hagi ile yönetim arasında soğuk rüzg rlar esiyor. Yöneticilerin menajeriyle anlaşma sağladığı ve ön protokol yaptığı Saidou'nun transferi durumdan haberd r olmayan Hagi'yi çok kızdırırken, Romen teknik adamın istifanın eşiğine geldiği de öğrenildi 
     
     Kesinlikle istemiyor 

     10 gün önce futbol şubesi sorumlusu Ergun Gürsoy'un da "Kendisiyle ilgileniyoruz" diyerek transfer haberlerini doğruladığı, ardından yönetimin gelecek sezon için anlaşma yaptığı Saidou için teknik direktör Hagi, "Ben onu tanımıyorum. İstemem" diye tepki gösterince taraflar arasında gerginlik yaşandı. İstanbulspor'un eski teknik direktörü Aykut Kocaman'ın başına geçtiği Malatyaspor ile anlaşmak üzereyken G.Saraylı yöneticilerin araya girmesiyle son anda beklemeye geçen Saidou'nun Hagi'den veto yemesi yönetimi çaresiz bıraktı 
     
     Tolga da veto yedi 

     Kamerunlu futbolcu üe ön anlaşma bile imzalanmışken Romen hocanın uzlaşmaz tavrı iki taraf arasındaki gerginliği arttırdı. Bu arada Hagi, yönetimin geçen sezon içerisinde ön protokol imzaladığı Tolga Doğantez'in de transferine karşı çıkıyor. G.Saray yönetimi maddi imkansızlıklar yüzünden transfer yapmakta zorlanırken, arada yaşanan bu sorunlar nedeniyle Hagi'nin yol ayrımında olduğu, durumun değişmemesi halinde gelecek hafta istifa bile edebileceği sarı-kırmızılı kulislerde konuşuluyor 
     
     Sabah gelmedi 

     Bu arada G.Saraylı futbolcular dün yeni sezon hazırlıkları öncesi öğlen saatlerinde sağlık kontrolünden geçti. Ancak yeni transfer Saidou, sağlık kontrolünde yer almadı. Kamerunlu oyuncu, dün akşam Florya'da yapılan sezonun ilk antrenmanında da takımla birlikte değildi. Yöneticiler bu konuda sessiz kalırken, Saidou bugün 12 00'de sözleşmeyi imzalıyor. 

     
</TEXT>
</DOC>
