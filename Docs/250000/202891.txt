<DOC>
<DOCNO> 202891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/yazar/asik.html </URL>
<DATE> 2003/12/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
"Ferhat - Qalferat 
</HEADLINE>
<TEXT>

   
   Ferhat Yeğin adlı vatandaş adını Qalferat olarak değiştirmek istemiş, Ankara l. Hukuk Mahkemesi davayı reddetmiş. Dil ve edebiyat alanında saygın bir isim, Tahsin Yücel, Müdafaa - i Hukuk dergisinin son sayısında bu konuya değinmiş, özetle şöyle diyor 
   "Sevgilinize yazdığınız mektupta x'leri, w'leri, q'ları kullanabilirsiniz ama Türkiye Cumhuriyeti yurttaşıysanız bu yabancı harfleri adınızda kullanamayacağınız gibi yazdığımız resmi dilekçede de kullanamazsınız... Bir markada "q" harfi bulunabilir ama yasalarımıza göre bir şahıs isminde Türk abecesi'nde bulunmayan harf kullanılamaz... 
   
   Verheugen "AB'de işgalcilik kabul edilemez" demiş... Eksik söylemiş "Irak hariç" demeliydi. 
   Arif Ayhan 
   
   İyi bir yazarın hataları olmaz sadece günahları olur. 
   Yeats 
   
   Piyango ve eğitim    "Hükümet bir yandan okulları Kur'an kursuna dönüştürmeye çabalarken bir yandan da 8 yıllık eğitimin kaynağını kurutmaya çalışıyor..." 
   Böyle diyor Haber - Sen Genel Sekreteri Osman Köse gönderdiği notta... 
   Milli Piyango'dan her ay eğitime trilyonlar aktarılıyor. Ancak bu kaynak Milli Piyango özelleştirildikten sonra kesilecek. CHP geçen ağustosta yasa görüşülürken özelleştirme sonrası Milli Piyango'dan eğitime yüzde 5 pay ayrılmasını talep etti. AKP kabul etmedi. Yasa böylece onaylandı ve çıktı. 
   Cumhuriyet'i ayakta tutan kurumlar sistemli şekilde yontuluyor... 
   
   Biraz özeleştiri...    Irak Devlet Başkanı Saddam Hüseyin'in yakalanmasının ardından gazetelerimiz "Bağdat Bülbülü" manşetleriyle çıktılar. Korkak Saddam Hüseyin hemen bülbül gibi konuşmuştu. Gündüz gazete manşetlerindeki haber gece de televizyon haberlerinde aynen verildi. Ertesi gün aynı gazetelerde şu haber okundu 
   "Saddam Hüseyin yakalandığı günden bu yana kendisini sorgulayanlarla işbirliği yapmadı." 
   Söyleyen mi ABD Savunma Bakanı Donald Rumsfeld... 
   
   Kulis muhabbeti...    Değerli tiyatro sanatçısı Nilgün Belgün "İçimdeki Kadın" adlı kitabında 29 yıllık sahne hayatında tanık olduğu ilginç olayları aktarıyor. Bir gün kuliste bir kadın ve bir erkek tiyatro sanatçısı tartışıyorlar... Kavga kızışınca erkek kadın oyuncuya dönüp 
   - Orospu, diyor. 
   Kadın sakin şekilde cevap veriyor 
   - Sen benim pezevenkliğimi mi yaptın da orospuluğumu biliyorsun 
   Erkeğin bu soruya cevabı 
   - Ben enayi miyim, senin pezevenkliğini yapıp da aç kalayım... 
   
   Çuvalı unuttuk mu    Bağdat Bülbülü... Çukurda yakalandı... Yanına şerefini almayı unutmuş... Çikolata yedi, Seven Up içti... Dublörü metresiyle yatmış... 
   Gazetelerimizdeki başlık ve yorumlar aşağılayıcı... Televizyonlarda dönüp duran görüntüler onur kırıcı... Amerikan yönetimi ve medyası klasik aşağılama taktiklerini uyguluyor. O kadar ki Vatikan Dışişleri Sorumlusu Kardinal şunları söylemekten kendini alamıyor 
   "Saddam'ın bir sığır gibi dişlerini kontrol ettiklerini gördüğümde insan olarak kendimden utandım.." 
   Bu tür küçültme propagandası Amerika'nın işine gelebilir, acaba aynı ucuz dolmuşa binmekte bizim ne gibi çıkarımız var 
   Hem biz "aşağılayanlar" cephesinde miyiz "aşağılananlar" safında mı 
   Askerinin başına çuval geçirilen kimdi Geçiren kim 
   
   Hepimizin bildiği hik yedir. Mustafa Kemal Kurtuluş Savaşı sırasında birilerinin aşağılamak amacıyla yere Yunan bayrağı serdiğini görünce 
   - Kaldırın o bayrağı yerden, demiş, bir ulusu temsil ediyor... 
   Şimdi kafasında bit ararken görüntüledikleri Saddam, katil de hırsız da olsa yirmi küsur yıl Irak'ın liderliğini yapmış bir devlet başkanıdır. 
   15 yıl öncesine kadar da ABD'nin yakın dostuydu... 
   Amerika bugün kendi işgalci ve saldırgan kimliğini unutturmak için Saddam'ı dünyanın en büyük düşmanı rolüne sokmak isteyebilir. 
   Bizim derdimiz nedir 
   ABD'ye yalakalık Saddam'ın içine düştüğü durumdan daha mı onurlu 
   
   Frank De Boer Galatasaray'dan ayrılmak için 1 milyon 750 milyon dolar tazminat istemiş. Uyanık rakibi kaçırıyor ama avantayı kaçırmıyor... 
   Haldun Ertem 
   
   Bir CHP milletvekilinin ağzından, AKP'lilerin Haydar Aliyev için mezarlıkta yapılan törene katılmadıklarını yazmıştık. AKP Samsun Milletvekili Suat Kılıç, bazı milletvekillerinin dışarda kaldığını ama Tayyip Erdoğan ile birçok arkadaşının bu törene katıldığını bildirdi. Düzeltiriz... 
   
      
   
   
</TEXT>
</DOC>
