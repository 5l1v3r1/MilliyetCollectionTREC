<DOC>
<DOCNO> 218580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur01.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodos ve yağmur, İstanbulluyu dün gece trafikte çıldırttı... 
</HEADLINE>
<TEXT>

     İstanbul'da etkili olan yağış ve şiddetli lodos nedeniyle bazı bölgelerde trafik yoğunluğu yaşandı. 
     Olumsuz hava koşulları dolayısıyla akşam saatlerinden itibaren Boğaziçi ve Fatih Sultan Mehmet köprülerinin girişleri ile TEM Otoyolu ve E-5 Karayolu başta olmak üzere ana arterlerde trafik yoğunluğu oldu. Yoğunluk geceyarısına dek sürdü.l Kent genelinde çok sayıda hasarlı trafik kazasının meydana geldiği belirtildi. 
     
     6 YARALI VAR 

     İstanbul'da meydana gelen trafik kazalarında, 6 kişi yaralandı. 
     A.A muhabirinin aldığı bilgiye göre, Beyoğlu'nda saat 03.00 sıralarında gerçekleşen kazada, Ahmet Gümüş'ün kullandığı 34 GGJ 61 plakalı otomobil, 34 TZF 46 plakalı yolcu minibüsüne arkadan çarptı. Kazada, sürücü Gümüş başından yaralandı. 
     Taksim Eğitim ve Araştırma Hastanesi'ne kaldırılan Gümüş, ayakta tedavi edildi. 
     Bu arada, gece saatlerinde yağmurun da etkisiyle çeşitli semtlerde meydana gelen diğer kazalarda 5 kişinin yaralandığı öğrenildi. 
     
</TEXT>
</DOC>
