<DOC>
<DOCNO> 241200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonspo09.html </URL>
<DATE> 2004/05/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
NBA... Pacers, Heat'i 73-70 yenerek, seride durumu 4-2 yaptı... 
</HEADLINE>
<TEXT>

     ABD Profesyonel Basketbol Ligi'nde NBA Doğu Konferansı play-off yarı final 6. maçında Indiana Pacers, deplasmanda Miami Heat'i 73-70 yenerek, seride durumu 4-2 yaptı ve konferans finaline yükseldi. 
     Miami kentindeki American Airlines Arena'da 20 bin seyirci önünde yapılan maçta Indiana Pacers, rakibi karşısında ilk yarıyı da 36-33 önde kapadı. 
     Bu sezon ligde en fazla galibiyet alan takım olan Indiana Pacers'ı, bu maçta galibiyete taşıyan isimler olarak 27 sayı, 6 ribaunt ve 4 blokla Ron Artest, 15 sayı ve 6 ribauntla Reggie Miller, 10 sayı, 6 ribaunt ve 4 top çalmayla Jamaal Tinsley ve 7 sayı, 13 ribauntla da Jermaine O'Neal göze çarptı. 
     Evsahibi ekipte ise Dwyane Wade'in 24 sayı ve 4 top çalma, Lamar Odom'un 22 sayı ve 8 ribaunt ve Eddie Jones'un 16 sayı ve 5 ribauntluk performansları galibiyete yetmedi. 
     2000 yılından bu yana ilk kez Doğu Konferansı'nda play-off finaline çıkan Indiana Pacers'ın finaldeki rakibi, 3-3'lük eşitlikle süren Detroit Pistons-New Jersey Nets arasında 21 Mayıs Cuma günü TSİ sabaha karşı yapılacak 7. ve son maçın ardından belli olacak. 
     Ligde yarın sabaha karşı ise Minnesota Timberwolves-Sacramento Kings arasında yine 3-3'lük eşitlikle süren Batı Konferansı play-off yarı finalinde 7. ve son maç, Minnesota'da yapılacak ve Batı Konferansı play-off finalinde Los Angeles Lakers'ın rakibi takım belli olacak. 
     
</TEXT>
</DOC>
