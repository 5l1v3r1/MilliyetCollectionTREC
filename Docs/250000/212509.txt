<DOC>
<DOCNO> 212509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/yasam/yas01.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnold'un ilk 'idam fermanı' 
</HEADLINE>
<TEXT>

      DIŞ HABERLER SERVİSİ 
   
   ABD'de California Valisi olan Arnold Schwarzenegger, idam cezasına çarptırılan mahk mun af talebini reddetti. 
   'Terminatör' gibi aksiyon filmlerinin dev yıldızı Schwarzenegger, 4 kişiyi öldürmekten idama mahk m olan Kevin Cooper'ın af talebini reddederek, vali olarak ilk kez bir insanın 'ölüm fermanını' imzalamış oldu. Geçtiğimiz hafta boyunca aralarında aktör Denzel Washington'ın da bulunduğu yüzlerce ünlü isim Schwarzenegger'e mektup yazarak Cooper'ın affını istemişti. Vali Schwarzenegger ise bu mektupları şu açıklamayla reddetti 
   "Kevin Cooper'ın af talebini çok dikkatli şekilde inceledim. Suçunu kanıtlayan deliller çok güçlü. Şimdi kendini dine adaması ve insanlara yardımcı olmaya çalışmasının zalimliğini ve birçok insanı öldürdüğü gerçeğini değiştirmez." 
   45 yaşındaki Kevin Cooper, 1983 yılında 41 yaşındaki Peggy ve Douglas Ryen'la 10 yaşındaki kızları Jessica ve 11 yaşındaki arkadaşı Christopher Hughes'u bıçak ve baltayla öldürmekten suçlu bulunmuştu. Cooper'ın cezası 10 Şubat'ta zehirli iğneyle infaz edilecek. 
   
   
   
</TEXT>
</DOC>
