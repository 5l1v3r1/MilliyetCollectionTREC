<DOC>
<DOCNO> 220511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/soneko15.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın yapılandırılması... ABD 5 milyar dolarlık ihale verecek 
</HEADLINE>
<TEXT>

     ABD, Irak'ın yeniden yapılandırılmasından sorumlu Irak Programı Yönetim Ofisi PMO kurumunun, bu ay içinde 5 milyar dolarlık bir işletme ve inşaat işi ihalesi vereceğini bildirdi. 
     ABD kaynakları, ABD yönetiminin Kongre tarafından Irak'ın yeniden yapılandırılması konusunda tahsis ettiği 18.4 milyar dolarlık mali yardımının, 5 milyar dolarlık ilk dilimini kullanmış olacağını belirtiyorlar. 
     PMO tarafından yürütülen işletme sözleşmelerinin bu hafta sonuçlandırılacağı, daha sonra da inşaat sözleşmelerinin imzalanacağı kaydedildi. 
     PMO'nun, Irak'ın yeniden inşasında, gelecek birkaç yıl içinde 12.6 milyar dolarlık bir harcama yapması bekleniyor. 
     ABD'nin Irak'taki ihale işlerine organize eden PMO'nun, petrol, elektrik, bayındırlık, su, güvenlik, adalet, ulaştırma, eğitim, sağlık, konut ve iletişim alanlarında da ihaleler açması planlanıyor. 
     
</TEXT>
</DOC>
