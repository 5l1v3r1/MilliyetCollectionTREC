<DOC>
<DOCNO> 208646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sonspo27.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Malatya'yı yıktı 
</HEADLINE>
<TEXT>

     İkinci yarı hazırlıklarını Antalya'da kamp yaparak sürdüren takımlardan Gaziantepspor ile Malatyaspor arasındaki hazırlık maçını Gaziantepspor 1-0 kazandı. 
     Topkapı Palas Oteli sahasında yapılan maçta Gaziantepspor, ilk yarıda genç oyunculardan kurulu kadrosuyla mücadele ederken, ikinci yarıda as takımını sahaya sürdü. Kırmızı-siyahlı takım, Fenerbahçe'den transfer ettiği Yusuf'un 78. dakikada attığı golle galibiyete ulaşırken, Malatyaspor 87. dakikada Fazlı ile bir penaltı atışından yararlanamadı. 
     Gaziantepspor'da dizindeki sakatlığı tam olarak geçmeyen İbrahim Toraman, bu karşılaşmada forma giyemedi. 
     Gaziantepspor, cuma günü Hollanda Birinci Ligi'nden NEC Breda ile bir hazırlık maçı daha yapacak ve aynı gün Gaziantep'e dönecek. 
     
</TEXT>
</DOC>
