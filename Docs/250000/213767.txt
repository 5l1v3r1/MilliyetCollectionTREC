<DOC>
<DOCNO> 213767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur12.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel havanın keyfini sürün, kar geliyor... 
</HEADLINE>
<TEXT>

     Başta İstanbul olmak üzere yurdun büyük bir bölümünde bahar havası yaşanıyor. Bugün ve yarın İstanbul'da 15 dereceye ulaşacak olan hava sıcaklığı akdeniz bölgesinde 20 dereceyi de aşacak. 
     İstanbul Meteoroloji Bölge Müdürü Mustafa Yıldırım, başta Marmara olmak üzere batı bölgelerinde lodosun güneyli akışlar etkisine girildiğini ve buralarda hava sıcaklıklarının birkaç derece yükseldiğini söyledi. 
     Yıldırım, güzel havanın pazartesi gününden itibaren etkisini kaybedeceğini ve salı gününden itibaren havaların yeniden soğumaya başlayacağına da dikkati çekti. 
     Pazartesi gününden itibaren Türkiye yeni bir soğuk ve yağışlı havanın etkisi altına girecek. 
     Pazartesi günü başlayacak dondurucu soğuklar nedeniyle hava sıcaklığının 8-10 derece düşmesi bekleniyor. 
     Soğuk havaya Salı günü fırtına ve yağış da eklenecek. Marmara Bölgesi'nden başlayarak kar yağışının yurdu bir kez daha etkisi altına alacağı belirtilerek vatandaşlar uyarılıyor. 
     
</TEXT>
</DOC>
