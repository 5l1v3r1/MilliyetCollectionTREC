<DOC>
<DOCNO> 221591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur09.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç fişleme iddialarını yanıtladı "Şaşırdım..." 
</HEADLINE>
<TEXT>

     TBMM Başkanı Bülent Arınç, İstanbul 2'nci Zırhlı Tugay Komutanlığı'nın bazı kişilerin fişlenmesini istediği yönündeki haberlere "şaşırdığını" bildirdi. 
     Arınç, gazetecilerin konuyu "Hukukçu kimliği" ile değerlendirmesini istemeleri üzerine, "Bu güzel sorunun altında yatan o derin anlamları çok iyi biliyorum. Hukukçu kimliğimin yanında benim Meclis Başkanı kimliğim de var. Sadece hukukçu kimliğim olsaydı sizlere çok daha hukuki bilgiler verebilirdim" dedi. 
     Haberi gazetede okuduğu zaman şaşırdığını bildiren Arınç, şunları söyledi 
     "Bu şaşkınlığımın üzerine Genelkurmay Başkanlığımız da bir açıklama yaptılar ve konuyla ilgili inceleme yapacaklarını ifade ettiler. Bu incelemenin herhalde yapıldığını ve neticesinin de kamuoyuna duyurulduğunu kısa zamanda göreceğiz. Bu konuyla ilgili zaten basınımızda herkes görüşlerini ifade ettiler ama önemli olan Genelkurmay Başkanlığı'nın bir inceleme yapacak olmasıdır." 
     
</TEXT>
</DOC>
