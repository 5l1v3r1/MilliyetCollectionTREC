<DOC>
<DOCNO> 207801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/ekonomi/eko08.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Levi's ABD'deki son kalesini de kaybetti 
</HEADLINE>
<TEXT>

   Altı yılda 3 milyar dolar kaybeden Levi's, ABD'deki son kalesini de kilit vurdu 
      
   Levi's, ABD'de son kalesi olan San Antonio'daki fabrikasını da kapatma kararı aldı. San Antonio fabrikasının kapanışı 150 yıllık bir tarihin sonu anlamına geliyor. ABD'yi terketme kararı geçtiğimiz yedi yıl boyunca ülke genelinde ürünlere olan talebin hızlı bir şekilde azalması ile gündeme gelmişti. Levi's 2004'te Kanada'daki üç fabrikasını da kapatarak tüm işlerini anlaşmalı olduğu firmalara yaptıracak. 1996'da rekor kırarak uluslararası arenada 7.1 milyar dolar gelir elde eden Levi's, 2002'de bu rakamı 4.1 milyar dolara kadar düşürdü. Bu düşüşün 2003 rakamlarında da aynı şekilde devam edeceği belirtiliyor. 
   Levi's'ın düşüşünde geleneksel çizgisinin de payı olduğu belirtiliyor. Firma, sürekli olarak gündeme getirdiği imaj tazeleme çalışmalarında da yeterli başarıyı elde edemedi. Levi's'ın ABD'deki küçülme politikası o kadar yoğun ve hızlı gelişti ki 1980'lerde 63 olan fabrikaların tamamı kapandı. Ayrıca Amerika'daki çalışanların saat başına ücreti de 12 dolarla gelişmekte olan ülkelerdeki fabrika çalışanlarının 10 katı düzeyinde. 
   
   
</TEXT>
</DOC>
