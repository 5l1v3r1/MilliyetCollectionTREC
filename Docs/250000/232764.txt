<DOC>
<DOCNO> 232764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun53.html </URL>
<DATE> 2004/04/19/ </DATE>
<TIME> 20.17 </TIME>
<AUTHOR>  </AUTHOR>
<HEADLINE>
Klerides "Rum tarafı 'Hayır' derse uluslararası alanda tecrit edilebilir" 
</HEADLINE>
<TEXT>

     Eski Kıbrıs Rum yönetimi lideri Glafkos Klerides, Annan Planı'nın 24 Nisan'da Kıbrıslı Rumlar tarafından reddedilmesi halinde Kıbrıs Rum tarafının uluslararası alanda yıllarca tecrit edilebileceğini'' söyledi. 
     Klerides, Annan Planı'na ''evet'' diyen siyasi parti ve örgütlerin birleşmesinden oluşan, ''Birleşmiş Avrupalı Kıbrıs Platformu''nun toplantısında yaptığı konuşmada, ''24 Nisan referandumlarında Annan Planı'nın kabul edilmesiyle adanın yeniden birleşmesinin sağlanması halinde Kıbrıslıların kalıcı refah, güvenlik ve istikrar şartlarına kavuşacaklarını'' kaydetti. 
     Glafkos Klerides, Kıbrıslı Rumları, ''kolayca 'hayır' oyu yerine, yapılması zor ve cesaret isteyen 'evet' oyu vermeye'' çağırdı. 
     Klerides, ''İçinde bulunulan tarihi dönemin, tüm siyasi ve toplumsal güçlerin işbirliğini zorunlu kıldığını'' ifade etti. 
     
</TEXT>
</DOC>
