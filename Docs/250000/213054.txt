<DOC>
<DOCNO> 213054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sondun05.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'ın buluşmasını önleyebilecek bir antikor bulundu 
</HEADLINE>
<TEXT>

     Akut solunum yetmezliği sendromu SARS hastalığının bulaşmasını önleyebilecek bir antikorun bulunduğunu bildirildi. 
     ABD'de yayınlanan ''Proceedings of the National Academy of Sciences'' dergisinde yayınlanan bir araştırma, bağışıklık sistemindeki proteinler arasında yer alan bir tür antikorun, var olanların incelenmesi sırasında bulunduğu belirtildi. 
     Araştırmayı yürüten Dana-Farber Kanser Enstitüsü ve Harvard Tıp Okulu öğretim görevlisi Doktor Wayne Marasco, antikorun, SARS dahil olmak üzere ortaya çıkan yeni bulaşıcı hastalıklara karşı kullanılabileceğini belirtirken, bunun zaman alacağını söyledi. 
     Laboratuvarda hücreler üzerindeki etkisi incelenen antikorun, SARS virüsünün hücrelere bulaşmasını önlediği saptandı. 
     Bilimadamları, SARS hastalarının kanına bu antikorların enjekte edilmesinin de, bu kişilerin kısa süreli tedavisinde etkili olabileceğini de kaydettiler. 
     
</TEXT>
</DOC>
