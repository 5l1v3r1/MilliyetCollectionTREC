<DOC>
<DOCNO> 202643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/spor/spo15.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ambargo kalktı    YILLARDIR uluslararası federasyon tarafından konulan karantina nedeniyle binicilikte yurt dışı müsabakalara katılamayan Türkiye, ilk kez olimpiyatlara sporcu gönderme şansını yakaladı. Olimpiyat barajını geçmeye en yakın sporcu olarak Sencer Can gösteriliyor. 
   
   Gözler bütçede    FEDERASYONLARIN 2004 yılı bütçeleri 22 Aralık'ta saptanacak. Programın yoğun olması nedeniyle 10 günlük bir ertelemeden sonra toplanacak olan Merkez Danışma Kurulu, 47 federasyonun gelecek yılki harcamalarını karara bağlayacak. 
   
   Deniz imzaladı    GENÇLERBİRLİĞİ, milli futbolcusu Deniz'in 2006'ya kadar sözleşmesini uzattı. Milli oyuncu yıllık 450 bin euro alacak. Menajer Cem Onuk, sezon sonunda sözleşmesi bitecek olan Veysel, kaptan Ümit ve M'Bayo ile de yeniden anlaşacaklarını ifade etti. Bu arada Mustafa, Uğur ve Bülent takımdan ayrıldı. 
   
   Tek tip taraftar    GENÇLİK ve Spor Genel Müdürlüğü "tek tip taraftar" için düğmeye bastı. Gençlik ve Spor Genel Müdür vekili Mehmet Atalay, "milli taraftar projesi"ni başlattıklarını söyleyerek, bu taraftarlara sponsorlar desteği ile tek tip giysi ve futbol dışı müsabakalara ücretsiz giriş imkanı sağlanacağını ifade etti. 
   
   
</TEXT>
</DOC>
