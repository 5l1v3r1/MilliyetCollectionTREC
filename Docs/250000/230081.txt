<DOC>
<DOCNO> 230081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/siyaset/siy02.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Rumlar 'hayır' derse KKTC tanınır 
</HEADLINE>
<TEXT>

   Gül, "Referandumda Kuzey'de 'evet', Güney'de de 'hayır' çıkması durumunda, KKTC tanınır" dedi 
      ANKARA Milliyet 

   
   Güney Kıbrıs Rum Yönetimi lideri Tasos Papadopulos'un halkına Annan Planı'na "hayır" oyu vermeleri çağrısının ardından Türkiye, AB üzerindeki baskısını artırdı. Dışişleri Bakanı Abdullah Gül, Kıbrıs'ta 24 Nisan'daki referanduma Türk tarafının "evet", Rum tarafının "hayır" demesi durumunda, KKTC'nin tanınmasından başka yol olmayacağını söyledi. Gül, Ankara'da temaslarda bulunan Bangladeş Dışişleri Bakanı Mürşid Han ile birlikte düzenlediği basın toplantısında, ABD'nin Rum tarafının "hayır" demesi durumunda kuzeye uygulanan ekonomik ambargoyu kaldıracağına dair iddiaları değerlendirdi. Gül, "Bunlar henüz konuşulmadı. Ancak olayların bu şekilde gelişmesi durumunda KKTC'yi tanımaktan ve haksız ambargoları kaldırmaktan başka yol kalmaz. Tüm enerjimizle bu konuya yoğunlaşırız" dedi. Gül, bu durumda "AB'nin KKTC'ye bakışı dünkü gibi olamaz" diye konuştu. 
   
   
   
   
   
</TEXT>
</DOC>
