<DOC>
<DOCNO> 212590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sonspo21.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 3 - Trabzonspor 1 
</HEADLINE>
<TEXT>

     Birinci Süper Futbol Ligi'nde Fenerbahçe, Trabzonspor'u 3-1 yendi. 
     
     İlk yarı 

     İki takımın da kontrollü futbolu tercih ederek başladığı maçın 25. dakikasında gelen Fenerbahçe'nin golüne dek Trabzonspor, rakip kalede daha etkili oldu. Maçta adeta bu dakikada attığı golle varlığını hissettiren Fenerbahçe, hiç beklenmeyen bir anda da 33. dakikada Van Hooijdonk'un golüyle 2-0 üstünlük sağladı. 
     Bu golden sonra Trabzonspor kalesinde ataklarını sıklaştıran Fenerbahçe, maçın başından bu yana kendi ceza alanında gol arayan Gökdeniz-Fatih ikilisine engel olamadı ve 45. dakikada golü yedi. Bu dakikada gelen Fatih'in golüyle ilk yarı Fenerbahçe'nin 2-1 üstünlüğüyle tamamladı. 
     17. dakikada sağdan Van Hooijdonk'un ceza alanına ortasında, penaltı noktası üzerindeki Nobre'den önce Erdinç, topa ayak koyarak tehlikeyi önledi. 
     19. dakikada Volkan'ın sol çaprazdan kullandığı serbest vuruşta, ceza alanı içindeki Fatih, kaleye uzak noktadan yaptığı kötü bir kafa vuruşuyla topu auta attı. 
     20. dakikada İbrahim'in arapasıyla sağdan ceza alanına giren Gökdeniz, kötü bir vuruşla topu yandan auta gönderdi. 
     25. dakikada İbrahim'in arapasıyla ceza alanı içinde savunmanın arkasına sarkan Fatih, sağ çaprazda kaleye yakın mesafeden yaptığı vuruşla top kaleye paralel giderek taca çıktı. 
     27. dakikada sağdan Van Hooijdonk'un ceza alanına ortaladığı topla bomboş durumda savunmanın arkasına sarkarak buluşan Ümit, öne çıkan kalecinin üzerinden meşin yuvarlağı filelere göndererek, takımını 1-0 öne geçirdi. 
     33. dakikada sağdan Aurelio'nun ceza alanına doğru ortaladığı topla ceza yayı içinde buluşan Van Hooijdonk, gelişine yerden bir vuruşla meşin yuvarlağı direğin dibinden filelere göndererek skoru 2-0 yaptı. 
     37. dakikada Ümit'in ceza alanı içine ortaladığı topu önünde bulan Tuncay, kontrol etmek isterken ayağından fazla açınca kaleci Petkoviç meşin yuvarlağı sahip oldu. 
     39. dakikada Selçuk'un sağ çaprazdan sert şutunda, top uzak direğin yanından auta çıktı. 
     45. dakikada Gökdeniz'in pasıyla Fenerbahçe savunmasının arasından ceza alanına giren Fatih, yerden sert bir vuruşla meşin yuvarlağı yerden filelere gönderdi 2-1. 
     Karşılaşmanın ilk yarısını da Fenerbahçe 2-1 önde tamamladı. 
     
     İkinci yarı 

     Maçın ikinci yarısında ilk yarıya oranla daha hareketli bir futbol sergileyen Fenerbahçe, 50. dakikada Petkoviç'in büyük hatası sonucu Nobre'nin ayağından bulduğu 3. golle rakip üzerindeki baskısını daha da arttırdı. 
     İkinci yarıya daha hırslı başlayarak, toparlanma çabası içinde olan Trabzonspor'da yenilen bu golün moral bozukluğu takımı olumsuz etkiledi. Bu yarıda da ileri uçta Fatih ve Gökdeniz ile etkili olarak gol bulmaya çalışan konuk ekip, bu amacına ulaşamayarak sahadan yenik ayrıldı. 
     50. dakikada Trabzonspor savunmasının uzaklaştırmaya çalıştığı top ceza alanına düşerken, kalesini terkeden Petkoviç, Selçuk'tan önce meşin yuvarlağı yumruklayarak uzaklaştırmaya çalıştı. Ancak kısa düşen vuruşta topu önünde bulan Nobre, Petkoviç'in ileriye çıkmasından yararlanarak topu boş kaleye gönderdi 3-1. 
     52. dakikada Van Hooijdonk'un pasıyla ceza alanı içinde hareketlenen Nobre, gönderilen topa sağ çaprazdan sert vurdu. Kaleci Petkoviç'ten dönen topu savunma uzaklaştırdı. 
     65. dakikada ceza alanı önünde Fatih ile paslaşarak, kendisine pozisyon yaratan Gökdeniz'in vuruşunda, kaleci Volkan meşin yuvarlağı yatarak direğin dibinde sahip oldu. 
     68. dakikada Volkan'ın sağdan kullandığı faul atışında kale içine gönderdiği topa kafayla Fatih'in yaptığı kafa vuruşunda, meşin yuvarlak yan ağlarda kaldı. 
     89. dakikada Gökdeniz'in uzak mesafeden sert şutunda, top az farkla auta gitti. 
     Karşılaşmayı Fenerbahçe 3-1 kazandı. 
     
</TEXT>
</DOC>
