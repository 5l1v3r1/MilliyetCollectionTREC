<DOC>
<DOCNO> 237238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonsiy33.html </URL>
<DATE> 2004/05/04/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Anayasa değişikliği... 2. maddenin oylanmasına geçildi... 
</HEADLINE>
<TEXT>

     CHP İzmir Milletvekili Yılmaz Kaya, dokunulmazlıklar konusundaki ısrarlarından vazgeçmediklerini belirterek, ''Dokunulmazlıklar nerede Ne zaman gelecek '' diye sordu. 
     TBMM Genel Kurulu'nda, Anayasa değişiklik teklifinin, Anayasa'nın ''temel hak ve hürriyetlerin kullanılmasının durdurulması'' başlıklı 15. maddesindeki ''...ile ölüm cezalarının infazı'' ibaresinin çıkarılmasını içeren 2. maddesinin görüşmelerine başlandı. 
     CHP İzmir Milletvekili Yılmaz Kaya, madde üzerinde yaptığı konuşmada, yıllarca ölüm cezasına karşı çıktıklarını ve bu uğurda ağır bedeller ödediklerini belirterek, kendilerini, bu düzenlemelere karşı olduğunu gösterenlerin boşa çaba harcadığını söyledi. Yapılmak istenen düzenlemeyi desteklememenin mümkün olmadığını kaydeden Kaya, buna rağmen dokunulmazlıklar konusundaki ısrarlarından vazgeçmediklerini kaydetti. 
     ''Dokunulmazlıklar nerede Ne zaman gelecek '' diye soran Kaya, iktidarın bir yandan yolsuzluklarla mücadele yaptığını söylerken diğer yandan ''aman bize dokunmayın'' denmesinin inandırıcı olmadığını savundu. Kaya, dokunulmazlıkların sınırlandırılmasıyla birlikte, yargı bağımsızlığının sağlanması, Hakimler ve Savcılar Yüksek Kurulu'nun yapısı değiştirilmesi yönünde de düzenlemelerin gerekliliğine işaret etti. 
     
     423 İDAM... 
     AK Parti Karaman Milletvekili Mevlüt Akgün de kişisel görüşlerini dile getirirken, ilk idamın gerçekleştirildiği 1926 yılından en son infazın gerçekleştirildiği 1984 yılına kadar 423 kişinin idam edildiğini ifade etti. 
     25 Ekim 1984 yılından beri idam cezasının yerine getirilmediğini hatırlatan Akgün, 26 kişi hakkındaki idam dosyasının halen TBMM Adalet Komisyonu'nda bekletildiğini bildirdi. Akgün, ''Uygulanmayan bir cezanın yasalardan ve Anayasa'dan da çıkarılması gerekir. AB ülkeleri arasında idam cezasının olduğu başka ülke yok. Menderes ve arkadaşlarının idam edilmesi hale toplumun vicdanının yaralıyor'' diye konuştu. 
     Görüşmelerin ardından maddenin gizli oylamasına geçildi. 
     
</TEXT>
</DOC>
