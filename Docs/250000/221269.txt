<DOC>
<DOCNO> 221269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/soneko42.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof.Dr. Deniz Gökçe 2-3 yıl içinde Türkiye normal bir ülke olur 
</HEADLINE>
<TEXT>

     Boğaziçi Üniversitesi Öğretim Üyesi ve ekonomist-yazar Doç. Dr. Deniz Gökçe, enflasyonun düşmeye başladığını ve 2-3 yıl içerisinde Türkiye'nin normal bir ülke konumuna geleceğini bildirdi. 
     Yaşar Üniversitesi tarafından düzenlenen ''Dünya ve Türkiye'deki Son Ekonomik Gelişmeler'' konulu konferansta konuşan Gökçe, toplumun hala geçmişe endeksli durumda olduğunu belirterek, ''Rakamlar bir şeylerin değiştiğini gösteriyorsa buna inanmak gerekiyor. Enflasyon gerçekten düşüyor'' dedi. 
     Gökçe, Türkiye'nin son 15 yılı, önemli ölçüde değişim olmasına karşın belirsizlik içerisinde geçirdiğini ifade ederek, şunları kaydetti 
     ''Herkes kendi gözlüğüyle bakıyor. Toplum gözüyle bakılmıyor. Türkiye'nin çok ciddi bir kamu bütçesi sorunu var. İşte bizim problemimiz burada. Enflasyon ciddi oranda düşüyor. Ancak vatandaş hala buna inanamıyor. Arjantin'de yaşananların Türkiye'de de yaşanacağına inanıyor. Arjantin'deki sorunlar ile Türkiye'deki sorunlar farklıdır. Türkiye Arjantin olamaz.'' Deniz Gökçe, ''Hem ihracatta, hem ithalatta bir düzelme görülüyor. Enflasyonun yıl sonunda yüzde 10-12 olacağına inanıyorum. Türkiye'de bir döviz sıkıntısı yok. Tam tersine döviz bolluğu var. Türkiye normal bir ülke olmak zorunda. Bu gidişatla Türkiye'nin normal bir ülke olacağına inanıyorum'' diye konuştu. 
     
</TEXT>
</DOC>
