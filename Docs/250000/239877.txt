<DOC>
<DOCNO> 239877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/siyaset/siy06.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil Hat'ta Rum geri adımı 
</HEADLINE>
<TEXT>


GÜVEN ÖZALP Brüksel 


Kıbrıs Rum Kesimi, Avrupa Birliği'nin AB Yeşil Hat'tan geçişler konusunda yaptığı uyarıyı dikkate alarak geri adım attı. Daha önce aldığı kararda ada'ya Kuzey'den giriş yapan AB vatandaşlarına Yeşil Hat'tan geçmeleri halinde ceza uygulayacağını açıklayan Rum Kesimi, dün Brüksel'de gerçekleştirilen danışma toplantısında bu kararı uygulamayacağını açıkladı. 
Dün Brüksel'de gerçekleştirilen toplantıda Yeşil Hat konusunda danışmalarda bulunmak için çağırılan Rum heyeti, "görüşlerini korumakla birlikte" AB vatandaşlarına yönelik olarak herhangi bir yaptırım uygulamasına gitmeyeceklerini beyan etti. Rumların geri adım atmasında AB'nin "Birlik vatandaşları önce Kuzey'e gelip oradan Güney'e sorunsuz geçebilirler" yönündeki tutumunda ısrar etmesi etkili oldu. 



</TEXT>
</DOC>
