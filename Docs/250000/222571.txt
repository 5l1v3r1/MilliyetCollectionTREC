<DOC>
<DOCNO> 222571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sontur26.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcü üniversite öğrencisine 4 yıl hapis cezası .. 
</HEADLINE>
<TEXT>

     İzmir'de, ''küçük yaştaki bir kız çocuğuna, tecavüze yeltendiği'' iddiasıyla yargılanan üniversite öğrencisine 4 yıl hapis cezası verildi. 
     İzmir 7. Ağır Ceza Mahkemesi'ndeki duruşmaya tutuklu sanık Tolga Orun 27 katıldı. 
     13 yaşındaki Ö.Ö'yü, anne ve babasını tanıdığını söyleyerek bir binaya götüren ve burada tecavüz etmeye kalktığı iddiasıyla hakkında 10 yıla kadar hapis cezası istemiyle yargılanan Orun, son savunmasında, suçunu kabul etti. 
     Mahkeme heyeti, sanığa, ''Irza Tasaddi'' suçundan 4 yıl ağır hapis cezası verdi. 
     Orun, daha öncede, Bornova İlçesi'nde çok sayıda kız çocuğuna ''tecavüz etmek ve zorla alıkoymak'' suçlamasıyla da 30 yıl hapis cezasına çarptırılmıştı. 
     
</TEXT>
</DOC>
