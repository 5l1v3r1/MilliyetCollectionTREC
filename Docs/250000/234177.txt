<DOC>
<DOCNO> 234177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo05.html </URL>
<DATE> 2004/04/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Suskun frikikçiler derbiyi bekliyor 
</HEADLINE>
<TEXT>

     Birinci Süper Futbol Ligi'nde Beşiktaş ile Fenerbahçe arasında 25 Nisan Pazar günü yapılacak derbi maçta gözler, 2004 yılında lig maçlarında henüz serbest vuruşlardan golü bulunmayan suskun frikikçiler Sergen Yalçın ile Pierre van Hooijdonk'un üzerinde olacak. 
     4 golle bu sezon ligde en çok serbest vuruştan gol atan oyuncular listesinin başında gelen Hollandalı futbolcu ile frikikten 2 golü bulunan Sergen, uzun süren suskunluklarına derbi maçta son vermek istiyor. 
     Ligde toplam 20 golü bulunan ve sezonun ilk yarısında Kadıköy'deki maçta Beşiktaş filelerini 2 kez havalandıran Van Hooijdonk, 15. haftada başkent deplasmanında Ankaragücü'ne attığı frikik golünden sonra tam 15 haftadır serbest vuruşlardan gol sevinci yaşayamadı. 
     Derbi maçta Beşiktaş'ın en büyük gol umutlarının başında gelen Sergen ise bu sezon ligde 2 frikik golü kaydetti. 
     Bu sezon toplam 8 gol atan Sergen, frikik gollerinden birisini sezonun ilk yarışında Kadıköy'deki derbide Fenerbahçe filelerine gönderirken, 17. haftada İstanbul'da Çaykur Rizespor maçında attığı serbest vuruş golünün ardından 13 haftadır frikik golü kaydedemiyor. 
     
</TEXT>
</DOC>
