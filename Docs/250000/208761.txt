<DOC>
<DOCNO> 208761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sondun07.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Amazon bölgesinde dinozor fosilleri bulundu 
</HEADLINE>
<TEXT>

     Brezilya'nın Amazon bölgesinde dinozor fosillerinin bulunduğu bildirildi. 
     Rio de Janeiro Federal Üniversitesi'nden yapılan açıklamada, araştırmacıların, ''Amazonsaurus maranhensis'' adı verilen yeni bir tür dinozorun 110 milyon yıllık kalıntılarını buldukları belirtildi. 
     Açıklamada, bilim adamlarının, bulunan fosillerle dinozorların bölgede yaşadığına ilişkin ''ilk kanıtı'' elde ettikleri kaydedildi. 
     Fosillerin bulunması, fosillerin hızla çürümesine neden olacağına inanılan yüksek nem oranı nedeniyle Amazon'daki paleontolojik araştırmanın faydasız olduğunu düşünen birçok bilim adamını şaşırttı. 
     Amazon'da daha önce bir dinozor dişi bulunmuştu, ancak bu, dinozorların bir zamanlar bu bölgede yaşadığına ilişkin somut kanıt olarak görülmemişti. 
     
</TEXT>
</DOC>
