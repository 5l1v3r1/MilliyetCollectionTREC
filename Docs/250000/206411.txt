<DOC>
<DOCNO> 206411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sontur09.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'nın 4.8 katrilyon alacağı var... 
</HEADLINE>
<TEXT>

     SSK'nın, toplam 4 katrilyon 857 trilyon 107 milyar lira tutarında prim, gecikme ve sosyal yardım zammı alacağı bulunuyor. 
     Alınan bilgiye göre, özel sektör kuruluşlarının SSK'ya 3 katrilyon 317 trilyon 515 milyar lira, kamu kurumlarının ise 1 katrilyon 9 trilyon 592 milyar lira borcu var. SSK alacaklarının 2 katrilyon 114 trilyon 297 milyar lirası prim aslı, 2 katrilyon 742 trilyon 810 milyar lirası ise gecikme zammından oluşuyor. 
     SSK'nın, kamu kurumlarından, 548 trilyon 877 milyar lirası prim aslı, 784 trilyon 49 milyar lirası gecikme zammı ve 206 trilyon 666 milyar lirası sosyal yardım zammı alacağı olmak üzere toplam 1 katrilyon 9 trilyon 592 milyar lira alacağı bulunuyor. 
     KİT'lerin, 81 trilyon 237 milyar lira prim aslı 63 trilyon 235 milyar lira gecikme zammı olmak üzere toplam 144 trilyon 472 milyar lira belediyelerin, 426 trilyon 593 milyar lira prim aslı, 692 trilyon 143 milyar lira gecikme zammı olmak üzere toplam 1 katrilyon 118 trilyon 736 milyar lira, kamu kuruluşlarının ise 41 trilyon 47 milyar prim aslı, 28 trilyon 671 milyar lira gecikme zammı olmak üzere 69 trilyon 718 milyar lira borcu var. 
     Özel sektör kuruluşlarının ise SSK'ya, 1 katrilyon 503 trilyon 545 milyar lirası prim aslı, 1 katrilyon 813 trilyon 970 milyar lirası gecikme zammı olmak üzere toplam 3 katrilyon 317 trilyon 515 milyar lira borcu bulunuyor. 
     Kamu kurumlarının borcu SSK'nın toplam alacağının yüzde 31.7'sini, özel sektör kuruluşlarının borçları ise yüzde 68.3'nü oluşturuyor. Geçtiğimiz yıl ''Borçların Yeniden Yapılandırılması'' uygulaması ile kurum alacaklarının yaklaşık 3 katrilyon liralık bölümü yeniden yapılandırılırken, SSK alacaklarına her ay Hazine tarafından devlet tahvillerine uygulanan faiz oranı kadar gecikme zammı uygulanıyor. 
     
</TEXT>
</DOC>
