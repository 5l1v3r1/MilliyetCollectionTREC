<DOC>
<DOCNO> 215879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/guncel/gun90.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   K buslar ..    SerinDuruşçulardan ve ShockHabercilerden gelen k buslara devam... 
   Dün gece rüyamızda 
   "Sound" kelimesi olmuşuz, Mahsun Kırmızıgül''ün ağzında sakız olmuşuz, bizden yeni bir tane yarattığını iddia ediyor... 
   Al Pacino olmuşuz, Özcan Deniz bizim kendisi gibi yaşadığımızı iddia ediyor... 
   "Chicken Menu" olmuşuz, Yasemin Kozanoğlu karakolda bile bizi istiyor... 
   Erman Hocanın kalemi olmuşuz, durmadan elinde dönüp duruyoruz, hadi hayırlısı... 
   Kuş olmuşuz, Aydın''la anlam bulmuşuz... 
   Futbolcu olmuşuz, türlü başarılar kazanmışız, gel gör ki Telegol kıraathanesine katılmak zorunda kalıp Ahmet Çakar''ın "bu biiir, bu ikiii..." şeklindeki saptamalarını dinlemek zorunda kalmışız... 
   Taksideki silecek olmuşuz, camı hiçbir zaman layıkıyla silememenin ezikliğiyle gıcırdıyoruz... 
   "Tekrar deneyin" olmuşuz, kutup ayısı sevenlerden paso küfür yiyoruz... 
   Bisküvi olmuşuz, çaya batırılıp yeniyoruz, bölünüyoruz, dağılıyoruz. Adımız bir türlü doğru dürüst telaffuz edilemez olmuş... 
   Gripin olmuşuz, yutulabilmek için ekmek arasına konmuşuz... 
   Çiğköfte olmuşuz, domuz eti korkusundan kimse bizi yemiyor, itibarımız iki paralık olmuş... 
   ÖSS olmuşuz tüm korku alemi önümüzde saygıyla eğiliyor... 
   "Sushi" olmuşuz, önüne gelen sırf hava olsun diye bizi çok sevdiğini iddia ediyor, anlam veremiyoruz... 
   Umumi çeşmede bardak olmuşuz, hayatımızın baharındayız, kimse "önüne gelen kullanmıştır" diye suratımıza bakmıyor... 
   Gerçek aşk olmuşuz, Dünya''nın yarısı bizi aradığını, diğer yarısı ise bulduğunu iddia ediyor... 
   Not Siz de rüyalarınızda acayip şeyler oluyorsanız ve başınıza tuhaf şeyler geliyorsa www.ShockHaber.com veya SerinDurus milliyet.com.tr''ye gönderin birlikte tırsalım... 
   
   Mini komple teorisi ..    Biz Evleniyoruz bir yarışma. Katılanlar, evlenebilmek için yarışıyorlar. İnsanların bunu başarıp ev, araba, 50 milyar, takı, ıvır-zıvırlara ulaşabilmesi için de 2 ay gibi bir süreleri var. Tabii toplumun büyük bir kesimi antipati duyuyor bu yarışmaya. "Bir insan 15 gün arayla iki erkeğe aynı duyguları besler mi O olmadı, sen gel der mi Aşk bu mu Sevda bu mu Rezalet... Bunlar evlenecek, 1 yıl sonra malı mülkü paylaşıp ayrılacaklar. Her şey senaryo..." diye ağır eleştirilere maruz kalan program yapımcıları "televizyonda şans diye bir şey yoktur" diyerek Caner ve Tülin'i evlendirmeyip bu eleştirileri haksız çıkarmak istemişler. Son ana kadar ikili arasında belirsizliği koruyarak final günü de müthiş bir izlenme oranın yakalamışlar... Durumdan vazife çıkarıp "Yaa, bakın siz bu yarışmayı eleştirmiştiniz ama gördünüz mü, evlenmediler işte " diyenlerin iyice arttığını görüp sevinen program yapımcıları şu anda hem evi- arabayı-elli milyarı, hem de prestiji kurtarmanın keyfini yaşıyorlarmış... 
   
   Güntekin Onay''dan Türkçe cümleler Top5    1 Galatasaray'ın geçen sene Şampiyonlar Ligi gibi bir "kompetisyonda" başarısız oldu... 
   2 Galatasaray'ın orta sahası "renove edilip" oynanacak hale getirilemez mi 
   3 Sayın Çakar, şunu da ''''consider etmekte" yarar var... 
   4 Bu mantık "logic" olarak yanlış... 
   5 Başarı için yedek kulübenizin yani "benchinizin" de kuvvetli olması lazım... 
   Ve açıklamalar 
   1 Kompetisyon Yarışma, rekabet, turnuva... 
   2 Renove etmek Yenilemek... 
   3 Consider etmek Üzerinde dikkatlice düşünmek... 
   4 Logic Mantık... 
   5 Bench Yedeklerin oturduğu yer... 
   
   Yalandan kim ölmüş 
   Geppetto Usta Pinokyo''ya öğüt veriyor 
   
   Pop Popüler 
   "Tarkan bu yarışmaya katılsaydı Türkiye''yi yine bir pop sanatçısı temsil etmiş olurdu. Biz ise pop değil popüler müzik yapıyoruz..." 
</TEXT>
</DOC>
