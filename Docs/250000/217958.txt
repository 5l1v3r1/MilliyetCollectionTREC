<DOC>
<DOCNO> 217958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun29.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos Denktaş müzakereleri erozyona uğratmaya çalışıyor 
</HEADLINE>
<TEXT>

     Kıbrıs Rum yönetimi lideri Tasos Papadopulos, KKTC Cumhurbaşkanı Rauf Denktaş'ın Annan planında değişiklik önerisi sunmasını, ''müzakere sürecini erozyona uğratma çabası'' olarak niteledi. 
     Papadopulos, müzakerelere gitmeden önce yaptığı açıklamada, Denktaş'ın, müzakere sürecini, ''karşılıklı aşırı görüşlerin ileri sürüldüğü bir sürece dönüştürmek istediğini'' iddia etti. 
     Rum lider, Denktaş'ın bu tutumuyla ''Kıbrıs Rum tarafının çözümün kalıcı ve çalışabilir olması için Annan planında yapılmasını istediği değişiklikleri engellemeye amaçladığını'' öne sürdü. 
     Tasos Papadopulos, Cumhurbaşkanı Denktaş'ın ileri sürdüğü konuların, New York'ta üzerinde anlaşmaya varılan müzakere süreci dışında olduğunu ileri sürdü. 
     Papadopulos, ''Denktaş'ın masaya özlü konuları getirmesi durumunda, bunu Kıbrıs Rum tarafının da yapabileceğini'' belirtti. 
     
</TEXT>
</DOC>
