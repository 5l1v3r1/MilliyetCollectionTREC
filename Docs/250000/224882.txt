<DOC>
<DOCNO> 224882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonspo20.html </URL>
<DATE> 2004/03/23/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Malatyaspor Trabzonspor maçından iyi bir sonuç almak istiyoruz... 
</HEADLINE>
<TEXT>

     Malatyaspor Kulübü Basın Sözcüsü Ali Cengiz, Trabzonspor karşında iyi bir sonuç almak istediklerini söyledi. 
     Cengiz, cumartesi günü sahalarında Trabzonspor ile yapacakları maçın hazırlıklarına bugün kendi tesislerinde başladıklarını belirterek, son haftalarda yitirdikleri puanları telafi etmek istediklerini kaydetti. 
     Trabzonspor'un şampiyonluğa oynayan bir takım olduğunu ifade eden Cengiz, ''Son haftalarda iyi oynamamıza karşın istediğimiz sonucu alamıyoruz. Rakibimiz ligin ikinci yarısında iyi bir çıkış yakaladı. Ancak, biz de kendi saha ve seyircimiz önünde iyi bir sonuç almak istiyoruz. Taraftarlarımızın desteğini bekliyoruz'' dedi. 
     Cengiz, maç bilet fiyatının kale arkası 5 milyon lira, maraton 10 milyon lira, kapalı tribünü ise 20 milyon lira olarak belirlendiğini belirterek, biletlerin bugün satışa sunulduğunu kaydetti. 
     
</TEXT>
</DOC>
