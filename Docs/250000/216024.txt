<DOC>
<DOCNO> 216024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo08.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor'dan Trabznorspor'a dostluk eli... 
</HEADLINE>
<TEXT>

     Çaykur Rizespor Teknik Direktörü Yılmaz Vural, bordo-mavili kulübe seslenerek, ''Rica ediyorum, tutsunlar elimizi sahaya beraber çıkalım. Kim kazanırsa kazansın'' dedi. 
     Vural, yaptığı açıklamada, Karadeniz'de bulunun Akçaabat Sebatspor, Trabzonspor, Çaykur Rizespor ve Samsunspor arasında bir Karadeniz dayanışmasının sergilenmesi gerektiğini belirtti. 
     Trabzonspor'un şampiyonluklar yaşamasında Karadeniz takımlarının önemli etkisi olduğunu da ifade eden Vural, şöyle konuştu 
     ''Birbirimizle iyi geçinmemiz her takıma katkı sağlar. Hiçbirimizin zararı olmaz. O yüzden bir ricam var. Ben de Trabzonspor'da görev yaptım. Onların beni çok sevdiğini düşünüyorum. Her türlü takımın taraftarının güzel bir dayanışma örneği göstermesi lazım. Trabzonspor'un da Çaykur Rizespor'un da şiddetle puana ihtiyacı olur. Bu hiç önemli değil. Önemli olan dostluk mesajlarını tüm Türkiye'ye göstermek.'' Öte yandan, Malatyaspor maçı galibiyet primi olan toplam 65 milyar lira yeşil-mavili takım futbolcularına dağıtıldı. 
     
     RAPHAEL GİTMEK İSTİYOR 
     Çaykur Rizespor'un Nijeryalı oyuncusu Raphael'in yeşil-mavili takımdan gitmek istediği açıklandı. 
     Kulüp genel kaptanı Zehiroğlu, Nijeryalı oyuncunun takımdan ayrılmak istediğini belirterek, ''Raphael, İstanbul'da kulüp başkanı ile bonservisi konusunda bir görüşme yapıyor, ancak bu sonuçlanmış değil'' diye konuştu. 
     
</TEXT>
</DOC>
