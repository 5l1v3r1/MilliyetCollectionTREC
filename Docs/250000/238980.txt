<DOC>
<DOCNO> 238980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun07.html </URL>
<DATE> 2004/05/11/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Gazze'de şiddetli patlama 6 İsrailli asker öldü 
</HEADLINE>
<TEXT>

     Gazze Şeridi'nde bu sabah meydana gelen patlamada, ilk belirlemelere göre 6 İsrail askeri öldü. 
     Merkezi Dubai'de bulunan El Arabiya televizyon kanalı, patlamanın, İsrail'e ait askeri personel taşıyan bir aracın, kara mayınının üzerinden geçmesi sonucu meydana geldiğini bildirdi. 
     Haberde, patlamanın, Gazze Şeridi'ndeki Yahudi yerleşim birimi Zeytin'de olduğu belirtildi. 
     Filistinli görgü tanıkları da, İsrail ordusuna ait bir aracın, büyük bir patlamayla infilak ettiğini söylediler. 
     
     HAMAS ÜSTLENDİ 
     Öte yandan, patlamanın ardından açıklama yapan Hamas örgütü, saldırının sorumluluğunu üslendi. 
     Açıklamada, Gazze kenti yakınlarında bulunan Zeytin'deki çatışmalar sırasında, İsrail'e ait birkaç zırhlı aracın hedef alındığı belirtildi. 
     Yahudi yerleşim biriminin sözcüsü, aracın, bir bombanın üzerinden geçtiğini ve meydana gelen patlamada ölü ve yaralılar olduğunu belirtmişti. 
     İsrail askerlerinin bu sabah Gazze'de, tank ve helikopter ateşi eşliğinde düzenlediği operasyonda 2 Filistinli ölmüş, 23 Filistinli yaralanmıştı. 
     
</TEXT>
</DOC>
