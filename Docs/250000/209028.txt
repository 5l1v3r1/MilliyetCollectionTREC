<DOC>
<DOCNO> 209028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sondun11.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te türban gösterisi .. 
</HEADLINE>
<TEXT>

     Fransa'da yaşayan bir grup Müslüman, başkent Paris'te yarın düzenlenecek gösteride, hükümetin laiklik uygulamasıyla ilgili hazırladığı yasa tasarısını protesto edecek. 
     Fransız polisine göre, protesto yürüyüşüne 10 ila 20 bin göstericinin katılması bekleniyor. 
     Fransa İslam Konseyi CFCM Başkanı Halil Ebubekir, geçen hafta ülkede yaşayan Müslümanlara yaptığı çağrıda, bu tür gösterinin martta yapılacak seçimlerden önce tehlikeli sonuçlar doğurabileceği gerekçesiyle, gösteriye iştirak edilmemesini istemişti. 
     Ebubekir'in bu çağrısına rağmen, CFCM içindeki bazı grupların ve ülke genelinde faaliyet gösteren Müslüman derneklerin, gösteriye destek vermesi bekleniyor. 
     Hükümetin hazırladığı laiklikle ilgili yasa tasarısı, 3 Şubat'ta mecliste görüşülmeye başlayacak. 
     Öğrencilerin dini simge ve giysilerle devlet okullarında eğitim görmesinin yasaklanmasını öngören yasa, Fransa genelinde yoğun tartışmalara neden olmuştu. 
     
</TEXT>
</DOC>
