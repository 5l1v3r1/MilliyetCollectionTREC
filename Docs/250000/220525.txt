<DOC>
<DOCNO> 220525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo08.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Valencia'a Real Madrid'in ensesinde Celta Vigo yerle bir... 
</HEADLINE>
<TEXT>

     Gençlerbirliği'nin UEFA Kupası 4. turundaki rakibi Valencia, İspanya La Liga’da haftanın en önemli maçında Deportivo La Coruna’yı 3-0’la geçti. 
     Mauro Silva’nın 22. dakikada kırmızı kart görmesiyle 10 kişi kalan rakibi karşısında rahat bir galibiyet alan Benitez’in öğrencileri, Vicente’nin aynı dakikadaki penaltı golüyle öne geçti. 
     Maç böyle bitecek sanılırken 90. dakikada iki gol birden geldi. Sanchez ve ardından ilk golün sahibi Vicente skoru ilan etti. Valencia böylece liderle arasındaki puan farkını 6’ya indirdi. 
     Lider Real Madrid ise, Racing Santander deplasmanında berabere kalarak 2 puan bıraktı. Solari ile 28’de öne geçen beyaz şimşekler, Benayoun’un 32. dakikadaki golüne engel olamadı. Maçta ev sahibi Santander’den ve konuk Real Madrid’den 5’er futbolcu sarı kart görürken, Real’den Mejia 90. dakikada çift sarı karttan kırmızı gördü. 
     
     Nihat berabere, Tayfun coştu 
     Nihat’ın takımı Real Sociedad, Şampiyonlar Ligi’ndeki Lyon sınavı öncesi konuk olduğu Osasuna deplasmanından 1 puan çıkardı. Milli yıldızımızın 83 dakika oyunda kaldığı mücadelede Sociedad beraberliği Kovacevic’in 86. dakikadaki golüyle kurtardı. 
     Günün bir diğer maçında Tayfun’un takımı Espanyol ise Celta Vigo’yu deplasmanda tarihi bir skorla hezimete uğrattı 1-5. 
     
</TEXT>
</DOC>
