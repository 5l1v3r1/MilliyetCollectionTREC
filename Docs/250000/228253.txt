<DOC>
<DOCNO> 228253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo04.html </URL>
<DATE> 2004/04/03/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Derbi maça doğru... Lucescu ile Hagi, birbirlerine ilk rakip olacak... 
</HEADLINE>
<TEXT>

     Birinci Süper Futbol Ligi'nde Galatasaray ile Beşiktaş arasında yarın yapılacak derbi maçta, Gheorghe Hagi ile Mircea Lucescu, şimdiki takımlarının başında ilk kez birbirlerine rakip olacaklar. 
     Türkiye'deki 4. sezonunu geçiren Lucescu, sarı-kırmızılı kulüple 2. kez lig maçına çıkacak Hagi, kozlarını Atatürk Olimpiyat Stadı'nda paylaşacak. 
     Bu arada Rumen teknik adamlar Türkiye'de ise 2. kez karşı karşıya gelecek. 
     Lucescu, Beşiktaş'ın başında bu sezonun ilk yarısında Burssapor'da teknik adamlık yapan Hagi ile ilk kez birbirlerine rakip olmuş ve gülen taraf 1-0'lık sonuçla Lucescu olmuştu. 
     
     LUCESCU'NUN DERBİLERİ 
     Beşiktaş'ın geçen sezon başında sözleşme imzaladığı Mircea Lucescu da 10'u Galatasaray'ın, 6'sı siyah-beyazlı takımın başında olmak üzere Türkiye'de toplam 16 derbi maça çıktı. 
     Lucescu yönetimindeki takımlar bunların 7'sinden galibiyetle ayrılıp, 4 yenilgi, 5 de beraberlik aldı. Lucescu'nun çalıştırdığı takımlar derbilerde toplam 23 gol atarken, 19 gol yedi. 
     Beşiktaş'ın başında şimdiye dek 2 sezonda 6 derbi maça çıkan Lucescu, bunlardan 4'ünden galibiyetle ayrılırken, 2'sinde berabere kaldı ve henüz maç yitirmedi. 
     Rumen teknik adamın derbileri şöyle 
     
     
Rakipler O G B M A Y Fenerbahçe 8 3 3 2 14 12 Beşiktaş 5 2 1 2 7 7 Galatasaray 3 2 1 - 2 - Toplam 16 7 5 4 23 19 
     
</TEXT>
</DOC>
