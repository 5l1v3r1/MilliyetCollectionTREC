<DOC>
<DOCNO> 246099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/ekonomi/eko05.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapasite kullanımı ilk çeyrekte yüzde 78.5 
</HEADLINE>
<TEXT>



Geçen yıl ilk çeyrekte yüzde 75 olan imalat sanayiinde üretim değeri ağırlıklı kapasite kullanımı, bu yılın ilk çeyreğinde yüzde 78.5'e yükseldi. 
DİE'nin 2.353 işyerinde yaptığı "İmalat Sanayi Üç Aylık Eğilim Anketi" ilk geçici sonuçlarına göre, ilk çeyrekte ana sektörler itibariyle en yüksek kapasite kullanımına yüzde 96.4 ile büro, muhasebe ve bilgi işlem makineleri imali, yüzde 94.1 ile de radyo, televizyon haberleşme cihazları imalinde ulaşıldı. 
Bu yılın ilk çeyreğinde tam kapasite ile çalışamama nedenlerine bakıldığında geçen yılın aynı dönemine kıyasla ilk sıradaki iç pazarda talep yetersizliğinin payı yüzde 61.2'den yüzde 58.5'e düştü. Dış pazarda talep yetersizliğinin payı yüzde 12.6'dan yüzde 13.5'e yükselirken, mali imk nsızlıkların payı yüzde 4.1'den yüzde 3.4'e geriledi. İlk çeyrek için üretim ve yurtiçi satış miktarının arttığı, satış ve hammadde fiyatlarındaki artışın ise düştüğü görüşünü taşıyan işyerleri, ikinci çeyrekte üretim ve yurtiçi satışlarının artacağı beklentisini taşıyor. 


</TEXT>
</DOC>
