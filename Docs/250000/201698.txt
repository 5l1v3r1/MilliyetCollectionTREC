<DOC>
<DOCNO> 201698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur20.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul barosundan dokunulmazlık tepkisi... 
</HEADLINE>
<TEXT>

     TBMM Dokunulmazlık Araştırma Komisyonu'nun, dokunulmazlıkların korunması kararının gerekçesinin kabul edilemez olduğunu belirten İstanbul Barosu, karardaki ifadenin değiştirilmesini beklediğini kaydetti. 
     İstanbul Barosu Başkanlığı'ndan yapılan yazılı açıklamada, alınan kararın sonucundan daha da üzücü ve kabul edilemez olduğu belirtildi. "Dilerdik ki, komisyonun bu gerekçesi kamuoyuna hiç açıklanmamış olsun ve kamuoyu belleğinde bu karar komisyonun takdiri olarak kalsın" denilen açıklamada, gerekçenin kamu vicdanında ve belleğinde artık "yargıya güvensizlik" nedeniyle verilmiş bir karar olarak kalacağına dikkat çekildi. 
     Başkanlık açıklamasında, AKP'nin seçim öncesi dokunulmazlıkların sınırlandırılması ile ilgili yaptığı açıklamalar hatırlatılarak, komisyondaki ay ve tavırların sonucu alınan karar içtensizlik ve tutarsızlık olarak değerlendirildi. 
     Baro Başkanlığı, bugüne kadar hiçbir yetkilinin yargı konusundaki olası endişesini ve varsa güvensizliğini yargıya toptan suçlayacak şekilde, böylesine ağır bir ifade ile açıklanmadığına dikkat çekti. İstanbul Barosu açıklamasında, eleştirilerini şöyle sürdürdü 
     "Türk ulusu adına adalet dağıtan yargıyı sorumsuzca ve topluca kimse suçlayamaz. Bilir ki yargı, devletimizin üzerinde durduğu üç temel unsurdan birisidir ve bu üç temel aynı eşitlikte ve aynı saygınlıktadır. Değerli komisyon üyelerimizin de bunu herkesten iyi bildiğine inanıyor ve bu yüzden yargıya güvensizlik içeren açıklamayı ciddi bir talihsizlik olarak niteliyor ve sormak istiyoruz 3 Kasım seçimlerinden bu yana yargıda değişen ne olmuştur " İstanbul Barosu, Meclis komisyonunun bu kararı giderek artan suç dosyalarının yaratacağı korku ve tedirginlik nedeniyle aldığını öne sürerken "Yargının toplumun her kesiminden beklediği ve gördüğü sayı ve güveni TBMM Dokunulmazlık Araştırma Komisyonu üyelerinden beklemek ve görmek en doğal ve Anayasal hakkıdır. Yargıyı toptan suçlayıcı ifadenin karar gerekçesinde düzeltilmesini bekliyor ve diliyoruz" denildi. 
     
</TEXT>
</DOC>
