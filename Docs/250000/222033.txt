<DOC>
<DOCNO> 222033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonsiy18.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar DYP gelecek çiftçi de esnaf da gülecek... 
</HEADLINE>
<TEXT>

     DYP Genel Başkanı Mehmet Ağar, ''DYP gelecek çiftçi de gülecek, esnaf da gülecek'' dedi. 
     Ağar, Afyon'da vatandaşlara hitaben yaptığı konuşmada, AK Parti hükümetinin 3 Kasım seçimlerinde pancar kotalarını kaldırma sözü verdiğini ancak kotaların hala kaldırılmadığını söyledi. Ağar şöyle konuştu 
     ''Ne oldu onun yerine, üreticinin aleyhinde olan tatlandırıcı kontenjanları arttı. Onların kotaları arttı. Bu hükümet üreticinin değil, yabancı şirketlerin dediklerini yapıyor. Hükümet eski tek parti devrine döndü. Tek başına iktidar olunca, zannediyor ki tek parti devri gibi davranacak.'' Hükümetin ekonomi politikalarında çiftçiye gereken önemi vermediğini savunan Ağar, ''DYP gelecek çiftçi de gülecek, esnaf da gülecek. Bu hükümetin ekonomi politikalarının altında çiftçi yok, esnaf yok, köylü yok, işçi memur hiç yok. Emekli zaten Allah'a havale edildi'' diye konuştu. 
     
</TEXT>
</DOC>
