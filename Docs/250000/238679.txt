<DOC>
<DOCNO> 238679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/guncel/axgun01.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Onur'lar ölmesin' diye yazdılar 
</HEADLINE>
<TEXT>


'Onur Güvener Öykü Anlatı Yarışması'nı kazananlar önceki günkü yarışmada belli oldu 

İSTANBUL Milliyet 

Milliyet Gazetesi Sorumlu Yazı İşleri Müdürü Eren Güvener'in trafik kazasında kaybettiği oğlu Onur Güvener'in adını taşıyan "6. Onur Güvener Öykü Anlatı Yarışması" ödüllerini kazananlar önceki gün Doğa Koleji'nde yapılan yarışmada belirlendi. Trafik kazalarına engel olmak için düzenlenen yarışmadaki öykülerin konusu serbest bırakıldı. Yarışmaya Türkiye'nin çeşitli illerindeki okullardan 11 ilköğretim ve anaokulu öğrencisi katıldı. Miniklerin gerek sahne, gerekse öykü anlatımıyla kıyasıya mücadele ettiği yarışmada, birinciliği, Özel Bilfen İlköğretim Okulu öğrencisi Ayşegül Bilgiç, 'Umut Üşür Sokaklarda' adlı öyküsüyle kazandı. İkinci, Özel Doğa İlköğretim Okulu'ndan Ceren Yıldız, üçüncü ise Özel MEF İlköğretim Okulu'ndan Işınsu Zırh oldu. 




</TEXT>
</DOC>
