<DOC>
<DOCNO> 210646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/soneko07.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'da dolar güne kaç liradan başladı 
</HEADLINE>
<TEXT>

     Motorlu Taşıtlar Vergisi'nin MTV , 2004 yılı Ocak ayında ilan edilen Kasko sigortası değerlerinin yüzde 5'ini aşması halinde, aynı yaş grubunda bir alt kademedeki taşıtlara isabet eden vergi tutarı uygulanacak. 
     Bakanlar Kurulu'nun, Motorlu Taşıtlar Vergisi Kanununun 5'inci maddesinde yer alan I sayılı tarifedeki vergi miktarları hakkındaki kararı, Resmi Gazete'de yayımlandı. 
     Uygulamadan, I sayılı tarifede yer alan otomobil, kaptıkaçtı, arazi taşıtları ve benzeri taşıtlar yararlanabilecek. Kasko sigortası değerinde ise Türkiye Sigorta ve Reasürans Şirketleri Birliği tarafında Ocak ayında ilan edilen değerler dikkate alınacak. 
     Karar, 1 Ocak 2004 tarihinden geçerli olmak üzere yürürlüğe girdi. 
     Yeni kararla, özellikle motor silindir hacmi büyük, eski araç sahiplerine kolaylık sağlanması amaçlanıyor. 
     
</TEXT>
</DOC>
