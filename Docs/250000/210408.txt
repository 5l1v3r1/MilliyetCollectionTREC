<DOC>
<DOCNO> 210408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/soneko40.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hopa Limanı'na yıllar sonra ilk feribot geldi... 
</HEADLINE>
<TEXT>

     Artvin'in Hopa İlçesi'nde, işletme hakkı Park Denizcilik tarafından 30 yıllığına devralınan Hopa Limanı'na yıllar sonra ilk feribot geldi. 
     ÇAYKUR'un Özbekistan ve Kırgızistan'a ihraç ettiği 450 ton ağırlığındaki toplam 20 bin 883 çuval kuru çay, Hopa Limanı'nda, ''Greifswald'' adlı feribota yüklendi. 
     ÇAYKUR yetkilileri, 450 ton kuru çayın, Özbekistan ve Kırgızistan'a satıldığını belirterek, ''Kurum olarak dünyanın en kaliteli çayını üreterek yurtdışındaki piyasalarda tanıtmaya başladık. Bu çalışmanın ürününü ihracatımızı artırarak alıyoruz. Çalışmalarımız aralıksız devam etmektedir. Bu ihracatın devamı da geliyor'' dediler. 
     Hopa Belediye Başkanı Mahir Dudak ise feribotun limana girişi ve yükleme işlerini yakından görmek için Hopa Liman Genel Müdürü Bülent Akbaş'ı ziyaret ederek, ''Çalışmalarınız Hopa ekonomisine her geçen gün canlılık getirmektedir. İnşallah bu feribotun bundan sonra devamı gelir. Hopa halkı adına size teşekkür ediyorum'' diye konuştu. 
     
</TEXT>
</DOC>
