<DOC>
<DOCNO> 205599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sontur03.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan boş durmuyor... Şimdi de Türki Cumhuriyetlere gidiyor 
</HEADLINE>
<TEXT>

     AK Parti Genel Başkanı Recep Tayyip Erdoğan, 7-11 Ocak tarihlerinde Azerbaycan, Türkmenistan ve Kazakistan'ı, 14-17 Ocak tarihlerinde de Çin'i ziyaret edecek. 
     Erdoğan, 7 Ocak Salı günü özel bir uçak ile Azerbaycan'ın başkenti Bakü'ye gidecek. Burada Cumhurbaşkanı Haydar Aliyev tarafından kabul edilecek olan Erdoğan, 8 Ocak Çarşamba günü de Başbakan Artur Rasizade ile biraraya gelecek. 
     Aynı gün Türkmenistan'ın başkenti Aşkabat'a geçecek olan AK Parti Lideri, Cumhurbaşkanı Saparmurat Türkmenbaşı tarafından kabul edilecek. 
     Erdoğan, gezisinin üçüncü durağı olan Kazakistan'da 10 Ocak Cuma günü Cumhurbaşkanı Kazakistan Cumhurbaşkanı Nur Sultan Nazarbayev ile görüşecek. Erdoğan, temaslarının ardından 11 Ocak Cumartesi günü yurda dönecek. 
     AK Parti Genel Başkanı Erdoğan, 14 Ocak Salı günü de Çin'in başkenti Pekin'e gidecek. Çin ziyaretinin ayrıntıları henüz netleşmezken, Erdoğan'ın gezisine, bazı bakanlar, milletvekilleri, işadamları, sivil toplum örgütü temsilcileri ve gazetecilerden oluşan 100'ün üzerinde kişinin katılacağı bildirildi. 
     





</TEXT>
</DOC>
