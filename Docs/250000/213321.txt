<DOC>
<DOCNO> 213321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/soneko34.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe hisselerinin fiyatı belirlendi... 
</HEADLINE>
<TEXT>

     Fenerbahçe Sportif A.Ş. hisselerinin halka arz fiyatı 10 bin 500 lira olarak belirlendi. 
     Halka arz edilecek hisseler için 12-13 Şubat tarihlerinde talep toplanacak. 
     Fenerbahçe hisselerinin, Şubat ayının ikinci yarısından sonra, muhtemelen 20 Şubat'ta Borsa'da işlem görmesinin beklendiği bildirildi. Bu arada Denizbank'ın internet sitesinde yer alan bilgiye göre, halka arz edilecek 3 milyon 750 bin lot hisse senedinin yüzde 50'si küçük bireysel yatırımcılara, yüzde 20'si alım gücü yüksek bireysel yatırımcılara, yüzde 10'u Fenerbahçe Kongre üyelerine, yüzde 10'u yurtdışında yerleşik yabancı yatırımcılara, yüzde 5'i yurtiçi kurumsal yatırımcılara, yüzde 5'i vakıflara tahsis edilecek. 
     Halka arzda geniş bir konsorsiyumla birlikte Denizbank ve Deniz Yatırım'ın yaygın şube ağı kullanılarak Türkiye'deki tüm yatırımcılara ve taraftarlara ulaşacak bir satış ağı oluşturulması hedefleniyor. 
     
</TEXT>
</DOC>
