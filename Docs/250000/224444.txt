<DOC>
<DOCNO> 224444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun42.html </URL>
<DATE> 2004/03/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
ABD İsrail'in saldırı hazırlığından haberimiz yoktu 
</HEADLINE>
<TEXT>

     ABD, İsrail'in Hamas lideri Şeyh Ahmed Yasin'i öldürmek için saldırı hazırlığından haberleri olmadığını bildirdi. 
     ABD Başkanı George Bush'un Ulusal Güvenlik Danışmanı Condoleezza Rice, Fox televizyonuna yaptığı açıklamada, ''ABD, Şeyh Ahmed Yasin'e düzenlenen bu saldırıyla ilgili önceden bilgilendirilmedi'' dedi. Rice ayrıca tüm taraflardan sakin olmalarını istedi. 
     Öte yandan, Suriye Devlet Başkanı Beşşar Esad, Şeyh Yasin'in öldürülmesini kınadı ve bu olayın ''Ortadoğu'daki durumda tehlikeli bir tırmanışa yol açacağını'' söyledi. 
     Esad, uluslararası topluma saldırıyı kınamasını ve Şaron hükümetinin sürdürdüğü yok etme politikasına son vermesini sağlaması çağrısında bulunarak, İsrail'in bu saldırısının uluslararası hukukun ihlali anlamına geldiğini belirtti. 
     
</TEXT>
</DOC>
