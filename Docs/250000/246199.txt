<DOC>
<DOCNO> 246199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sondun34.html </URL>
<DATE> 2004/06/08/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
İsrail Gazze sınırındaki sanayi bölgesini kapatıyor 
</HEADLINE>
<TEXT>

     İsrail, Gazze Şeridi'nden çekilme planının kabinede onaylanmasının ardından, Gazze Şeridi ile İsrail arasındaki ana geçiş noktasında bulunan sanayi bölgesini kapatma kararı aldı. 
     Ticaret ve Sanayi Bakanı Ehud Olmert, Erez geçiş noktasında bulunan, İsraillilere ait tüm fabrikaları ülkenin güneyindeki kentlere taşımaya karar verdiğini söyledi. 
     Olmert, fabrika sahiplerinin taşınma maliyetlerinin karşılanacağını belirtti. 
     Gazze Şeridi'nin kuzey ucunda bulunan sanayi bölgesi, ikinci Filistin intifadasının 2000 eylülünde başlamasından bu yana sık sık Filistinli militanların saldırılarına hedef oluyor, 4 bin Filistinlinin çalıştığı bölge bu nedenle sık sık geçici olarak kapatılıyordu. 
     Erez sanayi bölgesi, 20 yıl önce kurulmuştu. 
     
</TEXT>
</DOC>
