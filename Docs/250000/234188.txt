<DOC>
<DOCNO> 234188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo16.html </URL>
<DATE> 2004/04/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Real Madrid'in bu yılkı transferi Totti mi 
</HEADLINE>
<TEXT>

     Şenhan Bolelli 

İspanyol spor gazeteleri, İtalya'nın AS Roma takımında oynayan Francesco Totti'nin gelecek sezon Real Madrid'e transfer olacağını iddia ettiler. 
     As ve Marca gazeteleri, Real Madrid'in gelecek sezon için alacağı yıldız futbolcunun Totti olduğunu ileri sürdü. 
     İtalyan futbolcunun Real Madrid'de oynamak istediğini savunan İspanyol basını, AS Roma'nın çok büyük bonservis ücreti istemeyerek 20-25 milyon Euro'ya Totti'yi gözden çıkartabileceğini kaydetti. 
     As gazetesi, 27 yaşındaki Totti'nin, ''Her zaman Roma'ya minnettar olacağım, ama rüyam bir gün Madrid'de oynamak'' dediğini hatırlattı. 
     Real Madrid'de 11 Haziran'da yapılacak başkanlık seçiminin hemen ardından Totti'nin transferinin tamamlanacağını öne sürülürken, tekrardan başkanlığa seçilmesine kesin gözüyle bakılan Florentino Perez'in göreve geldiğinden bu yana her sezon 1 yıldız alma geleneğine devam edeceği belirtildi. 
     Perez, 2000'de Figo, 2001'de Zidane, 2002'de Ronaldo, 2003'de Beckham'ı Real Madrid'e getirmişti. 
     Bu sezon ligde şimdiye kadar 18 golü bulunan Totti, İtalyan futbolunun son dönemlerdeki yıldız futbolcusu olarak gösteriliyor. 
     
</TEXT>
</DOC>
