<DOC>
<DOCNO> 225687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/siyaset/siy12.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara Grubu'ndan Avrupa atağı 
</HEADLINE>
<TEXT>

   
   Marmara Grubu Vakfı, 8 Nisan'da Brüksel'de düzenleyeceği toplantıda, 45 kişilik aydınlar grubuyla, Avrupa Birliği'ne AB İslam düşüncesi ve Türkiye modelini anlatacak. Egmont Sarayı'ndaki toplantıya 9. Cumhurbaşkanı Süleyman Demirel'in yanı sıra Diyanet İşleri Başkanı Prof. Dr. Ali Bardakoğlu, Mehmet Dülger, Onur Öymen, Yaşar Yakış, Gülsün Bilgehan Toker, Gündüz Aktan ve Prof. Dr. İlber Ortaylı da konuşmacı olarak katılacak. Moderatörlüğü ise Milliyet Gazetesi Başyazarı Güneri Civaoğlu gerçekleştirecek. Toplantıda ayrıca Belçika'dan iki devlet bakanı ile Hollanda ve Fransa'dan iki bilim adamı, AB Genişlemeden Sorumlu Genel Müdürü de hazır bulunacak. Marmara Grubu Vakfı Genel Başkanı Dr. Akkan Suver, "Hareketimiz, gerçekte hükümetimizin AB'ye girme kararlılığına güzel bir destekten başka bir şey değildir" dedi. 
   
   
</TEXT>
</DOC>
