<DOC>
<DOCNO> 216226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun42.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de ayaklanma... 
</HEADLINE>
<TEXT>

     Haiti Devlet Başkanı Jean-Bertrand Aristide, isyancıların talebi üzerine görevini bırakmak yerine, ülkesini savunurken ölmye hazır olduğunu söyledi. 
     Haiti'deki ayaklanmanın 14. gününde konuşan Aristide, isyancılar tarafından öldürülen polis memurlarına itibar etti ve sorunun, anayasa çerçevesinde çözümlenmesi çağrısında bulundu. 
     Ülkesi ve demokrasi için ölmeye hazır olduğunu vurgulayan Aristide, ''Eğer savaş masraflıysa, barış daha masraflı olabilir'' dedi. 
     Aristide, görevini, 7 Şubat 2006'da yapılacak seçimlere kadar bırakmayacağını tekrarladı. 
     Öte yandan, ABD Savunma Bakanlığı, güvenlik koşullarını incelemek üzere Haiti'ye küçük bir askeri ekip gönderileceğini açıkladı. 
     Pentagon Sözcüsü Lawrance Di Rita düzenlediği basın toplantısında, ekibin üç veya dört kişiden oluşacağını söyledi. 
     Di Rita, Haiti'deki ABD büyükelçiliğinden bu yönde bir talep geldiğini kaydetti. 
     Ordu kuvveti bulunmayan Haiti'de, Aristide'nin istifası talebiyle ayaklanan isyancılar bu ay başında ülkenin en büyük 4. kenti Gonaives'i ele geçirmişlerdi. 
     Haiti'de bu ay başında başlayan ayaklanmada şu ana kadar yaklaşık 60 kişi öldürüldü. 
     
</TEXT>
</DOC>
