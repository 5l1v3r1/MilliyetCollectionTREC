<DOC>
<DOCNO> 231245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun36.html </URL>
<DATE> 2004/04/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bir Iraklı dövülerek öldürüldü 
</HEADLINE>
<TEXT>

     Irak'ın Kut kentinde, radikal Şii lider Mukteda Sadr'ın posterini aracından çıkarmayı reddeden bir Iraklının dövülerek öldürüldüğü bildirildi. 
     Polis, başkent Bağdat'ın 180 kilometre güneydoğusundaki Kut kentinde bir sokakta dün akşam yapılan arama operasyonu sırasında Amerikan güçlerince yakalanan Salim Hasan adlı kişinin, aracındaki Sadr posterini çıkarmayı reddetmesi üzerine, araçtan zorla indirilerek, copla dövüldüğünü kaydetti. 
     Aynı kaynaklar, Hasan'ın aldığı darbelerle hayatını kaybettiğini belirtirken, Amerikan ordu sözcüsü ise konuyla ilgili herhangi bir açıklamada bulunmadı. 
     Amerikan birliklerinin, aynı mahallede, Sadr'ın milisleri Mehdi'nin Ordusu mensuplarının üniforması kabul edilen siyah pantalon ve tişört giymiş 5 kişiyi gözaltına aldığı da belirtiliyor. 
     
</TEXT>
</DOC>
