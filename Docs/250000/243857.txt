<DOC>
<DOCNO> 243857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonyas11.html </URL>
<DATE> 2004/05/29/ </DATE>
<TIME> 19.51 </TIME>
<AUTHOR>  </AUTHOR>
<HEADLINE>
Okul gezisi için Alanya'ya gelen öğrenci denizde kayboldu 
</HEADLINE>
<TEXT>

     Konya'nın Kulu ilçesinden öğretmenleriyle birlikte gezi için Antalya'nın Alanya ilçesine gelen lise öğrencisinin denizde kaybolduğu bildirildi. 
     AA muhabirinin edindiği bilgiye göre, Kulu Anadolu Meslek Lisesi Müdürü Hamit Erdinç, Öğretmen Arzu Şimşek Işıklar ve bir grup öğrenci gezi amacıyla Alanya'ya geldi. 
     Okul Müdürü Erdinç ve öğrenciler, öğle saatlerinde Damlataş Mağarası'nı ziyaret etti. Bu sırada, öğretmenleri ve arkadaşlarından ayrılan Anadolu Meslek Lisesi son sınıf öğrencisi Nail Süleymaner 16 denize girdi. Nail Süleymaner, denizde bir süre yüzdükten sonra kayboldu. 
     Süleymaner'in bulunması amacıyla, arkadaşları, öğretmenleri ve polisler tarafından çalışma başlatıldı. 
     
</TEXT>
</DOC>
