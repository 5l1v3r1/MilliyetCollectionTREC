<DOC>
<DOCNO> 208017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/spor/spo05.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başaktör Nihat 
</HEADLINE>
<TEXT>

   Real Madrid karşısındaki başarılı futboluyla İspanya'da yine manşetleri süsleyen temsilcimiz için "Eski formunu yakaladı" yorumları yapıldı 
      
   Tam not aldı 
   İSPANYA basını, Real Sociedad'ın, Real Madrid galibiyetinde önemli pay sahibi olan Nihat Kahveci'ye tam not verdi. Nihat'ın Malaga maçındaki gibi sahanın en etkili isimlerinden biri olduğuna dikkat çeken gazeteler, "Başaktör" yakıştırmasını yaptılar. İlk yarıda sadece 5 golde kalan milli oyuncumuzun, son iki haftada geçen yılki performasını yakaladığı da ifade edildi. 
   
   'Düelloya girdi' 
   MARCA gazetesi, "Becerikli Türk golcü, İspanyol Milli Takımı'nın da kalecisi olan İker Casillas ile birçok kez ikili düelloya girdi. Nihat'ın ortasıyla gelen golün ardından Türk futbolcu müsait pozisyonda Casillas'ı geçemedi" ifadelerini kullandı. Teknik Direktör Denoueix de karşılaşma sonrası yaptığı açıklamada, "Takım ruhunu tekrardan kazanıyoruz" diye konuştu. 
   
   
</TEXT>
</DOC>
