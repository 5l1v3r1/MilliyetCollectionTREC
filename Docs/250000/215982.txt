<DOC>
<DOCNO> 215982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/soneko09.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon ekonomisi son 10 yılın en iyi büyümesini sağladı... 
</HEADLINE>
<TEXT>

     Japonya ekonomisi, geçen yılın Ekim-Aralık döneminde, son 10 yılın en iyi büyümesini sağladı. 
     Hükümet'ten yapılan açıklamaya göre, ekonomi, beklenenden daha hızlı büyüyerek, yüzde 1.7 oranında bir ekonomik büyüme gerçekleştirdi. Ekonomi, 1990 yılının Nisan-Haziran döneminde yüzde 2.5 oranında bir büyüme kaydetmişti. 
     Ekonomik büyüme trendinin böyle sürmesi halinde, Japonya'nın yıllık ekonomik büyüme oranının, ilerleyen aylarda yüzde 7'ye çıkabileceği kaydediliyor. 
     Daha önce yapılan ekonomik tahminlerde, Ekim-Aralık dönemindeki büyüme oranının yüzde 1.2 oranında olacağı kaydediliyordu. 
     Ekonomideki bu beklenmeyen büyüme oranının, güçlü ihracat artışı ve özel sektör yatırımlarındaki artışlardan kaynaklandığı kaydediliyor. 
     Japonya'da mali yıl 31 Mart'ta sona eriyor. 
     
</TEXT>
</DOC>
