<DOC>
<DOCNO> 207755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sontur03.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Burçin'in günlüğünden Uyuşturucudan kurtulmak istiyorum 
</HEADLINE>
<TEXT>

     Burçin Bircan'ın ölümüne ilişkin soruşturma çerçevesinde incelenen günlüğünde, uyuşturucudan kurtulmak istediğine dair yazılara rastlandı. 
     Alınan bilgiye göre, Bircan'ın ölümüne ilişkin polisin yürüttüğü soruşturma kapsamında Beşiktaş'taki bir otelde bulunan eşyası arasında yer alan günlüğün incelenmesi sürüyor. 
     Bircan'ın günlüğünde, uyuşturucudan kurtulmak istediğine dair yazılara rastlandığı belirtildi. 
     Bu arada, Burçin Bircan'ın geçen ay bir arkadaşı tarafından götürüldüğü hastanede 20 gün süresince tedavi gördüğü, yılbaşından birkaç gün önce hastaneden çıkıp, Beşiktaş'taki bir otele yerleştiği ve 1 hafta kadar kaldığı belirlendi. 
     
</TEXT>
</DOC>
