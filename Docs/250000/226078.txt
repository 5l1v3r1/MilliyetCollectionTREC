<DOC>
<DOCNO> 226078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun09.html </URL>
<DATE> 2004/03/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fransa'da bölgesel seçimler... Adaylar yarın sandık başına gidecek... 
</HEADLINE>
<TEXT>

     Fransız seçmenler, bölgesel seçimlerin ikinci turu için yarın sandık başına gidecek. 
     Seçimlerin geçen hafta yapılan binici turunda, muhalefetteki Sosyalist Partisi'nin önderliğindeki sol ittifak, sürpriz yaparak yarışı iktidardaki Halkçı Hareket Birliği Partisi'nin UMP önünde tamamlamıştı. 
     Birinci turda, sol ittifak yüzde 40, UMP ve liberal eğilimli Fransa Demokrasi Birliği UDF ise birlikte yüzde 34 civarında oy almıştı. Aşırı sağcı Ulusal Cephe Partisi FN ilk turda yaklaşık yüzde 16 oy toplamıştı. 
     İlk tur sonunda, 22 bölgenin 12'sinde sol partiler, 7'sinde sağ partiler şanslı duruma geçerken, 3 bölgede yarın kıran kırana bir yarış olması bekleniyor. 
     Ulusal Cephe Partisi'nin sağ oyları bölmesinden dolayı sol partilerin, sağ partilerle arayı ikinci turda daha fazla açmasına mutlak gözüyle bakılıyor. 
     Bölge meclisleri dışında, yarın yapılacak seçimde il genel meclislerinin üyeleri de belli olacak. 
     Fransa'da hükümetin 2 yıldır işsizlik sorununa çözüm bulamaması, ekonomik durgunluk ve sosyal harcamalardaki kesintiler, iktidar partisinin oy oranındaki düşüşe en önemli gerekçe gösteriliyor. 
     Siyasi gözlemciler, geçen haftaki seçim sonuçlarını, ''seçmeninin iktidara ciddi uyarısı'' olarak değerlendirmişti. 
     Bölgesel seçimler, Haziran ayında yapılacak Avrupa Parlamentosu seçimleri çerçevesinde de siyasi partiler için ciddi sınav niteliği taşıyor. 
     Fransa'da 42 milyon kayıtlı seçmen bulunuyor. 
     
</TEXT>
</DOC>
