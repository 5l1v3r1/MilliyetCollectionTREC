<DOC>
<DOCNO> 203861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yasam/yas06.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar, kocalarının sadakatini ölçüyor 
</HEADLINE>
<TEXT>
   Evli erkeklere tuzak kadınlar 
   Avrupa'da bu aralar evli kadınlar 'tuzak kadın' tutarak eşlerini baştan çıkarmalarını istiyor. Ve ne yazık ki 10 erkekten 9'u mutlaka yemi yutuyor 
      DIŞ HABERLER SERVİSİ 
   
   AVRUPA'DA kadınlar için yeni bir meslek dalı gelişti Evli erkek avcılığı. Ancak kadınlar bu işi kendi hesaplarına değil, avlayacakları erkeğin eşi hesabına yapıyor. Evli kadınlar, eşlerinin sadakatini ölçmek için 'tuzak kadın' tutup eşlerini baştan çıkarmalarını istiyor. 
   
   Çok kazançlı bir iş 
   MELBOURNE Herald Sun gazetesine konuşan 'tuzak kadın' Amber, mesleğinin çok kazançlı olduğunu söyledi ve "Son olarak 4 yıldır evli, 2 çocuklu bir adamla barda zaman geçirdim" diyor. 
   AMBER, "Gecenin sonunda adamın telefon numarasını almayı başardım" derken, tuzak kadın ajanslarından Gotcha'nın yöneticisi Kirri Cleaver, hedeflenen erkeklerin yüzde 40'ının "tuzak - kadın"a evli olduğunu söylemediğini belirtiyor. 
   
   Sadece 10'da biri masum 
   BİR ilginç rakam da erkeklerin sadakate bakışıyla ilgili. "Tuzak - kadın" olan Dalla Riva, deneyimlerine dayanarak ancak 10 erkekten birinin masum çıktığını söylüyor. 
   
   
</TEXT>
</DOC>
