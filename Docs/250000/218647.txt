<DOC>
<DOCNO> 218647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/siyaset/siy03.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah kahvaltısını kurtardı 
</HEADLINE>
<TEXT>

      ŞENOL ÇAKIR Samsun DHA 

   
   CHP lideri Deniz Baykal, yerel seçim turlarını Samsun'dan başlattı. Havayoluyla 250 araçlık konvoyla alt belediyelerin bulunduğu cadde ve sokaklarda seçmenleri selamladı. Vatandaşların sevgi gösterisinde bulunduğu Baykal'a esnaf muz, elma ve armut ikram etti. Baykal, bu ikramları, "Sabah kahvaltısını kurtardık" diye espriyle karşıladı. Baykal, Cumhuriyet Caddesi'nde seyyar satıcıdan bir simit alarak karşılığında 1 milyon lira verdi. 
   
   YSK Mazeretle süre uzatılmaz 
   ANKARA Milliyet 

   Yüksek Seçim Kurulu YSK , CHP'nin Eskişehir adaylarına ilişkin listelerini 17.00'den sonra seçim kuruluna götürmesi nedeniyle yapılan başvuruyu ret gerekçesinde, önceki gün görevinden istifa eden CHP Merkez İlçe Başkanı Vedat Celal Alp'ı suçladı. Gerekçesinde "Siyasi parti tüzel kişiliği adına hareket eden gerçek kişinin kendisine ait özrü süre uzatmaya neden olamaz. Bu süreler yasada uzatılması öngörülmeyen sürelerdir" denildi. CHP, Alp'in kalp krizi geçirmesi nedeniyle gecikme yaşandığını savunmuştu. 
   
   
   
</TEXT>
</DOC>
