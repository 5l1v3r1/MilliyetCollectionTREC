<DOC>
<DOCNO> 241123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/spor/bnba.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit'in tur inadı 
</HEADLINE>
<TEXT>


New Jersey karşısında 81-75 galip gelen Pistons, seride 3-3'lük eşitliği yakaladı, saha avantajını ele geçirdi 


Mehmet'ten 5 sayı 
NBA'DE Doğu Konferansı Play - off yarı final serisinde, New Jersey Nets'i rakip sahada 81 - 75 yenen Detroit Pistons, seriye 3 - 3'lük eşitliği getirdi, saha avantajını yeniden kazandı. Richard Hamilton'ın bitime 15.5 saniye kala bulduğu kritik basketle maçı koparan Detroit'te 22 dakika süre alan milli pivotumuz Mehmet Okur, 2 2 iki sayı, 1 2 serbest atış, 6 ribaunt, 1 top çalma, 1 top kaybı ve 2 blokla oynadı, maçı beş sayıyla tamamladı. 

Kings de eşitledi 
DETROİT'İN yıldızlarından Hamilton 24 sayı ile en skorer isim olurken, Ben Wallace da 20 ribaunt ile maça damgasını vurdu. Batı Konferansı'ndaki yarı final serisinde ise Sacramento Kings, altıncı maçta Minnesota Timbervolves'u 104 - 87 yenerek durumu 3 - 3 yaptı. Sacramento'da Stojakovic 22 sayı, 8 ribaunt ile oynarken, maça sonradan giren Brad Miller da 17 sayı ile Stojakovic'i takip etti. 

Bir üzüntü bir sevinç 

Hido'nun Fener mutluluğu 
GEÇEN sezonun NBA Şampiyonu San Antonio Spurs'ta şans bulan Hidayet Türkoğlu, takımının yarı finalde pes etmesinin üzüntüsünü, Fenerbahçe'nin şampiyon olmasının sevincini yaşıyor. Sarı - Lacivertliler'in kutlamalarında bulunamadağı için biraz buruk görünen Hidayet, "Fenerbahçeli olmak benim için gurur verici" dedi. Yıldız basketçi, 10 gün sonra Türkiye'ye geleceğini belirtti. 

'NBA'de çok iyiyim' 
NBA'DE geçen seneye oranla daha iyi bir dönem geçirdiğini ifade eden Türkoğlu, "Burada çok iyiyim. Umarım uzun süre kalırım" dedi. Soyadının Türkoğlu olmasından dolayı şanslı olduğunu söyleyen Hidayet, "Türkiye'yi en iyi şekilde temsil ettiğimi düşünüyorum" ifadesini kullandı. Başarılı sporcu, Basketbol Milli Takımı'nda da yeni bir yapılanmaya ihtiyaç duyulduğu vurguladı. n ALPER NAKRİ 

Geciken mesai 

BASKETBOLDA Erkekler Ligi Play - Off yarı final serisi bu akşam Ülkerspor ile Beşiktaş arasında oynanacak olan karşılaşma ile başlayacak. Ahmet Cömert Salonu'nda düzenlenen boks turnuvası organizasyonu nedeniyle geciken seriye, ligde iki maçı da kazanan Ülkerspor 1 - 0 önde girecek. Bu salondaki müsabaka 19.00'da başlayacak ve TRT 3'ten naklen yayınlanacak. 



</TEXT>
</DOC>
