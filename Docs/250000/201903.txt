<DOC>
<DOCNO> 201903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/guncel/agun.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'de mesai 14.30'da bitiyor 
</HEADLINE>
<TEXT>

   Suriye'de binalar eski ama devlet dairelerinde modern yapılar da dikkat çekiyor. Yani Suriye yüzünü yenilerken, Şam da kabuk değiştiriyor 
   Şam'da kimsenin bir yere yetişme kaygısı yok. Çalışma hayatı ise imrenilmeyecek gibi değil. 9.00'da başlanılan mesai 14.30'da bitiyor 
      Pınar Aktaş 
   
   İstanbul size yeterince karışık gelebilir. Ama buna Şam'ı görmeden karar vermeyin. Yenilenen yüzü nedeniyle her tarafı inşaat kaynıyor. Trafik her daim yoğun olabiliyor. Hiç kimsenin bir yerden diğer bir yere yetişme kaygısı yok. Yani rahatlar... Çalışma hayatı imrenilmeyecek gibi değil. Sabah 9.00'da başladıkları mesai 14.30'da bitiyor. 
   Şam'a, yani diğer adıyla Damascus'a ilk adım atışınız eğer hava yoluylaysa indiğinizde karşılaştığınız görüntüler pek de Atatürk Havalimanı'na benzemiyor. Her şey biraz eski eşyalar, binalar... 
   
      Her yerde Esad var 
   Şehre gitmek için kat edilen uzun bir yolda gördüğünüz ilk şey ise Suriye'nin 2000 yılında ölen lideri Hafız Esad'ın her binanın girişine asılmış olan fotoğrafları. Hafız Esad'ın yerini alan oğlu Beşar Esad da ondan aşağı kalmıyor. Bazı binalarda Hafız ve Beşar Esad'ın fotoğrafları yan yana asılı. Bazı arabaların arkasında Beşar Esad çıkartmaları yapıştırılmış. Bazısı ise Beşar Esad, eşi ve çocuğunun fotoğrafını direksiyonunun önüne yerleştirmiş. 
   
   Kontrollü internet 
   Binalar eski ama güzelliklerini h l koruyorlar. Devlet daireleri arasında modern yapılar dikkat çekiyor. Yani Suriye dışa açılıp yüzünü yenilerken, Şam da kabuk değiştiriyor. Suriye'nin yenilenen yüzüne bir de internet eklenmiş. Ancak bu kısıtlı bir özgürlük. Çünkü internet bağlantısı tek bir çıkıştan kontrol ediliyor. Amerikan sitelerine girilmesine izin verilmiyor. 
   Suriye'de hırsızlık, tecavüz, sarkıntılık gibi suçların cezası çok ağır. Caddelerde türbanlısı, peçelisi, çok modern görünümlüsü de var. Sımsıkı türbanını bağlamış bir kadın aşırı makyaj yapabiliyor. Müslümanlar Emevi Camii'ne Cuma namazına giderken aynı saatlerde Hıristiyan Mahallesi Baaptuma'da Noel hazırlıkları sürüyor. 
   
   
   
   
</TEXT>
</DOC>
