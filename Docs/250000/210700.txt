<DOC>
<DOCNO> 210700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo31.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 0 - Galatasaray 0 
</HEADLINE>
<TEXT>

     Birinci Süper Lig'de ikinci yarının açılış maçında, Diyarbakırspor ile Galatasaray 0-0 berabere kaldı. 
     
     İlk yarı 

     Maçtan önce şehit Emniyet Müdürü Ali Gaffar Okkan ve 5 polis memuru için yarın okutulacak mevlüte davet yapılması üzerine taraftarlar, ''Gaffar'a uzanan eller kırılsın'' sloganı attılar. 
     Karşılaşmanın ilk dakikaları orta saha mücadelesi şeklinde geçti. 
     9. dakikada kazanılan korner atışını Murat Hacıoğlu kullandı. Ceza sahasına gelen topa Cem Beceren'in kafa vuruşunda top az farkla yandan auta çıktı. 
     24. dakikada ceza sahasının sağında buluştuğu topa gelişine vuran Suat Usta'nın şutunda top kalecide kaldı. 
     37. dakikada Batista'nın sağdan ortasında ceza sahası içerisinde bulunan Petre dokunamayınca, top yandan auta çıktı. 
     42. dakikada Murat Hacıoğlu'nun soldan ortasında ceza sahası içerisinde topu önünde bulan Bakadal, kaleci ile karşı karşıya kaldı. Ancak vuruşunda top az farkla auta çıktı ve Diyarbakırspor mutlak bir golden oldu. 
     43. dakikada kazanılan serbest atışı Serdar kullandı. Serdar'ın vuruşunda top direğe çarparak dışarı çıktı. 
     Kalan dakikalarda da her iki takımın çabaları gol getirmeyince ilk yarı 0-0 sona erdi. 
     
     İkinci yarı 

     Maçın ikinci yarısına her iki takım da tutuk başladı. Orta saha mücadelesi şeklinde geçen karşılaşmada her iki ekip de birbirine üstünlük sağlayamazken, pozisyon üretmekte de zorlandı. 
     46. dakikada sağdan kaleye paralel gelen top kaleci Şenol ile Bratu'nun arasında geçip auta çıktı. 
     57. dakikada ceza sahasının ön tarafında topla buluşan Volkan'ın vuruşunda top kaleci Şenol'da kaldı. 
     87. dakikada kazanılan serbest atışı Prates kullandı. Prates'in vuruşunda top üstten auta çıktı. 
     Karşılaşmanın kalan dakikalarında her iki takımın çabası gol getirmeyince maç 0-0 sona erdi. 
     
</TEXT>
</DOC>
