<DOC>
<DOCNO> 230299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/guncel/gun02.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık 'boşalttı' mahkeme 'oturttu' 
</HEADLINE>
<TEXT>

      ERGÜN AYAZ İzmit DHA 
   
   17 Ağustos depreminin merkez üssü Gölcük'te, boşaltılan bazı evlerin mahkemeden "oturulabilir" raporu alınarak kiraya verildiği öne sürüldü. 
   
   İnceleme yapıldı 
   Bayındırlık ve İsk n Bakanlığı'nın depremin ardından yaptığı incelemelerde, Denizevler Mahallesi'nde, denize doğru kayma ve çürük zemin olduğu gerekçesiyle yaklaşık 500 konutun boşaltılmasına karar verildi. 
   Boşaltılan konutlarda oturanların büyük bir bölümü de, kalıcı konutlara yerleştirildi. 
   
   Valilikten itiraz 
   Ancak, bu vatandaşlardan bir kısmının Sakarya Bölge İdare Mahkemesi'ne başvurarak, evleri için "Oturulabilir" raporu aldığı ve bu evleri kiraya verdiği iddia edildi. Bunun üzerine harekete geçen İzmit Valiliği, "Bu evlerde oturulamaz" diyerek, Bölge İdare Mahkemesi'nin kararını temyize gönderdi. 
   
   Bolu'da 3.3'lük deprem sokağa döktü    Bolu'da, önceki akşam 22.42'de 3.3 büyüklüğünde deprem meydana geldi. Can ve mal kaybının yaşanmadığı deprem paniğe neden oldu. Merkez üssü Bolu olan deprem, vatandaşlar arasında endişe ve korku yarattı. Depremi hisseden bazı vatandaşlar, korku içinde kendilerini evlerinden dışarıya attı. Çocuklarıyla birlikte parklarda oturan vatandaşlar, uzun süre üzerlerindeki şoku atmaya çalıştı. Bazı vatandaşlar, bir süre sonra evlerine yeniden girerken, bazıları geceyi geçirmek için araçlarını tercih etti. Vatandaşlar, "Çok korktuk. Geceyi nasıl geçireceğimizi bilmiyoruz" dedi. 
   
   
   
</TEXT>
</DOC>
