<DOC>
<DOCNO> 215126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sondun04.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Kıbrıs'ta anlaşmadan dolayı memnun... 
</HEADLINE>
<TEXT>

     AB dönem başkanlığını yürüten İrlanda'nın Başbakanı Berty Ahern ile Fransa, Kıbrıs müzakerelerine başlanması yönünde anlaşma sağlanmasını memnuniyetle karşıladıklarını belirtti. 
     Ahern yayımladığı bildiride, ''Birleşmiş bir Kıbrıs'ın 1 Mayıs'ta AB'ye girmesi, AB'nin açık tercihidir'' dedi. 
     Ahern bildirisinde, müzakerelerin, bu tarihi amaca ulaşılması içingerçek bir fırsat sunduğunu vurguladı. 
     Bu arada, Fransa müzakerelere başlanması yönünde anlaşma sağlanmasından dolayı duyduğu memnuniyeti dile getirdi. 
     Fransa dışişleri bakanlığının bildirisinde, ''Fransa, bu ilerlemeden dolayı memnundur'' denilerek, ''BM Genel Sekreterinin çabaları ile tarafların çözüme ulaşılması yönünde gösterdiği iyi niyet'' övüldü. 
     Bildiride, ''1 Mayıs'tan önce Kıbrıs sorununda kapsamlı bir çözümevarılması amacıyla tarafların bu yapıcı tutumlarını sürdürmeleri'' konusunda destek mesajı verildi. 
     İngiltere Dışişleri Bakanı Jack Straw da açıklamasında, ''sağlananmutabakattan ötürü tarafları tebrik ederim'' dedi. 
     Straw, BM Genel Sekreteri Kofi Annan'a, özellikle teşekkür etmek istediğini belirterek, ''tüm Kıbrıslıların dileği, AB'ye birlikte girmektir'' dedi. 
     
</TEXT>
</DOC>
