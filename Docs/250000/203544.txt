<DOC>
<DOCNO> 203544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur02.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbinden bıçaklanan taksici hastanede öldü 
</HEADLINE>
<TEXT>

     Karşıyaka'da bir taksi durağında meydana gelen tartışmada kalbinden bıçaklanan Hüseyin Ergün 34 , hastanede hayatını kaybetti. 
     Edinilen bilgiye göre, Bostanlı Nergiz Taksi Durağı'nda çıkan tartışmada, taksi durağında telsiz ve telefon görevlisi olarak çalışan Ergün, kalbinden bıçaklanarak ağır şekilde yaralanmıştı. 
     Ergün, tedavi için kaldırıldığı Karşıyaka Devlet Hastanesi'nde olaydan yaklaşık 3 saat sonra hayatını kaybetti. 
     Yapılan soruşturma sonucunda, Ergün'ü bıçaklayanın S.A 38 olduğu belirlendi. Zanlı, yakalanarak gözaltına alındı. 
     S.A'nın, taksi durağı yazıhane görevlisiyle arasında anlaşmazlık bulunduğu, çıkan tartışma sonucu Ergün'ü bıçakladığı öğrenildi. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
