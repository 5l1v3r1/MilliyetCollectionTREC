<DOC>
<DOCNO> 200930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur04.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve yağmur gidiyor, hava açıyor... 
</HEADLINE>
<TEXT>

     Tüm Türkiye'yi etkisi altına alan soğuk ve karlı hava, yarından itibaren etkisini yitirecek. Perşembe günü ise tüm yurtta hava açacak. 
     Meteorolojiden verilen bilgiye göre, bugün akşama kadar soğuk ve yağışlı hava yurdun Güney ve Doğu kesimlerinde etkisini sürdürecek. Bütün bölgeler parçalı yer yer çok bulutlu, Akdeniz, İç Anadolu'nun güney ve doğusu, Orta ve Doğu Karadeniz ile Doğu ve Güneydoğu Anadolu bölgeleri yağışlı geçecek. 
     Yağışlar Doğu Anadolu'nun güneyinde etkili olmak üzere yağmur ve sağanak, Orta ve Doğu Karadeniz'in iç kesimleri, İç Anadolu'nun doğusu ve Doğu Anadolu'nun kuzeyinde karla karışık yağmur ve kar şeklinde olacak. 
     Hava sıcaklığı Karadeniz Bölgesi'nde biraz azalacak, diğer yerlerde değişmeyecek. 
     Gün gün hava durumu ise şöyle 
     
     Çarşamba 

     Doğu Karadeniz ve Doğu Anadolu'nun doğusu yağmur ve kar yağışlı olacak. Batı Karadeniz ve Doğu Anadolu bölgesi parçalı bulutlu, diğer yerler açık olacak. Havanın açık olduğu bölgelerimizde sabah saatlerinde yoğun sis görülecek. 
     
     Perşembe 

     Kıyı Ege, Batı Akdeniz, Doğu Karadeniz ve Doğu Anadolu bölgeleri parçalı bulutlu, diğer tüm bölgeler açık olacak. Marmara, İç Anadolu ve İç Ege'de sis etkisini gösterecek. 
     
     Cuma 

     Marmara ve Ege parçalı bulutlu, diğer bölgelerimizde gökyüzü açık olacak. Doğu Anadolu, İç Anadolu ve Marmara'da sis görülecek. 
     
</TEXT>
</DOC>
