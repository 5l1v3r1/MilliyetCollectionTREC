<DOC>
<DOCNO> 219979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun07.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Iraklılar'ı tamamen korumanın imkanı yok" 
</HEADLINE>
<TEXT>

     ABD Savunma Bakanı Donald Rumsfeld, Iraklıları tamamen korumanın imkanı bulunmadığını söyledi. 
     Rumsfeld, Pentagon'da yaptığı açıklamada, ne Amerikan askerlerinin, ne de Irak güvenlik birimlerinin, Iraklıların tamamını koruma imkanı bulunduğunu belirtti. 
     Rumsfeld, ''Irak'ta her yeri her dakika korumak, Irak güvenlik kuvvetleri olsun, Amerikan kuvvetleri veya koalisyon güçleri olsun, hiç kimse için mümkün değil'' dedi. 
     ABD, Irak'ın başkenti Bağdat ile Kerbela kentinde Salı günü düzenlenen ve 180 kadar kişinin ölümüne yol açan saldırıları engelleyememekle suçlanıyor. 
     Iraklı Şii lider Ayetullah Ali El Sistani, Irak'ın güvenliğinden ABD'nin sorumlu olduğunu söylemiş ve Amerikan askerlerinin bu ülkeyi koruyamadığını ileri sürmüştü. 
     
</TEXT>
</DOC>
