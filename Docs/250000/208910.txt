<DOC>
<DOCNO> 208910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur35.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazanın ardından... Azeri baba Ne olur oğlumu bulun 
</HEADLINE>
<TEXT>

     Erzincan-Erzurum Karayolu'nun 45. kilometresinde Fırat Nehri'ne yuvarlanan otobüste oğlu kaybolan Azeri baba Ekber Zeynettinov, ''Ne olur oğlumu bulun'' dedi. 
     Otobüsten yaralı olarak kurtulan ve Devlet Hastanesi'nde eşi Sudabi ve oğlu Murat 10 ile tedavisi süren Zeynettinov, AA muhabirine kazayı anlattı. Kaza anında uyuduğunu belirten Zeynettinov, şunları söyledi 
     ''Nehre düştüğümüz anda otobüse su dolmaya başlamıştı. İki çocuğumu otobüsün üstüne çıkardım. Eşimi de sudan çıkardığımda yaralı olarak kurtardığım oğlum Azer'in kaybolduğunu gördüm. Doğuştan kolu sakat olan Azer, tekrar suya mı düştü bilmiyorum Ne olur çocuğumu bulun. Otobüsü çok hızlı kullanıyorlardı. Buzlu yollarda bu kadar hız yapılır mı '' diye konuştu. 
     
     ''HALA ÜŞÜYORUM'' 

     Kazadan yaklaşık 2.5 saat sonra kurtarılan yolculardan Gülizar Atbaşı da olayın şokunu yaşadığını ve hala üşüdüğünü belirterek, ''Kaza nasıl oldu hatırlamıyorum'' dedi. 
     Kazada kaybolan Azer Zeynettinov'u 9 arama çalışmaları da sürüyor. Otobüsün ise nehirden yarın çıkarılacağı bildirildi. 
     Bu sabah meydana gelen kazada, Gıyasettin Karabulut'un kullandığı 34 YMV 64 plakalı yolcu otobüsü, yoldaki buzlanma nedeniyle Fırat Nehri'ne uçmuştu. Kazada yaralanan 37 kişi de Devlet Hastanesi'nde tedavi altına alınmıştı. 

     
</TEXT>
</DOC>
