<DOC>
<DOCNO> 219311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur23.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceazevinden kaçan mahkum sokakta bıçaklanıp yaralandı... 
</HEADLINE>
<TEXT>

     Kayseri'de cezaevinden bu sabah firar eden mahkumlardan biri, uğradığı bıçaklı saldırıda ağır şekilde yaralandı. 
     AA muhabirinin aldığı bilgiye göre, ''ırza geçmek'' suçundan hükümlü olarak bulunduğu Zincidere Açık Cezaevi'nden bu sabah firar eden Murat Karadeniz 28 İstiklal İlköğretim Okulu yakınlarında bıçaklı saldırıya uğradı. 
     Bacağından bıçaklanan ve aşırı şekilde kan kaybeden Murat Karadeniz, Erciyes Üniversitesi Tıp Fakültesi Hastanesi'nde tedavi altına alındı. 
     Polis yetkilileri, Murat Karadeniz'in henüz ifadesinin alınamadığını ve bıçaklı saldırı olayı ile ilgili soruşturmanın sürdürüldüğünü kaydettiler. 
     Zincidere Açık Cezaevi'nden bu sabah Murat Karadeniz ile birlikte firar eden, Rıza Arman 40 , Kemal Nembulut 30 ve Ünal Mızrak 20 , 4 saat sonra cezaevine dönüp teslim olmuşlardı. 
     
</TEXT>
</DOC>
