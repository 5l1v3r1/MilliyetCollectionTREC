<DOC>
<DOCNO> 200982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur56.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar adayı Bayhan, gözaltına alındı... 
</HEADLINE>
<TEXT>

     Kanal D'de yayınlanan Popstar yarışmasının finalistlerinden Bayhan Gürhan, hakkındaki kesinleşmiş para cezasını ödemediği için gözaltına alındı. 
     İçerenköy'deki Green Park Hotel'de kalan Popstar adayı Gürhan, hakkında verilen para cezasını ödemediği için sabaha karşı polis ekiplerince gözaltına alındı. 
     Kadıköy Adliyesi'ne getirilen Gürhan, Kadıköy İnfaz Savcılığı'nda 165 milyon lira para cezasını ödedikten sonra serbest kaldı. 
     Bayhan Gürhan hakkında, amcasının oğlunu öldürmek suçundan Hatay Reyhanlı'da cezaevinde yattığı sırada bir kavgaya karıştığı için yeni bir dava açılmıştı. Gürhan, cezaevinden tahliye olduktan sonra 'müessir fiil'' suçundan açılan davadan 165 milyon lira para cezasına mahkum edilmişti. 
     Bu cezasını ödemediği için hakkında gıyabi tutuklama kararı çıkarılan Gürhan'ın yakalanması için Hatay İnfaz Savcılığı'nca Kadıköy İnfaz Savcılığı'na yazı yazılmıştı. 
     
</TEXT>
</DOC>
