<DOC>
<DOCNO> 245043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonsiy10.html </URL>
<DATE> 2004/06/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Başbakan Erdoğan 'Ben noktayı koydum' 
</HEADLINE>
<TEXT>

     Başbakan Recep Tayyip Erdoğan, YÖK Yasası ile ilgili olarak ''Ben noktayı koydum'' değerlendirmesinde bulundu. 
     Başbakan Erdoğan, Otomotiv Sanayii Derneği'nin 30. kuruluş yıldönümü dolayısıyla düzenlenen törenden ayrılırken basın mensuplarının sorularını yanıtladı. 
     Erdoğan, bir gazetecinin, ''İmam hatiplerle ilgili tarih verecek misiniz '' yönündeki sorusuna, ''Ben noktayı koydum'' yanıtını verdi. 
     Başbakan Erdoğan, Irak'ta kaçırılan Türk TIR şoförünün durumu konusundaki bir soru üzerine de, ''Bu konuda olumsuz bir gelişme yok, olumlu bir gelişme de yok. Dışişleri konuyu takip ediyor'' dedi. 
     Erdoğan, harp malzemeleri bulunduğu için alıkonulan Ukrayna bandıralı gemi ile ilgili soruya da, ''Bu konuda herhangi bir gelişme yok. Tahkikat devam ediyor'' karşılığını verdi. 
     
</TEXT>
</DOC>
