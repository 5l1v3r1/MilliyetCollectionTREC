<DOC>
<DOCNO> 242157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonspo04.html </URL>
<DATE> 2004/05/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ve bomba patladı Alan Smith M. United’a, Van Nistelrooy R. Madrid’e 
</HEADLINE>
<TEXT>

     İngiltere’de şampiyonluğu Arsenal’e kaptıran M.United kadroda revizyona gidiyor. Nistelrooy’u 50 milyon Euro’ya Real’e satan Kırmızı Şeytanlar, Leeds’li Smith’i transfer etti. 
     Ada’da transfer bombası patladı... Sezonu büyük bir hayalkırıklığıyla tamamlayan ve şampiyon Arsenal’in 15 puan gerisine düşen Manchester United, kadrosunda büyük revizyona gidiyor. Geçtiğimiz yıl attığı gollerle Kırmızı Şeytanlar’ı sırtlayan Hollandalı Ruud van Nistelrooy’u gelecek sezon kadroda düşünmeyen Sir Alex Ferguson, Leeds’in genç yıldızı Alan Smith’le yüzyüze görüşerek anlaşmaya vardı. 
     
     'Kesin anlaştım’ 
     Leeds United’ın küme düşmesinin kesinleşmesiyle Ben Premier Lig’de oynamak istiyorumö diyerek ayrılacağını açıklayan 23 yaşındaki Alan Smith’i transfer listesinin başına koyan Manchester United, genç yıldız için 13 milyon Euro ödemeyi kabul etti. Everton’ın da uzun süre peşinden koştuğu Alan Smith, The Sun gazetesine Manchester’la anlaşmaya vardım. Gelecek sezondan itibaren Şampiyonlar Ligi’nde mücadele edeceğimö dedi. 
     
     Samuel’den sonra... 
     Bu sezon geçirdiği sakatlıklar nedeniyle olumsuz bir performans sergileyen ve golcü kimliğinden uzaklaşan Ruud van Nistelrooy da Real Madrid’le el sıkıştı. 
     Ocak ayından bu yana yıldız oyuncuyu kadrosuna katmak için girişimlerde bulunan İspanyol temsilcisi bu transfer için Manchester United’a 50 milyon Euro ödemeyi kabul etti. Beyaz Şimşekler geçtiğimiz günlerde de Roma’dan Walter Samuel’i kadrosuna dahil etmişti. 
     
</TEXT>
</DOC>
