<DOC>
<DOCNO> 236141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun29.html </URL>
<DATE> 2004/04/30/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
ABD'den türbanlı polisin çalışmasına izin 
</HEADLINE>
<TEXT>

     ABD'de bir idari mahkeme, New York'ta trafik polisliği yaptığı sırada üniforma girmeye zorlandığı için işinden ayrılmak zorunda kalan türbanlı ve sakallı bir Sih'in, görevine dönmesine karar verdi. 
     İdari Mahkeme Hakimi Donna Merris, 36 yaşındaki Sih polis Jasjit Singh Jaggi'yi türbanını çıkarmaya ve standart polis şapkası giymeye zorladığı için New York Polis Departmanı'nı ''dinsel ayrımcılık''tan suçlu buldu. 
     Hakim Merris, Sih polis Jaggi'nin göreve dönerek, türbanıyla vazifesini yapabileceğine karar verdi. 
     İngiltere ve Kanada'da, türbanla polis üniformasının birleştirildiğine dikkat çekilirken ABD'de henüz bu uygulamaya rastlanmadığı kaydedildi. 
     Jaggi, karardan dolayı mutluluğunu ifade etmek için ''New York Polisi için çalışma rüyasına yeniden dönebileceğim'' derken, John Jay Kriminal Adalet Koleji'nden Profesör Jeff Kern ise bu kararın dinsel istisna talebinde bulunacak olanları teşvik edeceğini söyledi. 
     Mahkemenin kararının belediye tarafından temyiz için eyalet mahkemesine taşınacağı bildirildi. 
     
</TEXT>
</DOC>
