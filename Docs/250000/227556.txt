<DOC>
<DOCNO> 227556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sondun60.html </URL>
<DATE> 2004/04/01/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Özbekistan'da intihar saldırısı girişimi 1 ölü 
</HEADLINE>
<TEXT>

     Özbekistan'da bir kadının kendini havaya uçurması sonucu bir kişinin öldüğü, intihar eylemcisinin ağır yaralandığı bildirildi. 
     Polis, Buhara bölgesindeki patlamanın iki katlı bir apartmanda meydana geldiğini ve olay yerinde incelemelerin sürdüğünü belirtti. 
     Patlamanın son bir haftadır Özbekistan'da yaşanan diğer şiddet olaylarıyla bağlantısının araştırıldığı kaydedildi. 
     Olayın pazar günü bomba imal edilen bir evde 10 kişinin ölümüne neden olan patlamayla aynı yerde meydana geldiğine dikkat çekiliyor. 
     Son patlamayla birlikte, Özbekistan'da son günlerde meydana gelen şiddet olaylarında ölenlerin sayısı 44'e yükseldi. 
     
</TEXT>
</DOC>
