<DOC>
<DOCNO> 246657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonyas12.html </URL>
<DATE> 2004/06/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Koalalar 12 yıl içinde yok olabilir... 
</HEADLINE>
<TEXT>

     Avustralya'nın doğu kıyılarında yaşayan koalaların neslinin 12 yıl içinde tükenebileceği bildirildi. 
     Avustralya Koala Vakfı Başkanı Deborah Tabart, ülkenin doğu kıyılarındaki 1000 doğal yaşam alanında yaptıkları incelemelerle, önlem alınmadığı takdirde, koala neslinin 12 yıl içinde tükeneceği sonucuna ulaştıklarını kaydetti. 
     Tabart, hızla artan kentsel ve tarımsal insan etkinliklerinin, koalaların beslendiği okaliptüs ağaçlarını tehlikeye attığını söyledi. 
     ABD'de de faaliyet gösteren vakfın, federal hükümete gelecek ay bu konuda uyarılarda bulunmaya hazırlandığını kaydeden Tabart, Avustralya'nın simgesi haline gelen yerli hayvan türlerinin federal yasalarla korumaya alınmasının önemini vurguladı. 
     Vakfın tahminlerine göre, 1700'lerin sonunda Avustralya'da yaşayan Koala sayısı 10 milyon kadarken, bu rakam şu an 100 bine düştü. 1936'da çıkarılan federal yasayla kürkleri için öldürülmeleri yasaklanan koalalar, tıpkı kangurular gibi bir seferinde tek yavru dünyaya getirebiliyor ve yavrularını keselerinde taşıyor. 
     Koalalar okaliptüs türlerinin yapraklarıyla besleniyor. 
     
</TEXT>
</DOC>
