<DOC>
<DOCNO> 227437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/siyaset/siy07.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'ye ideolojik eleştiri 
</HEADLINE>
<TEXT>

   ANKARA Milliyet 

   
   CHP Genel Başkan Yardımcısı Kemal Derviş, "Çağdaş sosyal demokrasi ve Türkiye" raporuyla CHP'nin ideolojik çizgisini tartışmaya açtı. Derviş'in, dünkü CHP Merkez Yönetim Kurulu'nda MYK tartışmaya açılan ve Atatürkçü çağdaş sosyal demokrat sentezin AKP iktidarına güçlü bir alternatif oluşturacağını savunduğu raporunun önemli bölümleri şöyle 
   Atatürkçülük dışında bir olgunun, çağdaş, sosyal demokrasinin temel bir bileşeni sayılamayacağı, herhangi bir başka bileşene ihtiyaç bulunmadığı, Atatürkçülüğün bugün ihtiyaç duyulan her şeyi kapsadığı ve CHP'nin tek düşünsel dayanağını oluşturması gerektiği görüşü yaygın ama yanıltıcıdır.CHP'de 1930 - 40'lardan gelen gelenek, Atatürk'ün öngördüğünden daha devletçi, merkeziyetçi, sınırlayıcı, yasakçı, içine kapalı ve dünyadan uzak kalmaya yönelik model haline dönüştürüldü. "CHP eşittir devlet, yasaklar, güdüm" hissi yurttaşlarda devam etmektedir.Atatürk özgürlüğün boyutlarını, ince ayrımların tümünü kapsayacak şekilde tanımlıyor. Esas çelişkiyi, 'böyle bir insanın izindeyiz' deyip yasakçı, sınırlayıcı bir devlete sahip çıkmak oluşturur. 
   
</TEXT>
</DOC>
