<DOC>
<DOCNO> 221308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo36.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Fenerbahçe 88 - Tuborg Pilsener 89 
</HEADLINE>
<TEXT>

     Salon Haldun Alagaş. 
     Hakemler Mustafa Can xx, Aytuğ Ekti xx, Deniz Kıyak xx. 
     Fenerbahçe Dickel xx 6, Jones xx 19, Rasim xx 11, Umut Yenice x 6, Walls xx 15, Erkan x 2, Erdal xxx 20, Zeki x, Umut Tınay x 9. 
     Tuborg Pilsener Hakan xxx 14, Barış xxx 16, Asım xxxx 30, Jensen xxx 16, Whisby xxx 13, Kemal xx, Simon x. 
     1. Periyot 26-27. 
     Devre 48-43. 
     3. Periyot 67-63. 
     Beş Faul Alan Zeki 38.12 Fenerbahçe . 
     Türkiye Basketbol Ligi 20. hafta erteleme maçında Fenerbahçe, Tuborg Pilsener'e sahasında 89-88 yenildi. 
     Karşılıklı basketlerle geçilen ilk periyotta, pota altında Asım ile etkili olan Tuborg Pilsener, ilk periyodu 27-26 önde geçti. 
     2. periyotta Erdal ile dışarıdan üstüste bulduğu sayılarla rakibinin farkı açmasına izin vermeyen Fenerbahçe, 15. dakikada 35-35 eşitliği sağladı. 17. dakikada 39-37 öne geçen sarı-lacivertliler, oyunun kontrolünü elinde tuttuğu kalan dakikalarda Jones'un sayılarıyla etkili olarak ilk yarıyı 48-43 önde tamamladı. 
     İkinci yarıya savunmadaki baskısını daha da artırarak başlayan konuk ekip, bu periyotta rakibine 20-19'luk üstünlük kurmasına karşın ilk yarı sonundaki 5 sayılık fark nedeniyle 3. periyot da Fenerbahçe'nin 67-63 üstünlüğüyle geçildi. 
     Çekişmeli geçen ve skorun 2 takım lehine sürekli değiştiği son periyotta, bitime 7 saniye kala Dickel ile kullandığı faul atışlarından birinde isabet kaydeden Fenerbahçe, 88-87 öne geçti, ancak rakibine de son bir hücum şansı verdi. Whisby ile son saniyede basket bulan Tuborg Pilsener, maçtan 89-88 galip ayrıldı. 
     
</TEXT>
</DOC>
