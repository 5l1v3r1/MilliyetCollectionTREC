<DOC>
<DOCNO> 221087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur41.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da kuyumcu kuryesinin çantası çalındı 
</HEADLINE>
<TEXT>

     Kartal'da bir kuyumcu kuryesinin içinde yaklaşık 6 kilo altın bulunan çantası, 2 kadın tarafından çalındı. 
     AA muhabirinin aldığı bilgiye göre, Kartal'daki kuyumculardan hurda altınları işlenmek üzere toplayan bir kurye, Ankara Caddesi'ndeki Mustafa Süslü'ye ait Süslü Kardeşler Kuyumculuk'a geldi. 
     Buradaki hurda altınları almak için bekleyen kuryenin yere bıraktığı, içinde yaklaşık 6 kilo hurda altın bulunan çanta, dükkana müşteri gibi giren ve bir şeyler sorduktan sonra ayrılan 2 kadın tarafından çalındı. 
     Olay yerine gelen polis ekipleri, görüntüleri incelemek amacıyla işyerindeki güvenlik kamerasının kayıtlarını aldı. İsmi açıklanmayan kurye, ifadesine başvurulmak üzere Kartal Polis Merkezi'ne götürüldü. 
     
</TEXT>
</DOC>
