<DOC>
<DOCNO> 248695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko17.html </URL>
<DATE> 2004/06/17/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fon bankalarının 319 gayrimenkulü satışa sunuldu... 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen bankalara ait tahmini bedeli .1 trilyon lirayı bulan 319 gayrimenkulün satışına başlandı. 
     TURYAP tarafından Profilo Alışveriş Merkezi'ndeki Büyük Tiyatro Salonu'nda açık teklif vermek suretiyle yapılan müzayedede, aralarında İstanbul, Ankara ve İzmir'in de bulunduğu 35 ildeki arsa, işyeri ve konutlar satışa sunuldu. 
     Bayındırbank'ın gayrimenkullerinin satışa sunulduğu özel seansta ise 10 gayrimenkulün satışı gerçekleştirildi. Bu gayrimenkullerden 4'ü 491 milyar 500 milyar liraya alıcı buldu. Bayındırbank'ın gayrimenkullerinden 3'ü Haydar Dümen ve eşi Gül Dümen tarafından satın alındı. 
     Bu özel seansın ardından bedelleri 100 milyar liranın altında olan gayrimenkullerin satışına geçildi. Muhammen bedelleri 100 milyar liranın üzerinde olan gayrimenkullerin satışı öğleden sonra yapılacak. 
     Müzayedenin en yüksek bedelli gayrimenkulü, 4 trilyon 150 milyar lira ile İstanbul Eyüp'teki fabrika binası ve arsası olarak belirlendi. 
     
</TEXT>
</DOC>
