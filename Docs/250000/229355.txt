<DOC>
<DOCNO> 229355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonspo14.html </URL>
<DATE> 2004/04/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Konyaspor, yardımcı Antrenör Özdeş'e emanet... 
</HEADLINE>
<TEXT>

     Konyaspor, lig bitimine kadar yardımcı antrenörle devam etmek için Futbol Federasyonu'na başvuruda bulanacak. 
     Kulüp Başkanı Mehmet Köseoğlu, AA muhabirine yaptığı açıklamada, teknik direktör Tevfik Lav'ın trafik kazasında hayatını kaybetmesinin ardından takımın yardımcı antrenör Kemal Özdeş tarafından çalıştırılacağını söyledi. 
     Bir teknik direktörün takımdan ayrılmasından sonra Futbol Federasyonu'nun 3 hafta içinde yeni teknik direktör bulunmasını istediğini belirten Köseoğlu, şunları kaydetti 
     ''Ancak bu durum genellikle teknik direktörün istifa etmesi halinde gerçekleşiyordu. Bu yüzden bizim durumumuz biraz farklı. Takımı şimdilik Özdeş çalıştıracak. Zaten ligin bitimine 6 hafta kalmış. İçinde bulunduğumuz şartları göz önünde bulundurarak Futbol Federasyonu'na sezon sonuna kadar yardımcı antrenörle gitmek için başvuruda bulunacağız. Talebimizin olumlu karşılanacağına inanıyorum.'' Köseoğlu, ligin sonuna yaklaşıldığı bir dönemde teknik direktör bulmanın neredeyse olanaksız olduğunu ifade ederek, ''Hiçbir hoca, çalıştırdığı takımını 3 ya da 6 hafta kala bırakıp gelmez. Önümüzdeki yılı da düşünerek yeni teknik direktör bulmak zorundayız. Bu nedenle de çaresiz lig bitimini bekleyeceğiz'' dedi. 
     
</TEXT>
</DOC>
