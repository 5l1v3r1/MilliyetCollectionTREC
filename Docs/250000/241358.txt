<DOC>
<DOCNO> 241358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun39.html </URL>
<DATE> 2004/05/20/ </DATE>
<TIME> 20.18 </TIME>
<AUTHOR>  </AUTHOR>
<HEADLINE>
Papadopolus 3 Haziran'da New York'ta Annan ile görüşecek 
</HEADLINE>
<TEXT>

     Kıbrıs Rum yönetimi lideri Tasos Papadopulos, 3 Haziran'da BM Genel Sekreteri Kofi Annan ile New York'ta görüşeceğini açıkladı. 
     ABD'ye 27 Mayıs'ta hareket etmesi beklenen Papadopulos'un çeşitli temaslarda da bulunacağı ve Harward Üniversitesi'nde bir konuşma yapacağı bildirildi. 
     Papadopulos, Annan'la yapacağı görüşmeyle ilgili olarak, ''Ön görüşme ve müzakere yapmadan herhangi bir girişim başlayamaz'' dedi. 
     ''Kıbrıs sorununa, iki bölgeli, iki toplumlu bir federasyon ve BM planı temelinde siyasi bir çözüm bulunması peşinde olduğunu'' ifade eden Papadopulos, planda, Kıbrıs Rum tarafının kaygılarına tercüman olacak bazı değişikliklerin yapılması gerektiğini savundu. 
     Rum lider, müzakereler yoluyla çözüme ulaşmaktan başka yol olmadığını da söyledi. 
     
</TEXT>
</DOC>
