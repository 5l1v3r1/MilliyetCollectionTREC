<DOC>
<DOCNO> 210208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur10.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakış dönüyor, kar yağışı her yerde 
</HEADLINE>
<TEXT>

     Balkanlar üzerinden gelen soğuk ve yağışlı havanın, yarın tüm yurtta etkili olacağı bildirildi. 
     Devlet Meteoroloji İşleri Genel Müdürü Adnan Ünal, düzenlendiği basın toplantısında, meteorolojik uyarıda bulundu. 
     Ünal, Balkanlar üzerinden gelen soğuk ve yağışlı havanın bugün yurdun batı kesimlerinde, yarın ise tüm yurtta etkili olacağını bildirdi. 
     Adnan Ünal, bugün yağmur ve sağanak şeklinde görülen yağışların, yurdun batı kesimlerinde hava sıcaklığındaki azalmayla birlikte kar yağışına dönüşeceğini belirtti. 
     Ünal, ''Özellikle yarın rüzgar kuvvetlenerek kuzeybatı kesimlerde poyrazdan kuzeydoğu yönlerden , güney ve doğu bölgelerde lodostan güneybatı yönlerden fırtına şeklinde saatte 90-110 kilometre hızla esecek'' açıklamasında bulundu. 
     Adnan Ünal, mevsim normalleri civarında seyreden hava sıcaklığının yarın Trakya'dan başlayarak zamanla tüm yurtta hissedilir derecede 8-10 derece azalacağını kaydetti. 
     Meteoroloji Genel Müdürü Ünal, Güney Ege ve Akdeniz'de görülecek etkili sağanak yağışlar ve lodos fırtınası ile yarın yurdun kuzeybatı kesimlerinde Marmara, Kuzey Ege, Batı Karadeniz ve İç Anadolu'nun kuzeybatısı poyraz fırtınasıyla birlikte beklenen etkili kar yağışlarının oluşturacağı olumsuz hava şartlarına karşı ilgililerin ve vatandaşların tedbirli olmasına istedi. 
     Balkanlar üzerinden bugün gelen soğuk ve yağışlı havanın hafta sonuna kadar tüm yurtta, hafta sonunda ise yurdun doğusunda etkili olacağı bildirdi. Özellikle Antalya'da bugün ve yarın kuvvetli lodosla birlikte etkili sağanak yağış beklendiği belirtildi. 
     Devlet Meteoroloji İşleri Genel Müdürü Adnan Ünal, düzenlendiği basın toplantısında, ''Meteorolojik Uyarı''da bulundu. Ünal, toplantıya, basın kuruluşlarınca yayınlanan hava durumu raporlarının sunumunda gerekli özenin gösterilmesini ve sunulan raporun kaynağının mutlaka belirtilmesini isteyerek başladı. 
     Ünal'ın yaptığı meteorolojik uyarıya göre, Balkanlar üzerinden gelen soğuk ve yağışlı hava, bugün yurdun batı kesimlerinde, yarın ise tüm yurtta etkili olacak. 
     Bugün yağmur ve sağanak şeklinde görülen yağışlar, yurdun batı kesimlerinde hava sıcaklığındaki azalmayla birlikte kar yağışına dönüşecek. 
     Özellikle yarın rüzgar kuvvetlenerek kuzeybatı kesimlerde poyrazdan kuzeydoğu yönlerden , güney ve doğu bölgelerde lodostan güneybatı yönlerden fırtına şeklinde saatte 90-110 kilometre hızla esecek. 
     Mevsim normalleri civarında seyreden hava sıcaklığı, yarın Trakya'dan başlayarak zamanla tüm yurtta hissedilir derecede 8-10 derece azalacak. Soğuk hava, önümüzdeki hafta ortasına kadar sürecek. 
     -YURTTA HAVA DURUM- Buna göre, bugün Marmara, Ege, Akdeniz, İç Anadolu ile Batı ve Orta Karadeniz yağışlı. Yağışlar Güney Ege ve Batı Akdeniz'de etkili olmak üzere yağmur ve sağanak, Trakya'da zamanla karla karışık yağmur ve kar şeklinde olacak. 
     Yarın, bütün yurtta yağış bekleniyor. Yağışlar, kuzeybatı kesimlerde poyraz fırtınasıyla birlikte kar, öteki yerlerde yağmur ve sağanak şeklinde olacak. Ayrıca, yurdun güneyinde lodos fırtınasıyla birlikte etkili sağanak yağışlar görülecek. 
     23 Ocak Cuma günü ise Marmara'nın batısı ile Kıyı Ege dışında kalan bütün bölgeler yağışlı geçecek. Yağışlar, Akdeniz kıyıları, Doğu Karadeniz kıyıları ile Güneydoğu Anadolu'da yağmur, diğer yerlerde ise kar şeklinde olacak. 
     Yağışlı havanın, hafta sonunda yurdun doğu kesimlerinde etkili olması bekleniyor. Yağışlı hava, soğuk hava nedeniyle yurdun iç ve doğu kesimlerinde kar şeklinde görülecek. 
     -ANTALYA'DA DURUM- Antalya'da bugün ve yarın kuvvetli lodosla birlikte etkili sağanak yağış bekleniyor. Antalya, cuma gününü yağmurlu geçirecek. 
     İstanbul'da bugün gündüz saatlerinde lodosla birlikte, akşam saatlerinde ise poyraz fırtınasıyla birlikte yağmur görülecek. Yarın, kuvvetli poyraz fırtınasıyla birlikte karla karışık yağmur ve kar, cuma günü ise kar yağışı bekleniyor. 
     İzmir, bugün sağanak yağışlı, yarın kuvvetli poyraz fırtınası ile birlikte yağmurlu, cuma günü ise parçalı bulutlu geçecek. 
     Ankara, bugün öğle saatlerinden itibaren yağmurlu, yarın gündüz kuvvetli lodosla birlikte yağmurlu, gece geç saatlerde poyraz fırtınasıyla birlikte etkili kar yağışlı geçecek. Başkentte cuma günü kar yağışı tahmin ediliyor. 
     Önümüzdeki 3 günün hava raporu ise şöyle 
     
     Perşembe 

     Marmara'nın tamamı, Batı Karadeniz, Ege'nin kuzeyi ve Bolu çevresi etkili kar yağışı alırken, poyraz şiddetli esecek. Yağmur ise Orta Karadeniz, İç Anadolu, Güneydoğu Anadolu, Akdeniz ve Ege'de görülecek. Özellikle Akdeniz, Ege ve Güneydoğu Anadolu'da şiddetli yağmur ve etkili lodos bekleniyor, sele ve su baskınlarına dikkat Diğer bölgelerimiz parçalı bulutlu. 
     
     Cuma 

     Marmara'nın batısı ile Kıyı Ege dışında tüm yurtta yağış var. Kar yağışı, bütün bölgeleri kaplarken Orta ve Kıyı Karadeniz ile Akdeniz ve Güneydoğu Anadolu yağmurlu. Yağmur özellikle Doğu Akdeniz ve Güneydoğu Anadolu'da etkili olacak. 
     
     Cumartesi 

     Marmara'nın batısı, Ege, İç Anadolu ve Akdeniz parçalı bulutlu, diğer bölgelerimizin tamamında kar yağışı görülecek. 
     
</TEXT>
</DOC>
