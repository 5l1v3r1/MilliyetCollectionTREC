<DOC>
<DOCNO> 240802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonyas07.html </URL>
<DATE> 2004/05/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
4 Avrupalı'dan 1'i işyerinde uyuyor... 
</HEADLINE>
<TEXT>

     Yapılan bir araştırma, ''uzun çalışma günleri, rutin görevler, sürüp giden toplantılar ve sürekli ekrana bakmanın'' çalışanları uyumaya teşvik ettiğini ortaya koydu. 
     İnternetteki iş bulma sitesi Jobline ve Monster Worldwide Inc.'in 29 Mart-13 Nisan günlerinde ortaklaşa yaptığı araştırmada, başta İrlandalılar olmak üzere Avrupalıların 4'te 1'inin işyerinde uyuduğu tespit edildi. 
     14 ülkeden 21 bin 500 kişinin katıldığı ankete göre, çalışanların yüzde 24'ü, toplantıda, masasında ya da tuvalette uyuyor. 
     İşyerinde uyuyanların başını, yüzde 40'la İrlandalılar çekerken, ankete katılan Danimarkalıların yüzde 80'i işyerinde hiç uyumadığını bildirdi. 
     Katılımcıların yüzde 39'u ise işyerinde uyumadığını, ancak uyumamak için direndiğini kaydetti. 
     Sitede yayımlanan açıklamada, ''uzun çalışma günleri, rutin görevler, sürüp giden toplantılar ve sürekli ekrana bakmanın'' çalışanları uyumaya teşvik ettiği vurgulandı. 
     
</TEXT>
</DOC>
