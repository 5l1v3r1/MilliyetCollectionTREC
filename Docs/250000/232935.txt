<DOC>
<DOCNO> 232935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur32.html </URL>
<DATE> 2004/04/19/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Öğretmenlerin il içi yer değiştirme başvuru süresi uzatıldı... 
</HEADLINE>
<TEXT>

     Milli Eğitim Bakanlığı MEB , bugün mesai saati bitiminde sona erecek öğretmenlerin il içi yer değiştirme başvuru süresini, 22 Nisan Perşembe gününe kadar uzattı. 
     MEB yetkilileri, elektronik ortamda alınan başvuruların yoğunluğu ve bazı teknik sıkıntılar nedeniyle sürenin uzatıldığını açıkladılar. 
     Zorunlu çalışma yükümlülüğü bulunmayan veya muaf olan, zorunlu çalışma yükümlülüğü bulunup zorunlu çalışma yükümlülüğü öngörülen illerde görev yapan öğretmenlerden, 30 Eylül 2004 tarihi itibariyle bulundukları okulda en az 2 yıl çalışanlar, il içinde yer değiştirme başvurusu yapabiliyor. 
     İl içi yer değiştirme isteğinde bulunacak öğretmenlerin, TC kimlik numaraları ile bakanlığın http ilsis.meb.gov.tr adresindeki ''elektronik başvuru formu''nu doldurmaları gerekiyor. 
     
</TEXT>
</DOC>
