<DOC>
<DOCNO> 234023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/magazin/yazdud.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğin çocukları için hep birlikte 
</HEADLINE>
<TEXT>

   Levent'te China Bistro, People hep zirvede, son CD'ler, filmler ve Faruk Saraç'tan önemli bir defile... 
   
      
   Yine dolu dolu bir hafta ve kırk kapının ipi çekildi sevgili PAZAR POSTASI okuyucuları... Hafta içi 'Yaşanmış Şehir Hikayeleri-1'de yer alan, 'Yasak Aşklar' adlı öyküyü dizi film yapacak Ajans A'nın güzel patroniçesi Arzu Akmansoy ve büyük patron Tekin Akmansoy ile birlikte bir Çin yemeği yiyelim istedim. Eskiden bir İtalyan restoranı Rotha olan 1. Levent'te yeni açılan 'China Bistro'ya gittik. Buranın yeni mönüsünü, Caliante'den çok yakından tanıdığım ve şefliğine hayran olduğum sevgili Tolga Atalay yapmış. Genç patron Fahri Çağlayan sağ olsun kapıda karşıladı bizi. Dekorasyonu Serkan Bilir, Burak Oral ve Deniz Duru tamamen değiştirmişler ve hoş bir yer yapmışlar. Tolga hemen test etmemi istediği pek çok çeşidi masaya yığdı. Karides gevrekleri, beş sebzeli çıtır Çin böreği, erik soslu kızarmış yengeç kolları, tarçınlı, elmalı körili tavuk salatası, dana etli Çin mantısı, bal ve baharatlı kaburgalar derken, ben "Yeter" dedim. Tekin Ağabey ve Arzu da öyle Ama Tolga ısrarlı, bir de parça fıstıklı ve acı baharatlı tavuk ile mango-ıstakoz kremalı ördek getirdi. Aslında ben bu kadar karışık Çin yemeği pek sevmiyorum, nazik midem allak bullak oluyor. Neyse tam biz yemek yerken baktım f f Basın Halkla İlişkiler'in başarılı patroniçesi Feza Fırat içeriye girdi. Yanında Tolga'nın annesi Sıdıka Atalay, Yüksel Mermer ve dostları vardı. Bu arada fiyatları şöyle bir inceledim, pahalı değil. Kişi başı keyifli bir yemek içki hariç 35 milyon liraya çıkabilirsiniz. 
   China Bistro telefon 0212 270 56 56. 
   
   Kaliteli yemek ve ambiansın adı People 
   Efendim, benim bağlı olduğum yayınevinin genç ortakları Engin Uğur ve Necati Güç ile eşleri Gülten ve Oya, POSTA Gazetesi'nin sevilen yazarlarından, benim masa komşum Halim Bahadır ve arkadaşı ile, gazetedeki kankam sevgili Yazgülü Aldoğan, menajerim Sayım Çınar ilk kitabım 'Yaşanmış Şehir Hikayeleri-1'in yakaladığı tirajı yani 13'üncü baskıyı kutlamak üzere sevgili İzzet Çapa ile yakışıklı kavalyem Ali Sayar'ın ortağı olduğu People'a yemeğe gittik. Çok hoş bir geceydi. Editörüm sevgili Özgür Kalyoncu bu aralar hamileliği zor geçtiği için gelemedi. Asistanım sevgili Özgür Köylü ise artık terfi etti ve yaşam sayfalarıyla boğuşuyor, yeni asistanım Elif Doğan ise yavaş yavaş işe ısınıyor. E, benim hızıma ve bana tahammül etmek biraz zor çünkü. Neyse o gece hep tanıdık isimler vardı. Kimler mi Saygı duyduğum büyüğüm Mehmet Ağar'ın güzel eşi Emel Abla'nın artistleri kıskandıracak güzelliğe sahip olan kız kardeşi Meral, bir başka masada sevgili Semra Özal, eski papatyalardan Nesrin İlter ve birkaç konuğu, bir köşede POSTA Ailesi'nin yeni starı, aslında Türkiye'nin starı Seda Sayan ve hayat arkadaşı Gökhan Şükür, Dünya Göz Hastanesi'nin yakışıklı patronu Eray Kapıcıoğlu. Yemekte neler yediğimize gelince Halim çok iştahsızdı. Koca bir gece bir tabak roka salatası ile rakısını içti. Arkadaşı da öyle, yalnızca Porçini mantarlı bonfile yedi. Ben deniz mahsulleri, Yazgülü greek salata, Necati, Engin ve eşleri ise ahtapot ızgara ile içinde her türlü mevsim yeşillikleri olan People salata aldılar. Ana yemekte ağırlık sahanda mezgit balığı ile kuzu pirzola ve porcini mantarlı bonfiledeydi. Tatlıları ortaya söyledik. Çikolata rüyası, bademli çikolata sufle, kestane rulosu ve limon sorbe geldi. Her şey muhteşemdi. Şef sevgili Garo, Barış ve garson Rasim gece boyunca başımızdan eksik olmadılar sağ olsunlar. People telefon 0212 269 10 84. 
   
      Serdar, Salih, Halil ve biraz kültür turu 
   Amerikan Bağımsız Sineması'nın ve Hollywood'un muhteşem melezi, Quentin Tarantino'nun yapımcılığını ve yönetmenliğini üstlendiği 5 film Bilgi Sineması'nın Dolapdere kampüsünde gösterime girdi. 'Ucuz Roman', 'Dört Oda', 'Jackie Brown', 'Kill Bill Vol.1' ve 'Günbatımından Şafağa' adlı filmler 21 Nisan Çarşamba gününe kadar gösterimde kalacak, bilginize. Bilet fiyatları tam 5, öğrenci 3 milyon lira. Bilgi ve rezervasyon için tel 0212 444 04 28. Efendim bu hafta tam üç kez sevgili Serdar Ortaç'ın yeni çıkan albümü 'Beni Unut-Çakra'yı dinledim. Serdar sevdiğim ve de sahnesini beğendiğim bir isim zaten. Albümde tam 14 şarkı yer alıyor. Ben bunlar arasında 'Beni Unut', 'Yar Ayrı Gayrın mı Var ' ve 'Yapraklar'ı çok beğendim. Serdar'ın başarısı aldığı tirajdan da belli zaten. Son çıkan CD'ler içinde bir favorim daha var 'Ulus 29-by Salih Saka'. Sevgili Salih Saka ve ortağı Suat Ateşdağlı, şöhretleri uluslararası olan ve Türkiye'nin bana göre çok değerli iki müzik adamı. Salih'in 'Ulus 29' adını verdiği yeni albümü yine kıyametler koparacak. Size bir de kitaptan söz etmek istiyorum. Aynı binada görev yaptığımız, spor yazarlığında bana göre kalitesini ortaya koymuş bir isim Halil Özer. Benim de tuttuğum takım Galatasaray'ı anlatan kitabı daha şimdiden üç baskı yaptı. Adı 'Galata Saray'ın Efendileri'. Nokta Yayınları'ndan çıkan kitap bence hem tüm Galatasaraylılar hem de rakip takımların taraftarlarının kütüphanelerinde bulunmalı. Eline sağlık Halil. 
   
      25'inci yılda bir rekor 550 parça 
   Yakın dostlarımdan biridir Faruk Saraç. Yüreği güzel, adam gibi adamdır. Sevgili Faruk'un, bugüne değin yaptığı tüm defileleri hep yardım amaçlıdır. Yarın, yani 19 Nisan Pazartesi saat 19.30'da Swissotel'de gerçekleştireceği bu defilesi de öyle. Kendi markasıyla artık uluslararası olan Türkiye'nin erkek modasında önde gelen tasarımcıları arasında bulunan sevgili Faruk Saraç bir çeyrek asır hizmet verdiği moda dünyasında yarınki defilesini de Darüşşafaka yararına düzenliyor. O nedenle pamuk eller cebe lütfen. Tüm geliri babaları hayatta olmayan, yetenekli, çalışkan, ekonomik olanakları sınırlı çocukların eğitimine aktarılacak. Defilede Çağla Şıkel'in de özel bir dans gösterisi yer alıyor. Toplam 550 parçalık koleksiyonun sunulacağı defilenin koreografisini ise uluslararası bir isim Uğurkan Erez yapıyor. Podyumda ise Atila Saral, Yaşar Alptekin, Şenol İpek, İsmet Özhan gibi defilelerde artık pek yer almayan isimlerin yanı sıra genç mankenler de var. Evet bu pazar da bu kadar efendim. Sevinçleriniz okyanuslar, üzüntüleriniz kum tanesi kadar olsun... 
   
      Nerede görüldüler    Tuğçe Kazaz ile Serdar Bilgili Etiler Şamdan'da alt, alta, üst üste dans ederken ve Tuğçe, Serdar'ı bir kardeş olarak şefkatle öperken Son günlerde üç kilo alan Deniz Seki aldığı bu kiloları vermek üzere ünlü diyetisyen Taylan Kümeli'nin Nişantaşı'ndaki ofisinden çıkarken.Sosyetenin başarılı iş kadınlarından Gülay Kamaz yakın arkadaşı Siren Ertan'ın yeni açtığı terzi atölyesinden çıkarken.Sahibi oldukları Nişantaşı Brasserie'de güzel havadan yararlanan Zeynep-Metin Fadıllıoğlu güneşlenirken ve müşteriler arasında olan Esra Üstünkaya ile laflarken.Kalbindeki bir sıkışmadan dolayı telaşlanan Şefik Öztek apar, topar Ankara'dan dönüp havaalanından direkt International Hospital'a giderken.Sonunda kızı Seren'i evlatlıktan reddetmeye kıyamayan Nevin Serengil, 40 gün salça ekmek yiyen kızına Teşvikiye'de Milli Reasürans'da yer alan Chatal'da mükellef bir ziyafet çekerken.Muhteşem İkili Cenk Eren ve Nükhet Duru, Antalya'ya gitmek üzere CİP Salonu'nda sabahın köründe yarı uykulu bir vaziyette kahvaltı yaparken.Dolmabahçe Ritz Carlton'ın S-mall katında yer alan popüler eğlence mekanı Red Room'un genç patronu Gökhan Yüzbaşıoğlu yeni projeleriyle ilgili Harbiye'deki ofisinde ekibiyle toplantı yaparken.Sezen Aksu ve yakın dostları perşembe geceleri düzenledikleri aile yemeği nedeniyle, yakın arkadaşı Nilgün'ün eşi Hadi Öney'in ortağı olduğu Arnavutköy'deki Fişmekan Balıkçısı'ndan paparazzilere yakalanmamak için arka kapıdan arabasına binerken.Kafasına olmayan kilolarına takan ünlü işletmeci Ali Sayar verdiği 7 kiloya rağmen "Daha birkaç kilo fazlalığım var" deyip hafta sonlarını Levent Tenis Kulübü'nde milli bir tenis hocası olarak önüne geleni yenerken. 
   
   
</TEXT>
</DOC>
