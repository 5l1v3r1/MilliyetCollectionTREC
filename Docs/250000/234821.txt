<DOC>
<DOCNO> 234821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun22.html </URL>
<DATE> 2004/04/26/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
De Soto'nun ofisi Mayıs ortalarında tamamen kapatılacak 
</HEADLINE>
<TEXT>

     KKTC Başbakanı Mehmet Ali Talat ile Dışişleri Bakanı ve Başbakan Yardımcısı Serdar Denktaş'a bugün veda ziyaretinde bulunacak BM Genel Sekreteri'nin Kıbrıs Özel Temsilcisi Alvaro De Soto'nun çalışma ofisi, mayıs ayı ortalarında kapatılacak. 
     Bir BM yetkilisi, De Soto'nun başında bulunduğu BM iyi niyet misyonu ofisinin, önümüzdeki ay ortalarında tamamen kapatılacağını, buradaki personelin de aşamalı olarak adadan ayrılacağını belirtti. 
     Personelin bir bölümünün kısa sürede adadan ayrılacağını ifade eden yetkili, bazı bürokratik işlemlerin tamamlanmasının ardından kalan personelin de yeni görev yerlerine gönderileceklerini kaydetti. 
     De Soto, 24 Nisan Cumartesi gecesi yaptığı açıklamada, bu hafta ortasında Genel Sekreter Kofi Annan'a raporunu sunmak üzere adadan ayrılacağını, bu arada veda ziyaretlerini tamamlayacağını bildirmişti. 
     
</TEXT>
</DOC>
