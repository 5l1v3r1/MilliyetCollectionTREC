<DOC>
<DOCNO> 206840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sonspo20.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Noumoski'li Ülker Atina'ya sıkıntılı geldi 
</HEADLINE>
<TEXT>

     Basketbol Erkekler Avrupa Ligi A Grubu'nda yarın Yunanistan'ın AEK takımıyla karşılaşacak olan Ülkerspor, başkent Atina'ya sıkıntılı geldi. 
     Ülkerspor kafilesini taşıyan THY ait uçak İstanbul'daki kötü hava koşulları ve yoğun kar yağışı nedeniyle Atatürk Hava Limanı'ndan yaklaşık 1 saatlik rötarla kalktı. 
     Kafile Atina'ya indikten sonra bu kez de sporcuları kalacakları otele taşıyan otobüs, kendisine eskortluk eden polis aracına arkadan çarptı. Kafile kaza alanında yaklaşık yarım saatlik beklemenin ardından Holiday İnn Oteli'ne yerleşti. 
     
     YENİ TRANSFER NOUMOSKİ 
     Ülkerspor'un yeni transferi eski Efes Pilsenli Petar Noumoski, ''Türkiye benim 2. vatanım'' dedi. 
     İtalya 1. Basketbol Ligi takımlarından Breil Milano takımından transfer edilen Makedon yıldız, 4 yıl aradan sonra Türkiye'ye dönmekten mutluluk duyduğunu ifade ederek, ''Montepaschi Siena'daki antrenörüm Ergin Ataman ile tekrar çalışmak benim için onur verici. Ülkerspor kariyerim için önemli bir kulüp. Başarı için burdayım'' diye konuştu. 
     Yaklaşık 1 yıldır Makedonya'nın Üsküp bölgesini temsil eden Vmro-Dpme partisinden Milletvekili olarak görev yaptığını da belirten Naumoski, muhalefette bulunan partisindeki çalışmalarıyla ülkesine ve halkına hizmmet vermekten gurur duyduğunu sözlerine ekledi. 
     Naumoski'nin yarın Ülkerspor'un AEK ile yapacağı maçta da forma giymesi bekleniyor. 
     
</TEXT>
</DOC>
