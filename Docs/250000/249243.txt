<DOC>
<DOCNO> 249243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/soneko12.html </URL>
<DATE> 2004/06/19/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Maliye Trafik cezaları artmayacak 
</HEADLINE>
<TEXT>

     Maliye Bakanlığı, trafik cezalarında bir artış yapılmayacağını, Karayolları Trafik Yasası'nda yapılması planlanan bir değişikliğin yanlış anlaşıldığını açıkladı. 
     Maliye Bakanlığı, bir ayda ödenmeyen tarfik cezalarının üçe katlanacağına yönelik halerlerle ilgili bir açıklama yaptı. Açıklamada, Karayolları Trafik Yasası'nda yer alan mevcut uygulamada, ilk 10 gün içinde ödenen cezaların bir kat, ikinci 10 gün içinde ödenen cezaların iki kat ve üçüncü 10 gün içindre ödenen cezaların ise üç kat olarak tahsil 
     edildiği hatırlatılarak, "Yapılması planlanan değişiklikle cezanın ödenmesi için bir aylık ödeme süresi verilmekte ve bu suretle cezaya muhatap olan kişinin seyahatte olması, tatilde bulunması, ücretini veya maaşını henüz alamamış olması gibi nedenlerle gecikmesi sonucu cezanın üç kata çıkması ödeme güçlüğü yarattığı için yapılan bu düzenlemeyle sakıncanın giderilmesi amaçlanmaktadır" denildi. Bir aylık ödeme süresi içerisinde ödenmeyen cezaların üç kata çıkarmasına yönelik uygulamanın da aynen korunduğu vurgulandı. 
     
</TEXT>
</DOC>
