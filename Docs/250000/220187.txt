<DOC>
<DOCNO> 220187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/spor/spo07.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolla kendini İsrail 
</HEADLINE>
<TEXT>

   Yeni kurulan Filistin Milli Takımının Teknik Direktörü Riedl, en büyük düşünün bir gün İsrail ile oynamak olduğunu söyledi 
   
   Hocası Avusturyalı 
   FİLİSTİN Milli Takımı kuruldu, teknik direktörlüğe Avusturyalı eski milli futbolcu Alfred Riedl getirildi. Şu ana dek bir özel maç yaptıklarını ve Tayvan'ı 8-0 yendiklerini belirten Riedl, "3 hafta sonra Dünya Kupası Eleme Grubu'nda Irak ile karşılaşacağız. Çok güçlü bir takım. Yenersek çok büyük bir galibiyet elde etmiş olacağız. Ama benim en büyük düşüm bir gün kurduğum Filistin Milli Takımı ile İsrail arasında özel bir karşılaşma yapılması" dedi. 
   
   Gazete ilanıyla kuruldu 
   10 işadamının sponsorluğuyla kurulan Filistin Milli Takımı'nın gazete ilanlarıyla oluşturulduğunu vurgulayan Riedl, "En çok talep, Şili Ligi'nde mücadele eden ve çoğunluğunu Filistin asıllı oyuncuların oluşturduğu Palestina futbolcularından geldi. Filistin'de de bazı oyuncuları bulduk" diye konuştu. Avusturyalı çalıştırıcı olaylar nedeniyle kamplarını Mısır'da yapacaklarını, maçlarını ise Katar'da oynayacaklarını ifade etti. 
   
   
</TEXT>
</DOC>
