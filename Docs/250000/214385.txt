<DOC>
<DOCNO> 214385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/siyaset/siy02.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta ortaoyunu 
</HEADLINE>
<TEXT>

   Kıbrıs müzakereleri için gazetecilerle aynı uçakta ABD'ye giden Denktaş, hiçbir soruya yanıt vermezken hazır cevaplığı ve esprileriyle güldürdü 
      HABER MERKEZİ 

   
   
   KKTC Cumhurbaşkanı Rauf Denktaş, Kıbrıs görüşmeleri için ABD'ye giderken uçakta gazetecilerle arasında esprili diyaloglar yaşandı. Radikal gazetesi yazarı Erdal Güven, İstanbul'dan pazar günü hareket eden uçağa binişinde Denktaş'ın Mehmet Ali Birand ve kendisiyle karşılaştığını, ilk sözünün, "Başka uçak yok mu" olduğunu yazdı. Güven, yolculuk boyunca Denktaş'ın ve ekibinin, gazetecilerin tüm sorularını yanıtsız bıraktığını, bundaki amacın "Türk tarafının pozisyonunu açık etmemek" olduğunu ifade etti. 
   Yazıya göre, yanına KKTC Başbakanı Mehmet Ali Talat'ı oturtan Denktaş, "En sevmediğim iki Mehmet Ali'yle yolculuk ediyorum. Şu dünyanın haline bak" dedi. Birand'ın, "Tasos Papadopulos'un jest yapıp selefi Glafkos Klerides'i yanına aldığı"nı hatırlatması üzerine de Denktaş'ın yanıtı "Ne olmuş, ben de 40 yıldır didiştiğim adamı başbakan olarak yanıma aldım" oldu. 
   Güven, Denktaş'la uçaktaki gazeteciler arasında daha sonra şu konuşmaların geçtiğini yazdı 
   
   Annan'a bir belge vereceğiniz doğru mu 
   - New York'ta hava çok güzelmiş. 
   
   Annan'ın mektubundaki takvime ne diyorsunuz 
   - Ben ne tekvimler gördüm. 
   
   Ama bu takvim biraz farklı. 
   - Evet, farklı, bu Talat'ın takvimi. 
   
   Talat'la anlaşabiliyor musunuz 
   - Hazmediyorum. O da yavaş yavaş Müslüman oluyor." 
   
   
   
   
</TEXT>
</DOC>
