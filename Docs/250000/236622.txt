<DOC>
<DOCNO> 236622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun06.html </URL>
<DATE> 2004/05/02/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İlginç kaza Lüks otomobiller birbirinin üzerine düştü... 
</HEADLINE>
<TEXT>

     New York'ta bir otoparkta beklenmedik kaza lüks otomobillerde büyük hasara yol açtı. 
     Park yeri bulmanın olanaksız hale geldiği New York'ta, asansörlü otoparklardan birisinde, en üst kattaki platformun çökmesi nedeniyle bir Porsche, bir BMW'nin üzerine, daha sonra iki lüks otomobil bir başka Jaguar marka aracın üstüne düştü. 
     Asansörlü otoparktaki kaza sonucu lüks araçlarda 100 bin dolardan fazla hasar meydana gelirken, otopark kahyası Omer Corrae de ölümden son anda kurtuldu. 
     Omer Corrae, 2001 model Porsche Boxster'ı en üst kata yerleştirdikten sonra, aşağıya indiğinde platformun aniden çöktüğünü söyleyerek, ''Benim şanslı günüm. Birkaç saniyeyle ölümden veya yaralanmaktan kurtuldum'' dedi. 
     En üstteki platform çökünce Porsche marka spor araç, 2002 model BMW 0i'nin üstüne, sonra da momentumun etkisiyle iki araç 2002 model Jaguar'ın üzerine düşerken, arada bir de Toyota marka araç hasara uğradı. 
     Araçların sahipleri kazayı duyar duymaz olay yerine gelince fazla üzüntü belirtisi göstermediler ve talihsiz kazada kimsenin yaralanmamasına sevindiklerini söylediler. 
     New York'un Manhattan bölgesinde özellikle iş merkezlerinin yoğun olduğu yerlerde, 3 ya da 4 katlı asansörlü otoparklar yaygın olarak kullanılıyor. 
     
</TEXT>
</DOC>
