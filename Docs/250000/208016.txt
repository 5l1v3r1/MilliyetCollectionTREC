<DOC>
<DOCNO> 208016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/spor/spo04.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur yağdı, böyle oldu 
</HEADLINE>
<TEXT>

      SERKAN HACIOĞLU 

   
   PSV maçı iptal 
   EFES Pilsen Cup Turnuvası da yağmura takıldı. Trabzonspor'un PSV Eindhoven ile yapacağı karşılaşma, olumsuz hava koşulları nedeniyle iptal edildi. Antalya Atatürk Stadı'na gelen hakem Kuddusi Müftüoğlu, karşılaşma öncesinde sahaya çıkarak kontrollerini yaptı. Sahada biriken suların topun zıplamasına bile engel olduğunu gören Müftüoğlu maçın oynanamayacağına karar verdi. 
   
   Bugün oynanacak 
   KARŞILAŞMANIN bugün hava şartlarının elvermesi durumunda 17.30'da oynamasına karar verildi. Bu arada turnuvanın ikinci maçı olan Galatasaray - Kaiserslautern müsabakası da, 20.30'da yapılacak. Öte yandan Trabzonspor'un dün yapması gereken antrenman da iptal edildi. Bordo-Mavililer sadece salonda kısa süren bir çalışma yaptı. 
   
   Trabzon revir gibi    TRABZONSPOR'A Antalya yaramadı. Gökdeniz bir haftadır hastalıktan kurtulamazken, Mustafa Yalçınkaya da sağ kasığından yeniden sakatlandı. Kaptan Fatih ise bileğindeki iltihaplanma zamanında teşhis edilemediği için arkadaşlarından ayrı kaldı. Erdinç'in kasığındaki problemi sürerken, D'Haene'nin sağ adalesindeki çekme teknik heyetin canını sıktı. Mehmet Kahraman'ın da sağ ayağındaki sorun düzelmedi. 
   
   
   
   
</TEXT>
</DOC>
