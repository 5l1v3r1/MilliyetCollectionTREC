<DOC>
<DOCNO> 217370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun05.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'liler, Ladin ve Saddam'ın idamını TV'den izlemek istiyor 
</HEADLINE>
<TEXT>

     Amerikalıların üçte birinin, El Kaide lideri Usame Bin Ladin ve devrik Irak lideri Saddam Hüseyin'in idamını televizyonlardan izlemek istediği ve bunun için bedel ödemeye razı olduğu ortaya çıktı. 
     Yapılan bir nabız yoklamasının sonuçlarına göre, idamların TV'den yayımlanmasını isteyenlerin oranı yüzde 30. Bunun için para ödemeye hazır olanların oranı ise yüzde 21. 
     Nabız yoklamasına katılanların yüzde 18'i, ''Sadece Saddam'ın idamı TV'lerden naklen verilmelidir'' derken, bu iş için para ödemeye hazır olanların oranı yüzde 11 olarak belirlendi. 
     Nabız yoklaması, ''Harris İnteractive'' adlı kuruluş tarafından ''Trio Cable'' adlı kanal için yapıldı. 
     Halkın yüzde 33'ü ise ''idamların TV'den yayımlanmasına gerek olduğuna inanmadığını'' ifade etti. 
     
</TEXT>
</DOC>
