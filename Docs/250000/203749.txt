<DOC>
<DOCNO> 203749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo17.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, ilk deplasman puanına seviniyor 
</HEADLINE>
<TEXT>

     Bursaspor Kulübü Basın Sözcüsü Sedat Kaya, ''Amacımız Samsunspor'u yenmekti ama deplasmanda alınan bir puana da sevindik'' dedi. 
     Kaya, Samsun deplasmanında alınan beraberlikten çok, takımın ortaya koyduğu mücadele ve kazanma azmine sevindiklerini söyledi. 
     Ligde bu sezon ilk kez bir deplasman maçından puan çıkarttıklarını anımsatan Kaya, ''Son dakikada Frasineanu'nun kaçırdığı pozisyon gol olsa, sahadan 3 puanla ayrılabilirdik. Amacımız Samsunspor'u yenmekti ama deplasmanda alınan bir puana da sevindik'' diye konuştu. 
     
     ''ARA TRANSFERDE TAKVİYE YAPILACAK'' 
     Sedat Kaya, lige verilen arada takıma teknik heyetin raporu doğrultusunda takviye yapılacağını söyledi. 
     Ligin ilk yarısında özellikle orta alanda sıkıntı yaşadıklarını anlatan Kaya, şunları söyledi 
     ''Devre arasına, Samsunspor karşısında alınan bir puandan dolayı biraz olsun moralli giriyoruz. Takımın, arayı en iyi şekilde değerlendirip, yapacağımız takviyelerle de ikinci yarı çok başarılı olacağına inanıyorum. Transfer için teknik heyetin raporunu bekliyoruz. İzlediğimiz bazı oyuncular var. Rapor gelir gelmez hemen transfer harekatına başlayacağız.'' 
     
</TEXT>
</DOC>
