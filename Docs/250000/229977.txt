<DOC>
<DOCNO> 229977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo17.html </URL>
<DATE> 2004/04/09/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Mirsad Tükcan, 2. tur maçlarının ribaunt krallığını elde etti... 
</HEADLINE>
<TEXT>

     Basketbolda Erkekler Avrupa Ligi 2. turunda mücadeleler tamamlanırken, 6. ve son haftanın ''en değerli oyuncusu'' MVP , İsrail'in Maccabi Elite Tel Aviv takımının Litvanyalı oyun kurucusu Sarunas Jasikevicius oldu. 
     Takımının dün gece sahasında Litvanya'nın BC Zalgiris Kaunas takımını 107-99 yendiği maçta 30 dakika forma giyen ve bu sürede 37 sayı, 3 savunma ribaundu, 2 asist ve 1 top çalma performansıyla 37 puan toplayan Sarunas Jasikevicius, haftanın MVP'si olmaya hak kazandı. 
     Ligin 2. tur maçlarının ''en değerli oyuncusu'' unvanını ise toplam 156 ve maç başına 26 puanla Litvanya'nın BC Zalgiris Kaunas takımının ünlü pivotu Arvydas Sabonis aldı. 39 yaşındaki emektar yıldız oyuncu, ligin ilk tur maçları sonunda da ''MVP'' olmuştu. 
     2. tur mücadelesinin ribaunt krallığını, Rusya'nın USH CSKA Moskova takımında forma giyen Mirsad Türkcan, toplamda 64 ve maç başına 12.8, hücum ribaundunda da 25 ve maç başına 5 ortalamayla kazandı. 
     Ülkerspor'un milli forveti İbrahim Kutluay ise 3 sayılık atışlar kategorisinde 26'da 15 isabet ve 57.7'lik yüzdeyle birinciliği elde etti. 
     Öte yandan 16 takım içinde ortalama en az sayı yiyen ekip olan Efes Pilsen, potasında 6 maçta 390 sayı görürken, maç başına ortalama ise 65 olarak gerçekleşti. 
     Ligin bireysel istatistiklerinde, 2. tur grup maçları sonunda ilk sıralarda bulunan sporcular ile Türk takımları sporcularının klasmandaki yerleri şöyle 
     En Değerli Oyuncu 
     6-Mirsad Türkcan USH CSKA Moskova 104 20.8 . 
     Sayı 
     1-Juan Carlos Navarro FC Barcelona 112 18.67 . 
     Toplam Ribaunt 
     5-Joseph Blair Ülkerspor 52 8.67 . 
     8-Goran Nikoliç Efes Pilsen 39 7.8 . 
     Savunma Ribaundu 
     1-Arvydas Sabonis BC Zalgiris Kaunas 54 9 . 
     3-Mirsad Türkcan USH CSKA Moskova 39 7.8 . 
     4-Joseph Blair Ülkerspor 37 6.17 . 
     Hücum Ribaundu 
     7-Joseph Blair Ülkerspor 15 2.17 . 
     Asist 
     1-Marcus Brown USH CSKA Moskova 32 6.4 . 
     3-Kerem Tunçeri Efes Pilsen 28 4.67 . 
     Blok 
     1-Maceo Baston Maccabi Elite Tel Aviv 8 1.6 . 
     Top Çalma 
     1-David Vanterpool Montepaschi Siena 24 4 . 
     
</TEXT>
</DOC>
