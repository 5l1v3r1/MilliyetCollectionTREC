<DOC>
<DOCNO> 240515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo15.html </URL>
<DATE> 2004/05/16/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Zafer Biryol Adımı Türk futbol tarihine yazdırdığım için mutluyum... 
</HEADLINE>
<TEXT>

     Birinci Süper Ligi 2003-2004 sezonunda attığı 25 golle ''gol kralı'' olan Konyasporlu Zafer Biryol, adını Türk futbol tarihine yazdırdığı için çok mutlu olduğunu söyledi. 
     Fenerbahçeli Van Hooijdonk'u bir golle geçerek ''30. Gol Kralı'' unvanını alan Zafer Biryol, sezon boyunca kendine duyulan güveni boşa çıkarmadığını, çok çalıştığı Konyaspor'da kendini bulduğunu bildirdi. 
     Yalnızca 1 sezon oynadığı Konyaspor'da sürekli hücuma oynayan Altan ve Cenk'in yerinde ve zamanında paslarıyla istediği pozisyonları yakaladığını ve bazılarını gole çevirdiğini ifade eden Biryol, ''Sezon içindeki performansımın karşılığında gol kralı oldum. Bunu hakettiğimi düşünüyorum. Adımı Türk futbol tarihine yazdırdığım için çok mutluyum'' dedi. 
     Biryol, yakaladığı bu ivmeyi gelecek sezonlarda da sürdürmeyi istediğini vurgulayarak, ''Artık gollerimi başka forma altında atacağım. Gösterdiğim performans sonucu çağırıldığım Milli Takımı'nı da gollerimle galibiyetlere taşımayı istiyorum. Gol krallığı konusunda Metin Oktay ve Tanju Çolak gibi adımı Avrupa'da da duyurmayı hedefliyorum'' diye konuştu. 
     
</TEXT>
</DOC>
