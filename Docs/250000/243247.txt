<DOC>
<DOCNO> 243247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/soneko08.html </URL>
<DATE> 2004/05/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
''İkinci el''e ÖTV tesellisi... Piyasadan fiyatlar için... 
</HEADLINE>
<TEXT>

     Nisan ayından itibaren hareketlenen ama daha sonra döviz kurları ve kredi faizlerindeki artış nedeniyle durgunlaşan ikinci el otomobil piyasası, hurdaya ayrılan araçlar karşılığında, yeni taşıt alımında uygulanan 4.5 milyar liralık ÖTV indiriminin 2 milyar 250 milyon liraya düşürülmesiyle umutlandı. 
     Bursa Oto-Koop Başkanı Rasim Hazar, AA muhabirine yaptığı açıklamada, Özel Tüketim Vergisi ÖTV indiriminden olumsuz etkilenen ikinci el otomobil piyasasında, havaların ısınmasıyla birlikte hareketlenme yaşandığını, ancak döviz kurları ve kredi faizlerindeki artışın, satışları yeniden durma noktasına getirdiğini ifade etti. 
     Hazar, döviz kurlarının düşük olduğu dönemlerde, vatandaşların küçük tasarruflarını ikinci el otomobillerde değerlendirdiklerini ifade ederek, kurlardaki artışın ardından satışların bıçak gibi kesildiğini belirtti. 
     ''Kuş serisi'' olarak bilinen ''Doğan'', ''Şahin'' ve ''Kartal'' ile ''Broadway'' ve ''Spring'' gibi ekonomik otomobillerin daha çok alıcı bulduğunu anlatan Hazar, ''ÖTV indiriminin düşürülmesi olumlu bir adım. Ancak, ÖTV indiriminin tamamen kaldırılmasını bekliyoruz'' dedi. 
     Hazar, çevre il ve ilçelere de hitap edecek şekilde, BUTTİM'de cumartesi günleri ''İkinci El Oto Halk Pazarı'' kuracaklarını bildirdi. 
     Piyasada oluşan ikinci el otomobil fiyatları şöyle 
     

Marka Model En düşük Bin TL En yüksek Bin TL Broadway 1998 9.000.000 9.500.000 Doğan SLX 1999 10.000.000 11.000.000 Şahin 1999 9.000.000 9.500.000 Fiat Brava AC 2000 15.000.000 16.000.000 Megane 1.6 RTA 2000 15.000.000 16.000.000 Clio 1.4 HB 2001 14.500.000 15.000.000 Clio 1.6 HB 2001 14.500.000 15.500.000 Hyundai GLS 1.5 2000 14.000.000 15.000.000 Peugeot 206 2000 16.000.000 17.000.000 Opel Astra 1.6 CD 2000 22.000.000 23.000.000 Ford Focus Ambiente GP 2000 18.000.000 19.000.000 Ford Focus Ghia 2000 21.000.000 22.000.000 Volkswagen Polo 1.6 2000 18.000.000 19.000.000 Volkswagen Bora 1.6 2000 23.000.000 24.000.000 Volkswagen Passat 1.8 TDI 2000 25.000.000 26.000.000 Suzuki Jeep 1.6 Vitara 2000 26.000.000 27.000.000 Honda Jeep 2000 30.000.000 32.000.000      

     
</TEXT>
</DOC>
