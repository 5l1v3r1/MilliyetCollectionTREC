<DOC>
<DOCNO> 214149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/dunya/dun03.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da reformcu parti seçimi boykot ediyor 
</HEADLINE>
<TEXT>

   
   İran'da, Uzmanlar Konseyi'nin binlerce reformcu milletvekili adayının adaylığını yasaklamasıyla başlayan gerginlik sonucunda, ülkenin en büyük reformcu partisi İslami İran Katılım Cephesi İİKC seçimi boykot etme kararı aldı. İİKC'nin lideri, Cumhurbaşkanı Muhammed Hatemi'nin kardeşi Rıza Hatemi. İran İçişleri Bakanı Abdülvahid Musavi Lari, meclis seçimlerinin daha önce açıklandığı gibi 20 Şubat'ta yapılacağını söyledi. Lari, halkın 7. meclis seçimlerine yeterli ilgiyi göstermemesi halinde, bundan yapılan tavsiyelere kulak asmayan Uzmanlar Konseyi'nin sorumlu olacağını savundu. Bu arada Tahran Üniversitesi kampusunda toplanan 400 kadar öğrenci, seçimi boykot çağrısında bulundu. Öğrenciler Cumhurbaşkanı Hatemi'ye istifa çağrısı yaparak, sertlik yanlılarına çok fazla yetki tanıyan anayasanın değiştirilmesi için referandum istediler. 
   
   
   
</TEXT>
</DOC>
