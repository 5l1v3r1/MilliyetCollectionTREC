<DOC>
<DOCNO> 231606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun34.html </URL>
<DATE> 2004/04/15/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Japon rehinelerden 3'ü serbest, El Cezire görüntüleri yayınladı 
</HEADLINE>
<TEXT>

     Irak'ta silahlı milislerin rehin tuttuğu 3 Japonun serbest bırakıldığı bildirildi. 
     El Cezire televizyonu, Japon rehinelerin serbest bırakıldığını duyurdu. 
     Televizyon, rehinelerin Müslüman Dinadamları Birliği'ne teslim edildiğini ve sağlık durumlarının iyi olduğunu kaydetti. 
     NHK televizyonun haberine göre, Japonya hükümeti de Irak'taki rehinelerin serbest bırakıldıklarını doğruladı. 
     Japon basın yayın organları, dün, Irak'ta geçen haftadan bu yana rehin tutulan 3 Japon vatandaşından başka 2 Japon sivilin kaçırıldığını duyurmuştu. 
     Amman-Bağdat yolunda biri kadın ve biri bağımsız çalışan foto muhabiri olmak üzere 3 Japon sivil geçen hafta rehin alınmıştı. Rehineleri elinde bulunduranlar, Japonya'nın Irak'taki askerlerini çekmemesi durumunda rehineleri öldüreceklerini bildirmiş, asker çekme talebi Tokyo tarafından reddedilmişti. 
     Kaçırılan Japonların, yardım görevlileri Noriaki Imai 18 , Nahoko Takato 34 ve foto muhabiri Soichira Koriyama 32 olduğu belirtilmişti. 
     
     EL CEZİRE YAYINLADI 

     Irak'ta serbest bırakılan Japon rehinelerin salıverildikten sonraki görüntüleri El Cezire televizyonunda yayınlandı. 
     El Cezire, 2 erkek ile bir kadının, Müslüman Din Adamları Birliği'nin temsilcileriyle görüşürkenki görüntülerine yer verdi. 
     Rehinelerin, bir kanapede oturur ve birliğin temsilcileriyle el sıkışırkenki görüntülerinde sağlıklı oldukları izlendi. 
     Irak'taki sokak çocuklarıyla ilgilenen yardım görevlisi Nahoko Takato'nun ağladığı görüldü. 
     Biri kadın ve biri bağımsız çalışan foto muhabiri olmak üzere 3 Japon sivil geçen hafta Amman-Bağdat yolunda rehin alınmıştı. Rehineleri elinde bulunduranlar, Japonya'nın Irak'taki askerlerini çekmemesi durumunda rehineleri öldüreceklerini bildirmiş, asker çekme talebi Tokyo tarafından reddedilmişti. 
     Kaçırılan Japonların, yardım görevlileri Noriaki Imai 18 , Nahoko Takato 34 ve foto muhabiri Soichira Koriyama 32 olduğu belirtilmişti. 
     
</TEXT>
</DOC>
