<DOC>
<DOCNO> 203990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo31.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes, Aras İTÜ'yü ikiye katladı 105-57 
</HEADLINE>
<TEXT>

     Türkiye Basketbol Ligi'nde yapılan karşılaşmada Efes Pilsen, Aras İTÜ'yü 105-57 yendi. 
     Karşılaşmaya çok rahat başlayan Efes Pilsen, rakibine büyük üstünlük sağlayarak ilk 4 dakika içinde sadece 1 sayı şansı tanıdı ve bu dakikada skoru 10-1 yaptı. Hasta olan Harun'dan yoksun mücadele eden Aras İTÜ, Lett ile bulduğu basketlerle farkı azaltmaya çabalasa da Efes Pilsen, Langdon, Granger ve Kaya ile etkili oldu ve ilk periyodu 26-12 önde kapadı. 
     İkinci periyotta, rakibi karşısında adeta şov yapan Efes Pilsen, Ermal ve Nikolic ile üst üste basketler bularak 15. dakikaya 26 sayı farkla 45-19 önde girdi. Periyodun sonuna kadar kontrolü elinde bulunduran ev sahibi ekip, ilk yarıyı da -27 önde tamamladı. 
     İkinci yarıda üstün oyununu sürdüren Efes Pilsen, Kaya'nın pota altından bulduğu basketlerle 23. dakikada farkı 35 sayıya 65-30 çıkardı. Lacivert-beyazlılar, rakip takımdan Holden'ın dış atışlarına engel olamazken, hızlı hücumlardan bulduğu sayılarla 3. periyot sonunda 82-48'lik skora ulaştı. 
     Son periyotta iki takım da genç oyuncularına yer verirken, 35. dakikada skoru 93-52 yapan Efes Pilsen, karşılaşmadan 48 sayı farkla 105-57 galip ayrıldı. 
     
     
EFES PİLSEN 105 - ARAS İTÜ 57 Salon Abdi İpekçi Hakemler Memduh Öget xx, Serdar Ünal xx, Deniz Kıyak xx Efes Pilsen Ender xxx 5, Langdon xxx 14, Granger xxx 13, Prkacin xx 2, Kaya xxx 12, Ermal xxx 25, Nikolic xxx 18, Ömer x 2, Alper x 3, Cenk x 5, Pastal x 2, Selim x 4 Aras İTÜ Halloway x 3, Levent Türknas x 6, Mert x 6, Lett xx 12, Holden xx 11, Levent Bilgin x 2, Ümit x 2, Ufuk xxx 13, Ahmet Suvattepe x, Aybars x 2, Altuğ x 1. periyot 26-12 İlk yarı -27 3. periyot 82-48 
     
</TEXT>
</DOC>
