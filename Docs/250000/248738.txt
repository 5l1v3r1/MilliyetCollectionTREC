<DOC>
<DOCNO> 248738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonsiy07.html </URL>
<DATE> 2004/06/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hisarcıklıoğlu AB müzakerelerini ertelemek için artık neden yok 
</HEADLINE>
<TEXT>

     Türkiye Odalar ve Borsalar Birliği TOBB Yönetim Kurulu Başkanı Rifat Hisarcıklıoğlu, Türkiye'nin AB'ye katılım müzakerelerini ertelemek için daha fazla neden kalmadığını söyledi. 
     ''Avrupa'nın Dostları'' düşünce kuruluşu ile Türkiye İhracatçılar Meclisi TİM , İstanbul Tekstil ve Konfeksiyon İşletmecileri Birliği İTKİB ve TOBB tarafından Brüksel'de ''Türkiye-AB Oyunun Sonu mu '' konulu bir konferans düzenlendi. 
     Konferansın açılışında konuşan Hisarcıklıoğlu, bu yılın sonunda AB'de yeni bir komisyon ile tanışılacağını belirterek, Prodi Komisyonu üyelerine teşekkür etti. 
     Verheugen'e de teşekkürlerini sunan Hisarcıklıoğlu, Türkiye'nin AB üyeliğinin bölge için de yararlar sağlayacağını vurguladı. 
     Hisarcıkloğlu, ''AB, Türkiye sayesinde Ortadoğu'da demokratik, istikrarlı, müreffeh bir üye kazanacaktır'' dedi. 
     Türkiye'nin tam üyelik yoluna 40 yılı aşkın bir süre önce çıktığını hatırlatan Hisarcıklıoğlu, ''Geldiğimiz noktadan geri dönemeyiz. Türkiye Avrupa'nın bir parçasıdır'' diye konuştu. 
     Müzakerelerin ertelenmesine ilişkin görüşlerin de kabul edilemez olduğunu ifade eden TOBB Başkanı Hisarcıklıoğlu, Türkiye'nin Avrupa için bir yük ve sorun teşkil etmeyeceğini söyledi. 
     Rifat Hisarcıklıoğlu, Avrupa'nın Türkiye kaynaklı ciddi boyutta bir göçmen akışından da endişe etmemesi gerektiğini kaydetti. 
     Hisarcıklıoğlu, Türkiye'nin katılım sürecini engelleyici girişimlerin istikrarı bozucu etki yapacağına dikkat çekti. 
     TİM Başkanı Oğuz Satıcı da konuşmasında, Türkiye'nin AB üyeliği konusunda son tura girdiğini belirterek, ''Bence 2005'te AB ile tam üyelik görüşmelerine başlamış olacaktır'' dedi. 
     
</TEXT>
</DOC>
