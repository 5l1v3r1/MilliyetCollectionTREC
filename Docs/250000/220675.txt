<DOC>
<DOCNO> 220675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun04.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Volvo'dan kadınlar için özel dizayn araba 
</HEADLINE>
<TEXT>

     Ender Ülgen bildiriyor 

Ünlü İsveç oto yapımcısı Volvo firması, kadınlar için özel bir otomobil modeli geliştirdi. 
     New York Post gazetesinin haberine göre, aracın özellikleri şöyle 
     ''Kadınların tırnaklarının kırılmasını önlemek amacıyla benzin deposu üzerindeki kapak kaldırıldı. 
     Paketlerin arabaya kolayca konulup çıkarılabilmesi için kapılar yana değil, yukarı açılıp kapanıyor. 
     Dönüşlerdeki çarpmalar sırasında aracın zarar görmemesi için özel dizayn çamurluk. 
     Paralel park yapmak için bilgisayar desteği. 
     At kuyruğu saçlı kadınlar için özel tasarımlı sürücü koltuğu. 
     Çamaşır makinesinde yıkanabilen koltuk örtüleri. 
     Kendi kendine ayarlanan koltuk, ayna, pedal ve direksiyon.'' Aracın, üzerindeki çamur ve lekeleri kendi kendine temizleme özelliğine de sahip olduğu ve hepsinden önemlisi, aracın motor kapağının sadece tamirci tarafından açılabilecek nitelikte yapıldığı bildirildi. 
     KADINLAR TARAFINDAN TASARLANDI Kendi alanında devrim yaratacağı bildirilen aracın, kadın tasarımcılar tarafından dizayn edildiği belirtiliyor. 
     215 beygir gücünde motoru bulunan aracın bir diğer özelliğiyse park etme kolaylığı. Benzin-elektrik karma motora sahip araç bu özelliğiyle de çevre dostu sayılıyor. 
     Aracın ön koltuklar arasındaki vites kolu kaldırılarak, kadınların el çantalarını koyabilmeleri için bir boşluk yaratılmış bulunuyor. 
     
</TEXT>
</DOC>
