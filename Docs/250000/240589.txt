<DOC>
<DOCNO> 240589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/guncel/gun01.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da adalet 40 günde geldi 
</HEADLINE>
<TEXT>


ALİ EKBER ŞEN Mersin DHA 

İngiliz Leeds United kulübü taraftarı iki kişinin 5 Nisan 2000'de İstanbul'da öldürülmesinden sonra açılan dava h l bitirilemezken, Mersinli işadamı Mahmut Anar'ın geçen yıl Rusya'da iş ortaklarınca öldürülmesiyle ilgili dava 40 günde sonuçlandı. 
Krasnodar Eyalet Mahkemesi, 40 gün süren davada Hasimov Mahammod Alimoviç'i 15, Agaliev Ruslan Hamidoviç'i de 17 yıl hapis cezasına çarptırdı. 
Rus ortaklarından narenciye ihracatı karşılığı biriken 800 bin dolar alacağını tahsil etmek için Mayıs 2003'te Rusya'ya giden evli ve üç çocuk babası Anar'dan 44 9 Haziran'dan sonra haber alınamadı. Anar'ın eşi Fatma Anar 39 , Dışişleri Bakanlığı'ndan yardım istedi. 
Araştırma sürerken Fatma Anar, alışveriş için gittiği markette eşiyle birlikte kullandığı kredi kartının limitinin dolduğunu öğrenince durumu Mersin Savcılığı'na bildirdi ve eşinin kaybolmasıyla ortağı Alimoviç'in 25 ilgisi olabileceğini iddia etti. Dışişleri Bakanlığı'nın devreye girmesiyle Rus polisi Alimoviç ile Hamidoviç'i 28 gözaltına aldı. İki zanlı Anar'ı 9 Haziran'da av bahanesiyle Krasnodar'ın Krimskiy kasabasındaki ormanlık alana götürdüğünü ve öldürüp cesedini gömdüğünü itiraf edince, Krasnodar Eyalet Mahkemesi iki zanlıyı hapis cezasına çarptırdı, şirket şoförü Suliev Suren Niyazoviç beraat etti. 


</TEXT>
</DOC>
