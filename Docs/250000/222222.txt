<DOC>
<DOCNO> 222222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/soneko07.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu-Sen Yoksulluk sınırı 1 milyar 634 milyon lira 
</HEADLINE>
<TEXT>

     Türkiye Kamu-Sen'in araştırmasına göre, Şubat ayında, 4 kişilik bir ailenin yoksulluk sınırı 1 milyar 634 milyon lira, çalışan tek kişinin açlık sınırı ise 599 milyon 462 bin lira olarak belirlendi. 
     Türkiye Kamu-Sen Araştırma Geliştirme Merkezi'nin, DİE'den alınan Şubat 2004 fiyatları baz alınarak yapılan araştırmasına göre, çalışan tek kişinin yoksulluk sınırı 778 milyon lira olarak saptandı. 
     4 kişilik bir ailenin asgari geçim sınırı 1 milyar 634 milyon lira olurken, çalışan tek kişinin açlık sınırı ise 599 milyon 462 bin lira olarak gerçekleşti. 4 kişilik bir ailenin asgari geçim sınırı bir önceki aya göre yüzde 0.24 oranında azaldı. 
     Dünya Sağlık Örgütü'nün belirlediği şekilde, 4 kişilik bir ailenin sağlıklı beslenebilmesi için gerekli harcama Şubat 2004 verilerine göre, günlük 12 milyon 887 bin 478 liraya yükselirken, buna göre 4 kişilik bir ailenin aylık gıda harcaması 386 milyon 624 bin 340 lira oldu. 
     Şubat ayı itibariyle ortalama 646 milyon lira ücret alan bir memurun ailesi için yaptığı gıda harcaması, maaşının yüzde 59.85'ini oluşturuyor. Bir memurun ortalama maaşının yüzde 93.08'i gıda ve barınma harcamalarına gidiyor. 
     Türkiye'de 4 kişilik bir ailenin ortalama gıda ve barınma giderleri 601 milyon 3 bin lira olurken, ortalama ücretle geçinen bir memur ailesinin ulaşım, sağlık, eğitim, haberleşme, giyim gibi diğer zorunlu ihtiyaçlarını karşılaması için geriye sadece 44 milyon 647 bin lira kalıyor. 
     
</TEXT>
</DOC>
