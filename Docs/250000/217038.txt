<DOC>
<DOCNO> 217038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/ekonomi/eko01.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bankacılık sektörü faktoringe yöneldi' 
</HEADLINE>
<TEXT>

   Bankaların yatırım kredisi yerine faktoringe yöneldiğini belirten Faktoring Derneği Başkanı Ekmekçioğlu, 'Bu bizim işimiz' dedi 
      Finans Sohbetleri - KADİFE ŞAHİN 
   
   Faktoring Derneği Yönetim Kurulu Başkanı ve uluslararası faktoring kuruluşu FCI Başkan Yardımcısı Rengin Ekmekçioğlu, bankaların şirketlere yatırım kredisi vermek yerine faktoring işlemlerine ağırlık verdiğini söyledi. Bankacılıkta KOBİ'lere orta ve küçük ölçekli firmalar yönelik çalışmaların yoğunlaştığına dikkat çeken Ekmekçioğlu, yeni arayışlar içinde olmalarını saygıyla karşıladıklarını ancak, dolambaçlı yollardan faktoring yapmalarına karşı olduğunu söyledi. 
   Faktoring ürünlerinin kullanıcılarının KOBİ'ler olduğunu belirten Yapı Kredi Faktoring Genel Müdürü Rengin Ekmekçioğlu, şöyle konuştu "İngiltere'de faktoring kullanıcılarının yüzde 80'ni KOBİ'ler. Türkiye'de bankacılar ne yapıyor, faktoring işine soyundukları için KOBİ'lere gidiyorlar. Buna şiddetle karşıyım çünkü bankalar ile aramızda şu anda bir rekabet yoksa da ilerde olacak." 
   
   'Herkes işini yapsın' 
   'Bankacılar bankacılık yapsın biz de faktoring yapalım ve birbirimizi tamamlayalım" diyen Rengin Ekmekçioğlu, "Bankacılar KOBİ'lere yatırım kredisi vererek yatırımı desteklesinler. Ama faktoring yapmasınlar. Çünkü faktoring bizim işimiz" dedi. Bankaların KOBİ'ler için çıkardıkları kartları örnek gösteren Ekmekçioğlu, bunların faktoringden esinlenildiğini söyledi. 
   
   'Lira'dan sıfırlar 2006'da atılsın'    Faktoring sektörünün 2003'te 6.5 - 7 milyar dolar ciroya ulaşmış olabileceğini belirten Rengin Ekmekçioğlu, bu büyüklüğün 2004 sonunda 9.5 milyar dolara ulaşmasını bekliyor. Ekonomiye ilişkin beklentilerinde çok iyimser ve karamsar olmadığını vurgulayan Ekmekçioğlu, faiz oranlarının 2004 yılında daha yavaş düşeceğini söyledi. 
   Liradan sıfır atılması için 2005 yılını erken bulduğunu ifade eden Ekmekçioğlu, şöyle konuştu "Liradan sıfır altılması 2006'da olsa bu daha sindirilmiş bir proje olur. Enflasyona etki yapacak. Euroya geçildiğinde Avrupa'da enflasyon oldu. Bilinmeyen ancak halka yansıyan bir enflasyon olacaktır." 
   
   2003 cirosu 7 milyar dolar Türkiye Yıl Dünya FCI üyeleri Yurtdışı Toplam 1995 296,139 161.802 300 958 1996 359,081 170,236 450 1,769 1997 451,869 191,410 550 3,582 1998 529,515 219,656 750 4,750 1999 574,727 245,354 748 5,266 2000 596,662 277,122 921 5,943 2001 648,175 285,180 990 3,690 2002 787,249 355,263 1260 4,673 2003 7,000 milyon dolar 
   
</TEXT>
</DOC>
