<DOC>
<DOCNO> 215566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur46.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karı-koca sobadan sızan gazdan zehirlenerek öldü 
</HEADLINE>
<TEXT>

     Konya'nın Tuzlukçu İlçesi'nde karı- koca sobadan sızan karbonmoksit gazından zehirlenerek öldü. 
     Orta Mahalle'de müstakil bir evde yaşayan Niyazi Özkan 68 ile eşi Selvi Özkan'ın 69 , sobadan sızan karbonmoksit gazından zehirlendi. 
     Telefona cevap vermedikleri için şüphelenerek evi kontrol etmeye gelen akrabaları tarafından ölü bulanan Özkan çiftinin, Tuzlukçu Sağlık Ocağı'nda yapılan ilk incelemesinde sobadan sızan gazdan zehirlendikleri anlaşıldı. 
     Niyazi ve Selvi Özkan'ın cenazeleri otopsi yapılmak üzere Akşehir Devlet Hastanesi Morgu'na kaldırıldı. 
     
     BANYODAN ÇIKAMADI 

     Öte yandan, Isparta'nın Sütçüler İlçesi'nde bir kişi, şofbenden sızan gazdan zehirlenerek öldü. 
     Sütçüler ilçesine bağlı Ayvalıpınar beldesinde oturan Coşkun Duysak 27 , sabah banyoya girdi. Uzun süre banyodan çıkmayan Duysak, ailesi tarafından koma halinde bulunarak Eğirdir Kemik Hastalıkları Hastanesi'ne kaldırıldı. Duysak, tüm müdahalelere rağmen kurtarılamadı. 
     Yetkililer, banyoda baca çıkışı bulunmadığını belirterek, Duysak'ın şofbenden sızan gazdan öldüğünü bildirdiler. 
     
</TEXT>
</DOC>
