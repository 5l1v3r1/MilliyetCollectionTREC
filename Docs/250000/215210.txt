<DOC>
<DOCNO> 215210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/ekonomi/eko02.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce tabela şirketlere tasfiye 
</HEADLINE>
<TEXT>

   El konulan 219 şirketin 95'inin tabela şirketi olduğu ve öncelikle bunların tasfiye edileceği belirtiliyor. Devralınan şirketlerin 2002'deki toplam cirosu 1.6 katrilyondu 
   MELİHA OKUR 
   
   TMSF'nin el koyduğu 219 şirketten 124'ünün gerçekten faaliyette bulunduğu diğerlerinin tabela şirketi olduğunu belirten yetkiler, öncelikle bu tabela şirketlerinin birleştirilerek tasfiye edileceğini söyledi. 
   40 bini aşkın çalışanı bulunan 219 şirketi alan Fon dev bir KİT olmak istemiyor. Geçiş döneminde devraldığı şirketlerin başta Telsim olmak üzere, pazar paylarını ve değerlerini düşürmeden yönetmek isteyen Fon yönetimi, satış stratejisi belirleyecek. 
   Ancak bunun için öncelikle şirketlerin 2003 verilerinin çıkartılması gerekiyor. Fon 2003 yılına ilişkin şirket verilerini tespit ettikten sonra, satış, birleştirme veya tasfiye için karar alacak. Bu çalışmaların bir hafta içinde tamamlanması bekleniyor. Fon'un elinde bulunan 2002 rakamlarına göre ise Uzan Grubu şirketlerinin 2002'deki toplam satış geliri 1.6 katrilyon liraydı. Bu şirketler 715 trilyon lira zarar bildirirken, k rları 153 trilyon lira olarak gözüküyor. 
   
   Telsim açıklaması 
   Bu arada Telekomünikasyon Kurumu'ndan yapılan açıklamada, TMSF'nin Telsim'in yönetim ve denetimini devraldığı belirtilerek, şirketin mevzuat ve imtiyaz sözleşmesi çerçevesinde hizmetlerini düzenli ve sağlıklı şekilde yürütmeye devam edeceği bildirildi. 
   
   Maç arası parti reklamı bitti    Şirket yönetimlerinin devlete geçmesi ile birlikte Genç Parti GP lideri Cem Uzan medya şirketlerini de kaybetmiş oldu. Cem Uzan'ın kaybettiği 'ayrıcalıkların' başında Star TV'de, özellikle canlı maç yayınları arasında GP reklamı adı altında yaptığı propaganda konuşmaları var. Yönetim değişikliği ile birlikte, grup yayınlarında, ÇEAŞ ve Kepez, arkasından da İmar Bankası'na el konulması kararını alan ve gerçekleştiren kamu görevlileri aleyhine, 'kampanya' şeklinde yayın yapılması olanağı ortadan kalktı. 
   
   
</TEXT>
</DOC>
