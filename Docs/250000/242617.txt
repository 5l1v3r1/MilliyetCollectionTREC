<DOC>
<DOCNO> 242617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun27.html </URL>
<DATE> 2004/05/25/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Uluslararası Strateji 2004 Raporu'nda Türkiye... 
</HEADLINE>
<TEXT>

     Dilek Kocabaş bildiriyor 
Uluslararası Stratejik Araştırmalar Enstitüsü tarafından hazırlanan 2004 yılı ''Stratejik Araştırma'' raporunda, Türkiye'ye 17 sayfa ayrıldı. 
     Raporda, Türkiye'nin değişim içinde olduğuna dikkat çekilerek, AK Parti iktidarının göreve gelmesi süreci bütün detaylarıyla anlatıldı. 
     AK Parti'nin yerel seçimde gösterdiği başarının, 12 aylık AK Parti iktidarının uygulamalarının bir mükafatı olduğunu belirten rapor yazarları, 2003 yılında Türk ekonomisinde belirgin bir düzelme göze çarptığını vurguladı. 
     Bütün bu olumlu görüntünün altında hala bazı sorunların sürdüğü de işaret edilen IISS raporunda, Kıbrıs'ın ve Türkiye'nin AB üyeliğinin bunların başında geldiğine dikkat çekildi. 
     Raporda ayrıca, Irak'ta sürüp giden durumun da Türkiye'nin içinde bulunduğu bölgenin istikrarsızlaşmasında etkili olabileceği uyarısında bulunuldu. 

     
</TEXT>
</DOC>
