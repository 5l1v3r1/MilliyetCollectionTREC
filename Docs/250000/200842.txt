<DOC>
<DOCNO> 200842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun27.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'daki "çığ operasyonu"... 
</HEADLINE>
<TEXT>

     Amerikan askerleri, ''Çığ Operasyonu'' çerçevesinde, Afganistan'ın güneydoğusunda hava saldırısı başlattı. 
     Taliban ve El Kaide militanlarının faaliyette bulundukları istihbaratının alınması üzerine helikopterler, Pakistan sınırı yakınındaki Host ili dağlarına gönderildi. 
     Yarbay Bryan Hilferty, gazetecilere operasyonla ilgili bilgi verirken, ''Bu, ülkenin güney, güneydoğu ve doğusunda eşzamanlı yaptığımız bir operasyon'' dedi. 
     Bu arada, Kabil televizyonu, dünkü haberinde, Amerikalı ve Afgan askerlerin Paktika ilindeki Sayid Karam bölgesinde 2 militanı yaraladıklarını ve 15 kişiyi gözaltına aldıklarını duyurdu. 
     2 Aralık'ta başlatıldığı bildirilen Afganistan'daki bu en büyük operasyonda, 2 bin askerin görevlendirildiği açıklanmıştı. 
     
</TEXT>
</DOC>
