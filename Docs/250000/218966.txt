<DOC>
<DOCNO> 218966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko17.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1 yıllık ihracatımız yüzde 32.29 artışla 50 milyar dolar oldu... 
</HEADLINE>
<TEXT>

     Türkiye'nin Şubat sonu itibariyle son bir yıllık ihracatı, yüzde 32.29 artarak 50 milyar 14 milyon 171 bin dolara ulaştı. TİM verilerine göre Şubat ihracatı ise geçen yılın aynı ayına oranla yüzde 29.27 artışla, 3 milyar 809 milyon 159 bin dolar oldu. 
     2002 Mart-2003 Şubat döneminde 12 aylık ihracat ise 37 milyar 805 milyon 415 bin dolar olarak gerçekleşmişti. 
     Şubat ayı ihracatı da geçen yılın aynı ayına oranla yüzde 29.27 büyüyerek, 3 milyar 809 milyon 159 bin dolar oldu. 2003 yılı Şubat ayı ihracatı 2 milyar 946 milyon 747 bin dolar olarak kayda geçmişti. 
     
     SANAYİ ÜRÜNLERİNİN PAYI YÜZDE 85.77 

     Türkiye'nin Şubat ayı ihracatında sanayi ürünlerinin payı yüzde 85.77 oldu. 
     Türkiye İhracatçılar Meclisi TİM Başkanı Oğuz Satıcı tarafından Uşak'ta düzenlenen basın toplantısında açıklanan verilere göre, geçen ay 3 milyar 267 milyon 218 bin dolar tutarında sanayi ürünü ihracatı gerçekleşti. Sanayi ürünleri ihracatındaki artış, yüzde 30.55'e ulaştı. 
     Sanayi ürünleri ihracat tutarı içinde en büyük payı, 866.2 milyon dolar ile hazır giyim ve konfeksiyon aldı. Taşıt araçları ve yan sanayi ürünleri ihracatı, 579.2 milyon dolar ile hazır giyimi izledi. 
     

     
</TEXT>
</DOC>
