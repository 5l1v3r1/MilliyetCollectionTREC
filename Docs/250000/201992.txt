<DOC>
<DOCNO> 201992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun20.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin rejiminde dönüm noktaları... 
</HEADLINE>
<TEXT>

     Irak'ta Saddam Hüseyin'in iktidara gelmesinden devrilmesine kadar önemli olaylar şöyle sıralanıyor. 
     NELER GÖRDÜ 
     
     1979 

     16 Temmuz Saddam Hüseyin, sağlık nedenleriyle bütün görevlerinden istifa eden Ahmed Hasan El Bekir'in yerine geçti. 
     
     1980 

     18 Mart Irak'ta 4 yıllığına halk tarafından seçilen Ulusal Meclis kuruldu. 
     22 Eylül Irak-İran savaşı başladı. 
     
     1981 

     7 Haziran İsrail uçakları Fransa tarafından Temmuz'da inşa edilen Osirak reaktörünü bombaladı. 
     
     1988 

     17-18 Mart Irak birlikleri, Kürt köyü Halepçe'yi kimyasal silahla bombalayarak, 5 bin kişiyi öldürdü. Irak rejimi kabul etmese de Amerikan kaynakları Iraklı Kürtlerin değil, İran'ın hedef olarak seçilmiş olabileceğini düşünüyor. 
     20 Ağustos İran ile ateşkes yürürlüğe girdi. Irak, bu savaşta 300 bin kişi kaybetti. 
     6 Eylül Irak Kürdistan Yurtseverler Birliği lideri Celal Talabani hariç olmak üzere Iraklı Kürtler için genel af ilan edildi. 
     
     1989 

     16 Şubat Irak, Mısır, Ürdün ve kuzey Yemen İşbirliği Konseyi'ni kurdu. 
     
     1990 

     2 Ağustos Irak, Saddam Hüseyin'in emriyle Kuveyt'i işgal etti. 
     6 Ağustos BM, Irak'a ambargo ilan etti. 
     25 Ağustos BM Irak'a güç kullanımına izin verdi. 
     
     1991 

     17 Ocak Irak'a yönelik ''Çöl Fırtınası'' operasyonu başladı. 
     27 Şubat Kuveyt'in kurtuluşu. 
     28 Şubat Bağdat ateşkesi kabul etti. 
     7 Mart Müttefikler savaştan sonra kuzeyde uçuşa yasak bölge oluşturdu ve kuzeydeki Iraklı muhalifleri Saddam Hüseyin'e karşı korumaya ve yardıma yönelik ''Huzur Operasyonu''nu başlattı. 
     
     1992 

     27 Ağustos Şii nüfusu korumak için güneyde uçuşa yasak bölge oluşturuldu. 
     
     1993 

     13-18 Ocak Müttefikler, Bağdat'ın banliyölerinden birinde bulunan fabrikayı bombaladı. Irak, 44 kişinin öldüğünü duyurdu. 
     27 Haziran Müttefikler, Kuveyt'te ABD Başkanı George Bush'u hedef alan ve 6 kişinin öldüğü suikast girişimine doğrudan karşılık olarak Bağdat'taki Irak istihbarat servisleri binasına 23 Tomahawk füzesi fırlattı. 
     26 Kasım Bağdat yönetimi BM'nin silahsızlanma denetimiyle ilgili 715 sayılı kararını kabul etti. 
     
     1994 

     Ekim Irak birliklerinin Kuveyt sınırına konuşlandırılması ciddi bir krize yol açtı. Müttefikler, bölgeye birlik gönderdi. 
     10 Kasım Bağdat, Kuveyt'in sınırlarını resmen tanıdı. 
     
     1995 

     14 Nisan Bağdat, ''petrol karşılığı gıda''yı öngören 986 sayılı BM kararını reddetti. 
     8-22 Ağustos Saddam Hüseyin'in damadı ve Irak silah programının mimarı General Hüseyin Kemal Hasan Ürdün'e kaçtı. 
     15 Ekim İktidara gelişinden bu yana Saddam Hüseyin için ilk halk oylaması. Sonuç oyların yüzde 99.96'sı . 
     
     1996 

     3 Şubat Damat General Hasan ve kardeşi, Irak'a dönüşlerinden 3 gün sonra öldürüldü. 
     20 Mayıs Ambargo ilk kez yumuşatıldı. 
     
     1997 

     13 Kasım Irak, Amerikalı uzmanların denetimlerini engelledi ve UNSCOM ile çalışan bütün Amerikalıları sınırdışı etti. 
     18-20 Kasım Bağdat ve Moskova krizden çıkış planı hazırladı. Plan bütün uluslardan denetimcilerin dönüşünü öngörüyordu. 
     
     1998 

     16-19 Aralık ''Çöl tilkisi'' operasyonu. Irak'ta alarm durumu ve seferberlik ilan edildi. 3 gecede Irak'a 500 kadar füze yağdırıldı. Operasyon, Irak ile BM arasındaki gerginlik ve denetimcilerin ülkeden ayrılması sonucu düzenlendi. 
     
     1999 

     17 Aralık BM Güvenlik Konseyi, Irak'a yeni bir silah denetim rejimini belirleyen 1284 sayılı kararı kabul etti. 
     
     2001 

     22 Mayıs ABD ve İngiltere, BM Güvenlik Konseyi'ne ''akıllı yaptırımlar'' tasarısı sundu. Tasarı, sivil ticaretteki yaptırımların hemen hemen tamamını kaldırırken, askeri nitelikli mallar ve petrol kaçakçılığına yönelik denetimleri sıkılaştırıyordu. Tasarı, Ekim'de Irak tarafından reddedildi. 
     
     2002 

     15 Ekim Saddam Hüseyin, halkın yüzde 100'ünün katıldığı oylamada oyların yüzde 100'ünü alarak, yeniden başkan seçildi. 
     27 Kasım BM silah denetçileri, 4 yıllık aradan sonra çalışmalarına yeniden başladı. 
     7 Aralık Saddam Hüseyin, 1990'daki işgalinden dolayı Kuveyt'ten özür diledi. 
     
</TEXT>
</DOC>
