<DOC>
<DOCNO> 241259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonyas16.html </URL>
<DATE> 2004/05/19/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Yoksullara ücretsiz AIDS tedavisi... 
</HEADLINE>
<TEXT>

     Çin'in en büyük şehri ve sanayi merkezi olan Şanghay'da yoksullara ücretsiz veya indirimli AİDS tedavisi uygulanacağı bildirildi. 
     Wen Hui gazetesinde çıkan habere göre, Şanghay'da AİDS hastalığının yayılma hızının ciddi boyuta ulaştığı ve köylüler ile ihtiyaç sahiplerinden tedavi ücreti alınmasına son verileceği veya indirim yapılacağı kaydedildi. 
     Yetkililer, 20 milyon nüfuslu Şanghay'da geçen yıl 195 yeni AİDS vakası tespit edildiğini ve özellikle 20-40 yaş arasındakilerin en riskli grup olduğunu belirttiler. 
     Hong Kong'da yayımlanan South China Morning Post gazetesine göre, Çin'de bir AIDS hastasının yıllık tedavi ücreti 30 bin yüen ile 50 bin yüen 3600-6000 ABD Doları arasında değişiyor. Gazetenin haberinde, bu rakamı karşılamanın görece zengin olan ve ortalama gelirleri 14 bin 868 1813 ABD Doları olan Şanghaylılar için bile zor olduğu ifade edildi. 
     Resmi rakamlara göre Çin'de 840 bin HIV taşıyıcısı, 80 bin AİDS hastası bulunuyor. Uzmanlar, bu rakamın gerçekte çok daha fazla olduğunu belirtiyorlar. 
     Şanghay'da geçen yıl 911 HİV taşıyıcısı ve 51 AİDS hastasının öldüğü tespit edildi. 
     Uzmanlar, Çin'de AİDS'in esas olarak fuhuş ve uyuşturucu kullanımıyla yayıldığını belirtirken, tehdidin risk gruplarından nüfusun geneline yayıldığı uyarısını yapıyorlar. 
     
</TEXT>
</DOC>
