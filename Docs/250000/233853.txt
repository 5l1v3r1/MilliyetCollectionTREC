<DOC>
<DOCNO> 233853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/soneko49.html </URL>
<DATE> 2004/04/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Hazine, haftaya, iki tahvil ve bir bono ihalesi düzenleyecek... 
</HEADLINE>
<TEXT>

     Hazine önümüzdeki hafta ikisi tahvil, biri bono olmak üzere, toplam üç ihale düzenleyecek. 
     Hazine Müsteşarlığı'ndan yapılan açıklamaya göre, tahvil ihalelerinden ilki Pazartesi, ikincisi ise bono ihalesiyle birlikte Salı günü yapılacak. 
     İlk olarak 26 Nisan Pazartesi günü, 28 Nisan valör ve 15 Mart 2006 itfa tarihli, 3 ayda bir değişken faiz ödemeli TL cinsinden Devlet Tahvili ihalesi yapılacak. Söz konusu tahvil, TRT150306T12 tanımlı senedin yeniden ihracı olacak. Tahvilin ilk kupon ödemesi 16 Haziran 2004 tarihinde yapılacak. Kupon ödemesine esas teşkil edecek faiz oranı, 17.03.2004 ihraç tarihli referans bono ihalesinde belirlenmişti. 
     
     SALI GÜNÜ İKİ İHALE VAR 
     Bu arada 27 Nisan Salı günü, 28 Nisan valör ve 24 Kasım 2004 itfa tarihli, 210 gün vadeli Türk Lirası cinsinden iskontolu Hazine Bonosu ihalesi yapılacak. 
     Söz konusu satış, TRB241104T13 tanımlı senedin yeniden ihracı olacak. 
     Yine 27 Nisan Salı günü, 28 Nisan valör ve 05.10.2005 itfa tarihli, 525 gün vadeli Türk Lirası cinsinden iskontolu Devlet Tahvili ihalesi yapılacak. 
     Öte yandan, Piyasa Yapıcılığı Sistemi çerçevesinde, söz konusu ihaleler için değişim işlemine konu geri alınacak DİBS'lere ilişkin fiyat listesi de açıklamada yer aldı. 
     
</TEXT>
</DOC>
