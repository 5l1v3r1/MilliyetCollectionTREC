<DOC>
<DOCNO> 205143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/soneko33.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 23 puanlık kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 9.30 puan kayıpla 17,973.90 puandan kapandı. 
     Hisse senetleri 2. seansta ortalama yüzde 0.05 oranında değer kaybetti. 
     İlk seanstaki 13.60 puanlık kayıp dikkate alındığında Borsa endeksi, günün tamamında 22.90 puan geriledi. Hisse senetlerindeki günlük değer kaybı ise yüzde 0.13 oldu. 
     Endeks, 2. seansa 3.77 puanlık kayıpla 17,979.21 puan seviyesinde başladı. İlk yarıyı 17,940.77 puandan geçen endeks, seans içinde en düşük 17,959.26, en yüksek 18,026.87 puanı gördü. 
     2. seans kapanışında mali endeks 10.53 puan artışla 24,545.76 puana, sanayi endeksi 10.87 puan artışla 15,872.30 puana yükseldi. Hizmetler endeksi ise 99.46 puan kayıpla 9,653.66 puana geriledi. 
     Böylece ilk seansa göre mali grup hisseler ortalama yüzde 0.04, sanayi grubu hisseler ortalama yüzde 0.07 değer kazandı, hizmetler grubu hisseler ortalama yüzde 1.02 değer kaybetti. 
     2. seansta işlem gören toplam 291 hisse senedinden 138'i değer yitirdi, 76'sı değer kazandı, 77'sinin fiyatında değişiklik olmadı. 
     Seansta, 274 trilyon 697 milyar 379 milyon liralık işlem hacmi kaydedildi. Günlük işlem hacmi ise 571 trilyon 812 milyar 519 milyon lira olarak hesaplandı. 
     2. seansta Yapı Kredi Bankası, Doğan Holding, İhlas Holding, Ereğli Demir Çelik ve Koç Holding en yoğun işlem gören hisse senetleri olarak belirlendi. 
     
</TEXT>
</DOC>
