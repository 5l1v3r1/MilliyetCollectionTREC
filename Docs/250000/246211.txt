<DOC>
<DOCNO> 246211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/soneko11.html </URL>
<DATE> 2004/06/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
TMSF'ye ait 329 gayrimenkul 17 Haziran'da satışa sunulacak... 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen bankalara ait yeni bir grup gayrimenkul 17 Haziran'da satışa sunulacak. 
     TURYAP tarafından Profilo Alışveriş Merkezi'ndeki büyük tiyatro salonunda yapılacak müzayede ile tahmini bedeli .1 trilyon lira olan çeşitli bankalara ait 319 gayrimenkul ile Bayındırbank'a ait 10 gayrimenkul satılacak. 
     Gayrimenkul paketinde, İstanbul, Ankara ve İzmir'in de aralarında bulunduğu 35 ildeki arsa, işyeri ve konutlar yer alıyor. 
     Açık artırma ile satılacak 319 gayrimenkulun 254'ünün tahmini bedeli 100 milyar liranın altında, 65'inin 100 milyar liranın üzerinde bulunuyor. 
     Müzayedenin tanıtımı amacıyla düzenlenen basın toplantısında konuşan Turyap Yönetim Kurulu Başkanı Azmi Sarıbay, TMSF bankalarıyla 5. müzayedeyi yapacaklarını bildirdi. 
     Sarıbay, müzayedede satılacak gayrimenkuller arasında portföydeki en ucuz gayrimenkulun 100 milyon lira değerle Hatay Altınözü'nde bir tarla, en yüksek değerli gayrimenkulun ise 1 trilyon 150 milyar lira ile İstanbul Eyüp'teki eski Simtel fabrika binası ve arsası olduğunu kaydetti. 
     Azmi Sarıbay, İstanbul Ulus'ta, bir holdingin 3 adet binasından ikisi ile İzmir'de halen kamyon fabrikası olarak kullanılan bir binanın da 3 trilyon liranın üzerinde muhammen bedellerle satışa sunulacağını duyurdu. 
     Verilen bilgiye göre, TMSF'ye ait 1700'e yakın gayrimenkulü bugüne kadar satışa sunan Turyap, bu müzayedelerde yaklaşık 136 trilyon liralık bedelle 700'den fazla gayrimenkulun el değiştirmesini sağladı. 
     
</TEXT>
</DOC>
