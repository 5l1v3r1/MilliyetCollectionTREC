<DOC>
<DOCNO> 229792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/spor/bbas.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'den buruk veda 78-72 
</HEADLINE>
<TEXT>

   Avrupa Ligi'ne haftalar önce havlu atan Turuncu-Yeşilliler prestij mücadelesinde İspanyol Pamesa'ya yenildi. Oynadığı altı karşılaşmadan beşini kaybeden temsilcimiz grup maçlarını son sırada bitirdi 
      
   BASKETBOLDA Avrupa Ligi ikinci raund G Grubu'nda yer alan ve haftalar önce Final - Four şansını kaybeden Ülkerspor son maçında deplasmanda İspanya'nın Pamesa Valencia takımına yenildi. İlk periyodu, 19 - 17, devreyi ise 41 - 38 geride kapatan Turuncu - Yeşilliler üçüncü çeyrekte oyunda dengeyi kurdu. Son periyodda üstünlüğü ele alan ve hücumda kolay sayı üreten Pamesa Valencia 6 sayı farkla galibiyete ulaştı. Ülkerspor 5. mağlubiyetini alırken ikinci raundu tek galibiyetle tamamladı. 
   
   Maçın karnesi 
   HAKEMLER Coelho Portekiz , Jersan Slovenya , Lopes Portekiz 
   PAMESA VALANCİA Paraiso 7 18, Tomaseviç 7 15, Pack 6 7, Dikoudis 8 20, Rigaudeau 7 10, Garcia 4 3, Llompart 5 5, Luengo 4 
   ÜLKERSPOR Muratcan 4 2, İbrahim 5 8, Kerem 4 2, Blair 6 18, Naumoski 7 21, Serkan 6 9, Booker 5 6, Arda 5 6, Mrsiç 3 
   1. PERİYOT 19 - 17 Pamesa Valencia , 2.PERİYOT 41 - 38 Pamesa Valencia , 3. PERİYOT 62 - 62, MAÇ SKORU 78 - 72 Pamesa Valencia 
   
   Efes Pilsen şoka girdi    Galibiyet yetmedi 
   BASKETBOLDA Erkekler Avrupa Ligi'nde mücadele eden Efes Pilsen, kaçan dörtlü finale yanıyor. İkinci tur E Grubu'ndaki son maçında evinde Slovenya'nın Union Olimpija Ljubljana takımını 68-58 devirmesine karşın, İtalyan Skipper Bologna'nın, Fransa'da son saniyelerde bulduğu sayılarla Elan Bearnais Pau Orthez'i yenmesiyle umutları suya düşen Lacivert - Beyazlılar büyük bir yıkım yaşıyor. 
   
   Hesaplar şaştı 
   TEL Aviv'deki finallerin biletini avucunun içinden kaçıran takımda Antrenör Oktay Mahmuti, final - four'u hak etmelerine rağmen hedefe varamadıklarından yakındı. Mahmuti, "Bitime dakikalar kala 17 sayı farkla öndeyken, Fransa'dan bizim için kötü haber geldi. Dünya başımıza yıkıldı. Ama ben inanarak şunu söylemek istiyorum ki, biz ülkemizi her maçta çok iyi temsil ettik" diye konuştu. 
   
   
</TEXT>
</DOC>
