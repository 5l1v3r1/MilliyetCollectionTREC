<DOC>
<DOCNO> 217465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/soneko44.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, Türkiye'nin doğalgaz fiyatındaki değişim talebini reddetti 
</HEADLINE>
<TEXT>

     İran, doğalgaz ihraç ettiği Türkiye'nin doğalgaz fiyatında değişiklik yapılması yolundaki teklifini reddetti. 
     İran resmi haber ajansı İRNA'nın haberine göre, İran Ulusal Gaz İhracatı Şirketi Genel Müdürü Ruknoddin Cevadi, ''Türk yetkililerin doğalgaz fiyatlarına ilişkin teklifi iki ülke arasındaki anlaşmayı ihlal ediyor ve bu talebi geri çevirdik'' dedi. 
     ''2003 yılında Türkiye'ye 3.5 milyar metreküp doğalgaz ihraç ettik ve bu yıl 6 milyar metreküp doğalgaz pompalayacağız'' diyen Cevadi, Rusya'nın, İran'ın Türkiye ve Avrupa'ya doğalgaz ihracatında rakibi olduğunu belirtti. 
     Cevadi, Türkiye'nin doğalgaz fiyatında ayrıcalık elde etmek için zaman zaman doğalgazın fiyatının düşürülmesi yolunda teklifler yaptığını da savundu. 
     
</TEXT>
</DOC>
