<DOC>
<DOCNO> 240900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun30.html </URL>
<DATE> 2004/05/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Bağdat'ta petrol boru hattında yangın... 
</HEADLINE>
<TEXT>

     Irak'ın başkenti Bağdat'ın güneyindeki Dura rafinerisini kuzeydeki petrol yataklarına bağlayan bir boru hattında sabotajdan kaynaklandığı sanılan yangın başladığı bildirildi. 
     Boru hattının bulunduğu bölgeye giden AFP muhabiri, boru hattında sabotaja bağlı olduğu sanılan bir kaçak saptandığını, buradan akan petrolün alev aldığını ve koyu bir duman bulutu gördüğünü aktardı. Irak Petrol Bakanlığı sözcüsü Asım Cihad, boru hattına sabotaj düzenlendiği konusunda bilgi sahibi olmadığını kaydetti. 
     İç pazarın ihtiyaçlarını karşılayan bu boru hattındaki hasarların, Basra terminalinden aşamalı olarak başlayan ihracatı etkilemediği ileri sürülüyor. 
     
</TEXT>
</DOC>
