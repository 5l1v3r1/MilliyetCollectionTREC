<DOC>
<DOCNO> 229466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/magazin/amag.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zalim ilk çıktığında beni kadın sandılar' 
</HEADLINE>
<TEXT>

   Türkiye'nin diline 'Zalim' şarkısını dolayan Yalın, Milliyet'e konuştu İlk duyanlar sesimi Candan Erçetin'e benzetiyordu 
      Birsen Altuntaş 
   
   Yediden yetmişe herkesin dilinde olan 'Zalim' şarkısının bestecisi Yalın ile konuştuk. Türkiye'de bir anda patlayan albümü üzerinde 2000 yılından beri çalışan Yalın, şöhretle değişen yaşantısını, hedeflerini anlattı. 
   
   Bundan bir iki ay önceki psikolojiniz nasıldı, şimdi nasıl    Yaptığımız albümü insanlar beğenecek mi diye 1 - 2 ay öncesine kadar stres yaşıyorduk. Şimdi bunun yerini mutluluk ve huzur aldı. Bunun sebebi şarkının bu kadar beğenilmesi. Beğenileceğini biliyordum ama bu kadar ilgi göreceğini tahmin etmiyordum. Bu zamanlamayla ilgili ya da insanların akustik müziğe özleminden olabilir. Doğru zaman ve doğru şarkı birleşti.. 
   
   'Sesim Justin gibi' 
   Diğer şarkılara ilgi var mı    Beni en çok sevindiren şeylerden biri de albümde sadece bir tek şarkıya ilgi yok. Birkaç şarkı öne çıkıyor, ama 10 şarkının 10'una ayrı ayrı tepki geliyor. Geçenlerde Akmerkez'de bir hanımefendi 'Ben 10 numaralı şarkıyı beğeniyorum' dedi, bir köşe yazarı ikinci klip şarkısına aday 5 şarkı yazdı. 
   
   Sesiniz Kenan Doğulu ve Mirkelam'a benzetiliyor, aynı fikirde misiniz    Sesimi ilk duyanlar Kenan Doğulu'ya, Mirkelam'a hatta Candan Erçetin'e benzetmiş. Yani kadın sesi sanmışlar. Bu çok normal, çünkü insanlar yeni çıkan ve herkesin çalıp dinlediği bir kişiyi yeni biri diye düşünmek yerine bildiği birine benzetebilir. Sesim tenor, dünyada bunun çok örneği var. Mesela Justin Timberlake'in sesi çok ince. Sesimi kadın sesine benzettiler diye bir rahatsızlık duymadım. 
   
   'Babam işadamı değil' 
   Şöhret yaşantınızda maddi değişikliklere neden olmaya başladı mı    Hayatımda maddi olarak hiç bir şey değişmedi. Zaten iyi yaşıyordum. Ailem sonuna kadar destek veriyor. Babam sigortacı, annem yönetici asistanı. Evin tek çocuğuyum. Ancak ailem haklarında fazla konuşmamı istemiyor ve 'Bizi bu işlere karıştırma' diyor. Zaten insanlar özel yaşantımı daha ne kadar merak edecek, bekliyorum. Hakkımda çok sayıda söylenti çıkmış. Mesela Ankaralı bir işadamının oğlu olduğumu söylemişler. Çok şaşırdım. 
   
   Hakkınızda Çağla Şıkel ile aşk dedikodusu çıktı, doğru mu    İnsanların bu tarz bir dedikoduya inanmayacağını düşünüyorum. Böyle bir ilişki yaşıyor olsaydım, açıklardım. Universal şirketinden önce birlikte çalıştığım menajerlik şirketi Çağla'nın da menajerlik şirketiydi. Orda öyle bir tanışmamız var. 
   
   'Tarkan'ı dünya tanıyor' 
   Sizin için 'İkinci Tarkan' dediler, bu benzetme neler hissettiriyor    Sadece bunlara 'Yavaş' demek istiyorum. Türkiye'nin dışında dünyada da tanınan bir star ile yeni albüm çıkarmış birini yan yana yazmak çok yanlış. Ben ilk yaptıklarımla yakaladığım enerji ile, ikinci albümümü beklenir hale getirmek istiyorum. Yurtdışına yönelik bir şeyler yapmak için önce Türkiye'yi arkama almam gerek. 
   
   
</TEXT>
</DOC>
