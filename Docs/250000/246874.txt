<DOC>
<DOCNO> 246874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonsiy21.html </URL>
<DATE> 2004/06/10/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Çiçek Birisi bir halt yediyse onu aklamak bizim vazifemiz değil 
</HEADLINE>
<TEXT>

     TBMM Adalet Komisyonu, Yolsuzlukla Mücadele Kanunu Tasarısı'nı, alt komisyona sevketti. 
     Komisyondaki CHP'lilerin alt komisyon istemine AK Parti'li üyeler de destek verdi. Adalet Bakanı Cemil Çiçek de alt komisyon kurulmasına karşı olmadıklarını ancak TBMM'nin de bir çalışma takvimi bulunduğunu belirterek, biran önce tasarının yaşalaşmasını arzuladıklarını söyledi. 
     Tasarının tümü üzerindeki görüşmelerin ardından alt komisyona sevkedilmesi kabul edildi. Alt komisyon 15 Haziran Salı gününe kadar çalışmalarını tamamlayacak ve aynı gün komisyon tasarıyı ele alacak. AK Parti Grup Başkanvekili Haluk İpek, tasarının 17 Haziran Perşembe günü Genel Kurul'da görüşülmesini istediklerini bildirdi. 
     Alt komisyonda tasarının Türk Ceza Kanunu Tasarısı ve son çıkarılan ve benzeri alanları düzenleyen yasalarla uyumlaştırılmasının amaçlandığı bildirildi. 
     Adalet Bakanı Cemil Çiçek, komisyondaki konuşmasında yolsuzlukla mücadelenin sadece kanun konusu olmadığını, ancak hukuki boşlukların da doldurulması gerektiğini belirterek, tasarıyı bu amaçla hazırladıklarını söyledi. 
     Parlamento'nun bu anlamda önemli adımlar attığını, AK Parti ve CHP'nin işbirliğiyle önemli düzenlemeler yapıldığını anlatan Çiçek, yolsuzla mücadelenin şu ya da bu partinin değil toplumun meselesi olduğunu ifade etti. Çiçek, bu konuda peşin hükümlü olmamak gerektiğine dikkati çekerek, ''Birisi bir halt yediyse onu aklamak-paklamak, bir yerlere getirmek bizim vazifemiz değil'' diye konuştu. 
     
</TEXT>
</DOC>
