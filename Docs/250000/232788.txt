<DOC>
<DOCNO> 232788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko09.html </URL>
<DATE> 2004/04/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Dış ticaret açığı Ocak-Şubat döneminde yüzde 90.3 arttı... 
</HEADLINE>
<TEXT>

     Türkiye, bu yılın Ocak-Şubat döneminde 7 milyar 966.3 milyon dolarlık ihracat, 11 milyar 843.4 milyon dolarlık da ithalat yaptı. 
     Devlet İstatistik Enstitüsü DİE , Ocak-Şubat dönemine ilişkin geçici dış ticaret rakamlarını açıkladı. 
     Buna göre yılın iki ayında, geçen yılın aynı dönemine göre ihracat yüzde 23.6 artarken, ithalattaki artış yüzde 39.6 oldu. Dış ticaret açığı ise geçen yılın aynı dönemine göre, Şubat'ta yüzde 99.9, Ocak-Şubat döneminde yüzde 90.3 arttı. 
     Geçen yıl Ocak-Şubat'ta 6 milyar 447.2 milyon dolarlık ihracat, 8 milyar 484.1 milyon dolarlık ithalat yapılırken, 2 milyar 36.9 milyon dolarlık dış ticaret açığı verilmişti. 
     Dış ticaret açığı, bu yıl Şubat'ta yüzde 99.9 artarak 2 milyar 363.6 milyon dolara, Ocak-Şubat dönemi itibariyle yüzde 90.3 artarak 3 milyar 877.2 milyon dolara yükseldi. 
     Geçen yıl Şubat'ta yüzde 71.2 olan ihracatın ithalatı karşılama oranı, bu yıl yüzde 60'a, geçen yıl Ocak-Şubat'ta yüzde 76 olan ihracatın İthalatı karşılama oranı ise bu yıl yüzde 67.3'e geriledi. Kümülatif bazda yüzde 67.3'lük oran, 2001 yılı Ocak ayından sonraki en düşük ihracatın ithalatı karşılama oranı oldu. 
     
     ŞUBAT AYINDA İTHALAT YÜZDE 44.3 ARTTI 

     DİE Şubat ayı verilerine göre ise geçen yıl Şubat ayında 2 milyar 918.7 milyon dolar olan ihracat, yüzde 21.7 artarak bu yıl 3 milyar 552.2 milyon dolara, ithalat da yüzde 44.3 artarak 4 milyar 100.9 milyon dolardan 5 milyar 915.8 milyon dolara yükseldi. 
     
     TÜKETİM MALLARI İTHALATI 

     Devlet İstatistik Enstitüsü'nün DİE verilerine göre, geçen yıl Şubat'ta 396 milyon dolar olan tüketim malları ithalatı, yüzde 106.3 artarak, bu yıl 817 milyon dolara, Ocak-Şubat döneminde 797.9 milyon dolar olan ithalat ise yüzde 90.8 artarak 1 milyar 522.6 milyon dolara yükseldi. İthalattaki artışa paralel olarak, geçen yıl Şubat'ta yüzde 9.7 olan tüketim mallarının toplam ithalat içindeki payı, bu yıl yüzde 13.9'a, Ocak-Şubat dönemi itibariyle de yüzde 9.4'ten yüzde 12.9'a çıktı. 
     Ocak-Şubat döneminde, sermaye ve ara malları ithalatında da önemli artışlar kaydedildi. Geçen yıl 1 milyar 43.4 milyar dolar olan sermaye malları ithalatı yüzde 64.9 artarak bu yıl yüzde 64.9 artışla 1 milyar 720.4 milyon dolara, ara malları ithalatı da yüzde 29.8 artarak, 6 milyar 585.6 milyon dolardan 8 milyar 548.4 milyon dolara çıktı. Sermaye mallarının toplam ithalat içindeki payı ise yüzde 12.3'ten yüzde 14.5'e yükselirken, ara malı ithalatının payı yüzde 77.6'dan yüzde 72.2'ye düştü. 
     Ekonomik faaliyetlere göre yapılan sınıflandırmaya göre ise ithalatın yüzde 78.9'unu oluşturan imalat sanayi ürünleri ithalatı yüzde 44.3 artarak 9 milyar 344.3 milyon dolara, ithalatın yüzde 14.8'ini olşturan madencilik ve taşocakçılğı ithalatı yüzde 1.4 artarak 1 milyar 757.5 milyon dolara yükseldi. Toplam ithalat içindeki payı çok düşük olmakla birlikte, balıkçılık ürünleri ithalatı yüzde 1038.9 artarak 472 bin dolara, tarım ve ormancılık ürünleri ithalatı da yüzde 56.7 artarak 345.9 milyon dolara çıktı. 
     
     İHRACATTA DURUM 

     DİE verilerine göre, Ocak-Şubat döneminde, 700.9 milyon dolarlık sermaye malı, 3 milyar 68 milyon dolarlık ara malı, 4 milyar 179.4 milyon dolarlık da tüketim malı ihrac edildi. Bu dönemde, sermaye malı ihracatı yüzde 27.5, ara malı ihracatı yüzde 16.2, tüketim malı ihracatı da yüzde 28.7 arttı. 
     Yılın iki ayında, tarım ve ormancılık ürünleri ihracatı yüzde 1.9 artarak 412.1 milyon dolara, imalat sektörü ihracatı yüzde 24.7 artarak 7 milyar 430.7 milyon dolara, madencilik ve taşocakçılığı ürünleri ihracatı ise yüzde 26.9 artarak 71.3 milyon dolara yükseldi. 
     Balıkçılık sektörü ürünleri ihracatı yüzde 7.3 azalarak, 10 milyon 902 bin dolara düştü. 
     
     AB'DEAN İTHALAT YÜZDE 42.9 ARTTI 

     Ocak-Şubat döneminde, Türkiye'nin AB'ye ihracatı yüzde 25 artarak, 4 milyar 288.5 milyon dolara yükseldi. Aynı dönemde AB'den yapılan ithalat ise yüzde 42.9 artarak 3 milyar 631.8 milyon dolardan 5 milyar 189.7 milyon dolara çıktı. AB ile ticarette, iki aylık dönemde 901.1 milyon dolarlık açık verildi. 
     Bu dönemde Türkiye'nin serbest bölgelerinden ithalat yüzde 65.3, bu serbest bölgelere ihracat ise yüzde 33.6 arttı. 

     
</TEXT>
</DOC>
