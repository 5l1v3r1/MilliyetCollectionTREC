<DOC>
<DOCNO> 212525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/yazar/guclu.html </URL>
<DATE> 2004/02/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mutlu bayramlar 
</HEADLINE>
<TEXT>

   
   Eskiler pek özlenmez. Ama nedense eski bayramlara hep özlem duyulur. Eskiden bayram demek heyecan, coşku, keyif demekti. Şimdi ise tatilin ötesine geçemiyor. O da yapabilenler için... 
   Nasıl ki eski öğrencilik yıllarının, eski domateslerin, eski İstanbul'un tadı yoksa, bayramların da tadı yok. 
   Bizler büyüdük de mi böyle oldu Çocukluğumuza mı özlem duyuyoruz Bütün bu arayışların altındaki neden bunlar mı Evet demek çok zor. 
   Şimdiki çocuklara bakıyoruz. Bayram falan umurlarında değil. Tıpkı yeni bir şeyler almanın keyfine varamadıkları gibi... 
   Bugün olanların pek çoğu elbette dün yoktu. En başta da teknolojik ürünler. İyi mi oldu, kötü mü Hemen her konuda artılar, eksiler öylesine çok ki... 
   Biz en iyisi mi dünü dünde bırakıp günümüze dönelim. Bayramı en keyifli şekilde nasıl geçiririz, ona bakalım. 
   Sonuçta yine evin reisinin yani çocukların dediği olacak. Umarız, biraz olsun bizi de düşünürler... 
   
   Hangi film    Karne tatilinin yarısı bitti. Ama öğrenciler h l tatilden bir şey anlayabilmiş değiller. Kalan bir hafta da bayram telaşı ile geçeceği için ikinci yarıyılda okula ayaklarını sürterek giderlerse hiç şaşırmamak gerekir. 
   Sinemalardaki gişe rekorlarına bakıldığında öğrencilerin tatilde yaptıkları işlerin en başında film izlemek geliyor. Okul, Vizontele ve Hababam Sınıfı en çok tercih edilen filmlerin başında geliyor. 
   Peki kitap okunuyor mu Öğretmenlerin söylemlerine göre her öğrenci, yarıyıl tatilinde ez az 2 kitap okuyacak. Ama gelin görün ki hangi veli ile konuşsanız bu konuda mustarip. Bırakın 2 kitabı, 1 tane okunsa öpüp başlarına koyacaklar. 
   Zaten eski yıllarda olduğu gibi yarıyıl tatillerinde kitap satışlarında ciddi bir artış da olmuyormuş... 
   Yazık, çok yazık .. 
   Caddeler, sokaklar umarız bugün yine kan gölünü dönüşmez. Belediyeler, hemen her ilçede hatta semtte kurban kesim merkezlerinin kurulduğunu açıkladı. Hijyenik ortamlar sağlanmış. Buna rağmen yine sokak aralarında kesenlere ceza verilecekmiş. Bakalım ne kadar kurallara uyulacak 
   
   Bugün sınav günü    İstanbul, kış sınavından, yönetici ve sakinleri ile sınıfta kaldı. Eziyetin her türlüsü yaşandı. Vatandaş validen, belediye başkanından, onlar da vatandaşlardan şik yetçi oldu. Bugün yine önemli bir sınav günü. Kentleri yönetenler kurallarını açıkladılar. Bakalım ne kadar uyulacak .. 
   Özetin özeti Uygarlığa giden yolda hemen her gün bir şeylerden sınıfta kalıyoruz. Kurbanlık görüntüler, AB adayı Türkiye için önemli bir kriter olacak. Sokaktaki görüntüler, samimiyetimiz konusunda uyum yasalarından çok daha önemli bir ölçü olacak... 
   
      
   
   
</TEXT>
</DOC>
