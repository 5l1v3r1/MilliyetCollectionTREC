<DOC>
<DOCNO> 212512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/yasam/yas04.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyurken boğazlarını kestiler 
</HEADLINE>
<TEXT>

      İzmİr DHA 
   
   İzmir'in Torbalı İlçesi Ayrancılar beldesinde Hasan Arıkan ile eşi Emiş Arıkan, yataklarında boğazları kesilmiş halde bulundu. Olay şöyle meydana geldi 
   Ayrancılar da kurduğu şirkette inşaat malzemeleri satan Hasan Arıkan, şirketinin 2. katını da ev olarak kullanmaya başladı. Arıkan, dün sabah işyerine inmeyince, yanında çalışan işçileri yukarı çıkarak zile bastı. Arıkan çiftinden yanıt alamayan işçiler, durumdan şüphelenerek jandarmaya haber verdi. 
   
   Yatakta öldürülmüşler 
   Jandarma kapıyı açarak içeri girdiğinde, Arıkan çiftini yataklarında boğazları kesilmiş halde buldu. 
   Yapılan incelemede, saldırganların bahçeden 2. kata tırmanarak eve girdiklerini tespit edildi. Kasadaki para ve ziynet eşyaları ile Emiş Arıkan'ın bileziklerinin de alındığı belirlendi. 
   Arıkan çiftinin önceki akşam akrabalarına giderek orada kalan kızları Umman da, acı haber üzerine döndüğü evde sinir krizleri geçirdi. 
   13 yıl önce işçi olarak çalıştığı Almanya'dan Türkiye'ye kesin dönüş yapan Hasan Arıkan'ın, şirketinde 20 işçi çalıştırdığı ifade edildi. 
   
   
   
</TEXT>
</DOC>
