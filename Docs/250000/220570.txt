<DOC>
<DOCNO> 220570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur20.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sahibi, kiracı kavgası kanlı bitti... 
</HEADLINE>
<TEXT>

     Bursa'nın merkez Nilüfer İlçesi'ne bağlı Emek Beldesi'nde, ev sahibinin oğlu, evlerinden çıkmak istemeyen kiracıyı tabancayla vurarak öldürdü. 
     Alınan bilgiye göre, İsmail U. 63 , kiracısı Mustafa Abdioğlu'ndan 23 evi boşaltması istedi. Aradan 4 ay geçmesine rağmen, evi boşaltmayan Abdioğlu ile ev sahibi arasında tartışma çıktı. Tartışmayı oğlu Erdal U'ya 26 anlatan baba İsmail U, kiracısının kendisine bıçak çektiğini iddia etti. 
     Erdal U, silahını alarak Abdioğlu'nun evine gitmek üzere yola çıktı. Erdal U, Turgut Özal Caddesi Ünal Sokak üzerinde karşılaştığı Mustafa Abdioğlu'na, 6 el ateş etti. 
     Abdioğlu, olay yerinde hayatını kaybederken, gözaltına alınan Erdal U. polise verdiği ifadesinde ''Niyetim öldürmek değildi, sadece korkutmak için ayaklarına ateş ettim'' dedi. Olayla ilgili soruşturmanın sürdürüldüğü bildirildi. 
     
</TEXT>
</DOC>
