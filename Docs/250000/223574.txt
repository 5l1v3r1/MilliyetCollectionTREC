<DOC>
<DOCNO> 223574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonyas12.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şeytan Ayetleri' Macaristan'da yayınlanıyor 
</HEADLINE>
<TEXT>

     Hint asıllı İngiliz yazarı Salman Rüşdi'nin kaleme aldığı ''Şeytan Ayetleri'' kitabı, birkaç gün sonra Macaristan'da yayımlanacak. 
     Budapeşte'deki Konzorcium adlı yayınevinin yöneticileri, kitabın Macarca çevirisinin gelecek haftanın başında piyasaya verileceğini bildirdiler. 
     Kimliklerinin açıklanmasını istemeyen yayıncılar, Macar haber ajansına yaptıkları açıklamada, ''yayınevini hedef alabilecek saldırılardan korunmak için gizlenmeyi tercih ettiklerini'' belirttiler. Kitabı piyasaya sürecek yayınevinin, sırf ''Şeytan Ayetleri''ni yayımlamak amacıyla kurulduğu kaydedildi. 
     Rüşdi, ''Şeytan Ayetleri''nde İslam ve peygambere hakaret ettiği gerekçesiyle 1989'da İran'ın dini lideri Ayetullah Humeyni tarafından çıkarılan fetvayla ölüme mahkum edilmişti. 
     
</TEXT>
</DOC>
