<DOC>
<DOCNO> 247239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sonyas14.html </URL>
<DATE> 2004/06/11/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Yine çıldırttılar... 
</HEADLINE>
<TEXT>

     Sina KOLOĞLU 

Değişen hiç bir şey yok. Ya da gider ayak bir voli daha vurdular. Ben şu reklam durumu ile ilgili yazıyı 6 nisan'da yazdım. O zaman bunun sinyalleri verilmişti. Son 15 gündür tartışması olan "reklam içinde diziler" o tarihlerde ilk sinyallerini vermişti. Ve giderek artan bir sayı ile "çok izlenen" diziler reklamların arasında kayboldu. Tartışma gündeme geldi ve RTÜK ki birebir konuşmalarımda söylemiştim kendilerine harekete geçti. Üç kanala uyarıda bulundu. Perşembe akşamı en çok izlenen iki dizini gecesiydi. "Kurtlar Vadisi" ve "Bir İstanbul Masalı". "Kurtlar Vadisi" önce özetle bir giriş yaptı. Girişi yaptı mesajı verdi, "Dizi reklamlar nedeniyle izlenemeyecek". Her on dakikada bir reklam girdi. Ve dizimiz bittiğinde saat 01.30'a geliyordu. Ben açıkçası bu diziyi artık takip edemiyorum. Onun için kim ne halt etmiş bilmiyorum. Perşembe akşamı finali yani bu mevsim için "Bir İstanbul Masalı" da saat 24.00 gibi bitiyordu. Konu yine reklamlardı. Şöyle düşünün bu işkenceye katlanmaktansa dizileri izlememek daha iyi bir yöntem değil mi Çakır ne yaparsa yapsın ya da Esma ile Selim'in aşkı olsa ne olur olmasa ne olur 

     
</TEXT>
</DOC>
