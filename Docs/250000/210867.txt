<DOC>
<DOCNO> 210867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/soneko10.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda geçen hafta... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.19 oranında değer kazandı. 
     Başbakan Tayyip Erdoğan'ın ABD ziyareti öncesi ve MGK toplantısı nedeniyle piyasada net bir yön çizilemediğini savunan uzmanlar, beklentilerin de kesinlik arzetmemesi nedeniyle piyasalarda sıkışık bir seyrin hakim olduğunu ifade ediyor. 
     Bu sürecin aşılmasında yeni beklentilere ihtiyaç duyulduğunu ve işlem hacminin de ön plana çıkması gerektiğini belirten uzmanlar, oldukça düşen işlem hacminin yeniden 1 katrilyon lira seviyesini aşmasıyla birlikte piyasada zirve hedefine doğru bir atak başlayabileceğini kaydediyor. 
     
     ÖZETLE PİYASALAR 
     Borsadaki dalgalı ve kararsız seyrin yanında İMKB Tahvil ve Bono Piyasası ortalamalarında 1 puanı aşan artışlar oldu. Altın ve dövizle birlikte mevduat faizlerinin ortalamalarında 1 puanın altında kalan düşüşler kaydedildi. Haftalık reponun ortalamasında da 1 puan dolayında artış gerçekleşti. 
     Hisse senetleri haftalık bazda ortalama yüzde 1.19 oranında değer kazandı. 24 ayar külçe altının gram satış fiyatı yüzde 0.85, Cumhuriyet altınının satış fiyatı da yüzde 0.83 geriledi. Türk Lirası karşısında dolar yüzde 1.63 oranında değer yitirirken, Euro yüzde 0.48 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 0.07 oranında düşüş gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.39, haftalık reponun net getirisi yüzde 0.40 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 2.80'lik düşüşle başladı. Salı günü ortalama yüzde 5.87, Çarşamba günü de ortalama yüzde 0.36 oranında yükselen endeks, Perşembe günü ortalama yüzde 2.02 oranında geriledi. Cuma günü ise kötü hava koşulları nedeniyle İMKB'de her iki seans da iptal edildi. 
     Endeks, hafta boyunca 216.91 puanlık artışla 18,301.16 puandan 18,518.07 puana çıktı. Hisse senetlerindeki haftalık ortalama artış yüzde 1.19 oldu. 
     İMKB Ulusal-Mali Endeksi 432.60 puan artarak 24,838.58 puandan 25,271.18 puana, İMKB Ulusal-Sanayi Endeksi 77.42 puan artarak 16,299.45 puandan 16,376.87 puana ve İMKB Ulusal-Hizmetler Endeksi 79.56 puan artarak 9,885.30 puandan 9,964.86 puana çıktı. 
     Böylece, mali grup hisseleri ortalama yüzde 1.74 oranında, sanayi grubu hisseleri ortalama yüzde 0.47 oranında ve hizmetler grubu hisseleri de ortalama yüzde 0.80 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 155'i değer yitirirken, 112 hisse senedi değer kazandı, 29 hisse senedinin değeri değişmedi. 
     Geçen hafta en yüksek oranlı artış yüzde 47.24 ile Gedik Yatırım Ortaklığı hisselerinde gerçekleşti. Yüzde 33.86'lık artışla Mustafa Yılmaz Yatırım Ortaklığı hisseleri ikinci ve yüzde 25.15'lik artışla da Taç Yatırım Ortaklığı hisseleri üçüncü oldu. 
     En yüksek oranlı düşüş ise yüzde 17.57 ile Işıklar Ambalaj YENİ hisselerinde oldu. Yüzde 9.69'luk düşüşle Mazhar Zorlu Holding hisseleri ikinci ve yüzde 7.89'luk düşüşle de Işıklar Ambalaj hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 11 milyar 763.1 milyon adet hisse senedi işlem gördü ve karşılığında 3 katrilyon 359 trilyon 902.9 milyar liralık işlem hacmi gerçekleşti. 
     
     DÖVİZ 
     Geçen hafta dolar dışında kalan döviz türlerinde artış oldu. İstanbul serbest döviz piyasasında alınıp satılan ABD Doları Türk Lirası karşısında yüzde 1.63 oranında gerilerken, euro yüzde 0.48 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 22 bin lira düşerek 1 milyon 325 bin liraya inerken, euronun satış fiyatı 8 bin lira artarak 1 milyon 686 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 1.07 oranında artarak 2 milyon 461 bin liraya ve İsviçre Frangı'nın satış fiyatı yüzde 0.46 oranında artarak 1 milyon 85 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 323 bin liradan, Euro 1 milyon 667 bin liradan, İngiliz Sterlini 2 milyon 421 bin liradan ve İsviçre Frangı da 1 milyon 66 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 0.85, Cumhuriyet altınının satış fiyatı da yüzde 0.83 orranında düştü. 
     Külçe altının gram satış fiyatı 17 milyon 600 bin liraya, Cumhuriyet altınının satış fiyatı da 119 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.08 oranında düşerek 17 milyon 600 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.07 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 346 puan düşerek 474,434 puandan 474,088 puana geriledi. 
     Geçen haftanın en çok değer kazanan katılma belgeleri, yüzde 1.68'lik artışla Anadolubank A Tipi Değişken Fon, yüzde 0.68 oranındaki artışla Alfa B Tipi Değişken Fon ve yüzde 0.67 oranındaki artışla da Bayındır A Tipi Karma Fon oldular. 
     Haftanın en çok değer yitiren katılma belgeleri de yüzde 2.74'lük düşüşle Alfa A Tipi Ulusal-30 Endeks Fon, yüzde 2.66'lık düşüşle YKY A Tipi İMKB-30 Endeks Fon ve yüzde 2.60'lık düşüşle de Meksa A Tipi Değişken Fon olarak sıralandılar. 
     
     HAZİNE İHALELERİ 
     Hazine, geçen hafta, bir bono, iki tahvil ve bir de değişim ihalesi düzenledi. 
     Pazartesi günkü 91 günlük referans bono ihalesinde bileşik faiz yükseldi ve yüzde 27.74 oldu. İhalede net 2 katrilyon 307 trilyon lira borçlanmaya gidildi. Referans bono ihalesine 2 katrilyon 610.9 trilyon liralık teklif gelirken, Hazine 2 katrilyon 452,6 trilyon liralık nominal, 2 katrilyon 307 trilyon liralık net satış gerçekleştirdi. İhraç tarihi 21 Ocak Çarşamba, geri ödeme tarihi de 21 Nisan 2004 olan bonolarda basit faiz yüzde 25,25, bileşik faiz yüzde 27.74 olarak gerçekleşti. 
     Salı günü düzenlenen 3 ayda bir değişken faiz ödemeli Türk Lirası cinsinden devlet tahvili ihalesine, nominal 2 katrilyon 812.1 trilyon liralık teklif geldi ve net 2 katrilyon 685.8 trilyon liralık satış yapıldı. Dönemsel faizi yüzde 7.42 olan ihalede satılan kağıtların ihraç tarihi 21 Ocak Çarşamba olurken, geri ödemesi 18 Ocak 2006 tarihinde yapılacak. Söz konusu tahvilin ilk kupon ödemesi 21 Nisan 2004'de gerçekleştirilecek. 
     Yine Salı günü yapılan 427 gün vadeli, Türk Lirası cinsinden iskontolu devlet tahvili ihalesinde de 3 katrilyon 138.9 trilyon liralık nominal teklif geldi. Toplam 2 katrilyon 285.8 trilyon liralık nominal satış yapılırken, net 1 katrilyon 762.7 trilyon liralık gelir elde edildi. İhalede, basit yıllık faiz yüzde 25.30, bileşik faiz ise yüzde 24.8 oldu. Kağıtların ihraç tarihi 21 Ocak Çarşamba, geri ödeme tarihi ise 23 Mart 2005 olarak belirlendi. 
     Hazine Perşembe günü de 16 Haziran 2004 vadeli senede ilişkin değişim ihalesi yaptı. İhalede, değişim karşılığında 16 Kasım 2005 vadeli senet ihraç edildi. Değişim ihalesine nominal 413.7 trilyon lira teklif gelirken, nominal 261.8 trilyon liralık geri alım yapıldı. Senetten yapılan yeniden ihraç tutarı nominal 281.9 trilyon lira oldu. İhale öncesi satışa konu kıymet fiyatı 110 bin 39 lira olarak açıklanırken, geri alış fiyatı 118 bin 495 lira olarak gerçekleşti. Söz konusu kıymetlerin değişim tarihi 23 Ocak 2004 olarak belirlendi. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.42 ile yüzde 0.46 arasında gerçekleşti. 
     Mevduat faizlerinin ortalamalarında geçen hafta yarım puanın altında kalan düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.39 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 27'nin hemen altında olan haftalık reponun net getirisi de yüzde 0.40 olarak gerçekleşti. 
     
</TEXT>
</DOC>
