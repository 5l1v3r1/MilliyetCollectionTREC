<DOC>
<DOCNO> 233399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun09.html </URL>
<DATE> 2004/04/21/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Soyuz, Uluslararası Uzay İstasyonu'na kenetlendi 
</HEADLINE>
<TEXT>

     Uluslararası Uzay İstasyonu'nda ISS görev yapacak 9. ekibi taşıyan Soyuz-TMA-4 uzay aracı, istasyona kenetlendi. 
     Rusya'nın kiraladığı Kazakistan'daki Baykonur Uzay Üssü'nden iki gün önce fırlatılan Soyuz TMA-4, bu sabah planlanandan önce TSİ 08.01'de uzay istasyonuna kenetlendi. 
     Otomatik pilotla uçan Soyuz TMA-4, ISS'de görev yapacak uçuş kaptanı Rus kozmonot Gennady Padalka, ikinci uçuş mühendisi Amerikalı astronot Michael Fincke NASA ve Avrupa Uzay Ajansı'ndan ESA Hollandalı fizikçi Andre Kuipers'i istasyona götürdü. 
     Padalka ve Fincke, 183 günlük görevleri sırasında iki uzay yürüyüşü yapacak. 
     İstasyonda şu anda Amerikalı astronot Michael Foale ve Rus kozmonot Aleksandr Kaleri de görev yapıyor. 
     Ekim ayından bu yana istasyonda bulunan Foale ve Kaleri'nin, 30 Nisan'da Hollandalı fizikçi Kuipers ile birlikte dünyaya dönmesi planlandı. 
     
</TEXT>
</DOC>
