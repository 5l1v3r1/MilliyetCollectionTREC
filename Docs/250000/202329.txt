<DOC>
<DOCNO> 202329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/astro/index.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam saatlerine dikkat 
</HEADLINE>
<TEXT>

   
   
   Akşam gerçekleşen son dördün bizi amaçlarımız ve görevlerimiz yönünde uyarıyor. Hızla karar almamız gerekirken detaylar arasında boğulabiliriz. Koç'lar detaylara, değişen şartlara dikkat etmek durumunda. İş ortamında verimli olmak için konsantrasyon gerekiyor. Boğa'lar duygusal açıdan kendilerini coşkun bir biçimde anlatabilecekleri, hareketli bir gündeler. Maddi alanda daha dikkatli olmaları gerekiyor. İkizler sıkı bir tempoyla devam etmekte. Sabırlı olmaları gerekiyor. Aynı anda birden fazla iş yapmak durumunda olabilirler. Evle ilgili konular da öne çıkabilir. Yengeç'ler çok konuşup hareket edebilecekleri bir gündeler. Yeni haberler, kısa yolculuklar ve iletişim onları fazlasıyla canlı tutacak. Aslan'lar harcamalarını kontrollü yapmalılar. Yeni kazanç yolları elde etmek mümkün ama ihmalkar davranışlar yüzünden bazı kayıplar da söz konusu olabilir. Başak'lar burçlarındaki yeniayla dikkat çekecekler. Kişisel alanda yeni adımlar ve planlar söz konusu. İstediklerini elde etmek pek de zor değil. 
   Terazi'ler ılımlı ve iyimser olmaya bakmalı. Gözü kapalı hareket etmemek gerekiyor. Bilgi sahibi olmadıkları konularda yeni riskler almamalılar. Akrep'ler verimli bir gündeler. Bugünlerde grup çalışmaları ve ortaklaşa hareket onlara keyif verebilir. İleriye yönelik planlarında da değişiklikler mümkün. Yay'ların çok dikkatli olması lazım. Üstleri ile ilişkilerde istemedikleri konular gündeme gelebilir. Duygusal alanda yanlış anlaşılma tehlikesi var. İşle ilgili yeni sorumluluklar da mümkün. Oğlak'lar akıcı enerjilerle karşı karşıyalar. Yenilikler ve değişiklikler problem çıkartmayacak. Yabancılarla bir araya gelmek dikkat çekici olabilir. Kova'lar duygusal alanda hareketli bir gündeler. Ortaklaşa konular, paylaşım ve borç alacak ilişkilerinde yeni başlangıçlar yapabilirler. Balık'lar denge ve düzen arıyorlar ama pek çok konuda kararsız kalabilirler. Eleştiriye de açık olmaları gerekiyor. Duygusal alanda tatmin olamamaktan huzursuzluk duyabilirler. 
   
   
</TEXT>
</DOC>
