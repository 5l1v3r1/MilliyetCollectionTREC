<DOC>
<DOCNO> 249543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/siyaset/siy08.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li muhalifler salon parası topladı 
</HEADLINE>
<TEXT>


GÜRKAN AKGÜNEŞ İstanbul 


CHP İstanbul Olağanüstü Kurultay Komitesi'nin yaptığı toplantıda, 3 Temmuz'daki kurultayın siyasal linç girişimi olduğu öne sürüldü. Toplantıda katılımcılardan salon kirası olarak da 10'ar milyon lira toplandı. The Marmara Oteli'nde düzenlenen toplantıya muhalif milletvekillerinden Ahmet Güryüz Ketenci ve Nurettin Sözen ile Prof. Dr. Ahmet Ercan, Bedri Baykam, Celal Doğan ve parti il ve ilçe yöneticileri katıldı. Komite sözcüsü Ali Cihat Işık şöyle konuştu "Ankara'ya 27 kilometre uzaklıkta sadece kurultay delegesiyle, bir otel salonunda yapılacağı açıklanan kurultay, seyirciden, medyadan ve örgüt emekçilerinden özenle saklanıyor. Bu anlayış ilginç bir liderliği temsil etmektedir. Bu liderlik ki, Recep Tayyip Erdoğan'ı başbakan yapmıştır. Tüzüğün değişmesi için toplanan 313 imzayı genel merkeze tutanakla teslim ettik. Ancak kurultay gündemine tüzük değişikliği konmadı." 


</TEXT>
</DOC>
