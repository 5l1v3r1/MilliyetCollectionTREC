<DOC>
<DOCNO> 249070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur07.html </URL>
<DATE> 2004/06/18/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yaz okulu öğretim ücretleri belirlendi 
</HEADLINE>
<TEXT>

     Maliye Bakanlığı, bu yıl uygulanacak yaz okulu öğretim ücretlerini belirledi. 
     İkinci öğretime kayıtlı öğrencilerden alınacak azami yaz okulu öğretim ücreti, fakülte ve program adına göre normal örgün öğretimde kayıtlı öğrenciler için tespit edilen ücretin 2 katını geçemeyecek. 
     Yaz okulu ücretleri, öğrenciler tarafından peşin olarak Üniversite veya Yüksek Teknoloji Enstitüsü adına kamu bankalarından birinde açılacak hesaba yatırılacak. 
     Söz konusu miktar, Maliye Bakanlığı'nda bir yandan gelir, diğer yandan özel ödenek kaydedilecek ve bu ödeneğin en az yüzde 70'i, yaz okullarında ders vermekle görevlendirilen öğretim elemanlarına ders ve sınav ücreti olarak ödenebilecek. Kalan kısım da üniversite ya da Yüksek Teknoloj Enstitüsü'nün cari ihtiyaçlarında kullanılacak. 
     Bazı fakülte ve yüksek okulların Bütçe Uygulama Talimatı ile belirlenen 1 saatlik yaz okulu azami ders ücretleri şöyle 
     -Tıp Fakültesi 1 milyon 795 bin lira. 
     -Diş Hekimliği ve Eczacılık Fakültesi 1 milyon 475 bin lira. 
     -Veteriner Fakültesi 1 milyon 20 bin lira. 
     -Teknik Eğitim Fakültesi 850 bin lira. 
     -Mühendislik Fakülteleri 1 milyon 160 bin lira. 
     -Eğitim Bilimleri Fakültesi 850 bin lira. 
     -Hukuk, Siyasal Bilgiler, İşletme ve İktisat Fakültesi 920 bin lira. 
     -Dil Tarih ve Coğrafya, İlahiyat, Eğitim, Mesleki Eğitim ve Edebiyat Fakültesi 850 bin lira. 
     -İletişim, Fen ve Edebiyat Fakültesi 850 bin lira. 
     -Açık Öğretim Fakültesi 180 bin lira. 
     -Yabancı Diller Yüksek Okulu 1 milyon 215 bin lira. 
     -Devlet Konservatuarı 1 milyon 795 bin lira. 
     -Meslek Yüksek Okulları 580 bin lira. 
     -Lisansüstü eğitim 775 bin lira. 
     
</TEXT>
</DOC>
