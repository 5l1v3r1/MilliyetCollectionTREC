<DOC>
<DOCNO> 211013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun04.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kez geçildi Bugün seçim olsa Bush yenilir... 
</HEADLINE>
<TEXT>

     ABD'de kasımda yapılacak başkanlık seçimleri bugün yapılsaydı, Demokratların favorisi Senatör John Kerry, Başkan George Bush'u yenecekti. 
     Newsweek dergisinde yayımlanan kamuoyu nabız yoklaması, Bush'un seçimde yenileceğini ilk kez gösterdi. 
     Yoklamaya göre, seçim 2 Kasım yerine bugün yapılsa, Vietnam madalyası sahibi, Massachusetts senatörü Kerry, oyların yüzde 49'unu alarak Beyaz Saray'ın yeni konuğu olacak, Bush yüzde 46'da kalacak. 
     Yoklama, Kerry'nin aynı zamanda New Hampshire'daki eleme seçimlerinde rakibi Howard Dean'ın da önünde gittiğini gösterdi. 
     Demokratların başkan adayları arasında John Edwars ikinci, emekli general Wesley Clark ise Dean'la birlikte üçüncü sırada görünüyor. 
     Nabız yoklaması, Demokratların yüzde 48'inin de, Kerry'nin Bush'u yeneceğine inandığını gösterdi. 
     Yoklamadaki hata payının 3 puan olduğu belirtildi. 
     
</TEXT>
</DOC>
