<DOC>
<DOCNO> 224694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yasam/yas06.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaseyit'in anıtı 'yanlış' mı taşıyor 
</HEADLINE>
<TEXT>

      
   Çanakkale Zaferi'nin kahramanlarından 'Kocaseyit' Seyit Çabuk'un, kucağında top mermisi taşıdığı Anafartalar'daki anıtının 'yanlış' olduğu iddia edildi. 
   Havran Belediye Başkanı Mustafa İrtürk, topçu onbaşı Havranlı Seyit Çabuk'un 276 kilogramlık top mermisini kucağında değil sırtında taşıdığını, bunun orijinal fotoğraflarında da görüldüğünü söyledi. Anafartalar'daki anıtta top mermisinin farklı bir kompozisyonda ve kucakta gösterildiğini belirten İritürk, Havran'daki Kocaseyit Anıtı'nın ise orijinaline sadık kalınarak yapıldığını ifade etti ve anıtın aslına uygun olarak değiştirilmesini istedi. 
   
   Kocaseyit kimdir    Seyit Çabuk, 1. Dünya Savaşı'nda topçu eri olarak Çanakkale - Mecidiye Bataryası'nda görev aldı. 18 Mart 1915'te İngiliz gemilerinin Çanakkale'yi geçmek için çok sayıda topu susturdukları anda 276 kilogramlık top mermisini tek başına sırtlayarak topun namlusuna yerleştirdi ve İngilizlerin OCEAN adlı en büyük zırhlısını batırdı. Doğduğu Çamlık Köyü'ne daha sonra adı verildi. 
   
   
</TEXT>
</DOC>
