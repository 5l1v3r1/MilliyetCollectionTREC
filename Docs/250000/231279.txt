<DOC>
<DOCNO> 231279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/soneko17.html </URL>
<DATE> 2004/04/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
350 bin kişi hala nemasını almadı... 
</HEADLINE>
<TEXT>

     Zorunlu Tasarruf nema ödemelerinde yaklaşık 350 bin vatandaş daha nemasını almadı. Hafta başı itibariyle 4 milyon 39 bin kişiye 963 trilyon lira ödeme gerçekleştirilirken, yaklaşık 350 bin kişinin daha nema alması bekleniyor. 
     Ziraat Bankası yetkililerinden edindiği bilgiye göre, Zorunlu Tasarruf hesabı bulunan hak sahibi sayısı mükerrer yazımların dışında yaklaşık 4.7 milyon kişi olarak tahmin ediliyor. 
     Bunun yaklaşık 300 bininin kısa süreli çalışması nedeniyle çok küçük birikime sahip olduğu, dolayısıyla bu paraları almak için bankaya uğramadığı varsayılıyor. 
     Geriye 4.4 milyon hesap kalırken, bunların da 15-20 gün içinde paralarını alması ve toplam ödemenin 1 katrilyon liranın biraz üzerinde gerçekleşmesi bekleniyor. 
     Öte yandan, şimdiye kadar nemasını alan hak sahiplerinden 1 milyon 321 bini kurumlar vasıtasıyla, geriye kalan bölüm de şahsi başvuru ile parasını aldı. 
     Haziran ayında, toplam 10 taksitte ödenecek, nemanın ikinci taksiti ödenecek. 
     
     NEMASINI ALMAYAN HAK SAHİPLERİ 

     Bu arada, nemasını henüz almamış hak sahipleri, herhangi bir Ziraat Bankası şubesine vatandaşlık numarası ve kimliği ile müracaat etmesi durumunda 1 gün sonra parasını alabilecek. 
     Tasarruf Teşvik numarası ile başvuru durumunda ise aynı gün nema ödenebilecek. 
     Diğer taraftan, ilk nema taksitinin alınmaması durumunda bu paraya herhangi bir faiz işletilmesinin söz konusu olmadığı, bu hesabın vadesiz hesap işlemi gördüğü ifade ediliyor. 

     
</TEXT>
</DOC>
