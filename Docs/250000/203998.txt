<DOC>
<DOCNO> 203998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sontur04.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli aracı izleyen polise bir başka araç çarptı, 2 yaralı... 
</HEADLINE>
<TEXT>

     Beşiktaş'ta şüpheli bir aracı izleyen polis otomobiline başka bir aracın çarpması sonucu, 2 polis memuru yaralandı. 
     Barbaros Bulvarı'ndan Levent istikametine içinde silahlı kişilerin bulunduğu bir aracın gittiği ihbarını alan ve ters yönde bulunan Beşiktaş İlçe Emniyet Müdürlüğü'ne bağlı 34 A 85158 plakalı ekip otomobilindeki polisler, bu aracı izlemek istedi. 
     Karşı yöne geçmek için manevra yapan ekip otomobiline, arkadan gelen Kerem Kumbasar'ın kullandığı 34 KUM 63 plakalı otomobil, sol tarafından çarptı. 
     Çarpmanın etkisiyle kontrolden çıkan polis otomobili, orta refüjdeki bir ağaca vurdu. 
     Kazada hafif yaralanan polis memurları Hamza Yılmaz ve Hasar Eray, meslektaşlarınca götürüldükleri Şişli Etfal Eğitim ve Araştırma Hastanesi'nde ayakta tedavi gördü. 
     Bu arada, Okmeydanı istikametine giden Can Türkdoğan'ın 23 kullandığı 34 VH 7540 plakalı otomobil, E-5 Karayolu Haliç Köprüsü çıkışında, arıza nedeniyle yol kenarına park edilmiş 34 PUB 90 plakalı kamyona arkadan çarptı. 
     Ağır hasar gören otomobilin sürücüsü Türkdoğan, kazayı hafif sıyrıklarla atlattı. 
     Alkollü olduğu için hastaneye gitmek istemeyerek bir süre olay yerinde bekleyen Türkdoğan, daha sonra tedavisinin yapılması için SSK Okmeydanı Hastanesi'ne kaldırıldı. 
     Can Türkdoğan'ın, 130 promil alkollü olduğu tespit edildi. 
     
</TEXT>
</DOC>
