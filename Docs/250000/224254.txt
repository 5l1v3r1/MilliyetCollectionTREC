<DOC>
<DOCNO> 224254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo07.html </URL>
<DATE> 2004/03/21/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
NBA... Spurs'un Boston'ı 103-87 yendiği maçta Hidayet, 5 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 21. hafta mücadelesi, bu sabaha karşı yapılan 7 maçla devam etti. 
     Geçen sezonun şampiyonu, Ortabatı Grubu ikincisi San Antonio Spurs, sahasında Boston Celtics'i 103-87 yenerek, 70. maçında 46. galibiyetini aldı. 
     Spurs'da, sahaya ilk 5'te çıkarak 27 dakika forma giyen Hidayet Türkoğlu, bu süre içinde 5 sayı, 5 savunma ribauntu, 3 asist, 4 top çalma ve 1 blokla oynadı. 
     2 sayılık atışlarda 3'de 1, 3 sayılık atışlarda ise 5'de 1 isabet bulan Türkoğlu, bu performansıyla, 3 sayı yüzdesi sıralamasındaki birincilik koltuğunu Brent Barry'e bıraktı. 
     Spurs'da 26 sayı, 15 ribaunt ve 2 asistle Tim Duncan ile 26 sayı, 3 ribaunt ve 1 asistle Arjantinli Emanuel Ginobili başarılı performanslarıyla takımın yıldızı oldular. 
     Boston'da ise Paul Pierce'ın 18 sayı, 3 ribaunt ve 6 asist, Walter McCarty'nin 15 sayı, 5 ribaunt ve 2 asist ile Chucky Atkins'in 14 sayı, 1 ribaunt ve 4 asistlik performansları yenilgiyi engelleyemedi. 
     Bu yenilgi, Atlantik Grubu dördüncüsü Boston'ın 71. maçında 40. yenilgisi oldu. 
     
     2 DAKİKA OYUNDA KALAN ZAZA'DAN SAYI YOK 
     Orlando Magic'in, deplasmanda Portland Trail Blazers'a 92-73 yenildiği maçta Gürcü asıllı Türk vatandaşı Zaza Paculia, yalnızca 8 dakika forma giydi ve 2 kere denediği 2 sayılık atışta isabet bulamadı. 
     Magic'de Juwan Howard'ın 21 sayı, 8 ribaunt ve 4 asist ile Drew Gooden'ın 14 sayı ve 4 ribauntluk performansları galibiyet için yeterli olmadı. 
     Rakip takım Portland'da 24 sayı, 4 ribaunt ve 5 asistli Derek Anderson, 16 sayı, 9 ribaunt ve 3 asistli Zach Randolf ile 14 sayı ve 6 ribauntlu Theo Ratliff, galibiyeti getiren isimler oldu. 
     Böylece Atlantik Grubu sonuncusu Orlando, 71. maçında 52. yenilgisini alırken, Pasifik Grubu üçüncüsü Portland 69. maçında 35. galibiyetini almış oldu. 
     Ligde 21. hafta mücadelesi yarın sabaha karşı yapılacak 9 maçla tamamlanacak. 
     NBA'de günün maçlarından alınan sonuçlar şöyle 
     Miami Heat-Philadelphia 76'ers 101-69. 
     Atlanta Hawks-Utah Jazz 81-87. 
     Memphis Grizzlies-Indiana Pacers 99-95. 
     Chicago Bulls-New York Knicks 87-81. 
     San Antonio Spurs-Boston Celtics 103-87. 
     Phoenix Suns-Milwaukee Bucks 123-111. 
     Portland Trail Blazers-Orlando Magic 92-73. 
     
</TEXT>
</DOC>
