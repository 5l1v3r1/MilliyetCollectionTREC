<DOC>
<DOCNO> 210513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur59.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK Başkanlığı'na Cengiz Erdoğan seçildi... 
</HEADLINE>
<TEXT>

     Yüksek Seçim Kurulu YSK Başkanlığı'na, Cengiz Erdoğan seçildi. 
     YSK Başkanı Tufan Algan'ın görev süresini tamamlaması nedeniyle boşalan YSK Başkanlığı için bugün seçim yapıldı. 
     Yargıtay kontenjanından Cengiz Erdoğan ve Yılmaz Derme'nin başkan adayı olarak katıldığı seçimde, Cengiz Erdoğan, YSK'nın yeni başkanı oldu. Erdoğan, bu görevi 3 yıl sürdürecek. 
     Seçim, Danıştay ve Yargıtay'dan yeni seçilen 5 üyenin de katılımıyla 11 üye tarafından yapıldı. 
     
     ERDOĞAN'IN ÖZGEÇMİŞİ 
     Yargıtay 1. Ceza Dairesi Üyesi Cengiz Erdoğan, 16 Ekim 1943 tarihinde Hopa'da doğdu. İzmit Lisesi'ni bitiren ve İstanbul Üniversitesi Hukuk Fakültesi'nden mezun olan Erdoğan, Ankara hakim adayı olarak mesleğe başladı. 
     Erdoğan, sırasıyla Pervari Hakim Yardımcılığı, Pervari, Ardeşen, Kula hakimliği ve Yargıtay Tetkik Hakimliği görevlerinde bulundu. 
     Fransızca bilen ve Yargıtay üyeliğine 1998 yılında seçilen Erdoğan 4 çocuk babası. 
     
</TEXT>
</DOC>
