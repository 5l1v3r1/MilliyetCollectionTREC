<DOC>
<DOCNO> 231720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo01.html </URL>
<DATE> 2004/04/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Çeyrek Final rövanş maçları toplu sonuçları... 
</HEADLINE>
<TEXT>

     Futbolda UEFA Kupası'nda çeyrek final rövanş maçlarından yarı finalist 4 takım belirlendi. 
     UEFA'da gecenin en büyük sürprizlerini Emre'li Inter'i eleyen Marsilya ve geçen yılın finalisti Celtic'i kupanın dışına iten Villerreal yaptı. 
     Bu sezon Trabzonspor ve Galatasaray'ı UEFA Kupası'ndan eleyen Villarreal, çeyrek finalde karşılaştığı Celtic'le ilk maçta 1-1 berabere kalırken, İspanya'da oynadığı rövanşta Sonny Anderson ve Roger'in sayılarıyla İskoç ekibini saf dışı etti ve tarihinde ilk kez yarı finale çıktı. 
     Tek umudu UEFA Kupası olan Zaccheroni'li Inter ise, Serie A'ya havlu attıktan sonra gözünü kupaya dikmişti. Fakat mavi-siyahlılar için işler yolunda gitmedi. Inter, çeyrek finalde eşleştiği Marsilya'ya Fransa'da 1-0 yenildikten sonra dün gece San Siro'da oynanan rövanşta da aynı skorla rakibine boyun eğdi. İtalyan kulübünde bu hezimetin ardından yaşanacak gelişmeler ise merak konusu... 
     Karşılaşmalarda alınan sonuçlar ve tur atlayan takımlar şöyle 
     
     

NEWCASTLE UNITED 2 1 PSV Eindhoven 1-1 Inter 0 1 O.MARSİLYA 0-1 VILLARREAL 2 0 Celtic 1-1 VALENCIA 2 1 Bordeaux 2-1      Tur atlayan takımlar koyu yazılmıştır... 
     
Kupanın yarı final maçları, 22 Nisan ve 6 Mayıs günlerinde Newcastle United-Olympique Marsilya ve Villarreal CF-Valencia CF arasında yapılacak. 
     

     
</TEXT>
</DOC>
