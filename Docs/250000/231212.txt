<DOC>
<DOCNO> 231212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun03.html </URL>
<DATE> 2004/04/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Felluce'deki çatışmalarda 9 Iraklı öldü 
</HEADLINE>
<TEXT>

     Irak'ın, Amerikan güçleri tarafından ablukaya alınan kenti Felluce'de bugün meydana gelen çatışmalarda 9 Iraklının öldüğü bildirildi. 
     Hastane kaynakları, çatışmalarda 9 Iraklının öldüğünü, 38 kişinin de yaralandığını, yaralılar arasında üç kadın ile dört çocuğun bulunduğunu açıkladı. 
     Amerikan savaş uçaklarının bazı hedeflere saldırı düzenlediği kentte ayrıca tank bombardımanı seslerinin duyulduğu bildirilmişti. 
     Öte yandan, Necef'teki İspanyol üssü yakınlarında patlamalar ile silah seslerinin duyulduğu belirtildi. 
     Üssün yakınlarında oturan kişiler, İspanyol üssüne havan topu saldırısı düzenlendiğini söyledi. 
     
</TEXT>
</DOC>
