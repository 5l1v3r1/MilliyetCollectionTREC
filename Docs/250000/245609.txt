<DOC>
<DOCNO> 245609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonspo11.html </URL>
<DATE> 2004/06/05/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Güney Kore 2 - Türkiye 1 
</HEADLINE>
<TEXT>

     A Milli Futbol Takımı'nın, Güney Kore ile yaptığı ikinci özel maçı Güney Kore 2-1 kazandı. 
     Güney Kore'nin Daegu kentinde oynanan maçın ilk yarısını 44. dakikada Hakan Şükür'ün attığı golle 1-0 önde tamamlayan A Milliler ikinci yarıda orta saha üstünlüğünü rakibe kaptırınca karşılaşmadan mağlup ayrıldı. 
     21. dakikada Nihat'ın serbest vuruştan ceza alanına gönderdiği ve savunmanın uzaklaştırmak istediği top Tolga'nın önünde kaldı. Bu futbolcunun sert şutunda topu kaleci Kim Jong uçarak bloke etti. 
     44. dakikada Nihat'ın kale sahası içerisine ortaladığı topa Hakan Şükür uçarak kafayı vurdu ve meşin yuvarlağı ağlarla buluşturdu. 1-0 
     45. dakikada Milli takım ceza alanında yaşanan bir karambolde kaleci Volkan ile karşı karşıya kalan Yoo Song topu ıskalayınca meşin yuvarlak kaleci Volkan'da kaldı. 
     62. dakikada Tuncay'ın uzak mesafeden attığı şutta kaleci Kim Jong'dan seken top Yıldıray'ın önüne düştü. Bu futbolcu topu altı pastan auta attı. 
     66. dakikada Fatih Akyel'in Kim Dong Jin'i ceza alanında düşürmesini hakem penaltı atışıyla cezalandırdı. Atışı Yoo Song gole çevirdi ve skoru 1-1 yaptı. 
     76. dakikada Cho Byung-Kuk korner atışından gelen topu kafayla kaleye gönderdi. Kaleci Ömer topu çizgiden çıkardı, boşta kalan topu Eun Jung Kim filelere gönderdi. 2-1 
     90. dakikada Serhat topla Güney Kore ceza alanına girerken kaleye çok sert bir şut attı. Kaleci Kim Jong'u geçen top direkten döndü, dönen topu Ümit Özat auta attı. 
     
     KÜNYE 

     Stat Daegu Dünya Kupası. 
     Hakem Toshimatsu Japonya . 
     Güney Kore Kim Jong, Jin Sup Park Dk.74 Park Jong , Kim Nam İl, Yoo Song, Kim Do Heon Dk. 53 Sung Kuk Choi , C. Kim Dk. 53 Choi Jim Cheul , Eun Jung Kim, Kim Jung Woo, Cho Byung-Kuk, J.J. Chio Dk. 53 Jung Hwan Ahn , Kim Dong-Jin. 
     Türkiye Volkan Dk. 46 Ömer Çatkıç , Bülent Dk. 58 Fatih Akyel , Tolga, Deniz, Hasan Şaş Dk. 29 Tuncay , Ümit, Okan Dk. 58 İbrahim , Serkan, Yıldıray Dk. 73 Serhat , Nihat Dk. 58 Hamit , Hakan Şükür Dk. 58 Zafer . 
     Goller Dk. 44 Hakan Şükür, Dk. 66 Yoo Song, Dk. 76 Eun Jong Kim. 
     Sarı Kartlar Dk. 12 Serkan Balcı Türkiye , Dk. 16 Kim Do Heon, Dk. 57 Cho Jin Cheul, Dk. 85 Kim Namil Güney Kore . 

     
</TEXT>
</DOC>
