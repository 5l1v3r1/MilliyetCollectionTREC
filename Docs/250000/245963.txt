<DOC>
<DOCNO> 245963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko15.html </URL>
<DATE> 2004/06/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 235 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 235.25 puan artışla, 1. seansı 17,943.40 puandan tamamladı. 
     1. seansta hisse senetlerinin ortalama değer kazancı yüzde 1.33 olarak gerçekleşti. 
     Cuma günü 17,708.15 puandan kapanan İMKB Ulusal 100 Endeksi, 1. seansa, 24.80 puan kayıpla 17,683.35 puandan başladı. 
     Seansın ilk yarısını 17,828.01 puandan geçen endeks, seans içinde en düşük 17,609.79, en yüksek 18,004.39 puanı gördü. 
     Seans sonunda mali endeks 552.26 puan artışla 24,406.69 puana, sanayi endeksi 85.62 puan artışla 15,926.80 puana yükseldi, hizmet endeksi 31.48 puan kayıpla 10,194.03 puana geriledi. 
     Böylece, önceki kapanışa göre, mali grup hisseler ortalama yüzde 2.33, sanayi grubu hisseler ortalama yüzde 0.54 değer kazanırken, hizmet grubu hisseler ortalama yüzde 0.31 değer kaybetti. 
     1. seansta işlem gören toplam 300 hisse senedinden 199'u değer kazandı, 45'i değer kaybetti, 56 hissenin fiyatında değişiklik olmadı. 
     Seansta, 579 trilyon 939 milyar 860 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Turkcell ve Garanti Bankası en yoğun işlem gören hisseler oldu. 
     
     1. SEANSTA ÇUKUROVA ŞİRKETLERİ... 

     Borsa'da, 1. seansta, Çukurova Grubu şirketleri hisselerinden 3'ü değer kaybetti, 2'si değer kazandı, 2'sinin değeri aynı kaldı. 
     1. seansta yeniden işlem görmeye başlayan şirketlerden Kaplamin yüzde 3.88, Turkcell yüzde 1.12, Yapı Kredi Sigorta yüzde 3.18 değer yitirdi. 
     Yapı Kredi Bankası yüzde 1.43, Yapı Kredi Yatırım Ortaklığı yüzde 1.37 oranında yükselirken, Yapı Kredi Finansal Kiralama ve Yapı Kredi Koray hisselerinin fiyatında değişiklik olmadı. 
     
</TEXT>
</DOC>
