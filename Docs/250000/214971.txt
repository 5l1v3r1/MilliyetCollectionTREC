<DOC>
<DOCNO> 214971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun32.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu, sonuçtan memnun 
</HEADLINE>
<TEXT>

     AB Komisyonu,yazılı bir açıklama yaparak, Kıbrıs müzakerelerinin Annan Planı temelinde başlamasından duyduğu memnuniyeti ifade etti. 
     Açıklamada, bu tarihi hamlenin, birleşmiş bir Kıbrıs'ın 1 Mayıs'taAB üyesi olması perspektifini açtığı belirtilerek, BM Genel Sekreteri'nin ve ilgili tüm tarafların kararlı çabalarının sonucunun görülmekte olduğu anlatıldı. 
     Müzakerelerin başarıyla sonuçlanması için her türlü yardım ve desteğe hazır olduğunu bildiren AB Komisyonu'nun Başkanı Romano Prodi'nin, soruna tam bir çözüm bulmak ve çok uzun sürmüş bir bölünmüşlüğe son vermek için en şanslı dönemin söz konusu olduğunu düşündüğü ifade edildi. 
     Açıklamada, AB içinde dikenli telli, mayınlı sınırlara ve barış gücü askerlerine yer olmadığı görüşü yansıtıldı. 
     
</TEXT>
</DOC>
