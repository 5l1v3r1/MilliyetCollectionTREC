<DOC>
<DOCNO> 223549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur19.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara Üniversitesi'nden YÖK'ün kararına destek .. 
</HEADLINE>
<TEXT>

     Marmara Üniversitesi Rektörü Prof. Dr. Tunç Erem, ''YÖK Başkanı Prof. Dr. Erdoğan Teziç'in ortak komisyondan çekilme kararını fevkalade isabetli buluyor ve tümüyle destekliyorum'' dedi. 
     Prof. Dr. Erem, yaptığı yazılı açıklamada, ''Milli Eğitim Bakanlığı'nın MEB Danışma Kurulu'nu kurmasının iyi niyetle bağdaşmadığını'' kaydederek, bunu büyük bir üzüntüyle karşıladıklarını bildirdi. 
     ''Daha önce de Üniversitelerarası Kurul'un Komisyonu'nun hiçe sayılarak tek maddelik bir yasa taslağı hazırlandığını'' belirten Prof. Dr. Erem, açıklamasında şöyle dedi 
     ''Bunu Meclis'ten geçirmeye çalışmışlardı. Hedef belli, amaç belli... Kendi istekleri doğrultusunda bir yasa hazırlamak, ÖSYM'yi ele geçirmek ve kadrolaşmak. Onun için YÖK Başkanı Prof. Dr. Erdoğan Teziç'in ortak komisyondan çekilme kararını, fevkalade isabetli buluyor ve tümüyle destekliyorum. Maalesef Sayın Milli Eğitim Bakanı, Yüksek Öğretim Kurulu Başkanı'nın iyi niyetini suiistimal etmiş ve aramızdaki diyaloğu da koparmıştır. Bunun için durum üzücü ve esef vericidir.'' 
     
</TEXT>
</DOC>
