<DOC>
<DOCNO> 210196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sonspo28.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Hacıoğlu Diyarbakır'da kalıyor 
</HEADLINE>
<TEXT>

     Diyarbakırspor, cuma akşamı sahasında oynayacağı Galatasaray maçına galibiyet için çıkacak. 
     Kulüp Başkanı Ahmet Göksu, ligin ilk yarısında iyi sonuçlar alarak dikkatleri üzerine çeken Diyarbakırspor'un ligin ikinci yarısında da başarılı sonuçlar alacağını söyledi. 
     Antalya'daki hazırlık maçlarında iyi sonuçlar aldıklarını, futbolcuların çalışmalardaki hırsının kendilerini umutlandırdığını ifade eden Göksu, ''Galatasaray'ı yenecek güçteyiz. Galatasaray'ı yenerek kenti şölen alanına çevireceğiz. Diyarbakırspor emin adımlarla hedeflenenin ilerisinde yer alacaktır. Milli takımında bulunan Kais maçta görev alamayacak'' dedi. 
     Göksu, Murat Hacıoğlu'nun Denizlispor'a transfer olacağına yönelik bazı gazetelerde çıkan haberlerin doğru olmadığını belirterek, kendilerine transfer konusunda resmi teklifin gelmediğini kaydetti. 
     
</TEXT>
</DOC>
