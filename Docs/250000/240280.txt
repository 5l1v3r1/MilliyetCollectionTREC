<DOC>
<DOCNO> 240280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonsiy03.html </URL>
<DATE> 2004/05/15/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
DYP 1 oy rövanşında... 
</HEADLINE>
<TEXT>

     DYP, Sinop'ta AKP-CHP arasında olduğu gibi kaderi "tek oya" takılan ancak itirazlar üzerine Yüksek Seçim Kurulu'nun yenilenmesine karar verdiği belediyelerde rövanşa hazırlanıyor. 
     DYP, Yüksek Seçim Kurulu'nun YSK 6 Haziran'da yenilenmesine karar verdiği 3'ü ilçe, 12 beldede yapılacak seçimler için start verdi. 
     Edinilen bilgilere göre DYP buralardan 4'ünde 28 Mart'ta aday göstermediği için seçimlere katılamayacak. Sandık yarışının yaşanacağı ilçe ve beldelerde ise bir tek oy bile büyük önem taşıyor. 
     Buralarda 28 Mart'ta sandıktan çıkan sonuçlara göre DYP Antalya'nın Serik ilçesi Kadriye beldesinde 1206 oy alan AKP'den sadece bir oy az alarak 1205 oyla ikinci olmuştu. 
     Yine kaderi bir oya takılan yerlerden Aydın'ın Söke ilçesi Atburgazı beldesinde DYP adayı 504 oy alırken CHP adayı 503 oyla ikinci sırada yer almıştı. 
     Çorum'un Uğurludağ ilçesinde de DYP 1048 oy alarak 1047 oy alan AKP'nin önünde ipi göğüslemişti. 
     AKP-CHP-DYP arasında kaderi bir oya takılan söz konusu sonuçların bir benzeri ise Konya'nın Çumra ilçesi Dinek beldesinde MHP-AKP arasında yaşanmıştı. AKP burada 226 alarak 225 oy alan MHP'nin önünde birinci olmuştu. 
     28 Mart'ın ardından ilk ciddi seçim sınavı olması ve 
     DYP'nin seçime gireceği belediyelerden üçünde birinci, dördünde ikinci, birinde üçüncü ve birinde de dördüncü çıkmış olması nedeniyle 6 Haziran sonuçları DYP için önem taşıyor. 
     
</TEXT>
</DOC>
