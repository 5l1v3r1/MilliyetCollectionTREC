<DOC>
<DOCNO> 211690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun33.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mydoom virüsünün yeni versiyonu bulundu 
</HEADLINE>
<TEXT>

     Finlandiya bilgisayar güvenlik şirketi F-Secure, uzmanların Mydoom virüsünün yeni versiyonu olan Mydoom B adlı yeni bir virüs saptadığını açıkladı. 
     F-Secure'dan Mikko Hyppoenen, ''Yeni virüs, Mydoom'a karşı geliştirilen orijinal anti virüs korumasından etkilenmeyecek şekilde ve Misrosoft'un bir internet sitesine de saldırabilmek için değişikliğe uğratılmış'' dedi. 
     Mydoom.B adlı virüsün, Amerikan bilgisayar devi Microsoft'un www.microsoft.com adlı sitesine saldırdığı belirtiliyor. 
     Bu arada Hyppoenen, Avrupa'da gönderilen elektronik postaların üçte birine Mydoom virüsü bulaştığını açıkladı. 
     Hyppoenen, Mydoom virüsünün bugün de Avrupa'da dolaşmaya devam ettiğini belirterek, ''Şu anda e-maillerin yüzde 33'ünden fazlasına virüs bulaşmış durumda'' dedi ve pazartesi akşamı başlayan virüs saldırılarının bu sabah saatlerinde e-maillerin yüzde 21'ine bulaştığının altını çizdi. 
     
</TEXT>
</DOC>
