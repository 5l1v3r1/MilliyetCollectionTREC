<DOC>
<DOCNO> 218244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun46.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Libyay'ya yönelik yaptırımları yumuşatması... 
</HEADLINE>
<TEXT>

     Libya hükümeti, ABD'nin ülkesine yönelik yaptırımları yumuşatma kararını, ikili ilişkilerin normalleşmesi yönünde ''iyi bir başlangıç'' olarak niteledi. 
     Dışişleri Bakanı Abdürrahman Şalkam, yaptığı açıklamada, ABD'nin kararının, ''Washington ile Trablus arasındaki ilişkilerin normalleştirilmesi yönünde bundan sonraki süreci güçlendirecek iyi bir başlangıç'' olduğunu kaydetti. 
     ABD, Libya'nın kitle imha silahları programından vazgeçmesi kararının ardından dün bu ülkeye yönelik seyahat yasağını kaldırmış, Amerikan firmalarının Libya ile iş görüşmelerini yapmasına ve Trablus'un Washington'da diplomatik temsilcilik açmasına izin vermişti. 
     Şalkam, bu hafta başında yaptığı açıklamada da, Amerikan petrol şirketlerinden bir heyetin görüşmeler için bu ay sonunda Trablus'a gelmesini beklediğini söylemişti. 
     
</TEXT>
</DOC>
