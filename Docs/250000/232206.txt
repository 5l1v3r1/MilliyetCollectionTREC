<DOC>
<DOCNO> 232206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yasam/yas02.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu'nun yürek burkan kaderi... 
</HEADLINE>
<TEXT>

   Yaşamı mücadeleyle geçen Mutlu, prematüre doğdu annesini yitirdi. 5 yaşında ise trafiğe kurban gitti... 
      BÜLENT ÖZDEMİR İstanbul 
   
   Merzifon'dan Samsun yönüne giden yolcu otobüsüyle karşı yönden gelen kamyonun çarpışması sonucu meydana gelen kazada babaannesiyle hayatını kaybeden 5 yaşındaki Mutlu Şenyurt, bu kadar kısa hayata birbirinden büyük acılar sığdırdı. 
   Mutlu 1999'da prematüre bebek olarak dünyaya geldi. Doğumdan sonra bir türlü toparlanamayan anne Selda Şenyurt, hayatını kaybetti. Yoğun bakımda tutulan Mutlu, günden güne güçlendi, ölüme direndi ve yaşam mücadelesini kazandı. Baba Hasan Şenyurt, geçtiğimiz günlerde annesi, babası ve oğlunu Ordu'ya gönderdi. Mutlu ve babaannesi ve dedesinin bulunduğu otobüs kamyonla çarpıştı. Korkunç kazada Mutlu Şenyurt ile babaannesi öldü, dede Yunus Şenyurt ise yaralı kurtuldu. 
   
   
</TEXT>
</DOC>
