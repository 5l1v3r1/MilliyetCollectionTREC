<DOC>
<DOCNO> 226886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/soneko39.html </URL>
<DATE> 2004/03/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Zeki Sayın Faizleri indirmeye devam edeceğiz 
</HEADLINE>
<TEXT>

     Kamu Bankaları Ortak Yönetim Kurulu Başkanı Zeki Sayın, faizleri indirmeye devam edeceklerini belirterek, ''Pek yakında birkaç puan daha inecek'' dedi. 
     Sayın, Otomotiv Distribütörleri Derneği'nin 18. Olağan Genel Kurul Toplantısı'nda yaptığı konuşmada, Türkiye'nin, dünyada bürokrasinin kaldığı ülkelerden biri olduğunu ifade ederek, ''Hayatında hiç çek doldurmamış kişileri üst yönetimlerde görüyoruz. Salla başını al maaşını şeklinde gelmiş mevkilere. O şekilde göreve gelenlerle işler nasıl çözülecek '' dedi. 
     Zeki Sayın, memurlarına ve müdürlerine rahat bir çalışma imkanı sağlayamadığını kaydederek, şöyle devam etti 
     ''Ben de müfettişlik yaptım ama bütün memurlarda bir müfettiş korkusu var. Bu düşünceler içinde kamu sermayeli bankalardan kredi alarak, kalkınamazsınız. Türkiye'de tamamen Osmanlı bankacılığı sistemi üzerine kurulu bir bankacılık var. Bir müteşebbis gelip kredi talep ettiğinde, hemen gayrimenkul teminatı istiyoruz. Eğer alınmamışsa neden alınmıyor diye soruluyor. Yaptığı iş, imalat, üretim bunun teminatı değil midir Ya teminat yoksa Yoksa yandı '' Gayrimenkul teminatı almayan bankacıların soruşturmaya uğradığını ve mahkemeye verildiğini anlatan Sayın, ''Mahkemeye verilenlerin yüzde 40'ı hala bankalarda çalışıyor. Kredi veren banka yetkilisi hakkındaki dava sürüyor'' diye konuştu. 
     Sorunların açık ve net şekilde biraraya gelerek, konuşulması gerektiğini vurgulayan Zeki Sayın, şöyle dedi 
     ''Kontrollü proje kredisi vermek esastır. Eğer kredi verirsen yüzde 10'unu 20'sini bir yere kaçırsa bile, yaptığı eser Türkiye'de kalır. Onun üretimini, ekonomiye katkısını mutlaka başkası devam ettirir. Türkiye'de bunu yerleştirmek mecburiyetindeyiz.'' 
     
     ''MERKEZ BANKASI İLE MÜCADELE EDE EDE...'' 
     Kamu bankalarının yönetimine geldiğinde faizlerin yüzde 50-60'larda olduğunu kaydeden Sayın, bu faizlerle yatırım, işletmecilik, besicilik ve ziraatin olamayacağı düşüncesiyle, bütün gayretleriyle faizleri aşağıya çekmeye başladıklarını ifade etti. 
     Sayın, ''Merkez Bankası ile mücadele ede ede, Ben indireceğim diyorum, o direniyor, nihayet bir noktaya geldik'' dedi. 
     Otomobil kredilerinde en düşük krediyi 1.90 ile Ziraat Bankası'nın verdiğini dile getiren Sayın, ''En düşük krediyi verirken bu defa da şikayetler gelmeye başladı. Dünya Bankası'na, IMF'ye kadar giden şikayetler. Başta Zeki Sayın'ı olmak üzere... Niye faizleri indiriyoruz Biz piyasayı bozuyormuşuz '' diye konuştu. 
     Faizleri indirmeye devam edeceklerini kaydeden Sayın, ''Pek yakında birkaç puan daha inecek. İnecek ama bu şikayetlere de razıyız'' dedi. 
     
</TEXT>
</DOC>
