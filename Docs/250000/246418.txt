<DOC>
<DOCNO> 246418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/yasam/yas01.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Modeller, kitap okuyan erkek arıyor 
</HEADLINE>
<TEXT>


Penguin Yayınevi'nin başlattığı kampanya, tüm erkekleri kitap kurdu yapacak. Kitapçıları mesken tutan seksi modeller tarafından ayın kitabını okurken görülen şanslı erkek para ödülü alacak 

DIŞ HABERLER SERVİSİ 

'Seksi' davet 
PENGUIN Yayınları, televizyon başında maç seyretmekten başka birşey yapmayan İngiliz erkeklerini kitap okumaya teşvik etmek için "seksi modelli ve para ödüllü" bir kampanya başlattı. Buna göre, yayınevi her ay bir kitap belirleyerek seksi modelleri kitapçılara gönderecek. Model, söz konusu kitabı okuyan veya satın alan 16 yaşından büyük bir erkek okuyucu görünce, 1000 pound 2.7 milyar lira ödül kazandığını söyleyecek. 

Ayın kitabı '31 şarkı' 
ERKEKLERİN kadınlardan ortalama olarak daha az kitap satın aldıkları belirtilirken, ayın kitabı olarak yazar Nick Hornby'nin "31 Şarkı" adlı eseri seçildi. Bir kamuoyu yoklamasında, kadınların yüzde 85'i, sohbet konusu olarak bir kitabı seçen erkeklerin arkadaşlık kurma şanslarını çok artırdığını söyledi. Erkeklerin yarısından fazlası ise, bir kadını etkilemek için pohpohlamanın yeterli olacağı görüşünde. 


</TEXT>
</DOC>
