<DOC>
<DOCNO> 245283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko23.html </URL>
<DATE> 2004/06/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansta 392 puan arttı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 392.93 puan artışla, 1. seansı 17,437.37 puandan tamamladı. 
     1. seansta hisse senetlerinin ortalama değer kazancı yüzde 2.31 olarak gerçekleşti. 
     Dün 17,044.44 puandan kapanan İMKB Ulusal 100 Endeksi, 1. seansa, 83.46 puan artışla 17,127.90 puandan başladı. 
     Çukurova Grubu borçlarının erken ödenmesine ilişkin haberler nedeniyle, özellikle grup şirketlerindeki yüksek oranlı artışlar dikkat çekti. Yükselişini sürdüren endeks, seansın ilk yarısını 17,290.60 puandan geçti. 
     Endeks, seans içinde en düşük 17,044.44, en yüksek 17,532.74 puandan geçti. 
     Seans sonunda mali endeks 637.33 puan artışla 23,377.86 puana, sanayi endeksi 147.74 puan artışla 15,695.73 puana, hizmet endeksi 364.45 puan artışla 10,141.71 puana yükseldi. 
     Böylece, önceki kapanışa göre, mali grup hisseler ortalama yüzde 2.80, sanayi grubu hisseler ortalama yüzde 0.95, hizmet grubu hisseler ortalama yüzde 3.73 değer kazandı. 
     1. seansta işlem gören toplam 299 hisse senedinden 207'si değer kazandı, 34'ü değer kaybetti, 58 hissenin fiyatında değişiklik olmadı. 
     Seansta, 607 trilyon 7 milyar 677 milyon liralık işlem hacmi oluştu. 
     1. seansta, Yapı Kredi Bankası, Doğan Holding, Turkcell, Garanti Bankası ve İş Bankası C en yoğun işlem gören hisseler oldu. 
     
</TEXT>
</DOC>
