<DOC>
<DOCNO> 241339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun20.html </URL>
<DATE> 2004/05/20/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İran, The Guardian temsilcisini sınır dışı etti 
</HEADLINE>
<TEXT>

     İngiliz The Guardian gazetesi Tahran temsilcisi Dan DeLuce'nin İran'dan sınır dışı edildiğini bildirdi. 
     The Guardian'ın başyazarı Alan Rusbridger, gazetenin bugünkü sayısındaki yazısında, ''Dan DeLuce'nin sınır dışı edilmesi, İran toplumundaki hızlı gelişmeyi en iyi şekilde anlama çabamızı engelleyemez. İranlı yetkililerin kararlarını gözden geçireceklerini umuyoruz'' dedi. 
     Dan Deluce de bugünkü yazısında, ''Gitmek zorunda kaldığım için çok üzgünüm. Sadece işimi yapmak istemiştim'' ifadesini kullandı. 
     İngiltere Dışişleri Bakanlığı'ndan yapılan açıklamada ise, ''İngiliz hükümeti bu karardan üzüntü duymuştur, ancak kendi toprağında kime izin vereceğine İran hükümeti karar verecektir'' denildi. 
     İran yönetimi, Bem kentinde 26 Ocak'ta meydana gelen şiddetli depremden sonra izinsiz röportaj yaptığı gerekçesiyle, gazetecinin vize yenileme talebini reddetmişti. 
     Gazetecinin 2 Nisan'da yayımlanan röportajında, Bem sakinleri, hükümetin depremden sonraki politikasını eleştiriyorlardı. 
     
</TEXT>
</DOC>
