<DOC>
<DOCNO> 200812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yazar/tamer.html </URL>
<DATE> 2003/12/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bizim sanayi kongresindeki Çinliler 
</HEADLINE>
<TEXT>

   
   Geçen hafta II. Sanayi Kongresi'nin açılışında konuşan İstanbul Sanayi Odası Yönetim Kurulu Başkanı Tanıl Küçük, "Türkiye'de şirketlerin uluslararası rekabet ortamında başarılı olabilmeleri için uygun zemin yoktur" derken yerden göğe haklıydı. Enerji fiyatlarından mevzuat ve bürokrasiye, AKP hükümeti her ne kadar zemini uygun hale getirmek üzere kolları sıvamış olsa da, önümüzde uzun ve sancılı bir yol olduğuna kuşku yok. 
   Ne var ki "Üretim zincirinde yüksek katma değer ve k rlılık" gibi elektronik oylamaların yapıldığı, katılımcılarla bilgi paylaşımına dönük bir oturumda bile konuşmacılar biri hariç , sanki Çağlayan'daki Cevahir Kongre Merkezi'nde değil de, Davos'taki Dünya Ekonomik Forumu toplantısında gibiydiler. Rekabet alanları Amerika'nın Batı yakasından Çin'e, ufukları neredeyse uzaya kadar uzanıyordu. 
   
   Bölgesel oyuncu, ama... 
   Biri hariç dediysem, sanmayın ki ufku Türkiye ile sınırlı bir firmadan söz ediyorum. Avrupa'dan Ortadoğu'ya kendi sektöründe etkili bir bölgesel oyuncu haline gelmiş olan, ürün geliştirmede yıllardır Amerikan Emekli Danışmanlar Teşkilatı mensuplarından yararlanan Ülker Holding'in İcra Kurulu Üyesi Necdet Buzbaş, belki de kendisine önceden bildirilen konu başlığına sadık kalma adına, küresel oyuncu olarak Ülker'in ufkunu bizlerle paylaşmadı. 
   Diğerleri ise oturumun yöneticileri Doç. Dr. Talat Çiftçi ve Netaş İş Geliştirme Yöneticisi Ali Akurgal gayet yerel bir soru sorduğunda bile, dünya ekonomisini avuçlarının içinde tutan bir pencereden yanıt verdiler. 
   Örneğin şu soruyu ele alalım Sektörünüzü en fazla etkileyen firma dışı unsurlar nelerdir 
   
   Haksız rekabet ve Çin 
   Seçenekler ve salondaki izleyicilerin elektronik oylamayla verdikleri yanıtların yüzde olarak dağılımı 
   Altyapı 15Enerji kalite ve maliyeti 24Mevzuat, bürokratik süreçler 15Yetersiz teşvikler 10Haksız rekabet 36 
   
   Yerli rakibin adı yok 
   Ben zannederdim ki Türkiye'deki sanayicinin en büyük sorunu pahalı enerji, bürokrasi ya da mevzuat. Ama Ülker hariç farklı sektörlerden 5 konuşmacı da, tıpkı salondaki izleyiciler gibi haksız rekabetin altını ısrarla çizdiler. 
   Elektronik oylamaya katılanlar haksız rekabetle ne kastettiler bilemiyorum, ama konuşmacıların boy hedefi kendi sektörlerindeki taklit ya da merdiven altı üretim falan değil, dünyanın öbür ucundaki Çin'di. 
   İşin daha da ilginci bu oturumun, kulaklarında çeviri aletleriyle baştan sona sürekli not alarak pür dikkat dinleyen Çinli izleyicileri de vardı. 
   Toplantıda Çin'i ilk telaffuz eden İstanbul Hazır Giyim ve Konfeksiyon İhracatçıları Birliği İHKİB Başkanı Süleyman Orakçıoğlu oldu "Neyse ki Amerika, Dünya Ticaret Örgütü'nün geçen ayki Cancun Zirvesi'nin ardından ilk adımı atma cesaretini gösterdi, Çin'den tekstil ve konfeksiyon ithalatına kota koydu" dedi. Amerikalı tekstilcilerin baskısı sonucu atılan bu adımda, İHKİB'in internet sitesinden tüm dünyaya yayınlanan mesajların da katkısı bulunduğunu anımsattı. 
   
   3. Dünya Savaşı çıkar 
   Vestel Şirketler Grubu İcra Kurulu Başkanı Ömer Yüngül için de firma dışı en önemli sorun açık ara "haksız rekabet", haksız rekabetin adı da Çin'di 
   "Haksız rekabet derken de tabii hepimiz Çin'i kastediyoruz. Çin, bütün dünya için büyük tehlike. Biz artık Çin'in açığını ortaya çıkartıyoruz. Amerika harekete geçti işte. Avrupa da peşinden gidecek. Avrupa'da işsizlik arttıkça, siyasetçiler de sosyal politikalar çerçevesinde Çin'e karşı mutlaka yeni bir savunma sistemi kuracaklardır." 
   Yüngül'e göre Çin her yıl müthiş büyüyor, ama aynı zamanda da yavaş yavaş eriyor. Avrupa ve ABD'nin baskısı sonucu, Çin'in ekonomisini gerçek rekabete açacak ayarlamalar yapıldığında, 3. Dünya Savaşı çıkacak. 
   
      
   
</TEXT>
</DOC>
