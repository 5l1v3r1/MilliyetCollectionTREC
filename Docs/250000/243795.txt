<DOC>
<DOCNO> 243795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/soneko10.html </URL>
<DATE> 2004/05/29/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli paralar karşısında değer kaybederken, altın fiyatları ise yükseldi. 
     ABD Doları'nın Avrupa döviz borsalarında önemli para birimleri karşısında pazartesi ve cuma günleri kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 112.60 110.64 İsviçre Frangı 1.2845 1.2541 Kanada Doları 1.3724 1.3638 
     Londra Borsası'nda haftaya 1.1950 dolarda başlayan euro, Cuma günü kapanışta dolara 1.2205 çıktı. 
     Aynı borsada pazartesi 1.7889 dolarda kapanan İngiliz Sterlini de cuma kapanışta 1.8343 dolara yükseldi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma günleri kapanış saatleri itibariyle şöyle 
     
     
BORSA PAZARTESİ CUMA Londra 383.85 392.95 Zürih 383.63 392.75 Hong Kong 384.55 394.15 
     Londra Borsası'nda pazartesi 5.82 dolardan kapanan gümüşün ons fiyatı cuma günü 6.05 dolara çıktı. 
     
     MENKUL KIYMET PİYASALARI 
     ABD Borsalarındaki endeksler, hafta içinde yükseliş gösterdi. 
     New York Borsası'nda Dow Jones Endeksi, hafta içinde ortalama 221.71 puan yüzde 2.2 değer kazanarak, 10,188.45 puandan kapandı. 
     Nasdaq Bileşik Endeksi, teknoloji şirketlerindeki karlılığın yükselmesiyle, yüzde 3.9 oranında artarak 1,986.74 puandan haftayı kapatırken, Standard and Poor's 500 endeksi de, haftayı, ortalama yüzde 2.5 oranında bir artışla kapattı. 
     Borsanın yükselişinde, ABD ekonomisinin ilk çeyrekte beklenenin üzerinde büyüdüğünün açıklanması, ABD'de gelirlerin ve tüketim artması ile uluslararası piyasalarda petrol fiyatlarının 40 doların altına düşmesi etkili oldu. 
     Öte yandan, ABD'de, ekonomideki büyümenin ve ekonomik canlanmanın, ekonomiyi ısıtabileceği, bunun da Merkez Bankası'nın faiz oranlarının yükseltilmesine neden olacağı kaygıları devam ediyor. 
     Petrol fiyatlarındaki yükselişin de enflasyonu olumsuz etkilebileceği belirtiliyor. 
     Tokyo Borsası'nda Nikkei Endeksi, hafta içinde 239.32 puan yükselerek, 11,309.57 puandan kapandı. 
     Londra'daki FTSE 100 endeksi, hafta sonuna doğru gerileyerek, 4,430.7 puandan kapandı. 
     Frankfurt'taki Dax endeksi de, 70.88 puanlık değer kaybıyla 3,902.72 puandan haftayı kapattı. 
     
</TEXT>
</DOC>
