<DOC>
<DOCNO> 226622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy36.html </URL>
<DATE> 2004/03/29/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ünlüler seçimden umduğunu bulamadı 
</HEADLINE>
<TEXT>

     Aralarında Arif Sağ, Ferhat Tunç, Altan Günbay Bora Gencer ve Naim Süleymanoğlu'nun da bulunduğu pek çok ünlü sima yerel seçimlerde varlık gösteremedi. 
     Yerel seçimler, başkan adayı olan ünlülere yaramadı. 
     Aralarında Arif Sağ SHP İstanbul Ümraniye , Çocuklar Duymasın dizisinin dedesi Altan Günbay DSP İstanbul Bahçeşehir , yapımcı Şahin Özer AKP Beşiktaş , Ferhat Tunç SHP İstanbul Kıraç ve Bora Gencer'in de DYP Bahçeşehir 
     bulunduğu adaylar seçimlerden yenik ayrıldı. MHP İstanbul Kıraç adayı Naim Süleymanoğlu da seçimden yaklaşık 350 oy alarak başkanlık hayaline veda etti. Ferhat Tunç ve Naim Süleymanoğlu'nun karşısında yer alan AKP adayı Hamit Öncü ise Belediye Başkanı seçildi. Bahçeşehirde Bora Gencer ve Altan Günbay ile yarışan ANAP adayı Kemal Aydın başkanlık koltuğuna oturdu. Galatasaray eski yöneticisi Ateş Ünal Erzen yüzde 45'e yakın bir oy oranı ile CHP Bakırköy Belediye Başkanı olurken, CHP adayı Beşiktaş eski yöneticisi İsmail Ünal da yüzde 45'lik oy oranı ile rakiplerini geçerek Beşiktaş Belediye Başkanı oldu. 
     
</TEXT>
</DOC>
