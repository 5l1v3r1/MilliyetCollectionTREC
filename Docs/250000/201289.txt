<DOC>
<DOCNO> 201289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/spor/spo15.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   A2 Milliler şampiyon    ALMANYA Futbol Federasyonu'nun düzenlediği Future Cup'ta A2 Millilerimiz şampiyonluğa ulaştı. Almanya'yı 2 - 1 yenip, rövanşında 0-0'lık sonuçla sahadan ayrılan Ay - Yıldızlılar, İskoçya engelini de geçtiler. İlk maçtaki 1-1'lik skorun ardından dün akşam Dundee'deki rövanşta da rakibi ile 1-1 berabere kalan ekibimiz mutlu sona ulaştı. İlk yarısı ev sahibinin 1-0 üstünlüğünde geçilen maçın 55. dakikasında kazanılan penaltıyı kaleciye nişanlayan Necati, dönen topu filelere göndererek, skoru belirledi. 
   
   Başkentte dirsek teması    ANKARAGÜCÜ Başkanı Cemal Aydın, Gençlerbirliği Başkanı İlhan Cavcav ile Beştepe Tesisleri'nde bir süre görüştü, ara transfer için futbolcu talebinde bulundu. Cavcav şunları söyledi "Aydın benden daha sonra bırakacağımız futbolcuları kendilerine vermemiz yönünde destek olmamızı istedi." 
   
   Pavlova'ya üç maç ceza    BASKETBOL Federasyonu Disiplin Kurulu, Urla Belediyesi'nden Evgeniya Pavlova'ya üç maç oynamama cezası verdi. Beşiktaş ile oynanan maçta Pavlova'nın rakibine arkadan yumruk atması nedeniyle 8 maç oynamama ve 1 milyar 600 milyon lira para cezasına çarptırıldığı, ancak oyuncunun hareketini tahrik sonucu yaptığı için bunun üç maça indiği vurgulandı. 
   
   Afişe edecek    ANKARA Büyükşehir Belediye Başkanı Melih Gökçek, Avrupa Şampiyon Kulüpler Kupası'nı kazanan ASKİ Spor Grekoromen Güreş Takımı'nı kabul etti. Gökçek, "Süreyya Ayhan atletizmde başarı kazandığında, gazetelerin ilk sayfalarında yer buluyor. Buna karşılık nedense bizi yok sayıyorlar. Fakat ben sizin posterlerinizi yaptırarak bilboardlara astıracağım. Üzerine de uygun dille sitemimizi dile getiren bir yazı koyduracağım" dedi. 
   
   Rize'de iki Mısırlı    ARA transferde kadrosunu güçlendirmek için atağa kalkan Çaykur Rizespor, iki Mısırlı futbolcu getirdi. Elemsey Team takımında oynayan 26 yaşındaki olimpik milli forvet Yaser Mohammed ile Goldy Team Kulübü'nün 23 yaşındaki futbolcusu Gamel Abdelbaki dün Rize'ye gelip, antrenmana çıktı. 
   
   Büyükavcı baba oldu    FANATİK Gazetesi Beşiktaş Editörü Zafer Büyükavcı'nın kızı oldu. Dragos Şifa Hastanesi'nde dünyaya gelen bebeğe Eylül adı verildi. MİLLİYET olarak Sibel - Zafer Büyükavcı ile Eylül'e sağlıklı ve mutlu bir yaşam diliyoruz. 
   
   Amigo Birol'u unuttular    MİLLİ Amigo Birol Ertan menisküs ameliyatının ardından bir aydır hastaneden kurtulamadı. Dizindeki iltihaplanma nedeniyle Şişli Etfal Hastanesi'nde yatan Birol, "Kimsenin beni aramaması çok üzdü. İstediğim tek şey manevi destek" dedi. 
   
   
</TEXT>
</DOC>
