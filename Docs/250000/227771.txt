<DOC>
<DOCNO> 227771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/guncel/gun07.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hafta sonu yağmur var 
</HEADLINE>
<TEXT>

   ANKARA Milliyet 
   
   Türkiye, dün akşamdan itibaren yağışlı havanın etkisine girdi. Hava sıcaklıkları bugün Marmara ve Karadeniz'de, hafta sonu da tüm yurtta 6 - 8 derece düşecek. Devlet Meteoroloji İşleri Genel Müdürlüğü'nün uyarısına göre, Kıyı Ege'de yağmur ve sağanak şeklinde başlayacak yağışlar, bugün Marmara'nın batısıyla Kıyı Ege dışında tüm yurtta devam edecek. Yağışlı hava hafta sonunda kuzey ve doğu kesimlerinde etkili olduktan sonra yurdu terk edecek. Yağışlar, bugün Batı Karadeniz'in iç kesimlerinde, hafta sonu Orta ve Doğu Karadeniz'in iç kesimleriyle Doğu Anadolu'nun doğusunda karla karışık yağmur ve kar şeklinde olacak. 
   
   
   
</TEXT>
</DOC>
