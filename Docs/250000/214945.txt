<DOC>
<DOCNO> 214945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun06.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, sonuç alınana kadar tarafları bırakmayacak 
</HEADLINE>
<TEXT>

     BM'nin, Kıbrıs görüşmeleriyle ilgili tarafları sonuç alınana kadar bırakmayacağı bildirildi. 
     Alınan bilgiye göre Kıbrıs Türk ve Rum tarafları ile Türk ve Yunan heyetleri, BM binasının 38. katındaki BM Genel Sekreteri Kofi Annan'a ait olan 4 ayrı odada tutuluyor ve BM yetkilileri heyetlerle, onların odalarına giderek ayrı ayrı görüşüyor. 
     Gazetecilerle cep telefonu yoluyla temas kuran diplomatlar, diğer heyetlerle temas edemediklerini ve adeta tecrit edilmiş vaziyette bulunduklarını ifade ettiler. 
     Bu arada, görüşmelerden bir ara ayrılan BM Genel Sekreter Yardımcısı Kieran Prendergast, dörtlü heyet üyelerini kastederek, "Bir sonuç alınana kadar kendilerini bırakmayacağız" açıklamasında bulundu. Prendergast, "Diplomasi uzun sürüyor" diye konuştu. 
     
</TEXT>
</DOC>
