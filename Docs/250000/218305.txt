<DOC>
<DOCNO> 218305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko53.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Devirler haftası...Şans oyunları 1 trilyon 760 milyar lira devretti 
</HEADLINE>
<TEXT>

     Geçen hafta yapılan Sayısal Loto, Şans Topu ve On Numara çekilişlerinde, 1 trilyon 760 milyar lirayı aşkın ikramiye devrettiği bildirildi. 
     Milli Piyango İdaresi'nden yapılan yazılı açıklamada, geçen hafta yapılan Sayısal Loto, Şans Topu ve On Numara çekilişlerinin devirle sonuçlandığı hatırlatıldı. 
     Geçen haftaki çekilişlerden Sayısal Loto'da 1 trilyon 51 milyar, Şans Topu'nda 492 milyar, On Numara'da ise 217 milyar lira tutarındaki ikramiyenin bu haftaya devrettiği bildirilen açıklamada, böylece çekilişlerde toplam 1 trilyon 760 milyar lirayı aşkın ikramiyenin devretmiş olduğu kaydedildi. 
     Bu haftaki çekilişlerde, Sayısal Loto'da 6 bilenlere 2 trilyon lira, Şans Topu'nda 5 1 bilenlere 1 trilyon lira ve On Numara'da ise 10 bilenlere 350 milyar liradan fazla ikramiye dağıtılmasının beklendiği ifade edilen açıklamada, ''Bu durumda, Milli Piyango'nun sayısal oyunlardan bu hafta dağıtacağı toplam ikramiyenin 3.5 trilyon liraya ulaşacağı tahmin ediliyor'' denildi. 
     
</TEXT>
</DOC>
