<DOC>
<DOCNO> 215779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo34.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkan Galatarasaray, kendi imkanlarıyla AIG'den hisseleri alır... 
</HEADLINE>
<TEXT>

     Galatasaray Kulübü'nün mali işlerden sorumlu asbaşkanı Refik Arkan, kulübün AIG yatırım firması ile yollarını ayırırken, kendi imkanlarını kullanacağını söyledi. 
     Galatasaray'ın daha önce mali kaynaklar bulduğunu, bu kez de bulabileceğini dile getiren Arkan, A.A muhabirine yaptığı açıklamada, ''Galatasaray kendi imkanlarıyla AIG'den bu hisseleri alır, kaynak bulamazsa da camianın büyüklerine gidilir, bunda hiçbir kötülük yok'' dedi. 
     Refik Arkan, kaynak bulamamaları halinde Selahattin Beyazıt veya İnan Kıraç'a gitmelerinin de yadırganacak bir şey olmadığını dile getirerek, ''Sayın Beyazıt uzaylı değil, Galatasaray'ın eski başkanı. Tabii ki Galatasaraylı kardeşlerime, ağabeylerime gideceğim. Ben bu kaynağı kendi imkanlarımla halledeceğim. İnan Kıraç'a gitmem suç mu Ancak, kimseye ihtiyaç kalmayacak.'' Galatasaray'ın AIG'in elinde olan hisselerini Selahattin Beyazıt'ın aldığı şeklindeki iddiaları da yalanlayan yönetici Arkan, şunları söyledi 
     ''Böyle bir şey yok. Almak isteselerdi, gidip AIG'den alırlardı. Hem böyle bir şey olsaydı ben rahatsızlık duymazdım. Yabancı bir firma kazanacağına Galatasaray camiasından bir kişi kazanmış olurdu. Bugüne kadar AIG'e karşı çıkmayanlar, böyle haberler çıkınca bu şekilde tepki gösteriyorlar.'' 
     
</TEXT>
</DOC>
