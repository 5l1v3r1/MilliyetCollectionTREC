<DOC>
<DOCNO> 220540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo23.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Futbolun adaleti yok... 
</HEADLINE>
<TEXT>

     Malatyaspor Teknik Direktörü Mehmet Özdilek, futbolun adaleti olmadığını söyledi. 
     Özdilek, Denizlispor maçından yenilgi beklemediklerini, maç boyunca yakaladıkları fırsatları değerlendiremediklerini belirtti. 
     Denizlispor'un iyi bir takım olduğunu ifade eden Özdilek, ''Pozisyon üreten ve iyi oynayan takım bizdik. İki topumuz kale çizgisinden çevrildi. Bir atak, bir gol ve neticede bir mağlubiyet. Futbolun adaleti yok, üzgünüz. Seyircimiz adına da üzgünüz. Artık önümüze bakacağız, bundan sonraki maçlarda, kaybettiğimiz puanları telafi etmeye çalışacağız'' dedi. 
     Denizlispor Teknik Direktörü Giray Bulak da, bu karşılaşmanın liglerin iç sahalarda en fazla galibiyet alan takımı Malatyaspor ile deplasmanda en fazla puan alan Denizlispor arasında oynanan bir maç olduğunu hatılattı. 
     Cezalı oyuncuları nedeniyle kısıtlı bir kadro ile Malatya'ya geldiklerini ifade eden Bulak, ''Oyuncu değişikliğinde bile sıkıntı yaşadık. Bu maçtan galip gelmek istiyorduk ve bunu da elde ettik. Futbolcularımı kutluyorum, Malatyaspor'a da başarılar diliyorum'' diye konuştu. 
     
</TEXT>
</DOC>
