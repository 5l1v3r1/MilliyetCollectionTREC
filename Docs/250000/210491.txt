<DOC>
<DOCNO> 210491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur37.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayetten yargılanan sanığın babası, duruşma çıkışı öldürüldü 
</HEADLINE>
<TEXT>

     -Bursa'nın Gemlik İlçesi'nde işlenen bir cinayetin sanığı olarak yargılanan oğlunun duruşmasına katılan baba, adliye çıkışında kafasından tabancayla vurularak öldürüldü. 
     AA muhabirinin aldığı bilgiye göre, yaklaşık 3 ay önce Gençali Köyü'nde arkadaşlık yaptığı kızın eski nişanlısı Hakan Büyük'ü öldürdüğü iddiasıyla tutuklu bulunan Ümit Tangil'in babası Nihat Tangil 58 , oğlunun Bursa 4. Ağır Ceza Mahkemesi'ndeki duruşmasına katıldı. 
     Duruşmadan sonra Gemlik'e dönmek için otomobilini bıraktığı otoparka giden Nihat Tangil, kimliği belirlenemeyen bir kişi tarafından tabancayla kafasından vuruldu. Ağır yaralı olarak Özel Vatan Hastanesi'ne kaldırılan Nihat Tangil, müdahaleye rağmen kurtarılamadı. 
     Cinayeti işleyen zanlının yakalanması için çalışmaların sürdüğü bildirildi. 
     
</TEXT>
</DOC>
