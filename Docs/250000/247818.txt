<DOC>
<DOCNO> 247818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonspo02.html </URL>
<DATE> 2004/06/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Zagorakis Türkiye’yi de yeneriz 
</HEADLINE>
<TEXT>

     2006 elemelerindeki rakibimiz Yunan Milli Takımı’nın kaptanı Zagorakis, Portekiz’i evinde mağlup ediyorsak, Türkiye’yi de İstanbul’da devirebiliriz" dedi 
     Yunanistan, Avrupa Şampiyonası’nın açılış maçında ev sahibi Portekiz’i 2-1 yenerek, tüm otoriteleri şaşkına çevirdi. Açılış maçına damgasını vuran kaptan Zagorakis ise iddialı açıklamalar yaptı. 
     AEK forması giyen deneyimli yıldız, 2006 Dünya Kupası elemelerinde Türkiye zorlu bir rakip. Ama burada herkese ne yapabileceğimizi gösterdik. Eğer turnuvanın açılış maçında kendi seyircisi önünde Portekiz’i yenebiliyorsak, İstanbul’da da Türkiye’yi devirebiliriz" diye konuştu. 
     
     Maçlar kolay geçmeyecek 

     Türk futbolunun son yıllarda büyük çıkış yaptığını da sözlerine ekleyen Zagorakis, Yaratıcı oyuncularınız var, pozitif futbol oynuyorsunuz. Hem Türkiye hem Yunanistan’daki maçlar kolay geçmeyecekö ifadesini kullandı. 
     Başarılı yıldız, Portekiz zaferini de, İyi bir taktik uyguladık. Sabırlı oynadık ve galibiyet için çok savaştık. 3 puanı biz hakettik. Ev sahibini böyle bir futbolla yenerek, herkese mesaj gönderdik. Ne mutlu bize ki, tüm dünya bizi konuşuyor" diye özetledi. 
     
</TEXT>
</DOC>
