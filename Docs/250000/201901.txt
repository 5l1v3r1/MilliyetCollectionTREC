<DOC>
<DOCNO> 201901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/ekonomi/eko07.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji projelerine eleme 
</HEADLINE>
<TEXT>

   11 YİD projesi ve iki işletme hakkı devrinden vazgeçildi. Firmalara 'Teminatınızı geri alın' denildi 
   
   Önceki hükümetler döneminde firma seçimleri yapılmış, protokol imzalanmış, ancak sözleşmeleri imzalanmamış ve hayata geçirilmemiş yap-işlet Yİ ve yap-işlet-devret YİD yöntemleriyle gerçekleştirilecek projeler ile işletme hakkı devri İHD yapılması öngörülen projeler Enerji Bakanlığı'nca eleniyor. 
   
   İptal edilen projeler 
   İlk aşamada yapılan elemelerde 11 YİD ve iki İHD projesinden vazgeçilerek, ilgili firmalara teminatlarını geri almaları yönünde yazı gönderildi. 
   Kararla, sadece paraflanmış, ancak anlaşma aşamasına gelinememiş Bağışlı HES, Cevizlik HES, Bayramhacılı HES, Mamak Çöp Santralı, Yalıkavak RES, Mazı 2 RES, Akhisar Enda RES, Akhisar Aken RES, Belen RES ile sadece DPT görüşü alınmış, paraflanmamış Kayıbendi HES ve Gökçeada RES YİD projelerinden vazgeçilmiş oldu. Ayrıca Çatalan HES ile İkizdere HES projelerinin de işletme hakkı devrinden vazgeçildi. 
   
   
</TEXT>
</DOC>
