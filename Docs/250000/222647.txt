<DOC>
<DOCNO> 222647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/spor/spo05.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Böyle mi olacaktı 
   İki sezon önce seçim kozuydu Fatih Terim, şimdilerde kongre öncesi "ağırlığı olan bir teknik adam" bile değil. 'İmparator'luktan, 'ağabey'liğe uzanan değişim olsa olsa futbolun nankörlüğüyle ilgilidir 
      TAMER BAĞLAN 

   
   Cuma akşamı belki de haftanın en kritik karşılaşmasıyla açıldı hafta. Öyle ya, Trabzonspor bir yenilgi alsa ligin zirvesindekiler derin bir nefes çekecekti. Altıda beş yapan Ziya Doğan'ın talebeleri, her iki büyüğe de bu fırsatı tanımayıp, hem cumartesi hem pazar maçlarının stresini yükseltti. Bu hafta deplasman kralı Denizlispor ile oynayacakları maç ise hem zor hem ilk dört hesaplarında çok çok önemli. Trabzonspor kazanırsa üçüncülüğü hemen hemen garantileyip ilk iki şansı da artarak sürecek. UEFA hesapları yapan Horozlar ise bunun için Türkiye Kupası'nın sonucunu bekleyecek. Aksi halde, üçüncülük yarışı bile yeniden şekillenecek... 
   Galatasaraylı taraftarlar için o h l "imparator" ancak, Galatasaray futbol takımının teknik direktörü bile değil aslında Fatih Terim. Sadece ağabeyi sahadakilerin Takımdaki konsantrasyon eksikliği ya da yenilen gollerden sonra kılının bile kıpırdamaması bunun en güzel belirtisi. Yazık "Böyle mi olacaktı" dememek elde değil. İki yıl önce seçim kozu yapılan "imparatore", başkan adayı Mehmet Cansun'a göre artık itibarlı, ağırlığı olan bir teknik adam bile değil. Bu arada Cim-Bom'daki zaafiyete dalıp, ligdeki her takımı yenebilecek azimdeki, Mehmet Birinci'nin Sebat'ının galibiyetini de gölgelemeyelim... 
   Kadıköy'de yine her şey mükemmele yakındı Fenerbahçeli için. Muhteşem bir atmosfer, koşan, mücadele eden, kanatları bile kullanabilen Hooijdonklu, Nobreli bir takım, yumuşak bir rakip ve neredeyse hatasız bir hakem. Tek eksik, genç Fenerliler'in dört farklı skordan kaynaklanan birkaç dakikalık ciddiyetsizliğiydi. "Bu işin şakası olmaz " akşamın en çok konuşulan futbol deyişiydi.. 
   Maç sonrası kaptan Tayfur'un dudaklarından dökülenler, yakın zamanın 'yenilmez armada'sı Beşiktaş'ın geldiği noktanın tarifiydi. Puan cetvelinde sondan ikinci sırada yer alan, ligin en çok gol yiyen takımına karşı, üç gol yiyerek alınmış bir galibiyetten sonra "Neler yapabileceğimizi gösterdik" cümlesinin kurulması, Beşiktaş'taki güven ve hedef kaybının umulandan da fazla olduğunun açık bir göstergesiydi. Evet, belki Kartallar ligin sonuna kadar asla pes etmeyecek ancak anlaşılan o ki, Siyah - Beyaz'a gönül verenler de rakip kim olursa olsun yarışın sonuna kadar artık rahat maçlar seyretmeyecek... 
   Nejat Biyediç'le şarj olan Grozdiçli Bursaspor'un kazanıp, istim üstündeki Rizespor'un yeniden lige dönen Gaziantepspor'a kaybetmesi ligin altındaki kazanı iyice alevlendirdi. Bunlar son sekiz takım için can sıkıcı ancak, futbol ve heyecanseverler için son derece iyi haberlerdi. Çünkü, düşme endişesinin sınırı biraz daha yükseldi... 
   
   HAFTANIN PORTRESİ 
   Erman Özgür A.Sebat 
   Yetenekleri konusunda kimsenin kuşkusu yok. Tek handikabı istikrarıydı, şimdilerde bu zaafından da sıyrıldı. Futbolun Evliya Çelebi'lerinden biri, birçok kulüp dolaştı, ancak istediği havayı bir türlü bulamadı. Trabzon'un ardından son olarak Sebat'ta soluklandı, sanırız burada kök salmasını sağlayacak toprağı yakaladı. Zaten onun yaptığı patlamanın başka tarifi de olamazdı. Aslan'ın galibiyet hesaplarını alt üst eden adamdı. Takım arkadaşlarına en az beş net gol servisi yaptı, ancak bunlardan sadece biri ağlarla kucaklaştı. Yetmedi, 90'da son darbeyi indirdi. Tek kişilik şovu bilet tüketecek cinstendi. 
   
   HAFTANIN KARMASI 
   Souleymanou Denizli 
   İlhan Gaziantep 
   Şenol Samsun 
   Sedat A.Sebat 
   Tayfur Beşiktaş 
   Grozdiç Bursa 
   Emre Toraman Trabzon 
   Erman Özgür A.Sebat 
   Mehmet Yozgatlı F.Bahçe 
   Nobre F.Bahçe 
   Yunus Elazığ 
   
   HAFTANIN TAKIMI 
   AKÇAABAT SEBAT Sezonun ısınma turları sırasında geldikleri yere geri dönecekleri ihtimali yüksek olarak gösteriliyordu, kısa süreli bir bocalama döneminin ardından lige uyum sağlandı. Galatasaray önünde pes etmeyen yapıları, bitmek tükenmek bilmeyen enerjileri ve galibiyet için atan yürekleri ile gönüller fethedildi. 
   
   HAFTANIN HOCASI 
   Mehmet BİRİNCİ A.Sebat Ekrem Al'dan devraldığı bayrağı daha yukarılara taşımakta kararlı. Mutevazı yapısı ve tutarlı yaklaşımları ile takımda birlik havası yarattı, oyuncularına inanç aşılayıp, özgüvenlerini artırdı. Süper Lig'deki ilk sezonunda birçok tehlike ile karşılaşan Akçaabat Sebat'ı rotada tutarak, kılavuz kaptanlığı yaptı. 
   
   HAFTANIN HAKEMİ 
   Zafer Önder İPEK Denizli-İstanbul Hakem hatalarından muzdarip yine birçok feryadın yükseldiği haftada, tarafların karşılıklı tebriğini almayı başardı, karnesine pekiyi notunu yazdırdı. Dikkat isteyen pozisyonlar onun keskin gözlerinden kaçmadı, oyunun hızını kesmemeye çalıştı, verdiği kararlarda adalet terazisinden şaşmadı. 
   
   GOL KRALLIĞI Futbolcu Takım Maç Gol Van Hooijdonk Fenerbahçe 25 19 Zafer Biryol Konyaspor 24 17 Serkan Aykut Samsunspor 21 15 Yunus Altun Elazığspor 18 13 Ahmed Hassan Beşiktaş 22 13 Tuncay Şanlı Fenerbahçe 23 13 
   
   GOL PASI Futbolcu Takım Maç Gol Pası A.Yordanov İstanbulspor 23 12 Ali Tandoğan Gençlerbirliği 22 9 M.Yozgatlı İstanbul-FB 25 9 İ.Yattara Trabzonspor 21 8 Z.Lazarov Gaziantepspor 24 8 Miika Aleksi Denizlispor 25 8 
   
   ALTIN ELDİVEN Futbolcu Takım Maç Gol İke Shorunmu Samsunspor 17 20 Fevzi Tuncay Malatyaspor 20 21 M.Petkovic Trabzonspor 19 21 Oscar Cordoba Beşiktaş 20 22 Oğuz Dağlaroğlu İstanbulspor 17 22 
   
   KART CEZALILARI 
   Kırmızı Yusuf Gaziantepspor , Recep Malatyaspor , Victoria Çaykur Rizespor 
   Sarı Yılmaz A.Gücü , A.Hassan Beşiktaş , Luciano F.Bahçe , Orhan G.Saray , Saidou, Faruk İstanbul , Kürşat, S.Özdemir Ç.Rize 
   
   HAFTANIN SONUÇLARI 
   Ankaragücü - Trabzonspor 1 - 2 
   Emre Toraman Dk.44 , Fatih Tekke Dk.67 , Adem Dursun Dk.75 
   Fenerbahçe - Konyaspor 5 - 2 
   Nobre Dk.20-77 , Hooijdonk Dk.40 p-54 , Ümit Dk.66 , Luciano Dk.68 kk. , Cenk Dk.70 p 
   Akçaabat Sebat - Galatasaray 1 - 2 
   Hakan Şükür Dk.13 , Mehmet Dk.51 , Erman Dk.90 3 
   Bursaspor - Malatyaspor 3 - 2 
   Yakup Dk.30 , Atilla Birlik Dk.19 Pen. ve 41 , Okan Dk.61 , Mustafa Gürsel Dk.90 
   Denizlispor - İstanbulspor 2 - 0 
   Ömer Rıza Dk.11 , Ersen Martin Dk.89 
   Beşiktaş - Elazığspor 5 - 3 
   Debnar Dk.13 , Yunus Dk.20 ve 50 , Tayfur Dk.22 , Sergen Dk.34 , Ilie Dk.45 , Ahmed Hassan Dk.47 ve 90 
   Çaykur Rizespor - Gaziantepspor 1 - 2 
   Lazarov Dk.6 , Serkan Dk.39 p , Yusuf Dk.81 p 
   Samsunspor - Diyarbakırspor 3 - 1 
   Serkan Dk.8 , Murat Hacıoğlu Dk.43 , Mehmet Nas Dk.67 , Musa Dk.90 
   
   HAFTANIN MAÇLARI 
   TÜRKİYE KUPASI ÇARŞAMBA İstanbulspor - Trabzon, F.Bahçe - G.Birliği, SÜPER LİG CUMA D.Bakır - Beşiktaş, CUMARTESİ Konya - Adana, G.Antep - Samsun, G.Saray - Ç.Rize, PAZAR G.Birliği - A.Sebat, İstanbulspor - Malatya, Trabzon - Denizli, Elazığ - A.Gücü, F.Bahçe - Bursa 
   
   ALKIŞ ALANLAR 
   Ferahlatan Aydın'lık 
   Futbol sahalarında bileğinin bükülmesini hazmedemeyenlere, sağduyudan uzak beyanatlara, tahrikçi işgüzarlara sıkça rastlamıştık... Rakip başkanın elini sıktığı için "aydın bir can"ın yaylım ateşe tutuluşunu izlemiştik. Görmek istediklerimizse, az karşılaştıklarımızdı rakibe saygı duymak, kazananın elini kaldırmak, centilmenliği üstün tutmaktı... Ankaragücü - Trabzon maçının ardından yüzümüz aydınlandı. Samsun'da İsmail Uyanık ile kol kola giren Atay Aktuğ'a, Cemal Aydın da katıldı. Maçtan sonra rakip soyunma odasına inip, oyuncuları kutladı. Duyarlılık sahipleri bilirdi, asıl kutlanması gereken Başkan'ın ta kendisiydi. 
   
   KARA TAHTA 
   Kükre ve kendine gel 
   Galatasarayımız, tüylerimizi ürperten zaferler, tadı damağımızda kalan gurur dolu günlerin takımıydı. Bunları milat olarak kabul etmiştik, geleceğe yönelik ne büyük hayaller seçmiştik. Rüyadan erken uyandık, ne yazık ki dereyi görmeden paçaları sıvamıştık. Sonrasında Aslan'ın içimizi burkan, kahreden yorgunluğu ile karşılaştık. 100 yıllık tarihinin arefesinde pençelerini kaldıramayacak kadar güçsüzdü, tutunacak tek bir dalı yoktu, mazisinin altın sayfalarında biriken tozlar karşısında umursamaz gözüküyordu. Karamsarlığa kapılmak istemiyoruz, yeniden gülmeyi bekliyoruz. Sizi bilmem ama, biz eski Galatasarayımızı geri istiyoruz. 
   
   HAFTANIN SÖZÜ 
   Sizin de ikinci golünüz ofsayttı. 
   SERDAR TATLI 
   
   
</TEXT>
</DOC>
