<DOC>
<DOCNO> 245355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonspo24.html </URL>
<DATE> 2004/06/04/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Akçaabat Sebatspor kaleci arıyor... 
</HEADLINE>
<TEXT>

     Akçaabat Sebatspor, kaleci Metin Aktaş'ın takımdan ayrılacağını açıklamasının ardından kaleci arayışlarını sürdürüyor. 
     Başkan yardımcısı Baki Eyüboğlu, AA muhabirine, geçen sezon Malatyaspor'da oynayan kaleci Milosevski ve Kocaelispor'un kalecisi Hakan'ı kadrolarına katmak istediklerini söyledi. 
     2 kaleci ile bir problemlerinin bulunmadığını kaydeden Eyüboğlu, bu kalecilerle prensipte anlaştıklarını kaydetti. 
     
     METİN AKTAŞ KAYSERİ'YE 
     Akçaabat Sebatspor'dan ayrılan ve bonservisi elinde bulunan Metin Aktaş'ın Kayseri'de olduğu bildirildi. 
     Kırmızı-beyazlı futbolcunun Kayseri Erciyespor ile anlaştığı ve resmi sözleşme imzalayacağı öğrenildi. 
     
     MUZAFFER, BİRİNCİYLE GÖRÜŞTÜ 
     Akçaabat Sebatspor'un kaptanlarından Muzaffer, bugün teknik direktör Mehmet Birinci ile görüştü. 
     Muzaffer, kendisine Ankaragücü, Gençlerbirliği ve Denizlispor gibi takımlardan teklif geldiğini ancak kendisinin gönlünün Akçaabat Sebatspor ile anlaşmaktan yana olduğunu söyledi. 
     
</TEXT>
</DOC>
