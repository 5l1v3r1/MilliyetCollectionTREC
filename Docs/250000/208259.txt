<DOC>
<DOCNO> 208259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/yasam/yas01.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuaföre 5 yıl hapis istemi 
</HEADLINE>
<TEXT>

   Saçı boyanırken kafa derisi feci şekilde yanan Derya Özdemir, kuaför Aydın Özyılmaz aleyhinde tazminat davası da açtı 
      EDA BERKBAYRAK İzmir DHA 
   
   İzmirli Derya Özdemir'in 18 güzellik hayali felaketle sonuçlandı. Saçını boyadığı genç kızın başında tedavi edilemeyen bir yara açılmasına neden olduğu belirtilen kuaför Aydın Özyılmaz hakkında, 5 yıl hapis istemiyle dava açıldı. Lise son sınıf öğrencisi Özdemir, geçen yıl Balçova'daki Aydın Güzellik Salonu'nda saçının kızıldan sarıya çevrilmesini istedi. Saçına renk açıcı ve boya uygulanan Özdemir'in derisinde yanma meydana geldi. Durumun normal olduğunu öne süren Özyılmaz, Özdemir'e birkaç gün bakım uyguladı. 
   
   Kellik oluştu 
   Kafa derisinde yara oluşan, saçları dökülen Özdemir'in saçına uygulanan kimyevi maddenin, derisini yaktığı ve başının arka bölümündeki hücreleri öldürdüğü tespit edildi. Kellikten kurtulmak için iki kez ameliyat olan Özdemir, 17 milyarlık tedavi masrafının karşılanması için tazminat davası açtı. Özdemir'in suç duyurusunda da bulunması üzerine, Özyılmaz hakkında 5 yıl hapis istemiyle dava açıldı. 
   
   
</TEXT>
</DOC>
