<DOC>
<DOCNO> 230671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonspo02.html </URL>
<DATE> 2004/04/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Emre, ölü Inter'i ayağa kaldırdı... 
</HEADLINE>
<TEXT>

     İtalya Serie A'da Perugia önünde 58'de 2-1 mağlup duruma düşen Inter, Emre Belözoğlu'nun oyuna girmesiyle hareketlendi ve maçtan 3-2 galip ayrıldı Geçen hafta Juventus’u 3-2 yenen Inter, düşmeme mücadelesi veren Perugia karşısında adeta öldü öldü dirildi. 24. dakikada Adriano ile öne geçen Mavi-Siyahlılar, ilk yarıyı da bu skorla önde kapadı. 
     Daha sonra toparlanan Perugia, 50'de Di Francesco ve 58'de Dario Hubner ile öne geçti. 
     İkinci yarının ortalarında oyuna giren Emre'nin çabalarıyla canlanan Milano ekibi, son dört dakikada Adriano ve Carlos Martins'in arka arkaya attığı gollerle karşılaşmadan 3-2 galip ayrılmayı başardı. 
     Öte yandan önceki gün oynanan bir diğer karşılaşmada ise, üçüncü sıradaki Juventus, Della Alpi'de beşinci Lazio ile karşılaştı. Baştan sona üstün oynayan Torino temsilcisi 87. dakikada Trezeguet'in kafa golüyle 1-0'lık zafere imza attı ve şampiyonluk umutlarını sürdürdü. 

     
</TEXT>
</DOC>
