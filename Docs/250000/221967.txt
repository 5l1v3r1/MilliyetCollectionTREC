<DOC>
<DOCNO> 221967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/yazar/sazak.html </URL>
<DATE> 2004/03/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Milliyet yazarları seçim turunda 
</HEADLINE>
<TEXT>
   Başkan Celal Doğan Başbakan'la yarışıyor 
   Fotoğraflar Ahmet Dumanlı 
      
   Güneydoğu turunun son durağı Gaziantep'teyiz. Antep CHP'nin vitrini. Kentin her yeri, Celal Doğan'ın afişleriyle donatılmış 'Başka Gaziantep yok ' 
   15 yıl belediye başkanlığı yapan Celal Doğan rekora gidiyor. Ancak bu defa işi zor. Çünkü AKP, Gaziantep'i istiyor. Kentin tanıdığı bir ortopedist olan Dr. Asım Güzelbey'i aday çıkarmış AKP. Ancak Celal Doğan'ın rakibi, Tayyip Erdoğan. Hükümet olanca gücüyle 28 Mart'ta büyükşehir belediye başkanlığına asılıyor. 
   AKP teşkilatı, Erdoğan'ın 23 Mart'taki mitingine hazırlanıyor. Abdülkadir Aksu kente gelmiş. Gaziantepli Devlet Bakanı Kürşad Tüzmen devrede. Başbakan Erdoğan'ın da kampanyanın seyrini değiştirecek sürpriz bir proje açıklayacağı öne sürülüyor. 
   CNN Türk'ün dünkü yayınında Celal Doğan ve Asım Güzelbey ile birlikteydik. Gaziantep Belediye Başkanı Doğan, Özal'dan bu yana çeşitli hükümetler döneminde kente hizmet yapmış bir yerel yönetici olarak halkın 'iktidar rüzg rı'na kapılmayacağına inandığını belirtti. 
   
   Hükümetle uyum vurgusu 
   Dr. Asım Güzelbey, 'hükümet ile uyumlu belediyeciliğin' Gaziantep'e daha çok hizmet getirilmesine ortam hazırlayacağını savunuyor. 
   AKP seçimde 'arka sokaklar'a oynuyor. 
   Yerel gazetelere tam sayfa ilanlar verilmiş. 
   Asım Güzelbey ile AKP adayları Gaziantep varoşlarında çöp toplayan çocukları gösteriyorlar. Yoksulluk manzarasının altına şu slogan yazılmış 'Burası, birlikte kurduk, birlikte yaşatacağız dedikleri model kent ' Kuşkusuz bu yoksulluğun nedeni Celal Doğan'ın belediyeciliği değil. Türkiye'yi bu hale düşüren iktidarlar onlarca yıldır yoksulluğu, işsizliği ve sosyal adaletsizliği çözemediler. Ekonomik kaygılar bugün de geçerli. 
   Elmacı Pazarı, Bakırcılar Çarşısı gibi Gaziantep esnafının orta ve alt sınıflara, köylüye ucuza mal sattığı yerlerde müthiş bir durgunluk var. Güneydoğu'da her yerde işittiğimiz 'Ekonomi iyiye gidiyorsa niye vatandaşta para yok Siftah yapmadan dükk n kapatıyoruz' yakınmasını burada da duyduk. Kahvelerde Gaziantep'te suyun pahalıya satılmasından da şik yetçiler. Celal Doğan su parasında indirim yapmış. Güzelbey bunu 'seçim rüşveti' olarak görüyor. 
   
   Yarım doktor candan eder 
   Celal Doğan'ın Güzelbey'in halk dilinde 'kırık çıkıkçı' olarak bilinen ortopedistliğinden hareketle, 'yarım hoca adamı dinden, yarım doktor candan eder' sözleri de seçim malzemesi olarak kullanılıyor. 
   Gaziantep'te AKP - CHP arasında kıran kırana yarış var. 
   Sağ oylar AKP'ye akacak. DEHAP ve SHP desteği Celal Doğan'a yönelmiş. Şehitkamil'de Saadet Partili Mehmet Bozgeyik'in seçimi kazanacak olması nedeniyle CHP ile SP arasında büyükşehire dönük örtülü bir güç birliğinden söz ediliyor. 
   Celal Doğan açısından sonuç sandıklar açılana dek garantili sayılmaz. CHP, Gaziantep'te seçim kazanmak istiyorsa Erdoğan'dan sonra Baykal da miting yapmalı ve 'solun kalesi' düşmemeli. 
   
   Gaziantep'te 2002 seçim sonuçları Parti adı Oy oranı AKP 40.04 CHP 19.20 DEHAP 8.00 GP 7.19 MHP 6.94 DYP 6.35 ANAP 4.38 SP 2.17 BBP 1.66 BTP 1.12 DSP 0.65 YTP 0.63 İP 0.44 YP 0.41 MP 0.23 ÖDP 0.22 LDP 0.18 TKP 0.14 BAĞ. 0.03 
   AKP 7, CHP 3 milletvekili çıkardı. 
   
      
   
</TEXT>
</DOC>
