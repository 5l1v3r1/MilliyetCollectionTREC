<DOC>
<DOCNO> 240567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonyas02.html </URL>
<DATE> 2004/05/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Truva, İngiltere'de müze açtırdı... 
</HEADLINE>
<TEXT>

     Brad Pitt'in rol aldığı ''Truva-Troy'' filmi tüm dünya sinemalarında fırtına gibi eserken, müzeleri de harekete geçirdi. 
     Dünyanın en büyük müzelerinden British Museum, dönemin silah, çeşitli materyaller ve filmin bazı kostümlerinin yer aldığı bir Truva sergisi açtı. 
     BBC'nin internet sitesindeki habere göre, British Museum'da açılan Truva sergisinde, dönemin silahları, materyalleri, Yunan dönemi giysileri bulunuyor. 
     Filmde Brad Pitt ve Peter O'Toole'un giydiği beş kostüm de sergiye konulurken, üzerinde Paris ile Tanrı Aşil'in vuruşmasını tasvir eden bir resmin bulunduğu Grek vazosu da serginin önemli parçaları arasında. 
     Büyük ilgi gören ''Discover Troy-Truva'yı Keşfet'' başlıklı sergi, yaz sonuna kadar açık kalacak. 
     
</TEXT>
</DOC>
