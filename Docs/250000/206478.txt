<DOC>
<DOCNO> 206478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/siyaset/siy06.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan'la Şahin neden gülüyor 
</HEADLINE>
<TEXT>

      
   Meclis'in, 25 Aralık 2004 Perşembe akşamı görüşmelerinde Başbakan Yardımcısı Mehmet Ali Şahin, komisyon sıralarında uzun süredir oturan Maliye Bakanı Kemal Unakıtan'ın yanına geldi. Yanına oturduktan sonra Şahin'in gözü Unakıtan'ın bacaklarına doğru kaydı ve büyük bir mahçubiyetle eliyle ağzını kapatıp gülmeye başladı. Şaşkın, sıkılmış bir havada ağzından koca bir "eyvah" çıkan Unakıtan elini başına doğru götürüverdi. Şahin "Kemal abi olur böyle şeyler" der gibi gülmeye devam etti. Unakıtan da "Ne yaptım ben" der gibiydi. Sonra ikisi birlikte kahkalarla gülmeye başladılar. Bu durumu görüntüleyen Mustafa İstemi, kuliste karşılaştığı Unakıtan'a "Ne oldu " diye sormadan edemedi. Unakıtan nedense bir türlü hatırlayamadı. 
   
   
   
   
</TEXT>
</DOC>
