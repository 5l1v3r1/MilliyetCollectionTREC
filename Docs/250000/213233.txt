<DOC>
<DOCNO> 213233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yasz1.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Kız kavgası kanlı bitti    TAYLAN YILDIRIM İzmir DHA 
   Buca'da Gürcan Keskin 24 , pazar yerindeki Taşkıran Kıraathanesi'nde önceki gece kendisi gibi ayakkabıcılık yapan Ümit 24 ve ağabeyi Sedat Köprülü 25 ile aynı yaştaki Erkan Acar'la karşılaştı. Keskin, bu üçlüyle kız arkadaşını sözle taciz ettikleri iddiasıyla tartışmaya başladı. Alkollü olduğu belirtilen Keskin'in küfür etmesi üzerine büyüyen tartışma bıçaklı kavgaya dönüştü. Erkan Acar, bıçakla saldıran Keskin'i, kafasına sandalyeyle vurarak yaraladı. Bu sırada yere düşen bıçağı alan Ümit Köprülü de Keskin'i bacağından bıçakladı. Kanlar içinde yere yığılan Keskin, bacağındaki atardamarın kesilmesi nedeniyle Atatürk Devlet Hastanesi'nde can verdi. Kaçan Köprülü kardeşler ile Acar, yakalanarak gözaltına alındı. 
   
   Uyuyan taksiciye kurşun yağmuru    İZMİR DHA 
   Taksici Erdinç Şimşek 47 , aracı içinde uyurken uğradığı silahlı saldırıda hayatını kaybetti. Aliağa'da 1997'de eşini öldüren üç çocuk babası Şimşek, geçen yıl cezaevinden tahliye oldu. İzmir Otogarı'nda, şoför olarak çalıştığı takside müşteri beklerken uykuya dalan Şimşek'e, dün saat 04.30 sıralarında yaklaşan bir kişi tabancayla ateş açtı. Dört kurşun isabet eden Şimşek öldü. Polis, Şimşek'in iki ay önce müşteri sırası yüzünden kavga ettiği, aynı durakta çalışan Mustafa Parlak'ı aramaya başladı. Parlak'ın, aradığı eşi Fatma Parlak'a adam vurduğunu söyleyip 'Gidip ölüp ölmediğini kontrol et' dediği iddia edildi. Katil zanlısı Parlak 41 , Bornova'daki evinde yakalandı. 
   
   Tehditle fuhuşa iki gözaltı    SAKARYA DHA 
   Adapazarı'nda 4 çocuk annesi Nergis Atış ile erkeklere pazarladığı bir yıllık evli E.G. 21 , fuhuş suçlamasıyla gözaltına alındı. Atış'ın para karşılığında erkeklere kadın pazarladığı ihbarını alan polis, müşteri gibi davranarak temas kurdu. Polisler Atış'ın aracılığıyla henüz bir yıllık evli olan E.G.'yle pazarlık yaptı. Atış ile E.G. gözaltına alındı. Sorgusunda Atış'ı suçlayan E.G., "Beni tuzağa düşürdü. Daha sonra sürekli olarak 'Seni kocana söylerim. İstediklerimi yapacaksın' diye tehdit etti. yaklaşık 50 erkeğe bu yolla pazarladı. Çaresizdim" dedi. Atış ise iddiaları kabul etmeyerek, genç kadının kendi rızasıyla erkeklerle ilişki kurduğunu öne sürdü. 
   
   Ablasını döven eniştesini öldürdü    KIRIKKALE DHA 
   Kırıkkale'ye bağlı Çullu Beldesi yakınlarında bir hafta önce cesedi yol kenarında bulunan dört çocuk babası Enver Köker'in 44 katili kayınbiraderi çıktı. Musa Uçarsu 20 "Ablamı dövdüğü için eniştemi öldürdüm" dedi. Gözaltına alınan Uçarsu, 29 Ocak günü Köker'i otomobiline aldığını, alkol alarak bir süre gezdiklerini, bu sırada ablasına dayak attığı için tartıştıklarını söyledi. Uçarsu, tartışma sırasında eniştesinin kendisine küfür etmesi üzerine öfkelenip tabancasını çektiğini ve kafasına ateş ederek öldürdüğünü itiraf etti. Uçarsu tutuklandı. 
   
   
</TEXT>
</DOC>
