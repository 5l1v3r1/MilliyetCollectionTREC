<DOC>
<DOCNO> 227856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun13.html </URL>
<DATE> 2004/04/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
FBI'ın Türk tercümanı, Beyaz Saray'a rağmen konuştu 
</HEADLINE>
<TEXT>

     Beyaz Saray'ın susturmak istediği FBI'ın eski Türk tercümanı Sibel Edmonds, 11 Eylül saldırılarına ilişkin olarak Kongre'de kurulan özel komisyona bilgi verdikten sonra İngiliz The İndependent gazetesine konuştu. 
     33 yaşındaki Edmonds, El Kaide'nin ABD'ye uçaklarla saldırıcağı istihbaratını almadıkları savunan Beyaz Saray Ulusal Güvenlik Danışmanı Condoleezza Rice'yi "iğrenç bir yalan" söylemekle suçladı. 
     10 yıldan beri ABD vatandaşı olduğu belirtilen FBI'ın eski Türkçe ve Farsça tercümanı, Türk kökenli Sibel Edmonds, İngiliz The İndependent gazetesinde yayınlanan açıklamalarına göre, 11 Eylül saldırılarını soruşturmak üzere Kongre'de kurulan özel komisyona verdiği ifade sırasında üst düzey ABD yetkililerinin El Kaide'nin ABD'yi uçaklarla saldırmayı planladığından aylar önce haberdar olduklarını kanıtlayan bilgileri sunduğunu belirtti. 
     Özel komisyona kapalı bir oturumda üç saat ifade veren Sibel Edmonds, Beyaz Saray'ın Ulusal Güvenlik Danışmanı Condoleeza Rice'nin saldırılar konusunda yönetimin önceden bilgileri olmadığı yolundaki açıklamasını "iğrenç bir yalan" olarak nitelendirdi. 
     13 Eylül 2001'de FBI tarafından işe alınan Sibel Edmonds, komisyona verdiği ifade sırasında 2001 yılının bahar ve yaz aylarında uçaklarla bir saldırının birkaç ay sonra gerçekleşeceğini, saldırıyı yerine getirecek teröristlerin yerlerinde bulunduklarını gösteren FBI kaynaklı bilgileri aktardığını söyledi. FBI'ın Washington bürosunda FBI'den gelen belge ve teyplerinin tercümelerini yapmakla görevli Edmonds söyle dedi 
     "Komisyona belirli soruşturma dosyalarına, belirli tarihleri, belirli hedef enformasyonuna, soruşturmadan sorumlu yetkililerine ilişkin detaylar verdi. Onlara takip edebilecekleri her şeyi verdim. Bunlar kulaktan dolma bilgiler değildir. Bunlar belgelenen şeylerdir. Bu şeyler çok kolay bir biçimde saptanabilir." . 
     Türkçe ve İngilizce'nin yanı sıra Azerice ve Farsça'yı konuştuğu belirtilen Edmonds, 2001 yılının ilkbahar ve yaz aylarında terörislerin bir saldırıyı planladıkları yolunda yeterli bilginin bulunduğunu belirterek "Başkan Bush, 11 Eylül ile ilgili kesin bilgilerinin olmadığını söyledi bu doğrudur ancak sadece '11 Eylül' dediği için" dedi. 
     The İndependent, Sibel Edmonds'un yaptığı suçlamaların Bush Yönetiminin El Kaide'ye ilişkin uyarıları görmezlikten geldiği tartışmalarını yeniden alevlendireceğini belirterek bu tartışmaların son dönemde Beyaz Saray eski Terörle Mücadele Danışmanı Richard Clarke'nin açıklamalarıyla gündeme geldiğini anımsattı. 
     
</TEXT>
</DOC>
