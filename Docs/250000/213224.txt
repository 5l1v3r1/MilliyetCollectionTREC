<DOC>
<DOCNO> 213224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yas11.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS artık bulaşmayacak 
</HEADLINE>
<TEXT>

   
   ABD'de bilim adamları, Akut Solunum Yetmezliği Sendromu SARS hastalığının bulaşmasını önleyebilecek bir antikor buldu. Laboratuvarda incelenen antikorun, SARS virüsünün hücrelere bulaşmasını önlediği saptandı. 
   Araştırmanın yapıldığı Dana - Farber Kanser Enstitüsü ve Harvard Tıp Okulu öğretim görevlisi Wayne Marasco, bağışıklık sistemindeki proteinler arasında yer alan antikorun, geliştirilerek ortaya çıkan yeni bulaşıcı hastalıklara karşı da kullanılabileceğini belirtti. Bilim adamları, SARS'lıların kanına bu antikorları enjekte ederek, bu kişilerin kısa süreli tedavi edilebileceğini de kaydetti. Yeni Çin Ajansı da Çin'de SARS'a karşı geliştirilen bir aşının insanlar üzerinde deneneceğini duyurdu. 
   
   
</TEXT>
</DOC>
