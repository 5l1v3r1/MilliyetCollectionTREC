<DOC>
<DOCNO> 215444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun24.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveçli oyuncu-yönetmen Hasse Ekman 88 yaşında öldü 
</HEADLINE>
<TEXT>

     İsveç'in en verimli sinema oyuncusu ve yönetmenlerinden Hasse Ekman, 88 yaşında öldü. 
     İsveç Film Enstitüsü'nün açıklamasına göre, 41 film yöneten ve 51 filmde oynayan Ekman, 39 yıldır yaşadığı İspanya'nın Marbella kentinde hayata veda etti. 
     Büyük oyuncu Gösta Ekman'ın 1890-1938 oğlu olan Hasse Ekman, 1935'de ABD-Hollywood'da sinema yönetimi çalıştı ve ülkesine döndü. 24 yaşında ilk filmi ''Kollarımdasın''ı yöneten Ekman, dünya çapındaki sinema yönetmeni ve senaryo yazarı Ingmar Bergman'ın 86 ''Zindan'', ''Garip Aşıklar'', ''Çıplak Gece'' filmlerinde oynadı. 
     1920'lerde bir gece kulübü sahibinin hayatını anlatan filmi ''Jazz Fella''yı hem yönetti hem oynadı. 1945'te, çok genç yaşta yıldızlaşan ve başı dönen Pia ile asi Dan'ın aşkını anlattığı ''Ay'da Arzu'' filmini çekti. 
     Ekman, 1950'de çektiği ''Kız'la Sümbüller''de, bir kadının intihar yolunu işledi. Ekman, bu film sırasında dört evliliğinin ikincisi olan Eva Henning ile birlikteydi. 
     Sevilen şarkılar ve kitaplar yazan Ekman, tiyatro oyunları da yönetti. Evli olan Hekman, biri kız beş çocuk babasıydı. 
     
</TEXT>
</DOC>
