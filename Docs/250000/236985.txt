<DOC>
<DOCNO> 236985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur07.html </URL>
<DATE> 2004/05/03/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İstanbul'daki Nato zirvesi'nde bombalı eyleme hazırlananlar yakalandı 
</HEADLINE>
<TEXT>

     Bursa Emniyet Müdürlüğü Terörle Mücadele Şube Müdürlüğü'nce düzenlenen operasyonda, İstanbul'da yapılacak NATO Zirvesi'nde bombalı eylem hazırlığında oldukları belirlenen 16 kişi gözaltına alındı. Bu kişilerin Bursa'da da bir sinagoga saldırı ve bir bankayı soyma planı yaptıkları bildirildi. 
     Gözaltına alınan 16 kişi sorgulamalarının ardından adliyeye sevk edildi. Bursa Emniyet Müdürlüğü Terörle Mücadele Şube Müdürlüğü'nde sorgulamaları tamamlanan zanlılar, ''Terör örgütüne üye olmak, örgüt adına faaliyette bulunmak, örgütsel amaçlı patlayıcı madde bulundurmak, 6136 Ateşli Silahlar Kanunu'na muhalefet ve sahte kimlik bulundurmak'' suçlarından yoğun güvenlik önlemleri altında emniyet müdürlüğü binasından çıkarıldılar. 
     
</TEXT>
</DOC>
