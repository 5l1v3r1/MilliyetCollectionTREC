<DOC>
<DOCNO> 207586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur10.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum adliyesinde silah ve bıçaklı kavgada 4 yaralı var... 
</HEADLINE>
<TEXT>

     Erzurum Adliyesi'nde çıkan kavgada, 4 kişi yaralandı. 
     A.A muhabirinin aldığı bilgiye göre, Erzurum'da daha önce işlenen bir cinayet davası ile ilgili duruşma öncesi, adliye koridorunda, iki taraf arasında kavga çıktı. 
     Silah ve bıçakların kullanıldığı kavgada, 4 kişi çeşitli yerlerinden yaralandı. 
     Polis, kavganın yatıştırılması için adliyede geniş güvenlik önlemi aldı. Adliyenin giriş ve çıkışlarını kontrol altına alan polis, kavgada yaralama olayına karışan ve daha sonra kaçan kişileri aradı. 
     Çıkan kavganın ardından olay yerine gelen ambulanslarda yaralılara ilk müdahale yapıldı. Olayla ilgili soruşturmanın devam ettiği bildirildi. 
     Mumcu Caddesi'nde yaklaşık 5 ay önce Yüksel Teymuroğlu Zakir Geçgel'i silahla vurarak öldürmüştü. Olayın ardından Teymuroğlu tutuklanarak cezaevine gönderilmişti. 
     
</TEXT>
</DOC>
