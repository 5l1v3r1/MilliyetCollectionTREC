<DOC>
<DOCNO> 235694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur44.html </URL>
<DATE> 2004/04/28/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Afyon'da lağım fareleri evleri bastı .. 
</HEADLINE>
<TEXT>

     Afyon'un en büyük ilçesi olan Bolvadin'de ev ve işyerlerine lağım fareleri giren vatandaşlar Belediye'den yardım istedi. 
     Konuyla ilgili olarak vatandaşlardan çok şikayet aldıklarını belirten Bolvadin Belediye Başkanı Ahmet Helvacı, AA muhabirine yaptığı açıklamada, daha önceki dönemde yapılan kanalizasyon çalışmaları nedeniyle bazı kanalizasyon hatlarıyla lagarların değiştirilmesi sonucu böyle bir sorunla karşı karşıya kalındığını söyledi. Helvacı, şunları kaydetti 
     ''Vatandaşlarımız, evlerine ve işyerlerine kadar girebilen oldukça büyük farelerin olduğunu söylemesi üzerine konuyla ilgili olarak araştırma yaptık. Bu fare sıkıntısını ilaçlama yöntemiyle ortadan kaldırabileceğimizi tahmin ediyorum. Bu konuda Bolvadin Hıfzıssıhha Kurulu'nun da bir çalışması var.'' Bu sorunla sadece Belediye'nin yapacağı çalışmaların yeterli olmayacağını belirten Başkan Helvacı, vatandaşlardan da destek beklediklerini bildirdi. 
     
</TEXT>
</DOC>
