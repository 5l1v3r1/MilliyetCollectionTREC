<DOC>
<DOCNO> 241814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/ekonomi/eko01.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Krediden vazgeçmeyiz 
</HEADLINE>
<TEXT>


ABD Hazine Bakan Yardımcısı Taylor, Türkiye'ye verilecek 8.5 milyar dolarlık kredinin iptal edilmesini isteyen kongre üyelerine, 'Bu hiç iyi bir fikir değil' dedi 


ABD Hazine Bakan Yardımcısı John Taylor, Türk hükümeti tarafından henüz kullanılmayan 8.5 milyar dolarlık kredinin geri çekilmeyeceğini söyledi. 
Taylor, ABD Temsilciler Meclisi Tahsisler Komitesi'nde katıldığı oturumda, bu kredinin Irak savaşı sırasında ABD'nin Türkiye'ye desteğini göstermek için ayrıldığını belirterek, şöyle dedi "Size bu paranın tam olarak neden kullanılmadığını söyleyemem. Bu ekonomik olduğu kadar siyasi bir konu da. Ancak daha çok siyasi. Türkiye'ye bu krediyi verme yükümlülüğünü üstlendik. Kredinin iptali hiç de iyi bir fikir değil." Kongre üyeleri ise bu paranın, Amerikan bütçesi için kullanılmasında ısrar etti. Cumhuriyetçi Parti Arizona Milletvekili Jim Kolbe, "Bu parayı kullanmakla bile ilgilenmiyorlarsa kredi onlar için Türkiye önem taşıyor gibi görünmüyor" dedi. Kolbe, kredinin iptal edilerek Amerikan bütçesinde gereken bir yerde kullanılmasını önerince Taylor, Türk hükümetinin bu fona ihtiyacı olduğu zaman ABD'nin krediyi vermeye hazır olacağını kaydetti. 

Kuzey cephesi iddiası 
Cumhuriyetçi Parti Milletvekili Mark Kirk ise bu kredinin Türkiye'ye 4. Piyade Tümeni'nin Türk toprakları üzerinden Irak'ı işgali için ayrıldığını iddia ederek, bunun gerçekleşmemesi dolayısıyla kredinin iptal edilmesi gerektiğini savundu. Kirk'ün bu iddiasına karşın ABD, söz konusu krediyi Türkiye'ye, kuzey cephesinin Türk toprakları üzerinden açılması için değil, savaşın başlamasından haftalar sonra ayırmıştı. 

Babacan 2005 için düşünürüz Devlet Bakanı Babacan, dün Dünya Bankası Direktörü Vorkink'le birlikte düzenlediği basın toplantısında, gazetecilerin "Irak'taki işkence fotoğraflarını görünce iyi ki ABD parasını kullanmamışız diye düşündünüz mü " sorusuna şu yanıtı verdi "Bu teknik bir konu, farklı boyutlara çekmenin doğru olmayacağını düşünüyorum. ABD'nin kendi bütçe sıkıntıları var, 'Türkiye'nin ihtiyacı yoksa başka yerlerde kullanabilir miyiz Sorgulamaya başlarlar' diye söyledim. Bu sürpriz değil her zaman sorgulanacak. 2004 finansman programında buna ihtiyaç duymadığımızı gördük ama 2005 ve sonrası için hesaplarımızı kesinleştirmedik. İhtiyaç yokken çekip de faiz ödemek çok da akıllı iş değil. Yapmadık zaten. Bu demek değil ki krediden vazgeçeceğiz ya da kullanmayacağız." 


</TEXT>
</DOC>
