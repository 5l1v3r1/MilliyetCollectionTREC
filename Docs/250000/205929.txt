<DOC>
<DOCNO> 205929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/yasam/yas01.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyonlar 2004'e fişek gibi girdi... 
</HEADLINE>
<TEXT>

   Terörist saldırı tehdidine rağmen yüz milyonlarca insan 2004'ü sokaklarda kutladı. Dünyanın her köşesinde yeni yıl havai fişek gösterileriyle karşılandı 
      DIŞ HABERLER SERVİSİ 
   
   2004 yılının gelişi, terör tehdidine ve bazı ülkelerde, kutlamalara yönelik saldırı istihbaratlarına rağmen, tüm dünyada coşkuyla kutlandı. İşte, dünyanın dört bir yanından yılbaşı manzaraları 
   ABD New York'ta bir milyona yakın kişi, Times Meydanı'nda terör saldırısı korkusuna rağmen gönüllerince eğlendi. Bu sırada yüksek binaların tepesindeki keskin nişancılar ve kent üzerinde devriye gezen helikopterler, güvenliği sağladı. Geleneksel 'kristal top düşürme' töreninde, düğmeye, Irak savaşına katılıp 22 gün esir olan kadın asker Shoshana Johnson bastı. 
   İNGİLTERE Başkentte sokak partisi düzenlenmese de Londralılar Trafalgar Meydanı'na akın etti, Thames Nehri kıyısında havai fişek gösterisi düzenlendi. Edinburgh kentinde ise soğuğa rağmen sokak partisi için toplanan 100 bin kişi, hayal kırıklığına uğradı. 2004'e bir saat kala başlayan güçlü rüzg r nedeniyle, Erasure grubunun vereceği konser iptal edildi. 
   IRAK Savaş sonrası Bağdat'ta da yeni yıl havai fişeklerle kutlandı. Irak'ta görev yapan Amerikan askerleri, 2004'ü, üslerinde düzenlenen kutlamalarda dans ederek karşıladı. 
   AFGANİSTAN Uluslararası Güvenlik Destek Gücü ISAF bünyesinde görev yapan Türk Gücü Kuvvetleri Komutanlığı'ndaki Türk, Azeri ve Arnavut askerleri, 2004'ü birlikte karşıladı. K bil - Celalabad yolunda, 135 Türk askeri ile 65 Azeri ve Arnavut askerinden oluşan Türk Gücü Kuvvetleri Komutanlığı'nın kararg hında, askerler için eğlence düzenlendi. 
   FRANSA Başkent Paris'te yaklaşık 450 bin kişi Champs Elysees'de şampanyalarla yeni yılı kutladı. Yeni yıla araba yakarak girmenin neredeyse gelenek haline geldiği ülkede 324 araç yakıldı. Polis bazı mahallelerde olayları kontrol altına almakta zorlandı. 
   
      ALMANYA Başkent Berlin'de Brandenburg Kapısı çevresinde yaklaşık bir milyon kişi müzik dinleyip havai fişek gösterilerini izleyerek yeni yılı kutladı. Leipzig'de gençler polisle çatıştı, 12 polis yaralandı. 
   İTALYA Papa 2. Jean Paul, Saint Peter Kilisesi'nde önce 2003'ü şükranla andı, ardından da 2004 yılının, Roma'ya, İtalya'ya, Avrupa'ya ve tüm dünyaya barış getirmesi için dua etti. 
   
      2004'e ilk onlar girdi    AVUSTRALYA Sydney limanı, reng renk havai fişek gösterilerine sahne oldu. 
   YENİ ZELANDA Ülkenin coğrafi konumu nedeniyle yeni yılı erken kutlayan binlerce Yeni Zelandalı, dans ederek ve maytaplar sallayarak yeni yıla girdi. 
   UZAY 2004 coşkusu, sadece dünyada değil, Uluslararası Uzay İstasyonu'nda da yaşandı. Yörüngedeki istasyonun Rus mürettebatı, yeni yılı kızarmış tavuk yiyerek ve çay içerek kutladı. 
   FİLİPİNLER Ülkenin çeşitli kentlerinde düzenlenen kutlamalarda meydana gelen kazalarda 22 kişi öldü, 500 kişi de yaralandı. Başkent Manila'da kutlama için hazırlık yapılırken, bir havai fişek dükk nında çıkan yangın, 18 kişinin ölümüne, 223 kişinin yaralanmasına sebep oldu. Ülke çapında havai fişeklerin çıkardığı yangınlarda toplam 500 kişi yaralandı. 2004'ü tabancalarını ateşleyerek kutlayanların kurşunları, dört kişinin ölümüne neden oldu. 
   
   
</TEXT>
</DOC>
