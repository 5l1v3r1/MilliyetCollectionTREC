<DOC>
<DOCNO> 242137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/soneko08.html </URL>
<DATE> 2004/05/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hazine bu hafta 127.3 milyon dolar dış borç ödeyecek 
</HEADLINE>
<TEXT>

     Hazine, bu hafta 127.3 milyon dolarlık dış borç ödemesinde bulunacak. Yılın ilk beş ayındaki toplam ödemeler 6.1 milyar dolar düzeyini aşacak. 
     Hazine'nin verilerine göre, yarın 0.2 milyon dolarlık dış borç ödeyecek olan Hazine, bu haftaki ödemenin 58.2 milyon dolarla en büyük bölümünü salı günü yapacak. Kalan üç gün ise sırasıyla 17.5 milyon, 4.9 milyon ve 46.6 milyon dolarlık dış borç ödemesi gerçekleştirilecek. Bu haftaki ödemenin yapılmasıyla birlikte Hazine'nin mayıs ayının ilk 28 günündeki toplam ödemeleri 644.9 milyon dolara yükselecek. 
     
     İLK BEŞ AY 
     Hazine'nin yılın ilk beş aylık dönemindeki toplam dış borç ödemelerinin tutarı ise 6 milyar 149.3 milyon dolar düzeyine çıkacak. Bu yıl ocak ayında 996.3 milyon dolarlık dış borç ödeyen Hazine, ödemelerin 2 milyar 69.8 milyon dolarla en büyük bölümünü şubat ayında yapmıştı. Hazine, mart ayında 1 milyar 837 milyon dolar, nisanda ise 601.3 milyon dolarlık dış borç ödemişti. 
     
</TEXT>
</DOC>
