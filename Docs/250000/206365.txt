<DOC>
<DOCNO> 206365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sondun17.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli subay, orduyu protesto ederek istifa etti 
</HEADLINE>
<TEXT>

     İsrail'de bir subay, ordunun işgal altında bulunan Filistin topraklarındaki tutumunu protesto etmek için istifa etti. 
     Yarbay Eytan Ronel, devlet radyosuna yaptığı açıklamada, istifasını Genelkurmay Başkanı General Moşe Yaalon'a sunduğunu belirtti. 
     Ronel, ''Rütbelerimi Genelkurmay Başkanı'na teslim ettim ve ona bir mektup yazarak, ordunun bir zamanlar kendisine ait olan ahlaki değerlere saygı göstermediğini anlattım. İşgal altındaki Filistin topraklarında sık sık çocuklar mermilerimizle can veriyor. Bu ne ahlaki, ne de yasal'' dedi. 
     Eytan Ronel, son sınır olan 49 yaşına kadar İsrail ordusunda yedek olarak görev yaptığını belirtti. 
     İsrail ordusundan yapılan açıklamada ise Ronel'in siyasi fikirlerini yaymak için rütbesinden faydalandığı savunuldu. 
     
</TEXT>
</DOC>
