<DOC>
<DOCNO> 232415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/guncel/gun03.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DERGİ ALAMADI, SÜRÜLDÜ 
</HEADLINE>
<TEXT>

   Hatay'daki bir ilköğretim okulunda, 4 milyon liralık dergiyi almayan kızının başka sınıfa sürüldüğünü iddia eden anne, Milli Eğitim Müdürlüğü'ne başvurup öğretmeni şik yet etti 
      MEHMET EZER Hatay DHA 
   
   Hatay Samandağ'daki Atatürk İlköğretim Okulu öğrencisi B.A. 8 , geçen ay, eşinden ayrı, 3 çocuğu ile yaşayan annesi Perihan A.'dan 41 , 4 milyon lira dergi parası istedi. Pazarlamacılık yaparak çocuklarına baktığını belirten ve çoğu zaman işsiz gezdiğini ifade eden Perihan A. ise B.'nin kadın öğretmeni Vedat Zan'a devlet kitaplarında yeterli ve gerekli bilgilerin olduğunu, dergiyi alamayacağını bildirdi. Perihan A., iddiaya göre "Burası Türkiye Cumhuriyeti, paran yoksa çocuğunu okula gönderme" diye haber gönderen öğretmeni, Milli Eğitim Müdürlüğü'ne şik yet etti. 
   
   Suç duyurusu 
   Şik yet üzerine bakanlık müfettişinin okula gelip inceleme yaptığını anlatan A., kızının bu olay sonrası başka sınıfa verildiğini belirtti. Kızının tekrar aynı sınıfa verilmesini isteyen A., Samandağ Savcılığı'na da suç duyurusunda bulundu. 
   B.'nin sınıfının değiştirildiğini A.'ya yazılı olarak bildiren Okul Müdürü Kazım Kılınç'ın imzasını taşıyan yazıda, "Eitim - öğretim, okul - aile ve öğretmen işbirliğiyle yürütülen bir etkinlik ve süreçtir. Bu süreçte var olan bir olumsuzluk çocuğun eğitim ve öğretimini olumsuz yönde etkilemektedir" denildi. Okul yönetimi, sınıf değiştirmenin sürgün olmadığını, yaşanan olumsuzlukların çocuğun eğitim ve öğretimini etkilememesi için yapıldığını söyledi. 
   
   
</TEXT>
</DOC>
