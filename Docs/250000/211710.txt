<DOC>
<DOCNO> 211710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko16.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 143 puanlık kayıpla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 142.91 puan düşüşle, 1. seansı 17,756.63 puandan tamamladı. 
     Haftanın ilk seansında hisse senetlerinin ortalama değer kaybı yüzde 0.80 olarak gerçekleşti. 
     Dün 17,899.54 puandan kapanan İMKB Ulusal 100 Endeksi, 1. seansa 14.80 puan artışla 17,904.34 puandan başladı. İlk yarıyı 17,677.40 puandan geçen endeks, seans içinde en düşük 17,563.76, en yüksek 18,066.67 puanı gördü. 
     Seans sonunda mali endeks 134.61 puan düşüşle 24,064.47 puana, sanayi endeksi 164.24 puan düşüşle 15,888.82 puana, hizmetler endeksi 87.22 puan düşüşle 9,579.65 puana geriledi. 
     Böylece, önceki kapanışa göre mali grup hisseler ortalama yüzde 0.56, sanayi grubu hisseler ortalama yüzde 1.02, hizmet grubu hisseler ortalama yüzde 0.90 değer yitirdi. 
     1. seansta işlem gören toplam 287 hisse senedinden 41'i değer kazanırken, 186 hisse senedi değer yitirdi, 60 hissenin fiyatında değişiklik olmadı. 
     Seansta, 263 trilyon 251 milyar 879 milyon liralık işlem hacmi oluştu. 
     1. seansta, Yapı ve Kredi Bankası, Garanti Bankası, İş Bankası C , Doğan holding ve Sabancı Holding en yoğun işlem gören hisseler oldu. 
     Borsa uzmanları, 17,750 puan seviyelerinden seansı tamamlayan endeks üzerindeki baskının devam ettiğini savunarak, 17,300 bölgesinin son derece önemli olduğunu, gerileme durumunda bu seviyeden kısa vadeli bir tepki hareketi oluşabileceğini ancak bu tip bir hareketin üst limitinin de 17,600-17,700 bölgesi olacağını kaydediyor. 
     
</TEXT>
</DOC>
