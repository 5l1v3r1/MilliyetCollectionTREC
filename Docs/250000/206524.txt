<DOC>
<DOCNO> 206524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun11.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'deki SARS vakası kesinleşti 
</HEADLINE>
<TEXT>

     Çin'in güneyindeki Guangzhou şehrinde geçen ay rastlanan şüpheli akut solunum yetmezliği sendromu SARS vakasının kesinlik kazandığı açıklandı. 
     Çin Sağlık Bakanlığı tarafından yapılan açıklamada, 32 yaşındaki hastanın SARS'a yakalandığı belirtildi. Çin makamları, Guangdong eyaleti ve Hong Kong'da yapılan testlerden sonra vakanın kesinlikle SARS hastalığı olduğunu ilk kez açıkladı. 
     Öte yandan, China Daily gazetesinde yer alan haberde, bir televizyon kanalında çalışan hastanın evinde yakalanan farelerde SARS virüsü görüldüğü ve SARS hastalığı ile fareler arasında bağlantı olabileceği belirtildi. 
     Bu arada, Dünya Sağlık Örgütü DSÖ , Çin'in güneyinde hastaneye kaldırılan kişinin SARS'a yakalandığını doğruladı. 
     DSÖ sözcüsü, ''bağımsız bir tahlilin'' sonuçlarına dayanarak yaptığı açıklamada, Canton'daki hastanın SARS olduğunu açıkladı. 
     
</TEXT>
</DOC>
