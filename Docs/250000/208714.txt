<DOC>
<DOCNO> 208714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/spor/spo06.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
O kadar da değil 
</HEADLINE>
<TEXT>

      NECMİ KEPÇETUTAN 

   
   'KDV yüzde 1'e insin' 
   DEVLET Bakanı ve Başbakan Yardımcısı Mehmet Ali Şahin, Fenerbahçe ve Galatasaray kulüplerinin geçen hafta İstanbul'da Başbakan Recep Tayyip Erdoğan'dan KDV oranlarının düşürülmesini talep ettiklerini açıkladı. Erdoğan ile bir araya gelen Aziz Yıldırım ve Özhan Canaydın'ın, KDV oranının yüzde 1'e indirilmesini istedikleri ortaya çıktı. 
   
   'Bu oran imkansız' 
   BAKAN Şahin, oranın yüzde 1'e çekilmesinin mümkün olmadığının altını çizdi. Şahin, "Sayın başbakanımız konuya sıcak bakıyor. Ama oranın yüzde 1'e düşürülmesi imkansız. Ekonomik dengeleri sarsmayacak, makul bir oranda indirim yapılabilir. Maliye Bakanlığı'nın bu yönde çalışmaları var. Ancak halen yüzde 18 olan oran 10-15 arasına inebilir" dedi. 
   
   Statlar için müjde 
   ÜÇ büyük kulübün, stadları satın almak istediklerini hatırlatan M.Ali Şahin, Başbakan'ın bu konuya da olumlu yaklaştığını vurguladı. Bakan Şahin, "Kiralardan şikayet ediyor. Bizim 'çok kira alalım gelir olsun' mantığımız yok. Yakın bir gelecekte kulüplerimiz uygun bedellerle stadları alabilecek" müjdesini verdi. 
   
   
</TEXT>
</DOC>
