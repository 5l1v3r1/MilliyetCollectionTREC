<DOC>
<DOCNO> 228118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/magazin/mag01.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilolu yarışmacı jüriyle tartıştı 
</HEADLINE>
<TEXT>

   Türkstar'ın ilk performans gecesinde Armağan Çağlayan, kilolu yarışmacı Simge'yi eleştirdi 
      DENİZ ALTUNTAŞ 
   
   Kanal D'nin reyting rekorları kıran yarışma programı Türkstar'ın ilk performans gecesi dün canlı yayında yapıldı. Mümtaz Turhan Sosyal Bilimler Lisesi'nde çekimleri gerçekleştirilen gecede, 13 finalist sırayla sahne aldı. 
   Meltem - Emrah ikilisi yarışmanın ilk çift finalistleri oldu. Geceye damgasını vuran olay, kilolu yarışmacı Simge Bağdatlı'nın, kiloları nedeniyle jüri üyeleriyle kapışması oldu. Armağan Çağlayan, Simge'ye, "Biz pop idol yarışması yapıyoruz. Aynı zamanda göze de hitap etmelisin. Çeneni tutup pop idol olmak için her şeyi yemeyeceksin" diye çıkıştı. Simge, Çağlayan'a "Ben hiç tartılmadım. 3 haftadır diyet yapıyorum. Kilo vermeyi ben de çok istiyorum ama bu hemen olmuyor" diye yanıt verdi. Simge'nin çok güzel şarkı söylediğini ifade eden Ercan Saatçi, "Pop idol kuralları beni ilgilendirmiyor. Sesi çok etkileyici. İnsanlar avukatlık yapmayacak. Kimsede kimsenin kilosuna takmayacak" dedi. 
   
   
</TEXT>
</DOC>
