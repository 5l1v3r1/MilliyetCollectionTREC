<DOC>
<DOCNO> 224179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/yazar/theper.html </URL>
<DATE> 2004/03/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İyi düşünün 
</HEADLINE>
<TEXT>

   
   Ben ne kadar bıktırdığımı sansam da okuyucularım ısrarla bıkmadıklarını ifade ediyor. İşte bir kat mülkiyeti ihtilafı daha. Efendim İstanbul'dan yazan okuyucum E. A. apartmanların yıllık olağan toplantısında binalarının eskiyen dış cephe boyasının yenilenmesi konusunu soruyor. Alınacak karar çoğunlukla mı olacak yoksa özel bir nisabı var mı 
   Buna iki türlü yanıt vermek mümkün. Binanın eskiyen boyası aynı renkte yapılacaksa. 
   Bu halde, binanın mimarı durumunun ve güzelliğinin sağlanması gerektiği hususu yasa emri olduğundan yenilenmesi için özel bir nisap gerekmeyecektir. 
   İkinci ihtimal binanın dış cephesinin renginin değiştirilmesi ihtimalidir. 
   Bu halde ortak mahalde proje dışı bir işlem yapılacağı anlamına gelir ki bu halde artık tek başına binanın sağlamlığının veya güzelliğinin korunması değil, ortak mahallerde yapılan bir değişiklikten söz etmek gerekir. Bunun için ise tüm bağımsız bölüm maliklerinin izni gerekecektir. 
   Bu önemli ayrıntının nedeni Kat Mülkiyeti Kanunu'nun 19. maddesidir. Bunun yapılabilmesi için de kat maliklerinin tümünün rızası gerekecektir. Bilemiyorum binanızın rengini değiştirmeyi düşünüyor musunuz Düşünüyorsanız bir değil birkaç defa daha düşünün. 
   
      
   
   
</TEXT>
</DOC>
