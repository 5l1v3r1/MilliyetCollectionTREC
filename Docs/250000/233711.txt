<DOC>
<DOCNO> 233711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/spor/spo02.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Samandıra'da alarm 
</HEADLINE>
<TEXT>

   Fenerbahçe, Beşiktaş derbisi öncesinde tekvücut oldu. Başkan Yıldırım, 1 yıl sonra tesislere gelip idman seyretti. Daum, çalışmalara Kartal'ın kullandığı toplardan getirtti 
      YUSUF KOBAL 

   
   'Ayıp ediyorlar' 
   FENERBAHÇE Başkanı Aziz Yıldırım, Beşiktaş derbisi öncesinde takımı motive edebilmek için kolları sıvadı. Yıldırım bir yıllık aranın ardından dün tesislere geldi ve antrenman seyretti. Başkan, "Diğer kulüpler Trabzonspor'a destek vererek ayıp ediyorlar" dedi. Bu arada Aziz Yıldırım, kendisini görüntülemek isteyen Fenerbahçe TV'nin kameramanına bir süre izin verdi. Çekimin uzamasına sinirlenen Başkan, kulübün kameramanını da sahadan çıkardı. 
   
   Daum ipleri sıktı 
   SARI-Lacivertli takım, Beşiktaş maçı hazırlıklarına dün yaptığı tek idmanla başladı. Yaklaşık 1 saat 40 dakika süren çalışmada Alman hoca oyuncularını sık sık uyararak yapılan hataları anlattı. Bu arada Daum, antrenmana Beşiktaş'ın kullandığı Adidas marka finale tipi toplardan getirtti. Çalışmaya geç katılan Mehmet Yozgatlı'nın bileğine bandaj yaptırıp, çalışması dikkat çekerken, oyuncuların çoğu çalışma sonunda özel idman yaptı. 
   
   Serkan için ret    GENÇLERBİRLİĞİ Başkanı İlhan Cavcav'ın Serkan'ın transferi için istediği 4 milyon dolar, Fenerbahçe'ye geri adım attırdı. Sarı - Lacivertliler, Cavcav'ın verdiği üç günlük süreyi tanımazken, "Fiyatta indirim olacaksa masaya otururuz" resti çekti. Yönetimin, 1.5 milyon dolar nakit para ve genç bir oyuncu kiralama önerisine sıcak bakmayan İlhan Cavcav'ın, 2.5 milyon dolardan aşağıya inmeyeceğini bildirdiği öğrenildi. 
   
   Nobre harek tı    FENERBAHÇE, Mayıs ayı içinde 1 milyon dolar ödeyip, Nobre'yi bir yıl daha kiralama opsiyonunu hayata geçirme kararı aldı. Hakan Bilal Kutlualp ve Mahmut Uslu'nun önümüzdeki ay içinde Brezilya'ya gidip, Cruzeiro kulübüyle masaya oturacağı öğrenildi. Sarı - Lacivertliler'in ilk etapta Nobre'nin bonservisini almaya çalışacağı, sorun çıkması durumunda ise kiralık formülünü devreye sokacağı açıklandı. 
   
   Güvenlik toplantısı    ŞAMPİYONLUK yarışındaki en önemli viraj olarak kabul edilen Beşiktaş - Fenerbahçe derbisi öncesindeki İl Güvenlik Kurulu Toplantısı bugün Valilik'te yapılacak. Toplantıya iki ezeli rakibin yöneticilerinin yanısıra İstanbul Valisi Muammer Güler ve Emniyet Müdürü Celallettin Cerrah gibi üst düzey isimler katılacak. 
   
   
</TEXT>
</DOC>
