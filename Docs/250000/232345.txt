<DOC>
<DOCNO> 232345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonspo15.html </URL>
<DATE> 2004/04/17/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Gaziantepspor 1 - Malatyaspor 3 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor ile Malatyaspor arasında yapılan karşılaşmayı 3-1 konuk ekip kazandı. 
     Karşılaşmaya daha hızlı başlayan Malatyaspor, orta alanda top çevirip organize ataklar geliştirdi ve bulduğu gol pozisyonlarından 2'sini değerlendirerek ilk yarı sonunda soyunma odasına önde girmeyi başardı. 
     Gençlerle desteklenmiş bir kadroyla mücadele eden Gaziantepspor ise ilk yarı boyunca tutuk bir oyun sergiledi ve çok hata yaptı. 
     4. dakikada Atilla'nın sol kanattan ortaladığı topla ceza alanı dışında buluşan Mithat'ın sert şutunda, meşin yuvarlak az farkla auta gitti. 
     7. dakikada Fazlı'nın pasında ceza alanında topla buluşan İlyas, kaleci Kaya ile karşı karşıya kaldı. İlyas'ın plasesinde meşin yuvarlak Kaya'nın sağından geçerek ağlarla buluştu 1-0. 
     14. dakikada İbrahim Toroman'ın uzaklaştırmakta geç kaldığı meşin yuvarlağı Atilla kontrol etti. Bu futbolcunun ceza alanında sert şutunda, topu kaleci Kaya kontrol etti. 
     20. dakikada Şevki'nin köşe atışından Malatyaspor ceza alanına indirdiği topa Bülent kafasıyla vurdu. Meşin yuvarlak kaleyi bulmadı. 
     33. dakikada Celalettin'in ceza alanına çevirdiği topa iyi yükselip Fazlı kafayla vurdu. Kaleci Kaya soluna uzanarak ağlara gitmekte olan meşin yuvarlağı kornere çeldi. 
     35. dakikada Gaziantepspor'dan Bülent'in kaleye yaklaşık 25 metre uzaktan sert şutunda, meşin yuvarlak Milosevski'de kaldı. 
     43. dakikada Mithat'ın serbest atıştan Gaziantepspor ceza alanına indirdiği topu Fazlı kafala kaleci Kaya'nın üzerinden aşırarak takımına 2. golünü kazandırdı 2-0. 
     Kalan dakikalarda başka gol olmayınca ilk yarı 2-0 konuk ekibin üstünlüğüyle bitti. 
     
     İKİNCİ YARI 

     51. dakikada Bülent'in sol kanattan ceza alanına ortaladığı topa iyi yükselen Sedat kafayla vurdu, kaleci Milosevski'nin müdahele edemediği top ağlarla buluştu 2-1. 
     57. dakikada savunmasının ileri uzattığı topu iyi izleyen Fazlı, topla birlikte Gaziantepspor savunma oyuncularını geçip ceza alanına girdi, sert şutunda meşin yuvarlak az farkla auta gitti. 
     64. dakikada Gaziantepspor savunma oyuncularının uzaklaştıramadığı topla Serkon Özsoy buluştu, ceza alanı içinde sert şutunda meşin yuvarlak kaleci Kaya'nın ellerinde kaldı. 
     67. dakikada Gaziantepspor'dan Bülent'in serbest atıştan Malatyaspor kalesine gönderdiği topu Milosevski son bir hamleyle kornere çelmeyi başardı. 
     70. dakikada Şevki'nin vuruşunda, Malatyaspor savunma oyuncularına çarpan top Bülent'in önünde kaldı. Bu futbolcunun sert ve düzgün vuruşunda savunma oyuncularına çarpıp havalanan ve kaleye yönelen topu kaleci Milosevski son anda kornere attı. 
     86. dakikada Mithat'ın köşe atışından Gaziantepspor ceza alanına indirdiği topu, herkesten daha iyi yükselip kafasıyla dokunarak Mert Gaziantepspor kalesinin ağlarıyla buluşturdu 3-1. 
     89. dakikada Yusuf'un serbest atıştan Malatyaspor ceza alanına gönderdiği topa Sedat kafasıyla vurdu, meşin yuvarlak üst direğe çarpıp oyun alanına düştü. 
     Karşılaşma, 3-1 Malatyaspor'un üstünlüğüyle sona erdi. 
     KÜNYE 
     Stat Kamil Ocak. 
     Hakemler Ünsal Çimen xx, Aleks Taşçıoğlu xx, Alper Ulusoy xx. 
     Gaziantepspor Kaya x, Mehmet Polat x, Bülent xx, Sedat xxx, Şevki x Dk. 80 Mehmet Kara x , İbrahim Toroman xx, Onur x Dk. 46 Johnson xx , İlhan x, Yusuf x, Erdal x Dk. 46 Hasan Özer xx , Jaziri xx. 
     Malatyaspor Milosevski xx, Serkan Özsoy xx, Mithat xx Dk. 89 Recep , Mkalele xx, Elias xx, Mert xxx, İlyas xxx, Celalettin xxx, Serkan Bensol xx, Atilla xx Dk. 71 Mehmet Özcan x , Fazlı xxx Dk. 86 Ümit . 
     Gol Dk. 7 İlyas, Dk. 43 Fazlı, Dk. 51 Sedat, Dk. 86 Mert. 
     Sarı Kartlar Dk. 29 Yusuf Gaziantepspor , Dk. 26 Serkan Özsoy, Dk. 29 Celalettin Malatyaspor . 

     
</TEXT>
</DOC>
