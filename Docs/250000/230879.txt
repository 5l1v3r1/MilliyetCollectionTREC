<DOC>
<DOCNO> 230879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun25.html </URL>
<DATE> 2004/04/13/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Alman gazeteleri, Irak'ta öldürülen askerlerin fotoğrafını yayınladı 
</HEADLINE>
<TEXT>

     Bazı Alman gazeteleri, Irak'ta öldürülen ''GSG-9'' adlı özel tim üyelerinin fotoğrafını yayınladı. 
     Bild gazetesi, öldürülen ''GSG-9'' üyesi iki görevliden birinin kanlar içindeki fotoğrafına birinci sayfasında yer verdi. 
     ''GSG-9'' üyelerinin bulunduğu araca ateş eden Iraklılardan birinin fotoğrafına da yer verilen haberde, Alman güvenlik görevlilerinin, 7 Nisan Çarşamba günü bir konvoydaki son araçta Amman'dan Bağdat'a gittikleri sırada öldürüldüğü belirtildi. 
     Öldürülen Tobias R. adlı güvenlik görevlisinin, evlilik hazırlıkları yaptığı kaydedildi. 
     B.Z ve Berliner Kurier gazeteleri de, öldürülen güvenlik görevlilerinin fotoğraflarına yer vererek, Almanya Dışişleri Bakanlığı'nın cesetleri hala bulunamayan bu kişilerin öldürülmüş olması olasılığının ''çok yüksek'' olduğunu açıkladığını yazdı. 
     
</TEXT>
</DOC>
