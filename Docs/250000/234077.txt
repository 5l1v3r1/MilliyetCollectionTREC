<DOC>
<DOCNO> 234077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yazar/temelkuran.html </URL>
<DATE> 2004/04/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Maşrapadan yaratıcılığa TRT 
</HEADLINE>
<TEXT>
   Bana bir hik ye anlat 
   
   Önce İzmir Kordon'daydık, sabahın körüydü. Liman Kahvesi artık olmadığı için Pasaport Kahvesi'nde çay içiyorduk. Boyozları müteakip yollara düşecektik. Çünkü birazdan ben bir hik ye uyduracaktım. "Başla" diyeceklerdi, o anda, nereye gittiğimi bilmeden, gittiğim yerle ilgili bir hik ye anlatmaya başlayacaktım. Sonra Sonrasından önce, öncesini anlatayım... 
   
   Anlat, şimdi başla    TRT ile dalga geçmek, "tek kanallı Türkiye'yi" yerden yere vurmak hemen hemen her kalem erbabının en az bir kere yaptığı bir şeydir herhalde. Ben de yaptım, doğruya doğru. Ama bir gün o telefon geldiğinde h l bazı şeylerin sadece TRT'de yapılabileceğini düşünmüştüm. Çünkü telefonda TRT 2'den Berna şöyle diyordu 
   "Biz şöyle bir program düşündük. Edebiyatçıları alıp daha önceden belirlediğimiz ama size nerede ve nasıl olduğunu söylemeyeceğimiz bir eve götüreceğiz. Ve siz, yolda gitmekte olduğunuz evle ilgili bir hik ye anlatmaya başlayacaksınız. Yolda sizi beklenmedik anlarda durdurup hik yeyi anlatmanızı isteyeceğiz. Eve geldiğimizde de sona yaklaşmalısınız. Çünkü son cümleyi eve girer girmez söyleyeceksiniz." 
   Böyle proje kabul edilmez mi İlk "kurban" olarak, elime verilen İzmir uçak biletini aldım, Alsancak'ta ekiple buluştum. Derken yollara düştük işte yukarıda anlattığım gibi. Bir köye gidiyoruz dağlarda ama nereye gittiğimizi bilmiyoruz. Ekibin beğendiği bir noktada durup anlatmaya başlıyoruz hik yeyi... "Yılların ardından... Bayan Şengezer..."... Yollarda duruyoruz, ben anlatmaya devam ediyorum. 
   Sonunda bir köyde bir eve varıyoruz... Hik yenin sonu nasıl geliyor Evin ve ev sakinlerinin gerçek hik yesiyle benim anlattığım hik ye ne kadar örtüşüyor Onları bu akşam saat 20.00'de TRT 2'de izleyeceksiniz. Sabah başlayıp akşam bitirdiğim bir hik ye "izleyeceksiniz" 
   
   Bir acayip tesadüf    Sadece şu acayip sürprizi söyleyeyim 
   Eve giriyorum. Bir köy evi ama tuhaf bir şey var evde, tuhaf bir hava. Şöminenin üzerine gidiyor gözüm. Bir k ğıt. K ğıtta bana yazılmış bir not. Bir selam, bir hoş geldin. Nota iliştirilmiş bir başka k ğıt. Nedir dersiniz Benim Milliyet'ten kesilip çıkarılmış bir yazım. Oraya geleceğimi öğrenen ev sahibi -ki esas enteresan olan da o zaten- hep şöminenin üzerinde tuttuğu yazıma "tesadüflerin inanılmazlığına" dair bir not iliştirmiş... Dağda bir ev yani, evde bir şömine... İnsanın yazı yazdığına sevindiği nadir anlar vardır, onlardan biri işte... 
   Velhasıl müthiş bir ekip, müthiş bir proje... Bu gece TRT 2'de başlıyor. Şiddetle tavsiye ediyorum. 
   
      
   
   
</TEXT>
</DOC>
