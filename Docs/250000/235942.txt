<DOC>
<DOCNO> 235942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo26.html </URL>
<DATE> 2004/04/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Galatarasay'da İstanbulspor maçı hazırlıkları... 
</HEADLINE>
<TEXT>

     Galatasaray, İstanbulspor ile 2 Mayıs Pazar günü yapacağı lig maçının hazırlıklarını bu sabah gerçekleştirdiği idmanla sürdürdü. 
     Teknik Direktör Gheorghe Hagi yönetiminde, Florya Metin Oktay Tesisleri'ndeki idmanda sarı-kırmızılı futbolcular hücum organizasyonları üzerinde dururken, orta ve şut çalışması yaptılar. 
     İdmanda milli futbolcuların yer almazken, sakatlıkları bulunan Batista, Suat ve Emrah ise tedavi oldu. Sakatlığında düzelme olan Volkan şut çalışmasına katılırken, daha sonra koşu yapmakla yetindi. 
     Kulüp İkinci Başkanı ve Futbol Şube Sorumlusu Ergun Gürsoy'un da izlediği idmanda ayağına darbe alan Berkant çalışmayı yarıda bırakırken, genç futbolcunun durumunun ciddi olmadığı öğrenildi. 
     Galatasaray, hazırlıklarını yarın basına kapalı yapacağı idmanla sürdürecek. 
     
</TEXT>
</DOC>
