<DOC>
<DOCNO> 233133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko15.html </URL>
<DATE> 2004/04/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kamu Net Borç Stoku, 251.5 katrilyon liraya ulaştı... 
</HEADLINE>
<TEXT>

     Hazine Müsteşarlığı verilerine göre, 2003 yılında Kamu Net Borç Stoku 251.5 katrilyon lira olurken, brüt 297.8 katrilyon liraya ulaştı. 
     Hazine Müsteşarlığı'nın sitesinde yayınlanan Kamu Borç Stoku verilerine göre, toplam kamu net borç stokunun GSMH'ya oranı ise 2003 sonu itibarıyla yüzde 70.5'e gerilerken, brüt yüzde 83.5 olarak hesaplandı. 
     Bu arada toplam brüt 297 katrilyon 761 trilyon liralık borç stokunun 201 katrilyon 319 trilyon lirasını ''iç borçlar'', 96 katrilyon 442 trilyon lirasını ise ''dış borçlar'' oluşturuyor. Merkez Bankası Net Varlıkları rakamı 24 katrilyon 733 trilyon lira, Kamu Mevduatı 12 katrilyon 653 trilyon lira, İşsizlik Sigortası Fonu Net Varlıkları ise 8 katrilyon 905 trilyon lira oldu. 
     
     NET DIŞ BORÇ 79.2 KATRİLYON, İÇ BORÇ 172.3 KATRİLYON 

     Ayrıntılı incelendiğinde, kamu Net Dış Borcu 79 katrilyon 180 trilyon lira, Net İç Borç Stoku ise 172 katrilyon 289 trilyon liraya ulaştı. 
     Toplam Kamu Borç Stoku'nun GSMH'ya oranı brüt yüzde 83.5 olarak gerçekleşirken, bunun yüzde 56.4'ünü iç borçlar, yüzde 27'sini ise dış borçlar oluşturdu. 
     2003'te ayrıca net İç Borç Stokunun GSMH'ye oranı yüzde 48.3, Net Dış Borç Stokunun GSMH'ye oranı ise yüzde 22.2 oldu. 
     
</TEXT>
</DOC>
