<DOC>
<DOCNO> 215810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur24.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız çeyizini düzdü... Salça küpü dahil 
</HEADLINE>
<TEXT>

     Konya'nın Seydişehir İlçesi'nde bir evden 13 milyar lira değerinde çeyiz eşyasının yanı sıra çeşitli gıda maddeleri de çalındı. 
     Ulukapı Mahallesi 724 Sokakta Hasan Berber'e 49 ait eve kimsenin bulunmadığı sırada balkon kapısını sökerek giren kişi ya da kişiler, yaklaşık 13 milyar lira değerindeki çeyiz eşyasını çaldı. 
     Eşyalarının çalındığını ailesiyle birlikte evine dönünce fark eden Hasan Berber, 200 havlu, 6 masa örtüsü, 1 dokuma kilim, 40 elişi ürünü, 6 kahve takımı, 6 nevresim takımı, 15 karyola takımı, 6 çay tepsisi, 10 porselen takımı, 8 çatal-bıçak takımı, 8 el işlemeli seccade, 8 halı seccade, 60 metre şalvarlık kumaş, 10 cam tabak, 10 havlu takımı, 5 yorgan, 3 tencere takımı, 2 mutfak robotu ile 8 takım elbisenin çalındığını söyledi. 
     Çalınan çeyiz eşyalarının nisan ayında düğün yapmayı düşündükleri oğulları Tevfik 27 ve Selçuk Üniversitesi Cihanbeyli Meslek Yüksek Okulu 2. sınıfında okuyan kızları Sultan için aldıklarını belirten Berber, ''Ailece Antalya'daki oğlumun yanına gitmiştik. Dönüşte evdeki çeyiz eşyalarının tamamının çalındığını gördük. Derin dondurucunun içindeki kurban etine, hatta çatı katındaki salça küpüne kadar hepsini çalmışlar'' dedi. 
     Olay yerinde parmak izi incelemesi yapan güvenlik güçleri hırsız ya da hırsızların yakalanması için çalışmalarını sürdürüyor. 

     
</TEXT>
</DOC>
