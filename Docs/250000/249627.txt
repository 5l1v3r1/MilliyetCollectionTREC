<DOC>
<DOCNO> 249627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko06.html </URL>
<DATE> 2004/06/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Gıda harcamaları Haziran'da yüzde 2.3 azaldı... 
</HEADLINE>
<TEXT>

     Mevsim koşullarına bağlı olarak mayıs ayında gerilemeye başlayan gıda fiyatları, haziranda da düşüşünü sürdürdü. Türkiye'deki ailelerin beslenme kalıbı baz alınarak oluşturulan gıda harcamaları endeksi, haziranda yüzde 2.3 azaldı. Dört kişilik bir ailenin aylık gıda harcamalarının tutarı 340.1 milyon lira oldu. 
     ANKA'nın Devlet İstatistik Enstitüsü'nün DİE 2002 yılı hanehalkı bütçe anketi kapsamında belirlediği, Türkiye'deki ailelerin kişi başına ortalama gıda tüketim miktarlarını ve toplam gıda harcamaları içindeki ağırlıklarını dikkate alarak oluşturduğu gıda harcamaları endeksi haziran ayında da gerileme gösterdi. Ankara'da en fazla alışveriş yapılan merkezlerden ve piyasa payı yüksek markalar baz alınarak derlenen fiyatlara göre, gıda harcamaları haziranda bir önceki aya göre yüzde 2.3 azaldı. 
     Bunda domates, patlıcan, patates gibi sebze ürünleri ile kıyma, süt, peynir gibi temel bazı gıda ürünlerinin fiyatlarındaki gerileme önemli bir rol oynadı. 
     Dört kişilik bir ailenin aylık gıda harcamalarının tutarı, mayıs ayındaki 348 milyon 197.5 bin liralık düzeyinden haziran ayında 340 milyon 127.5 bin liraya indi. 
     Ekim 2003'teki gıda harcama tutarı 100 kabul edilerek oluşturulan ANKA gıda harcamaları endeksi, mayıs ayındaki 114.5'lik düzeyinden 111.8'e geriledi. Ekim 2003 100 
     
     EN HIZLI GERİLEME DOMATESTE 
     Haziran ayında en hızlı fiyat düşüşü domateste gözlendi. Domatesin fiyatı bir ayda yüzde 60.4 oranında azaldı. 
     Patlıcanın fiyatı yüzde 37.9, patatesin fiyatı yüzde 8.2 oranında geriledi. Kıymanın fiyatı yüzde 1.7, sütün 
     fiyatı yüzde 0.4, peynirin fiyatı yüzde 0.6 düşüş gösterdi. 
     
     FİYATI ARTANLAR 
     Yumurta ise fiyatı en fazla artan gıda ürünü oldu. 
     Yumurtanın fiyatı bir ayda yüzde 26.9 arttı. 
     Sözkonusu ay, çayda yüzde 18.7, tavukta yüzde 8, margarinde yüzde 5.8, yoğurtta yüzde 4.2, pirinçte yüzde 1.8 oranında fiyat artışı gözlendi. 
     
</TEXT>
</DOC>
