<DOC>
<DOCNO> 247015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/guncel/gun90.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tiplemeler 
Fatura kuyruk sırası tiplemeleri... 

1 Seçicigiller Vezne sayısı fazla olan şubeleri tercih ederler. Genelde her kuyruktaki insan sayısı birbirine yakın olduğu için mekana girer girmez hangi kuyruğa girmesi yönünde iç hesaplamaya girer ve vezne kuyruk boylarını hayali metreyle dikkatlice ölçerler. Karar verdikten sonra kuyruğa girme safhası gerçekleşir ama hiç ummadık kuyruk bulunduğu kuyruktan daha hızlı ilerler ve seçicigili hayal kırıklığına uğratır. Acınasıdırlar... 
2 Doldurgiller Bu gruba mensup kişiler kuyruk olayına çok ciddi yaklaşan tiplerdir. Öndeki kişi yanlışlıkla ayağını bir adım öne atsa aradaki boşluğu hemen doldururlar. Onlar için boşluk, kuyruk disiplinine aykırıdır. En sinir oldukları durum ise bir öndeki kişinin önündeki boşluktur. Olaya, "boşluğu doldursa da hedefe yaklaşsak" diye bakarlar. Gıcık edilesidirler... 
3 Kaynaşgiller Bunlar için fatura yatırmanın önemi ikinci plandadır. Amaçları bir yandan sıra beklerken bir yandan da muhabbetin dibine vurmaktır. Muhabbete başlama konuları "size kaç para gelmiş " ile "bugün de ne sıcak yaptı be " arası bir şeydir. Zararsızdırlar fakat uzak durulasıdırlar... 
4 Parazitgiller Gruplar içinde en zararlılarıdırlar. Kuyruğun uzunluğu içlerindeki "parazitliği" kamçılar. Geç geldiği için arkada kalmaya tahammül edemeyen bir parazitgil kıvrak bel hareketleri ya da oyalama taktikleriyle hiç sıraya girmeden faturasını yatırıp çıkarlar... Tepelenesidirler... 
5 Gözlemgiller Sürekli takip halindedirler, sürekli gözlem yaptıkları için ilerlemeyi unuturlar ve doldurgiller tarafından defalarca uyarılırlar. Bu tip yazıları da genelde bu gruba ait kişiler hazırlar... Okunasıdırlar... 

Kimse bana aşağılık diyemez Hiç kimse .. 
Sir Fredrick Liftington Asansörün Mucidi 

Bugüne kadar Radar'a gönderilen en acayip 'Dikkat Köpek ' yazıları Top10 

1 "Dikkat köpek var Giremezseniz telefonla arayın içerdeyim" 
</TEXT>
</DOC>
