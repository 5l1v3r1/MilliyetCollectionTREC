<DOC>
<DOCNO> 223548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur18.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimliğini çaldırdı, milyarlarca lira borçlandı 
</HEADLINE>
<TEXT>

     Zonguldak'ta bir inşaat işçisi, çaldırdığı kimliğiyle adına çek defteri çıkartılıp kullanılınca milyarlarca lira borçlandı. 
     Alınan bilgiye göre, özel maden ocağında işçi olarak çalıştığı 2002 yılında kimliğinin de bulunduğu cüzdanını çaldıran 2 çocuk babası Nazım Kızıl 34 , adına çıkartılan çeklerin ödenmemesi nedeniyle Çorlu Asliye Ceza Mahkemesi Hakimliği'nce gıyabında görülen davada, ''karşılıksız çek keşide'' etmek suçundan borç bedeli olan 3 milyar lirayı ödemekle cezalandırıldı. 
     Türkiye'nin birçok ilinde kendi adına karşılıksız çekler verildiğini öğrendiğini, ancak çeklerdeki imzanın kendisine ait olmadığını ispat etmek için dava açmaya hazırlandığın belirten Kızıl, şöyle konuştu 
     ''Kimliğim çalındığı günün ertesinde polis karakoluna başvurdum. Emniyet kayıtlarında ifadem duruyor. Değişik illerden adıma çıkartılan çekler nedeniyle mağdur durumdayım. Şu anda farklı kişilere yaklaşık 5 milyar lira borcum gözüküyor. Ancak, avukatımın yaptığı araştırmaya göre bu meblağ çok daha fazla. Ticaretle uğraşmıyorum, bankadan çek alabilecek durumda da değilim. Adıma çek çıkartan kişiyi tespit etmeye çalışıyoruz.'' Gıyabında 3 milyar lirayı ödemesi yolunda verilen karara itiraz ettiğini belirten Kızıl, ''Çeklerdeki imza kesinlikle benim değil. Bu olay nedeniyle aile huzurum bozuldu'' diye konuştu. 
     
</TEXT>
</DOC>
