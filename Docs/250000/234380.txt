<DOC>
<DOCNO> 234380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sondun33.html </URL>
<DATE> 2004/04/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Ermenistan Soykırımın tanınması yönündeki faaliyetlerimiz sürdüreceğiz 
</HEADLINE>
<TEXT>

     Ermenistan Cumhurbaşkanı Robert Koçaryan, sözde soykırımın ''her yönüyla tanınması'' yönündeki faaliyetlerini sürdürmeye kararlı olduklarını söyledi. 
     Koçaryan, yaptığı konuşmada, soykırım iddialarını yineleyerek, bu olayın uluslararası platformlarda da ''soykırım olarak tanınması ve kınanması'' için faaliyetlerini sürdüreceklerini kaydetti. 
     Mediamax'ın haberine göre, diğer bölge ülkeleriyle birlikte Türkiye ile de normal ilişki içinde olmak istediklerini söyleyen Koçaryan, bölgede barış, istikrar ve işbirliğini amaçladıkları yönündeki ifadelerini de tekrarladı. 
     Erivan'ın Türkiye aleyhine yürüttüğü faaliyetler arasında Anadolu'nun bir bölümünü ''Batı Ermenistan'' şeklinde tanımlayarak iki ülke arasındaki sınırın da belirlendiği Kars ve Gümrü anlaşmalarını tanımaması, toprak talebine ilişkin ifadelerin anayasada da yer alması, internetteki Ermeni devlet kurumları sitelerinde bile Ağrı Dağı'nın ''ulusal sembol'' olarak kullanması da bulunuyor. 
     
</TEXT>
</DOC>
