<DOC>
<DOCNO> 249732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur22.html </URL>
<DATE> 2004/06/21/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kırmızı ışık ihlali ele verdi... 
</HEADLINE>
<TEXT>

     İstanbul'da çeşitli tarihlerde 9 ayrı hırsızlık olayına karıştığı bildirilen kişi, Çanakkale'nin Gelibolu İlçesi'nde kırmızı ışık ihlali yapınca yakalandı. 
     A.A muhabirinin edindiği bilgiye göre, daha önce İstanbul'da 9 ayrı hırsızlık olayından arandığı bildirilen Murat Olgun 30 , İstanbul'dan çalıntı olduğu öğrenilen, 54 TC 684 plakalı otomobille Çanakkale'nin Gelibolu İlçesi'ne geldi. İlçe içinde kırmızı ışık ihlali yapan Olgun, vatandaşlar tarafından polise ihbar edildi. 
     Gelibolu İlçe Emniyet Müdürlüğü ekipleri tarafından durdurulan ve ceza kesilen Olgun'un, yapılan bilgisayar sorgulamasında, İstanbul'da 9 ayrı hırsızlık suçundan arandığı tespit edildi. 
     Olgun gözaltına alınırken, araçta bulunan çok sayıda faturasız giysiye el konuldu. 
     Yetkililer, Olgun'un İstanbul polisine teslim edileceğini belirttiler. 
     
</TEXT>
</DOC>
