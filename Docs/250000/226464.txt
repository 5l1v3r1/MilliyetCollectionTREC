<DOC>
<DOCNO> 226464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/siyaset/siy06.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
57 il iktidarın 
</HEADLINE>
<TEXT>

      
   AKP, 81 ilin 57'sinde belediye başkanlıklarını kazandı. 18 Nisan 1999'da yapılan yerel seçimlere katılan Fazilet Partisi'nin kapatılmasıyla, FP'nin kazandığı belediyelerin bir bölümü AKP'ye bir bölümü ise SP'ye geçmişti. Böylece 81 ilden 12'sinde AKP, 9'unda SP, 21'inde MHP, 6'sında ANAP, 17'sinde CHP, 6'sında DEHAP, 4'ünde DYP, 2'sinde DSP, 4'ün de ise bağımsızlar, dün yapılan seçime kadar, 81 ilin belediye başkanlığını yönetiyorlardı. İller rakamı içindeki 16 büyükşehirde AKP ve CHP 5'er, SP, DSP, MHP ve DEHAP birer belediye başkanlığına sahipti. 2 büyükşehir belediye başkanlığını ise bağımsızlar yürütüyordu. 
   
   İzmir'de kaybetti 
   AKP, dün gece saat 24.00 itibarıyla açılan il genel meclisi sandıklarından çıkan sonuçlara göre 81 ilden 57'sinde belediye başkanlığı seçimini kazandı. AKP'nin seçimi kazandığı iller şöyle 
   "İstanbul, Ankara, Adana, Gaziantep, Antalya, Konya, Kayseri, Şanlıurfa, Erzurum, Sakarya, Samsun, Kocaeli, Bursa, Burdur, Ağrı, Bingöl, Giresun, Nevşehir, Rize, Yozgat, Kahramanmaraş, Bayburt, Çankırı, Kilis, Adıyaman, Karabük, Kars, Malatya, Muş, Siirt, Yalova, Uşak, Sivas, Tekirdağ, Isparta, Erzincan, Hatay, Aksaray, Karaman, Afyon, Kütahya, Manisa, Çorum, Denizli, Zonguldak, Düzce, Bilecik, Balıkesir, Aydın, Van, Amasya, Bitlis, Bolu, Kırşehir, Kırıkkale, Osmaniye, Tokat." 
   
   Dokuz il CHP'nin    18 Nisan 1999'da 17 belediye başkanlığı kazanan CHP, yerel yönetimlerde güç kaybına uğradı ve ancak 9 belediye başkanlığı kazanabildi. Trabzon'da AKP ile başabaş yarışan CHP'nin kazandığı belediye başkanlıkları şunlar "İzmir, Edirne, Kırklareli, İçel, Çanakkale, Artvin, Muğla, Trabzon, Sinop." 
   18 Nisan 1999'da yapılan yerel seçimlerde ilçe belediye başkanlıkları ile birlikte 780 belediye başkanlığı kazanan ANAP, 3 Kasım seçiminde TBMM'nin dışında kalmasıyla başlayan eriyişini dün de sürdürdü ve sahip olduğu tüm belediye başkanlıklarını rakiplerine verdi. Diğer partilerin kazandıkları iller şöyle 
   
   Diğer illerin dağılımı 
   SHP Tunceli, Diyarbakır, Batman, Hakkari, Şırnak, MHP Kastamonu, Iğdır, Niğde, Gümüşhane AKP adayı burada seçime katılmadı , DSP Eskişehir, Ordu, Bartın, DYP Elazığ, SP Mardin AKP burada seçime girmedi , Bağımsız Ardahan 
   AKP, nüfusun yoğun olarak yaşadığı 16 büyükşehir belediyesinden 13'ünde belediye başkanlıklarını kazandı. Kesin olmayan sonuçlara göre İstanbul, Ankara, Adana, Gaziantep, Antalya, Konya, Kayseri, Erzurum, Sakarya, Samsun, Kocaeli, Bursa Büyükşehir Belediye başkanlıkları AKP'nin oldu. Bu büyükşehirlerden Gaziantep'te belediye başkanlığı CHP'de, İstanbul ve Bursa'da bağımsızlarda, Erzurum'da MHP'de, Konya'da SP'deydi. 
   Büyükşehirlerden İzmir ve İçel CHP'nin, Diyarbakır SHP'nin, Eskişehir DSP'nin oldu. 
   
   AKP rekoru kıramadı    Yerel seçimler öncesinde yapılan anketlerde AKP'nin oy oranı dikkate alınarak, Demokrat Parti'nin 1954 seçimlerinde aldığı yüzde 57'lik rekorunu kırabileceği konuşuluyordu. Ancak dün gece yarısına kadar alınan ilk sonuçlara göre, AKP yüzde 43 civarında oy oranına ulaşabildi. Kesin sonuçlar da ilk sonuçlara paralel olursa AKP, 1983 yılında ANAP'ın aldığı yüzde 45 oy oranına yaklaşmış olacak. Adalet Partisi de AP 1965'teki seçimlerde yüzde 52.87 oy almıştı. 
   
   AKP'de bayram var    AKP Genel Merkezi'nde seçim sonuçlarının açıklandığı ilk saatlerde, 3 Kasım seçimlerindeki gibi sevinç gösterileri yaşanmadı. İlerleyen saatlerde gelen sonuçlarla Genel Merkez'in önünü bayram yerine döndü. Partililer halaylar çekip bayrak salladı. Sonuçları odasına konulan dev ekrandan dakika dakika izleyen Başbakan Erdoğan, özellikle Diyarbakır, İzmir ve Çankaya sonuçlarını sordu. Erdoğan, bir ara Genel Merkez'in önüne inerek partililerle selamlaştı. Parti binasına Atatürk ve Erdoğan'ın posterleri asıldı. 
   
   
   
   
   
</TEXT>
</DOC>
