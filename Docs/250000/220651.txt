<DOC>
<DOCNO> 220651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/yas03.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sarık takın demem büyük hataydı' 
</HEADLINE>
<TEXT>

   Albümleri tüm dünyada kapışılırken 'Cat Stevens' olan adını 'Yusuf İslam' olarak değiştirip yeni bir yola girdi. Şimdi o yolun başında yaptığı hataları açık yüreklilikle dile getiriyor 
      AYTEN GÖRGÜN ÖZEL 
   
   Bir dönem albümleri 25 milyon satan bir müzisyendi Cat Stevens. İslamı seçtikten sonra adını Yusuf İslam olarak değiştirip farklı bir yaşam sürmeye başladı. AIDS'le mücadele eden, Bosna- Hersek'teki savaş mağduru 3 bin çocuğa yardım eden, BM'yi Müslümanlar adına toplantılara çağıran, İngiltere'nin en iyi İslami okulunun sahibi olarak da anılıyordu son dönemde. Yusuf İslam, önceki gün Genç İşadamları Vakfı'nca kendisine verilen, "Barış Ödülü"nü almak için İstanbul'daydı. 
   
   Birçok kimliğiniz var. Peki kendinize en çok yakıştırdığınız hangisi    Hepsiyim. 
   
   Ne oldu da müzikten elinizi eteğinizi çektiniz    O zamanlar tam olarak yaşamıyordum. Hayatımı aramaya çıktım. 
   
   Geçmişte tüberküloz nedeniyle az daha ölüyordunuz. Bu durum bir arayışa girmenizin nedeni olabilir mi    Kesinlikle. Kendime, 'hayat sadece bundan mı ibaret ' diye sordum. 
   
   İslam'da aşırılığa kaçtığınız dönemler oldu mu    Hatalar yaptım. Bir dönem, 'her Müslüman sarık sarmalı' diyordum. Oysa Allah ilk görünüşe değil, yüreğe bakar. Hz. Muhammed'in hadis ve eylemlerine bakın. Merhameti, yardımları ve entelektüelliğiyle mükemmel biriydi. 
   
   İslami terörist saldırılar konusunda ne diyeceksiniz    Bazı Müslümanlar, medya ve siyasete malzeme vererek, İslami gerçeğin gücünü zayıflatıyorlar. 
   
   Sizce İslam dininin bazı uygulamaları yeniden gözden geçirilmeli mi    Kuran'da açık bir ayet olduğu zaman esneklik yoktur, değiştirmek olmaz. Bazı ayetlerde görüş farklılığı olduğunda doğru insana soru sorulmalıdır. En az zarar vereni seçmeli. 
   
   
</TEXT>
</DOC>
