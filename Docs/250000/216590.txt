<DOC>
<DOCNO> 216590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sontur18.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar gidiyor, yağmur geliyor 
</HEADLINE>
<TEXT>

     Hafta sonu etkili olacak kar yağışının ardından pazartesiden itibaren yeni bir yağışlı hava batıdan yurda giriş yapıyor. Kar doğudan çıkış yaparken, batı bölgelerde yağmur görülecek. Hafta sonu 6-8 derece düşecek hava sıcaklıkları pazartesiden itibaren artmaya başlayacak. 
     Meteoroloji Genel Müdürlüğü'nden alınan bilgiye göre, bugün akşama kadar Marmara, Batı Karadeniz ve Doğu Akdeniz yağmurlu, Marmara'nın güneyi, İç Ege, Batı Karadeniz'in iç kesimleri, Orta Karadeniz ve İç Anadolu'nun kuzeyi yağmurlu olacak. Diğer yerler çok bulutlu. 
     Önümüzdeki 3 günün hava raporu ise şöyle 
     
     CUMARTESİ 
     Kar her yerde... Trakya, Ege ve Akdeniz çok bulutlu, Doğu Akdeniz ve Güneydoğu Anadolu yağmurlu, diğer tüm bölgelerimiz kar yağışlı bir gün geçirecek. 
     
     PAZAR 
     Kar yağışı Karadeniz, İç Anadolu'nun doğusu ve Doğu Anadolu'da görülürken, diğer bölgelerimiz parçalı ve çok bulutlu. Marmara ve iç bölgelerde sabah saatlerinde sis var. 
     
     PAZARTESİ 
     Kar yurdu terkederken yağmur geliyor. Doğu Karadeniz ve Kuzeydoğu Anadolu'da kar bekleniyor. Yağmur ise Marmara, Ege ve Batı Akdeniz'den yurda giriş yapıyor. Diğer bölgeler parçalı ve çok bulutlu, sabah saatlerinde sisli. 
     
</TEXT>
</DOC>
