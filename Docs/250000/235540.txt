<DOC>
<DOCNO> 235540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun53.html </URL>
<DATE> 2004/04/28/ </DATE>
<TIME> 22.07 </TIME>
<AUTHOR>  </AUTHOR>
<HEADLINE>
Tony Blair "AB'nin genişlemesi, Avrupa'nın yeniden bütünleştirecek" 
</HEADLINE>
<TEXT>

     İngiltere Başbakanı Tony Blair, AB'nin bu hafta sonunda 10 ülkenin katılımıyla genişlemesinin, faşizm ve komünizmin üstesinden gelen Avrupa kıtasının yeniden bütünleşmesi olacağını söyledi. 
     Dünyaca ünlü modacıların, işadamlarının ve müzisyenlerin katıldığı bir resepsiyonda konuşan Blair, 1 Mayıs'ta yeni ülkelerin katılımının sadece iş yaratmak ve ticareti geliştirmekten öte anlamları olduğunu kaydetti. 
     Blair, ''Bu aynı zamanda, insanların yıllarca zorluklar, sefalet ve mücadele içinde yaşadığı bu ülkelerin şimdi AB'ye katılmasıyla, Avrupa kıtasının tarihi bir yeniden bütünleşmesi olacak'' dedi. 
     Kıbrıs Rum Yönetimi, Çek Cumhuriyeti, Estonya, Macaristan, Malta, Polonya, Slovakya, Slovenya, Litvanya ve Letonya'ya ''hoşgeldiniz'' diyen Blair, ''Avrupa'yı yaratmak işinde sizin müttefikiniz ve ortağınız olacağız'' şeklinde konuştu. 
     
</TEXT>
</DOC>
