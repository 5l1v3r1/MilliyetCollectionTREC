<DOC>
<DOCNO> 226009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/siyaset/asiy.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence davasında üç yıl önceki karar çıktı. Polisler cezalandırıldı 
</HEADLINE>
<TEXT>
   Adalet beklemedi 
   Tebligat skandallarına rağmen Altınbaş davası sonuçlandı. Dört polis 4 yıl 5 ay 10'ar gün hapis cezasına çarptırıldı. Sanık avukatının "reddi h kim" talebi reddedildi 
      Gökçer Tahincioğlu 

   
   Hacettepe Üniversitesi öğrencisi Birtan Altınbaş'ı 1991'de işkenceyle öldürdükleri iddia edilen sekiz polisten dördü, yaşanan tebligat skandallarına rağmen "cezada indirimle" 4 yıl 5 ay 10'ar gün hapis cezasına çarptırıldı. Sanıkların 2006'da zamanaşımına girecek davayı uzatmayı amaçladığını vurgulayan Ankara 2. Ağır Ceza Mahkemesi, Yargıtay'ın bozma kararından önce verdiği 2001'deki cezaların aynısını dün yine verdi. 
   Emekli başkomiser İbrahim Dedeoğlu'nun avukatı Recep Onaran, taraf haline geldiğini iddia ettiği mahkeme için "reddi h kim" talebinde bulundu. Mahkeme Başkanı Ziya Ünal da, davayı uzatma amaçlı bulduğunu söylediği bu talebi reddetti. 
   Orhan'ın avukatı Mehmet Emin Bağcı da sanıklara "işkenceci" suçlamasıyla işkence yapıldığını iddia etti. Bağcı, işkencenin insanlık suçu olduğunu söylemesi üzerine gülen müdahil avukatlara da "Burası tiyatro değil" diye kızdı. Emekli polisler Sadi Çaylı ve Süleyman Sinkil'in avukatı Mehmet Ener de salonda ABD'li gözlemci bulunması nedeniyle savunma yapmayacaklarını bildirdi. 
   
   İndirim uyguladı 
   Ünal da sanıklar Tansel Kayhan, Talip Taştan, Mehmet Kırkıcı ve Muammer Eti'nin beraatını Dedeoğlu, Çaylı, Sinkil ve Orhan'ın "öldürme amacı olmadan darpla adam öldürme" ve "işkence" suçlarından 10 yıl 8'er ay hapse mahk m edildiklerini açıkladı. Cezada, "faili kimin öldürdüğü belli olmadığı" gerekçesiyle yarı, TCK'nın 59. maddesi uyarınca da takdiren 6'da 1 oranında indirim yapan Ünal, sanıkların 4 yıl 5 ay 10'ar gün hapse mahk m edildiklerini bildirdi. Yargıtay kararı onarsa, sanıklar yaklaşık 1 yıl 8 ay cezaevinde kalacak. 
   
   Powell desteği    ABD Dışişleri Bakanı Colin Powell, bir süre önce Dışişleri Bakanı Abdullah Gül'e gönderdiği mektupta, Altınbaş davasında, polislere tebligat yapılamamasının Türkiye'yi sıkıntıya sokacağını, davanın zamanaşımına girmeden sonuçlandırılmasının önemli olduğunu vurgulamıştı. 
   
   İki dosya ayrıldı    Altınbaş'ın 1991'de öldürülmesine rağmen, 10 polis hakkındaki dava ancak 1998'de açılabildi. Mahkeme, 2001'de de dün verdiği kararın aynısına imza atarak dört polisin beraatına, dördünün cezalandırılmasına karar verdi. Yargıtay, bu kararı usul yönünden bozdu. Bulunamayan 2 sanığın dosyası da ayrıldı. 
   
   
   
   
</TEXT>
</DOC>
