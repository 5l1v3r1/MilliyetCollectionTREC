<DOC>
<DOCNO> 204948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sonspo04.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da Snowboard sezonu açıldı... 
</HEADLINE>
<TEXT>

     Snowboard sezonu ''Jim Beam Big Air Pro-Tour'' ile Uludağ'da başladı. 
     Son yıllarda en hızlı gelişen ve bu gelişim sonucunda en popüler kış sporu olan ''snowboard''da, Türkiye'de ilk kez düzenlenen profesyonel Freestyle Türkiye turu, ''Jim Beam Big Air Pro-Tour'' yarışlarının birinci ayağı Uludağ'da yapıldı. 
     Snowboard sporu branşı olan Freestyle'a büyük rampa üzerinden atlama katılan sporcular, uluslararası BigAir kuralları olan, yükseklik, estetik, zorluk ve iniş kriterlerine göre yarıştılar. 
     Erkekler kategorisinde 19 sporcu yarışırken, Babür Vatansever, Can Polatkan, Ferdi Gökmen, Ogan Tüzel, Deniz Altınok ilk 5'e girdi. Bayanlar kategorisinde ise sadece 3 sporcu yarışırken, parkuru Özge Ekin tamamlayabildi. Birinci ayak sonunda dereceye giren sporcular, 1200 dolarlık ödülü paylaştılar. 
     İkinci ayağı 10 Ocak'ta Kartalkaya'da, üçüncü ayağı yine Uludağ'da yapılacak ''Jim Beam Big Air Pro-Tour''un sonunda, toplamda en iyi dereceyi elde eden sporcu, Ford Ka Collection marka otomobilin sahibi olacak. 
     
</TEXT>
</DOC>
