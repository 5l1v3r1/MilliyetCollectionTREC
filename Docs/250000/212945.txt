<DOC>
<DOCNO> 212945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sontur20.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Türkiye'nin terör olaylarıyla hiçbir ilişkisi olamaz 
</HEADLINE>
<TEXT>

     TBMM Başkanı Bülent Arınç, "Irak'ta son günlerde meydana gelen patlamalardan Türkiye'nin çıkar sağlayacağı" iddiasına ilişkin, "Böylesine terör olaylarıyla, patlamalarla, insan canına kastetmekle, Irak'a huzursuzluğu ve kaosu getirmekle Türkiye'nin hiçbir menfaati, hiçbir ilişkisi olamaz. Bunlar saçma iddialardır" dedi. 
     TBMM Başkanı Arınç, "Avrupa Birliği'ne AB Aday Ülkeler Parlamento Başkanları 16. Konferansı"na katılmak üzere Macaristan'a gitti. Arınç, konferansta, "Muhataplarıma, AB'ye katılım sürecinde Kopenhag Kriterleri bağlamında gerçekleştirdiğimiz reformlar ile kaydettiğimiz mesafeyi hatırlatıp, Aralık 2004'te müzakerelerin açılması kararının alınmasını beklediğimizi dile getireceğim" dedi. 
     AB referanslarında Kıbrıs'la ilgili konunun Kopenhag Kriterleri bağlamında söz konusu olmadığını, ancak Kıbrıs'taki sorunun özellikle 1 Mayıs 2004'e kadar çözülmesinin Türkiye için müzakerelerin başlamasında etken olacağını belirten Arınç, "Kıbrıs'taki sorunun adil, kalıcı bir barışla çözümlenmesini istiyoruz" diye konuştu. 
     
</TEXT>
</DOC>
