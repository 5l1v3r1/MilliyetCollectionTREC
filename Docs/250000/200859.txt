<DOC>
<DOCNO> 200859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko08.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılsonunda büyümenin yüzde 6'ya yaklaşması bekleniyor... 
</HEADLINE>
<TEXT>

     Devlet İstatistik Enstitüsü'nün DİE yarın açıklaması beklenen bu yılın üçüncü üç ayına ilişkin büyüme rakamının yüzde 6.5 civarında çıkması bekleniyor. 
     Ekonomi yönetiminden edinilen bilgiye göre, Temmuz-Eylül döneminde, gayri safi milli hasıla GSMH ile gayri safi yurtiçi hasılanın GSYİH birbirine yakın olması bekleniyor. 
     Büyümenin yüzde 6.5 civarında çıkması durumunda yılın tamamında büyümenin yüzde 6'ya yaklaşacağı ifade ediliyor. 
     
     BÜYÜMENİN KAYNAĞI 
     Üçüncü çeyrekte sanayide yüzde 9-10 dolayında bir büyüme tahmin edilirken, tarımın büyümeye etkisinin negatif olacağı hesaplanıyor. 
     Tarımın 3. çeyrekte büyüme üzerindeki etkisinin yüksek olması nedeniyle toplamda büyüme rakamının yüzde 6.5 civarına inmesi bekleniyor. 
     Öte yandan, Temmuz-Eylül döneminde büyümenin ulaştırma sektöründe yüzde 8-9, ticarette ise yüzde 10 civarında olacağı beklenirken, inşaatın negatif büyüme göstereceği hesaplanıyor. 
     
</TEXT>
</DOC>
