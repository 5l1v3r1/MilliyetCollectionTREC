<DOC>
<DOCNO> 216112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/guncel/gun90.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Avrupa Birliğinden yeni teklifler...    Türkiye'nin Avrupa Birliği üyeliğine karşı en güçlü muhalefeti yapan Alman Hıristiyan Demokrat Birliği CDU Başkanı Merkel Başbakan Erdoğan'la görüşmesinde "Biz de üyelik kalmadı, onun yerine şöyle iyisinden bir imtiyazlı ortaklık verelim mi " diye ucubik bir teklifte bulundu... Tabii Sayın Başbakan "Hadi ordan " şeklindeki cevabı yapıştırdı. Öyle ya, Sayın Bush'la "Ya Tayip sizin nüfus kaç oldu Çoook Sayın Başkan, 72 milyon var... Yapma ya, epey olmuşsunuz .." şeklinde muhabbetin dibine inmişliği var. Sen kimsin Sayın Merkel .. Bu cevap üzerine, Sayın Merkel'in cebinde getirdiği diğer teklifleri hiç sunmadan geri gittiği öğrenildi... 
   Ve Türk basınında ilk kez .. İşte AB'nin üyelik yerine sunduğu teklifler .. 
   1 Asker Arkadaşlığı Kurulacak olan Avrupa Ordusuna karar aşamasında değil de karavana, bulaşık, mıntıka temizliğinde görev yapacak şekilde katılmanıza izin verelim. Asker arkadaşlığı çok önemlidir hiç unutulmaz. Sıkı dostluk ilişkileri kurulmuş olur... 
   2 Kankalık Tabii 70 milyon kişiyle bütün Avrupa'nın tek tek bileklerini kesip kanka kan kardeşi olması hem teknik hem de sıhhi açıdan mümkün değil. Dolayısıyla, başbakanlar düzeyinde yapılacak bir törenle iş tatlıya bağlanır. İtalya Başbakanı Berlusconi hariç, O zaten Tayyip Bey'le kanka... 
   3 Eurostarlık Son zamanlarda ülkenizi saran Popstar ve şimdi de Türkstar çılgınlığını dikkatle izlemekteyiz. Binlerce insan "Kazanırsak bir de kaset yaparız, yırtarız valla " umuduyla telef oldu karda kışta. Gelin hepinizi Eurostar ilan edip kaset yapalım, daha ne olsun. Valla babanız yapmaz bu teklifi... 
   4 Bacılık Bu teklif sizin Türk filmlerinden yola çıkarak hazırlandı. Söz konusu filmlerde kötü adam, aşık olduğu kızdan ret cevabı alması üzerine bin bir kötülük yaptıktan sonra, filmin ortasında bir yerde "Bundan sonra bacımsın Necla" der. Anladık ki sizde "bacım" dendikten sonra o bacıya kimsenin kötülük yapmasına izin verilmez, korunur, kollanır. Çok özel ve kutsal bir tekliftir, kaçırılmasın deriz... 
   5 Allah Akıl Fikir Versin'lik 40 yıl bekletip, "Şunu yapın, bunu yapmayın... Amman onu elleme... Ver, ver Kıbrıs'ı da ver..." dedikten sonra başka ne teklif edelim ki 
   
   "Ben Evlenİyorum" fİnalİnde heyecan uyandıran altyazIlar Top5    1 Birinci seçilen Caner Tülin'e evlenme teklif edecek mi 
   2 Evlenme teklif etmeyeceğini söyleyen Caner'in fikri ailesinin görüşünü alınca değişecek mi 
   3 Evlenme teklif etmeyeceğini söyleyen Caner Tülin'i görünce kararını değiştirecek mi 
   4 Tülin'nin evine giden Caner evden stüdyoya gelirken yolda Tülin'e evlenme teklifi edecek mi 
   5 Stüdyoda ailesiyle karşılaşan Caner'in son kararı ne olacak 
   Bonus Bu çiftin evlenmeyeceği kesinleşince Emre ile Ebru evlenecek mi 
   
   Bi Biskrem versem 
   Kofi Annan yeni taktikler deniyor 
   
   Ayakta Gittik 
   "3-4 kişi gittik, çok sıkışıktı..." 
   
</TEXT>
</DOC>
