<DOC>
<DOCNO> 205200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur24.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel felaketi, Kemer'de turizmi etkilemedi 
</HEADLINE>
<TEXT>

     Akdeniz Turistik Otelciler Birliği AKTOB Başkanı Osman Ayık, Antalya'nın Kemer İlçesi ve beldelerinde yaşanan sel felaketinin ilçedeki otellerin yılbaşı rezervasyonlarını etkilemediğini bildirdi. 
     AKTOB Başkanı Osman Ayık, Kemer ve beldelerinde yaşanan sel felaketinin rezervasyonları etkilemediğini belirterek, rezervasyon açısından en kötü durumdaki otelin yüzde 50 oranında dolu olduğunu kaydetti. Ayık, şöyle konuştu 
     ''Yılbaşında tesisler sanatçılı programlara ağırlık vermedi. Bunun nedeni de tatilin kısa olması ve sanatçıların bir gecelik ücretlerini 30 ila 60 bin dolar arasında belirlemelerinden kaynaklanıyor. Bir gecede tesis bu sanatçının ücretini nasıl çıkartacak, nereden çıkartacak, nasıl ve kime satacak '' Sel felaketi ile ilgili Almanya'da haberlerin çok kötü yansıtıldığına dikkati çeken Ayık, ''Sel felaketinin yaşandığı gün Almanya'dan telefonla aradılar. Ancak iptal diye bir şey söz konusu değil. Hiçbir tesisimiz dere suyu taşmasından etkilenmedi. Bu durum yüzeyde oluşan ve kötü hava koşullarının ortaya çıkarttığı bir durumdur'' diye konuştu. 
     
</TEXT>
</DOC>
