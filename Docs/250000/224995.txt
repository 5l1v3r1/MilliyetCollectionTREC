<DOC>
<DOCNO> 224995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/magazin/amag.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Reytingini söyle, fiyatı söyleyeyim 
</HEADLINE>
<TEXT>

   Şarkıcıların 'ne kadar satış, o kadar para' uygulaması, bir kelime değişikliği ile dizilere sıçradı Ne kadar reyting, o kadar para 
      ALİ'CE Ali Eyüboğlu 
   
   Müzik dünyasında uygulanan bir yöntemdi. Bazı yapımcılar, şarkıcılara kaset başına fiks bir ücret yerine, tiraj üzerinden pay ödüyordu. Şarkıcılar için 'ne kadar tiraj, o kadar para' uygulaması şimdi televizyona sıçradı. 
   İlk uygulamayı da atv başlattı. atv yönetimi, diziler için bir standart belirledi. Buna göre atv, 7 ve altında reyting alan dizilerin yapımcısına, maliyeti ne olursa olsun 75 milyar ödüyor. Yapımcı, 7'nin üstünde elde ettiği her 1 reyting için 10 milyar daha almaya hak kazanıyor. Yani dizi o hafta 10 reyting yapmışsa, yapımcısı atv'den o bölüm için 105 milyar alıyor. Bir hafta sonraki reyting 8'e düşerse, yapımcıya ödenen para 85 milyar oluyor. 
   
   Sadece ikisi k rda 
   atv'nin 'ne kadar reyting, o kadar para' anlaşması yaptığı diziler şunlar 
   Yadig r, Avrupa Yakası, Canım Annem, Arapsaçı, Dişi Kuş ve Melekler Adası. 
   Osman Yağmurdereli'nin yapımcılığını üstlendiği 'Melekler Adası' ile Sinan Çetin'in yapımcısı olduğu 'Avrupa Yakası' dışındaki diziler haftayı zararla ya da maliyet fiyatına kapatıyor çünkü, atv reytingde 'tüm kişiler'i değil 'A - B Grubu'nu dikkate alıyor. 
   atv'nin bu uygulamasından sonra yapımcılar da oyuncularla reyting üzerinden anlaşma yapmaya başladı. Ama dizi yıldızlarının çoğu "reyting para" anlaşmasına karşı. 'Bölüm başı fiks ücret isterim. Bu saatten sonra reyting kumarı oynayacak halim yok' deyip bu sisteme direnenler bir hayli fazla. 
   
   Nurgül 'kumarda' kazandı 
   Ama Nurgül Yeşilçay gibi, riske girip de rol arkadaşına kazançta büyük fark atanlar da var. 
   Osman Yağmurdereli'nin bölüm başına 40 milyar zararı göze alıp çekmeye başladığı, AB'de 14 - 15 civarında reyting alınca haftada 30 - 40 milyar para kazandığı dizide Yeşilçay'la başrolü paylaşan Hande Ataizi, "reyting karşılığı ücret"i istemedi. "Garanti para"yı seçen Ataizi'nin diziden bölüm başına aldığı para 6 milyarda kalırken, Yeşilçay'ın haftalık kazancı 20 ile 25 milyar arasında değişiyor. 
   
   
</TEXT>
</DOC>
