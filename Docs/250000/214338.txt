<DOC>
<DOCNO> 214338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sontur13.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevilik ders müfredatına alınacak 
</HEADLINE>
<TEXT>

     Milli Eğitim Bakanlığı MEB , Alevilik mezhebinin Din Kültürü ve Ahlak Bilgisi Dersi müfredatına alınması için çalışma yürütüyor. 
     Milli Eğitim Bakanı Hüseyin Çelik, "Kendi ülkemizde bazı insanların mensup oldukları bir mezhep veya bir inanış varsa, bunun da doğru öğrenilmesinin, buna da ayna tutulmasının Bakanlık olarak görevimiz olduğunu düşünüyorum" dedi. 
     Çelik'in talimatı üzerinde başlatılan çalışma, Din Öğretimi Genel Müdürlüğü'nce yürütülüyor. Aleviliğin, liselerdeki Din Kültürü ve Ahlak Bilgisi derslerinde anlatılması öngörülüyor. 
     Çelik, konunun hangi sınıflarda hangi düzeyde ve hangi başlık altında verileceği üzerinde çalışmaların sürdüğünü kaydetti. 
     "Ders programına Alevilik konusunu koyarken amacımız, bu, bölücülüğe vesile olsun Aleviliği, Sünniliği teşvik etsin değildir" diyen Çelik, "Ülkemizde bazı insanların mensup oldukları bir mezhep veya bir inanış varsa bunun da doğru öğrenilmesinin, buna da ayna tutulmasının Bakanlık olarak görevimiz olduğunu düşünüyorum" diye konuştu. 
     
</TEXT>
</DOC>
