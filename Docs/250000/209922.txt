<DOC>
<DOCNO> 209922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko46.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet Kurumu Tüpraş ihalesinde olumsuz bir durum yok 
</HEADLINE>
<TEXT>

     Rekabet Kurumu yetkilileri, yüzde 65.76'lik kamu payının tamamının satışı için geçen hafta ihalesi yapılan TÜPRAŞ'ı alacak şirketin, yeni çıkan Petrol Piyasası Kanunu'nda izin verildiği şekliyle dağıtım şirketi kurmasının Rekabet Kanunu açısından sakıncalı olduğunu, ancak şirketin özelleştirilmesinde Rekabet Kanunu açısından olumsuz bir durum olmadığını söylediler. 
     Bir Rekabet Kurumu yetkilisi Reuters'e yaptığı açıklamada TÜPRAŞ'ı alacak şirketin bir dağıtım şirketi kurması durumunda buna "izin vermek mümkün değil" dedi. 
     Yetkili aynı zamanda Özelleştirme İdaresinden ÖİB TÜPRAŞ için ek belge istendiği için rekabet kurumu kararının, yasal 15 günlük süreyi aşacağını belirtti. ÖİB, rekabet kurumuna söz konusu satış için görüş almak amacıyla 15 Ocak'ta basvurmuştu. 

     
</TEXT>
</DOC>
