<DOC>
<DOCNO> 202793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sontur13.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da el bombasıyla soygun girişimi... 
</HEADLINE>
<TEXT>

     Bursa'nın merkez Osmangazi İlçesi'nde, bir kişi el bombası ve silahla kuyumcu soymak istedi. 
     Alınan bilgiye göre, Soğanlı Mahallesi Kanalboyu Caddesi'nde bulunan Dağlılar Oktay Kuyumculuk'a gelen bir kişi, işyeri sahibi Sami Canip Oktay'a 21 , elindeki silahı ve el bombasını göstererek, yanında getirdiği kutuya para ve altınları koymasını istedi. 
     Sami Canip Oktay, soyguncuya tezgahın altındaki silahını alarak karşılık vermek isteyince, aralarında boğuşma oldu. Bu sırada, vitrin camının kırılması sonucu Sami Canip Oktay yaralandı fırsattan yararlanan soyguncu, el bombasını kuyumcuda düşürerek yaya olarak kaçtı. 
     Olay yerine gelen polis, çevrede geniş çaplı güvenlik önlemi alarak, bombanın etkisiz hale getirilmesi için çalışma başlattı. 
     Aynı kuyumcuya dün gelerek altın bozdurduğu öğrenilen bu kişinin yakalanması için çalışmaların sürdüğü bildirildi. 
     
</TEXT>
</DOC>
