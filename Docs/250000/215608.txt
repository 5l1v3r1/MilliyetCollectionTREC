<DOC>
<DOCNO> 215608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/siyaset/siy01.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Claudia Roth'tan Hıristiyanlara yanıt 
</HEADLINE>
<TEXT>
   Türkiye'ye ikinci sınıflık yakışmaz 
      

   
   Alman hükümetinin insan hakları sorumlusu Claudia Roth, Hıristiyan Demokrat Birlik Partisi CDU lideri Angela Merkel'in, Türkiye'ye, Avrupa Birliği'ne AB tam üyelik yerine önerdiği "imtiyazlı ortaklığın" Türkiye'yi "ikinci sınıflılığa ittiğini" söyledi. 
   Roth, yaptığı yazılı açıklamada, şunları kaydetti 
   "Sadece Türkiye değil, AB de sorumluluklar üstlenmiştir. Türkiye üyelik kriterlerini yerine getirirse müzakereler başlamalıdır. Türkiye'deki reformlar, AB inandırıcı bir perspektif sunduğu için başlamıştır. Türkiye'yi ikinci sınıflılığa itmek yapıcı olmayacak ve reform sürecini de olumsuz etkileyecektir. " 
   AB üyeliği şartının, bir ülkenin, belirli bir kültür çevresinden ya da Hıristiyan leminden gelmesi olmadığına, AB'nin temel değerlerine saygı göstermesi olduğunu da işaret eden Roth, şöyle devam etti 
   "Türkiye'deki büyük reform adımlarını Merkel de görüyor. Birlik partilerinin CDU CSU Türkiye'nin AB üyeliğine karşı sürdürdüğü güncel kampanya, Türkiye'nin kriterleri gerçekten yerine getirebileceği endişesinden kaynaklanıyor. Türkiye'nin üyeliği bölgede istikrar sağlayabilir. Bundan da, ekonomi dahil olmak üzere herkes faydalanabilir." n BERLİN AA 
   
   
   
</TEXT>
</DOC>
