<DOC>
<DOCNO> 209214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/siyaset/siy05.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'daki Türklerden sosyal demokratlara 
</HEADLINE>
<TEXT>
   'Ortak aday çıkarın' 
   GÜRSEL KÖKSAL Frankfurt 

   
   Almanya'da yaklaşık 50 Türk kökenli sosyal demokrat, Türkiye'deki sosyal demokrat partilere, yerel seçimlerde birlikte çalışma ve ortak aday gösterme çağrısı yaptı. Bir bildiri yayımlayan grup, "Almanya'da yaşayan Türkiyeli Sosyal Demokratlar, Türkiye'deki Sosyal Demokratları Birliğe Çağırıyor" ifadesini kullandı. Bildiride, "Türkiye'deki sosyal demokrat ya da demokratik sol iddialı partilerin liderleri, aranızdaki bireysel tartışma ve gerginlikleri bir yana bırakın. Yerel seçimlerde birlikte hareket edin ve sosyal demokrat ilkeler doğrultusunda ortak adaylar belirleyin" denildi. 
   
   Görev CHP'ye düşüyor 
   Bildiride, "12 Eylül sonrası yapılan genel seçimlerde MGK'nın direktifiyle kurulan sözde Sosyal Demokrat Halkçı Parti bile yüzde 30 oy almıştı" denildi. Avrupalı sosyal demokratlar, birliğin sağlanmasında en önemli görevin CHP'ye düştüğünü belirtti. Çağrı yapılan partiler, liderler ve kişiler şöyle Deniz Baykal CHP , Bülent Ecevit DSP , Murat Karayalçın SHP , İsmail Cem YTP , Mümtaz Soysal BCP , Yekta Güngör Özden CDP , Sema Pişkinsüt TDP , Ercan Karakaş SODER , Burhan Şenatalar TÜSES ve Erol Tuncer TESAV . 
   
   
</TEXT>
</DOC>
