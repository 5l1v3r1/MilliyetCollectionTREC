<DOC>
<DOCNO> 247795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonsiy11.html </URL>
<DATE> 2004/06/14/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İKÖ toplantısı... İhsanoğlu "Şansımı çok iyi görüyorum" 
</HEADLINE>
<TEXT>

     Türkiye'nin İKÖ genel sekreter adayı Prof. Dr. Ekmeleddin İhsanoğlu, şansının yüksek olduğunu söyledi. 
     İhsanoğlu, İKÖ toplantısı sırasında yaptığı açıklamada, örgütü daha aktif ve güvenilir hale getirmeyi hedeflediklerini belirterek, örgütün ilgili konularda sesini daha güçlü duyurmak istediklerini belirtti. 
     İhsanoğlu, örgütün en önemli aksaklığının ne olduğunun sorulması üzerine, ''En önemlisi dinamizim getirilmesi'' dedi. 
     Genel sekreterlik için şansının ne olduğuna ilişkin bir soru üzerine de İhsanoğlu, ''Şansımı çok iyi görüyorum'' diye konuştu. İhsanoğlu, sonucun toplantının son gününde belli olmasının beklendiğini ifade etti. 
     
     GÜL'ÜN TEMASLARI 
     Bu arada Dışişleri Bakanı ve Başbakan Yardımcısı Abdullah Gül, toplantı öncesinde İran Dışişleri Bakanı Kemal Harrazi ile kahvaltıda bir araya geldi. 
     Toplantı çerçevesinde iki görüşmelerini sürdüren Gül'ün, bugün Irak Dışişleri Bakanı Hoşyar Zebari ile de görüşmesi bekleniyor. Görüşme talebinin Zebari'den geldiği öğrenildi. 
     Öte yandan, Irak'a komşu ülkeler toplantısının altıncısının da yarın yapılması bekleniyor. 
     
</TEXT>
</DOC>
