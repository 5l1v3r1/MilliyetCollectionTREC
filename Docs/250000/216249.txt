<DOC>
<DOCNO> 216249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko22.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank'ın karı 485.9 trilyon lira... 
</HEADLINE>
<TEXT>

     Halkbank Genel Müdürü Hasan Cebeci, bankanın 2003 yılı itibarıyla 702 trilyon lira kar elde ettiğini, enflasyondan arındırılmış karın ise 485.9 trilyon lira olduğunu açıkladı. 
     Halkbank Genel Müdürü Cebeci, 2004 yılı hedefleri ve 2003 gerçekleşmelerini açıklamak amacıyla düzenlediği basın toplantısında, Banka'nın misyonun 'KOBİ'lere ve esnafa destek vermek' olduğunu hatırlattı. 
     Banka'nın yeniden yapılandırma süreci hakkında bilgi veren Cebeci, kar odaklı bir yapılanmaya gittiklerini anlattı. 
     Şu anda 14 bölge koordinatörlüğü, 524 şube, 24 özel işlem bürosu, 7 büro ve 8.000 bin personel ile hizmete devam ettiklerini söyleyen Cebeci, şubeleri sınıflandırarak rekabeti artırmayı amaçladıklarını kaydetti. 
     Göreve geldikleri geçen yılın Mart ayında, bankanın ''tamamen stop etmiş durumda olduğunu'' ifade eden Cebeci, bütün kredilerin o dönemde kapalı olduğunu hatırlattı. 
     Göreve gelir gelmez, Avrupa Yatırım Bankası ve sanayi kredilerine açtıklarını anlatan Cebeci, iki gün önce işletme kredilerinde limitin 1 milyon Euro'ya çıkarıldığını, vadenin ise 1 yıl ödemesiz 4 yıla uzatıldığını açıkladı. 
     Cebeci, yatırım kredilerinde ise vadenin 2 yıl ödemesiz 6 yıl olacağını belirtti. 
     
     HEDEF VE GERÇEKLEŞMELER 
     Geçen yıl kredilerin 1.2 katrilyon liradan 2.5 katrilyon liraya çıktığını ve bunun yüzde 70'lik bölümünün KOBİ ve küçük esnafa kullandırıldığını vurgulayan Cebeci, 2004 kredi kullandırım hedefinin 4.4 katrilyon lira olduğunu, bunun 3.5 katrilyon lirayı aşkın kısmının KOBİ ve küçük esnafa kullandırılacğını kaydetti Cebeci, 2003 yılında, 2002 yılına göre kooperatif kredilerinin yüzde 351, sanayi kredilerine yüzde 177, ticari kredilerinde yüzde 176, bireysel kredilerinde yüzde 180'lik artış yakaladıklarını söyledi. 
     Hazine kaynaklı teşvik kredilerinin bir kısmının da Halkbank tarafından kullandırıldığını hatırlatan Cebeci, 1997 yılından bugüne kadar 6.4 firmaya 185 trilyon lira teşvikli kredi kullandırdıklarını vurguladı. 
     KOSGEB üyelerine kullandırılan kredi ve bütçe kredileri hakkında da bilgi veren Cebeci, dün itibarıyla taşıt kredilerinde uyguladıkları faiz oranını yüzde 2.25'den yüzde 2.15'e indirdiklarıni bildirdi. 
     Konut kredilerinde vadenin 36 aydan 48 aya uzatıldığını ve faiz oranlarında da indirime gidildiğini belirten Cebeci, kredi kartlarında da en düşük fazi uygulayan bankanın Halkbank olduğunu söyledi. 
     Mevduatın yüzde 20'lik artışla 2003 sonunda 13.8 katrilyon liraya yükseldiğini söyleyen Cebeci, aktif büyüklüğün ise yüzde 11 artarak 19.3 katrilyon lira olduğunu kaydetti. 
     
</TEXT>
</DOC>
