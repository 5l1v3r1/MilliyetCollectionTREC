<DOC>
<DOCNO> 244115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/yasam/axyas02.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlendikten sonra ABD'ye yerleşecekler 
</HEADLINE>
<TEXT>


Başbakan'ın müstakbel damadı Berat Albayrak, Esra Erdoğan'la temmuzda evleneceklerini, Amerika'da yaşayacakları yere daha karar vermediklerini söyledi 

ÜMRAN AVCI - GÜLAY FIRAT İstanbul 

Başbakan Recep Tayyip Erdoğan'ın müstakbel dünürü Sadık Albayrak, büyük oğlu Serhat Albayrak'ı dün Pakize Şule Akbulut ile evlendirdi. Başbakan Erdoğan nik ha kızları ve geliniyle katıldı. Erdoğan'ın kızı Esra Erdoğan ile nişanlısı Berat Albayrak da ilk kez birlikte görüntülendi. 
Indiana Üniversitesi'nde eğitim gören Esra ile ABD'de master yapan nişanlısı Berat, törende toplu fotoğraf çektirilirken bir araya geldi. Çift beraber görünmemek için özen gösterirken, Albayrak, evliliğiyle ilgili ilk kez Milliyet'e konuştu. 

'Kesin tarih belli değil' 
Temmuz ayında evleneceklerini ancak kesin tarihi belirlemediklerini söyleyen Albayrak, "3 yıldır New York'ta yaşıyorum. Esra da sosyoloji doktorasını yapıyor. Evlendikten hemen sonra ABD'ye döneceğiz. Balayı için nereye gideceğimize, ABD'de nereye yerleşeceğimize de daha karar veremedik" dedi. 
Başbakan kızı ile evlenecek olmanın zorlukları olduğunu belirten Albayrak şunları söyledi 

' detlerimizi koruyoruz' 
"Zaten ailelerimiz tanışıyordu. Biz de Esra ile bu sayede tanıştık. Evlenmeye karar verdik. Ancak göz önünde bulunmayı sevmiyoruz. Özel hayatımızın bize ait olmasını istiyoruz. Gazeteciler, haberler, bütün bunları sevmiyoruz. Ailemizde bu konular hakkında konuşmayı en çok sevmeyen benim. Hatta imk n olsa da düğünümüzü sessiz, sakin bir şekilde yapabilsek." 
Albayrak, "Müstakbel kayınpederinize baba diyor musunuz " sorumuza, "Türk gelenek ve görenekleriyle yetiştik. O gelenek ve görenekleri haiz olarak kayınpeder ve kayınvalideye verilen isim malum. Biz de o detlerimizi koruyoruz tabii" yanıtını verdi. 

Nik hı Topbaş kıydı 

Eminönü'ndeki Sepetçiler Kasrı'ndaki nik hı İstanbul Büyükşehir Belediye Başkanı Kadir Topbaş kıydı. Genç çiftin şahitliğini de TBMM Başkanı Bülent Arınç ve Başbakan Erdoğan ile işadamları Ahmet Çalık ve Recep Şentürk yaptı. Topbaş evlilik cüzdanını çifte iletmesi için Arınç'a verdi. Arınç da, aile cüzdanını, daha iyi muhafaza edeceğini belirterek, geline verdi. Nik hta türbanlı, modern, çarşaflı hemen her kesimden davetli vardı. Erdoğan ailesi de, dünürlük görevini eksiksiz yaptı. Emine ve Tayyip Erdoğan çifti tören sonuna kadar ayrılmadı. Erdoğan'ın küçük kızı Sümeyye ve Burak Erdoğan'ın eşi gelin Sema Ketenci'nin de katıldığı nik hta alkollü içki verilmedi. 


</TEXT>
</DOC>
