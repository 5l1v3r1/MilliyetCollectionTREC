<DOC>
<DOCNO> 232949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur46.html </URL>
<DATE> 2004/04/19/ </DATE>
<TIME> 20.22 </TIME>
<AUTHOR>  </AUTHOR>
<HEADLINE>
Sivas'da yakalanan 42 yabancı uyruklu sınır dışı ediliyor 
</HEADLINE>
<TEXT>

     Sivas'ın Koyulhisar İlçesi'nde düzenlenen operasyonda, bir kamyon içerisinde yakalanan yabancı uyruklu 42 kişinin sınır dışı edileceği bildirildi. 
     AA muhabirinin aldığı bilgiye göre, 3 gün önce ilçe yakınlarındaki Ağılyazı mevkiinden geçen D-100 karayolunda rutin kontrol yapan Suşehri Jandarma Trafik timlerinin, şüphe üzerine sürücüsünün kimliği öğrenilemeyen 73 SP 146 plakalı kamyonda yaptıkları aramada yakalanan Bangladeş, Pakistan ve Hindistan uyruklu toplam 42 kişi, buradaki işlemlerin ardından Sivas Emniyet Müdürlüğü Yabancılar Şubesi'ne teslim edildi. 
     Yabancı uyruklu bu kişilerin emniyetteki işlemlerinin ardından sınır dışı edilmek üzere Ağrı'ya gönderileceği bildirildi. 
     Operasyonda kamyon içerisinde önce 21'i Bangladeş, 11'i Pakistan uyruklu olmak üzere 32 kişi yakalanmış, bu arada kaçan, aralarında Hindistan uyrukluların da bulunduğu diğer 10 kişi de çevrede yapılan aramalarda gözaltına alınmıştı. 
     
</TEXT>
</DOC>
