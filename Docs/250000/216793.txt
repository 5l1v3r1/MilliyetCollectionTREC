<DOC>
<DOCNO> 216793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur10.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji ''Yarın kar beklenmiyor'' 
</HEADLINE>
<TEXT>

     İstanbul Meteoroloji Bölge Müdürü Mustafa Yıldırım, ilde dün akşam başlayan kar yağışının aralıklarla devam edeceğini, yarın ise kar yağışı beklenmediğini bildirdi. 
     Yıldırım, İstanbul'da sabah saatlerinde etkili olan kar yağışının bugün aralıklı olarak süreceğini söyledi. 
     Yarın kar yağışı beklemediklerini ifade eden Yıldırım, 23 Şubat Pazartesi günü de yağmur beklendiğini ve hava sıcaklığının yağmura rağmen hissedilir derecede artarak mevsim normallerine çıkacağını kaydetti. 
     İstanbul'un doğusunda bulunan karın henüz erimediğini hatırlatan Yıldırım, lodosla birlikte kar erimesi olacağını da sözlerine ekledi. 
     

     
</TEXT>
</DOC>
