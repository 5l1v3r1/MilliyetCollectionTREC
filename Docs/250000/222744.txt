<DOC>
<DOCNO> 222744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun53.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da güvenlik güçleri 2 katına çıkarılıyor 
</HEADLINE>
<TEXT>

     İspanya Prensi Felipe, Madrid'deki 11 Mart terör saldırılarının, terörizme son verme kararlılığını ve güvenlik güçlerinin sayısının iki katına çıkarılmasını zorunlu kıldığını söyledi. 
     Prens Felipe, bugün katıldığı konferansta yaptığı konuşmada, terör saldırılarını kınayarak, hayatını kaybedenlerin ailelerine bir kez daha başsağlığı diledi. 
     Felipe, ''11 Mart'ta meydana gelen terör saldırıları, terörizmi sona erdirme kararlılığımızı ve güvenlik güçlerimizi iki katına çıkartmamızı zorunlu kılmıştır'' diye konuştu. 
     İspanya'da genel seçimler öncesinde Halkçı Parti PP ve seçimleri kazanan Sosyalist İşçi Partisi PSOE güvenlik için polis sayısını artırma taahhütünde bulunmuştu. 
     
</TEXT>
</DOC>
