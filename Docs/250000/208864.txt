<DOC>
<DOCNO> 208864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sonspo26.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye dünya klasmanında İngiltere ile birlikte 8. sırada 
</HEADLINE>
<TEXT>

     Uluslararası Futbol Federasyonları Birliği FİFA Dünya klasmanında Türkiye, İngiltere ile birlikte 738 puanla 8. sırayı paylaştı. 
     Sıralamada ilk üç sıra değişmezken, Brezilya 848 puanla birinci, Fransa 826 puanla ikinci ve İspanya da 798 puanla üçüncü durumda yer aldı. 
     Dünya Kupası Elemeleri'nde Türkiye ile aynı grupta yer alan Danimarka 714 puanla 13., Yunanistan 641 puanla 30., Ukrayna 544 puanla 61., Arnavutluk 479 puanla 89., Kazakistan ise 327 puanla 135. sırada kaldı. Sıralamada Danimarka, Yunanistan ve Arnavutluk'un yeri değişmedi. Ukrayna 1 sıra düşerken, Kazakistan ise 1 sıra yükselme başarısını gösterdi. Montserrat ise dünya sıralamasında Ocak ayını 7 puanla 204. ve son sırada tamamladı. 
     Türkiye, Avrupa sıralamasında da yine İngiltere ile birlikte 5. sırayı paylaştı. Avrupa'da da Fransa ilk sırada yer alırken, bu ülkeyi sıralamada İspanya ve Hollanda izledi. 
     
</TEXT>
</DOC>
