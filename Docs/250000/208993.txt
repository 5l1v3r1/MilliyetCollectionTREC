<DOC>
<DOCNO> 208993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/yasam/yas03.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'YİBO'daki dehşeti ben de yaşadım ..' 
</HEADLINE>
<TEXT>

   Yatılı İlköğretim Bölge Okulları'yla ilgili korkunç rapora, canlı tanığı F.A.'dan ek iddialar Cinsel tacize uğradık, falakayla örtünmeye zorlandık 
      FEVZİ KIZILKOYUN Ankara DHA 
   
   Milli Eğitim Bakanı Hüseyin Çelik'in talimatıyla müşavirlerin hazırladığı Yatılı İlköğretim Bölge Okulları YİBO raporlarında geçen cinsel taciz iddialarını yine aynı bakanlık doğrulamasa da, şu anda tezg htarlık yapan F.A. adlı genç kız, bu okullarda yaşadığı korkunç günlerle ilgili yeni iddialarda bulundu. 
   Ailesinin maddi durumu iyi olmadığı için kaydolduğu Kozluk YİBO'da 1991 - 1993 arasında öğrenim gördüğünü belirten F.A. 25 , tacizin raporda belirtildiği gibi sadece öğrenciler arasında olmadığını, öğretmenlerin de kız öğrencilere tacizde bulunduğunu öne sürdü. 
   
   PKK ve Hizbullahçı dolu 
   Kozluk YİBO'dan 10 yıl önce ayrılmasına rağmen yaşadıklarının etkisinden h l kurtulamadığını ifade eden F.A., başına gelenleri şöyle anlattı "Okulda öğretmenlerin yarısı PKK'yı, yarısı Hizbullah'ı destekliyordu. Hizbullahçı öğretmenler zorla örtünmemizi istiyordu. Başını örtmeyen benimle birlikte 10 öğrenci vardı. Bizi falakaya yatırıp dövüyorlardı. Bir kere beni sopa ve kemerle öyle dövdüler ki, 20 gün hastanede yatmak zorunda kaldım. O dönemde İngilizce öğretmeni olmadığı için, bu saatlerde din dersi veriliyordu. Ortaokulda olmamıza rağmen öğrencilerin hemen hepsi başını örtmek zorunda kaldı. Başını örtenler iyi not alıyordu. Öğretmenler onları kolluyordu." dedi. 
   
   'Hiçbir şey değişmedi' 
   Başını örtmeyen öğrencilerin, dindar öğretmenlerin bile cinsel tacizine uğradığını öne süren Alphan, "Milli Eğitim Müdürlüğü'ne şik yet edenler oldu. Ancak Milli Eğitim Müdürlüğü bu şik yetlerle ilgilenmediği gibi, şik yet eden arkadaşlarımız da falakaya yatırılıyordu" diye konuştu. Halen Ankara'da tezg htarlık yapan F.A., olayları geceleri rüyalarında gördüğünü ifade ederek sözlerini şöyle bitirdi 
   "Yediğimiz dayaklar, baskılar, cinsel tacizleri unutamadım. 1998'de yatılı kaldığım okula gittiğimde aynı olayların sürdüğünü gördüm." 
   
   'Amaç kızları önlemek'    ANKARA Milliyet 
   Milli Eğitim Bakanlığı Müşaviri Kadir Kellecioğlu'nun Bingöl'deki incelemeleri sonrası hazırladığı YİBO raporundaki korkunç iddialarla ilgili, Milli Eğitim Bakanlığı'ndan 'yalanlama' geldi. 
   Milli Eğitim Bakanı Hüseyin Çelik'in talimatı üzerine incelemelerde bulunan Kellecioğlu, raporunda YİBO'larda taciz vakalarının görüldüğüne, uyumsuzluk ve aile özlemiyle bu okullardan kaçan 7 çocuğun da donarak can verdiğine yer vermişti. Milli Eğitim Bakanlığı, konuyla ilgili açıklamasında 7 çocuğun donarak öldüğünü kabul etse de, bu çocukların YİBO'lardan izinli olarak çıktıklarını düşündüren ifadeler kullandı. Son iki yılda sadece hafta sonu tatilinde ailelerini görmek üzere okuldan ayrılan iki öğrencinin donarak can verdiğini kaydeden bakanlık açıklamasında, hiçbir okulda taciz olayına da rastlanmadığı belirtildi. Bakanlık, iddiaların, bölgedeki 'Haydi Kızlar Okula' kampanyası çerçevesinde kız çocuklarının okullaşması çalışmalarına zarar vereceğini ifade ederken, Bingöl'de yaşamını yitiren YİBO öğrencilerini de şöyle sıraladı 
   13 Mart 1999 Ilıcalar YİBO'da okuyan Cihan Küçükdere 14 , Ferhat Kılıçgedik 13 ile Serhat Kılıçgedik 10 , hafta sonu Sütlüce köyüne giderken donarak öldü.10 Mayıs 1999 Yamaç YİBO'da okuyan iki kardeş Bingöl'e gelerek İzzet Altınmeşe'nin konserini statta izledikten sonra köye dönerken tipiye yakalandı. Abdulmutalip Çamuka 13 yaşamını yitirirken, Ramazan Çamuka son anda kurtarıldı.Ocak 2002 Adaklı YİBO'da okuyan iki kardeş, okuldan çıkarak Mercan köyüne giderken tipiye yakalandı. Muharrem 13 ve Mükerrem Umut 12 kardeşler donarak öldü. 
   
   Saylan YİBO'lara haksızlık yapılıyor    İSTANBUL Milliyet 
   Milli Eğitim Bakanlığı'nın hazırladığı Yatılı İlköğretim Bölge Okulları YİBO ve Pansiyonlu İlköğretim Okulları'na ilişkin hazırladığı rapora, Çağdaş Yaşamı Destekleme Derneği Genel Başkanı ÇYDD Genel Başkanı Türkan Saylan tepki gösterdi. 
   
   'Hoş değil' 
   Raporun büyük bir haksızlık olduğunu savunan Saylan, "'Kızlara tecavüz ediliyormuş' demeleri tamamen kız çocuklarının eğitimini önlemek, onları ev kölesi yapmak isteyenlerin propagandasıdır. Okul yollarında tabii donma olaylarına rastlıyoruz. Ama buna 'yatılı bölge okullarından kaçtı da öldü' demek hoş değil" diye konuştu. Saylan, "Yoksul köy çocukları buralarda ilköğretim 1. sınıftan 8. sınıfa kadar tam bir bakım altında" ifadesini de kullandı. 
   
   
   
</TEXT>
</DOC>
