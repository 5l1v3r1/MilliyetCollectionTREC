<DOC>
<DOCNO> 241117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/spor/axspo01.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu veda ETTİ 
</HEADLINE>
<TEXT>


Beşiktaş'ın Rumen çalıştırıcısı, Shakhtar Donetsk ile imza attıktan sonra dün istifasını kulübe yolladı. Siyah-Beyazlı yönetim, bu sürpriz gelişmeyi borsaya resmen bildirdi 

BİLAL MEŞE 


Yollarını ayırdı 
BEŞİKTAŞ'TA Lucescu devri dün resmen sona erdi. 100. yılda Siyah - Beyazlı takımla şampiyonluğa ulaşan Rumen çalıştırıcı, bu sezonki başarısız sonuçların ardından istifasını kulübe yolladı. Siyah - Beyazlı yönetim, Ukrayna'nın Shakhtar Donetsk takımı ile sözleşme imzalayan tecrübeli teknik adamın istifasını dün borsaya bir yazıyla bildirerek ipleri kopardı. 

Romanya'ya döndü 
LUCESCU'NUN, Shakhtar Donetsk Kulübü'nden yıllık 1.5 milyon dolar alacağı açıklandı. Ukrayna'dan dün özel uçakla Romanya'ya giden Rumen teknik adamın, önümüzdeki günlerde İstanbul'a gelip, basın toplantısı yapacağı öğrenildi. Mircea Lucescu bu toplantıda özellikle son sezonunda Beşiktaş'ta yaşadığı sıkıntıları dile getireceği bildirildi. 

Lucescu'nun Türkiye raporu 

Beşiktaş'taki Avrupa karnesi TÜRÜ O G B M A Y UEFA 12 4 3 5 19 15 Ş.L. 6 2 1 3 5 7 TOPLAM 18 6 4 8 24 22 
Dört yıllık Avrupa karnesi SEZON O G B M A Y 2000-01 GS 17 8 4 5 25 28 2001-02 GS 16 6 7 3 19 13 2002-03 BJK 10 4 3 3 17 10 2003-04 BJK 8 2 1 5 7 12 TOPLAM 51 20 15 16 68 63 
Dört yıllık lig karnesi SEZON P O G B M A Y 2000-01 GS 73 34 23 4 7 77 35 2001-02 GS 78 34 24 6 4 75 31 2002-03 BJK 85 34 26 7 1 63 21 2003-04 BJK 62 34 18 8 8 65 45 TOPLAM 298 136 91 25 20 280 132 



Hem Tecrübe hem cesaret 

Fikret Orman, yeni teknik direktör ve futbolcuları kampa yetiştireceklerini açıkladı. 


Orman'dan ziyaret 
YAKLAŞAN kongre öncesinde Milliyet'i ziyaret eden Beşiktaş başkan adayı Fikret Orman, görevi üstelenecek tecrübe ve cesarete sahip olduğunu açıkladı. Orman, "Benim Beşiktaş ile ilgili ilk hedefim, başarıya gidebilecek tarza sahip insanlarla çalışmak. Kimseye diyet borcumuz yok. Beşiktaş menfaatleri neyi gerektiriyorsa ona göre hareket edeceğim" diye konuştu. 

'Modelimiz belli' 
ORMAN, sağlıktan imaj haklarına kadar her şeyiyle Beşiktaş değerlerine uygun bir teknik adam aradıklarını açıkladı. Orman şunları söyledi "Takımımız ilk kamp dönemine yeni hocası ve yeni transferleriyle gidecek. Lucescu'nun açıklaması bizi rahatlattı. 'İki sene kontratım var, dört milyon dolar tazminatım var' diyebilir ve FIFA'ya gidebilirdi. Bu da kulübe zarar verirdi" dedi. 

Futbolculara ağır fatura 

1.2 milyon dolar ceza 
SÜPER Lig'in ikinci yarısında üst üste darbeler alarak, şampiyonluğu Fenerbahçe'ye kaptıran Beşiktaş'ta kötü gidişin faturası futbolculara kesildi. 30 Mayıs'ta görevi devredecek olan Serdar Bilgili yönetimi, futbolculara toplam 1 milyon 200 bin dolarlık ceza verdi. Bu paranın geciken transfer ve prim taksitlerinden düşüleceği açıklandı. 

Ödemeleri açıkladılar 
BEŞİKTAŞ Yönetimi ile futbolcular arasında yaşanan "Ödeme" krizine son noktayı yönetim koydu. Siyah - Beyazlılar dün resmi bir açıklama yaparak bu sezon futbolculara toplam 29.8 trilyon liralık ödeme yapıldığını iddia etti. Mayıs 2004 itibarıyla yerli futbolcuların alacağının 1.6 trilyon, yabancıların ise 815 bin dolar olduğu bildirildi. 

Listeler verildi 
30 Mayıs'ta yapılacak olan Beşiktaş Olağanüstü Genel Kurulu öncesinde adaylar geçici yönetim listelerini dün Divan Kurulu'na teslim ettiler. Adayların talebi üzerine kapalı zarflar içinde verilen listeler açıklanmadı. Yıldırım Demirören ve Affan Keçeci sabah, Fikret Orman ise akşam saatlerinde Divan Kurulu'na gitti. Erol Kaynar ise listesini bugün verecek. 
YILDIRIM Demirören, kısa bir süre içinde yönetiminde yer alacak olan isimleri medyaya açıklayacağını bildirdi. Demirören, "Matthaeus ile anlaştık. Olmayan bir transferi asla açıklamam" dedi. Bir diğer aday Affan Keçeci ise Beşiktaş'ın menfaatlerini düşündüğü için listesinde yer alan isimleri son dakikaya kadar gündeme getirmeyeceğini söyledi. 

'En büyük projem şampiyonluk' 
ANKARALI kongre üyelerine plan ve projelerini anlatan başkan adayı Yıldırım Demirören, "Küfürle gelinmez, küfürle gidilmez, küfür asla tasvip edilmez "dedi. Nevzat Demir'e başkanlığı altında görev yapmayı teklif ettiğini kaydeden Demirören, şöyle devam etti En büyük hedeflerimizden birisi 100. yaşlarını kutlamaya hazırlanan ezeli rakiplerimizin bu yıllarında şampiyon olmak. En büyük projem Beşiktaş'ı şampiyon yapmak. Beşiktaş TV'yi Beşiktaş ruhunu ve sevgisini genç nesile göstermek, tabana yaymak için kurmak istiyoruz. 



</TEXT>
</DOC>
