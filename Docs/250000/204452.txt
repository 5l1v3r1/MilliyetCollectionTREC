<DOC>
<DOCNO> 204452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/dunya/dun01.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör 'geliyorum' dedi 
</HEADLINE>
<TEXT>

   El Kaide bağlantılı bir internet sitesi, 'Müslümanlar'dan büyük bir saldırının planlandığı New York, Washington ve Los Angeles'ı terk etmelerini' istedi 
      DIŞ HABERLER SERVİSİ 

   
   ABD'de terör örgütü El Kaide'nin her an büyük bir saldırı düzenleyebileceğine ilişkin korku artarak sürerken, El Kaide de internet siteleri aracılığıyla "Müslümanlar"dan büyük kentleri terk etmesini istiyor. New York Post'un haberine göre, El Kaide ile bağlantısı bilinen El Liva Sancak isimli internet sitesinden yapılan duyuruda, "Müslümanların, örgütün büyük bir saldırı planladığı New York, Washington ve Los Angeles'ı terk etmesi" istendi. Duyuruda yer alan, "Bu son uyarımızdır" ifadesi dikkat çekti. 
   
   Uçaktaki El Kaideci 
   Air France'ın önceki gün ve dün Paris - Los Angeles arasında uçan altı seferini iptal etmesinin ardında yatan gerçek ortaya çıktı. ABD'de küçük çaplı bir 11 Eylül paniği yaratan sefer iptallerinin, Amerikan makamlarına gelen, bu uçaklardan birine bir El Kaide üyesinin sızmış olabileceği ihbarı üzerine gerçekleştirildiği açıklandı. Seferler, Fransa Başbakanı Jean - Pierre Raffarin'in talimatıyla iptal edildi. 
   
   
   
</TEXT>
</DOC>
