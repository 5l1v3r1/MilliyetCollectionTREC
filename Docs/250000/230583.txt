<DOC>
<DOCNO> 230583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun28.html </URL>
<DATE> 2004/04/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Hapse girmek için rol icabı verdiği rüşvet, hapsine neden oldu 
</HEADLINE>
<TEXT>

     İran'da bir televizyon dizisinde oynayan Mehran Modiri adlı oyuncu, dizideki bir sahnede polise rüşvet verdiği için ''güvenlik güçlerine hakaret etmek'' suçundan tutuklandı. 
     İtimad gazetesinin bugünkü haberine göre, İran Radyo Televizyonu'nda IRIB gösterilen ''Vesaire'' adlı diziyi yöneten ve aynı zamanda bu dizide rol alan Modiri'nin, dizide hapisten kurtulmak için polise rüşvet verdiği sahne başına iş açtı. 
     Güvenlik güçlerinden bir yetkili, gazeteye yaptığı açıklamada, Modiri'nin ülkede çok sevilen bir sanatçı olmasına rağmen, dizide polise rüşvet verildiğini gösteren sahnenin polis teşkilatını gülünç duruma düşürdüğünü savundu. 
     Yetkili, polis kadrosunda görevli çalışanların haklarını korumak için Modiri hakkında şikayette bulunduklarını ve sonuç elde edinceye kadar bu işin peşini bırakmayacaklarını kaydetti. 
     
</TEXT>
</DOC>
