<DOC>
<DOCNO> 234995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo47.html </URL>
<DATE> 2004/04/26/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Trabzonspor'da Gaziantepspor maçı hazırlıkları... 
</HEADLINE>
<TEXT>

     Trabzonspor, ligde 1 Mayıs Cumartesi günü yapacağı Gaziantepspor maçının hazırlıklarına 7 futbolcusundan yoksun başladı. 
     Teknik direktör Ziya Doğan yönetiminde, Mehmet Ali Yılmaz Tesisleri'nde yapılan antrenmana, milli takımlarda bulunan Gökdeniz, Tolga Seyhan, Tolga Zengin, Yattara, Romaschenko ile sakat olan Fatih, Somers ve İbrahim Ege katılmadılar. 
     Gine Milli Takımı'na çağırılan ve ligde 5 gol, 13 asisti bulunan Yattara'nın Trabzonspor forması altında ilk kez milli takıma davet edildiği bildirildi. 
     Diyarbakırspor maçında forma giyen futbolcular hafif bir çalışma yaparken, diğer oyuncular ise teknik direktör Ziya Doğan'ın da katıldığı çift kale maç yaptı. 
     Hafif sakatlıkları bulunan Mehmet Yılmaz ve Volkan, antrenman sahasını terk ederken Doğan'ın isteği üzerine geri döndüler ve bir süre koştuktan sonra antrenmanı tamamladılar. 
     Trabzonspor, yarın yapacağı çift antrenmanla Gaziantepspor maçının hazırlıklarını sürdürecek. 
     
</TEXT>
</DOC>
