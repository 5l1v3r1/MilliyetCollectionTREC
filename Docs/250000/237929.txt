<DOC>
<DOCNO> 237929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur28.html </URL>
<DATE> 2004/05/06/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Van'da silahlı saldırı 3 yaralı 
</HEADLINE>
<TEXT>

     Van'da kimliği belirsiz bir kişinin silahlı saldırısına uğrayan 2 kişi ile olay yerinden geçmekte olan bir erbaş seken kurşunlar sonucu yaralandı. 
     Alınan bilgiye göre, Fevzi Çakmak Caddesi'nde kimliği belirsiz bir kişinin açtığı ateş sonucu, akraba oldukları öğrenilen Mehmet Bayram 42 ile Hüsnü Caner yaralandı. 
     Bu sırada olay yerinden geçen Van Jandarma Komutanlığı'nda vatanı görevini yapan erbaş Serkan Kılıçaslan da seken kurşunlar sonucu ayağından yaralanarak Askeri Hastane'de tedavi altına alındı. 
     Yaralı Mehmet Bayram ve Hüsnü Caner ise Devlet Hastanesi'ne kaldırıldı. 
     Olay yerinde incelemede bulunan Emniyet Müdürü Tacettin Kurt, saldırının Mehmet Bayram ve Hüsnü Caner'e yönelik olduğunu belirlediklerini, erbaş Serkan Kılıçaslan'ın seken bir kurşunla ayağından yaralandığını ifade etti. 
     Kurt, saldırganın eşkalinin belirlendiğini ve yakalanmasına çalışıldığını ve olayla ilgili soruşturmanın sürdüğünü bildirdi. 
     
</TEXT>
</DOC>
