<DOC>
<DOCNO> 203592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/guncel/gun04.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelli sporcuya 'tekme' cezası... 
</HEADLINE>
<TEXT>

   Belden aşağısı tutmayan, 80 engelli basketbolcu Muammer Güzel, hakemin kasığına tekme attığı gerekçesiyle 6 ay müsabakalardan men edildi 
      UFUK AKTUĞ Hatay DHA 
   
   İskenderun Engelliler Spor Kulübü basketbol takımının belden aşağısı tutmayan oyuncusu Muammer Güzel'e 27 , 7 Aralık'ta yaptıkları Samsun Bedensel Engelliler Spor maçında hakemin kasık bölgesine "tekme attığı" gerekçesiyle altı ay resmi müsabakalardan men cezası verildi. Yüzde 80 engelli olan ve belden aşağısı tutmayan Güzel, ceza karşısında şok olduğunu belirterek, "Tekme atmam fiziksel olarak mümkün değil" dedi. 
   
   'Uçarak attım herhalde' 
   Aldığı ceza nedeniyle takımının İskenderun Spor Salonu'nda dün İzmir Engelliler takımıyla oynadığı müsabakayı saha kenarından izleyen Güzel, "Hakeme nasıl tekme atmışım hiç bilmiyorum. Galiba uçarak atmışımdır. Çünkü fiziksel olarak benim tekme atmam mümkün değil. Bu cezanın ardında kasıt arıyorum" dedi. Güzel, cezaya itiraz edeceğini kaydetti. 
   
   
   
   
</TEXT>
</DOC>
