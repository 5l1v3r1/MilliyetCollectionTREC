<DOC>
<DOCNO> 207374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur31.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, KKTC'li parti liderleriyle görüşüyor 
</HEADLINE>
<TEXT>

     Başbakan Recep Tayyip Erdoğan, KKTC Cumhuriyet Meclisi'ndeki 4 siyasi partinin liderleriyle biraraya geldi. 
     Başbakanlık Resmi Konutu'nda saat 15.00 dolaylarında başlayan görüşmede, Erdoğan liderleri ilk olarak birlikte kabul etti. Ayrı ayrı görüşmelere bu toplu görüşmenin ardından geçileceği belirtildi. 
     Görüşmede, Dışişleri Bakanı ve Başbakan Yardımcısı Abdullah Gül'ün yanı sıra, Erdoğan'ın danışmanları Büyükelçi Ahmet Davutoğlu ile Büyükelçi Ender Arat da bulunuyor. 
     Cumhuriyetçi Türk Partisi CTP Genel Başkanı Mehmet Ali Talat, Ulusal Birlik Partisi UBP Genel Başkanı ve Başbakan Derviş Eroğlu, Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş ile Barış ve Demokrasi Hareketi BDH Genel Başkanı Mustafa Akıncı, Erdoğan'ın daveti üzerine bugün Ankara'ya gelmişlerdi. 
     
</TEXT>
</DOC>
