<DOC>
<DOCNO> 241090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/ekonomi/eko06.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Kriz lafını etmemek lazım 
</HEADLINE>
<TEXT>



Koç Holding Şeref Başkanı Rahmi Koç, Türkiye'de "kriz" lafının edilmemesi gerektiğini söyledi. İstanbul Büyükşehir Belediye Başkanı Kadir Topbaş'ı ziyaret eden Rahmi Koç, gazetecilerin çeşitli konulardaki sorularını yanıtladı. Dolardaki yükselişin 2005'te krize neden olup olmayacağına ilişkin soru üzerine Koç, "Bir defa kriz lafını etmemek lazım. Dolar tansiyona benzer. Çıktığı zaman da, indiği zaman da rahatsız eder. O bakımdan çok dikkat etmek lazım. Dolar, bütün para birimlerine karşı fevkalade düşüktü. Şimdi yavaş yavaş yerine oturmaya başladı" diye konuştu. 

'Petrol artarsa k rlar düşecek' 
Koç, petrol fiyatlarının artmasının önemini vurgulayarak, "Ümit ediyoruz ki buna bir denge gelir. Aksi takdirde bu sene bilhassa dünyadaki büyük şirketlerin k rlılıklarına, hava şirketlerine büyük tesir edecektir" dedi. Rahmi Koç, Sabancı Holding Yönetim Kurulu Başkanlığı'na Güler Sabancı'nın getirilmesi konusunda da şunları söyledi 
"Güler Hanım'a TÜSİAD Başkanlığı'nı teklif ettik, kabul etmedi. Ben o zaman çok ısrar ettim. Şimdi Sabancı Holding'in başkanı oldu. Güler Sabancı'yı tebrik edeceğim. Hanımların arasında en duayeni oydu. Sabancı Holding de bizim gibi üçüncü kuşağa geçmiş oldu." 


</TEXT>
</DOC>
