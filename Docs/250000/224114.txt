<DOC>
<DOCNO> 224114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/ekonomi/eko05.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar TL'ye sığındı 
</HEADLINE>
<TEXT>

   Dövizdeki hareketsizlik ve TL'de h l yüksek seyreden reel faiz, özel bankaların döviz pozisyonunu yılbaşından bu yana 1.6 milyar dolar açmasına neden oldu 
   TARIK YILMAZ 
   
   Kriz dönemlerinde büyük sorun olan bankaların dövizdeki açık pozisyonu, 2004 yılında hızla artıyor. Döviz varlıkları ile yükümlülükleri arasındaki fark olarak tanımlanan bankaların döviz pozisyon açığı, özel bankaların 20 - 27 Şubat haftasında pozisyonlarını 666 milyon dolar artırmasıyla şubat sonunda 1 milyar 634 milyon dolara ulaştı. 
   Dövizdeki durgunluk ve TL'deki reel faizlerin h l çok yüksek olması bankaların döviz varlıklarını TL'ye çevirmesine neden olunca, bilançolarındaki açık pozisyonlar artışa geçti. 
   
   Pozisyonlar hızla açıldı 
   Bankacılık Düzenleme ve Denetleme Kurumu'nun haftalık bültenine göre, geçen yılın önemli bir kısmında döviz fazlası olan bankalar, 2004'ün başlamasıyla birlikte pozisyonlarını hızla açmaya başladı. Verilere göre, tüm sektörde 26 Aralık 2003'de sadece 20 milyon dolar olan açık pozisyon, iki ay sonunda 1 milyar 634 milyon dolara yükseldi. Açıktaki yükseliş, tamamen Türkiye'deki özel bankalar ile yabancı bankalardan kaynaklandı. Yıla 367 milyon dolar pozisyon açığıyla giren özel bankalar, 20 Şubat'ta açığı 943 milyon dolara taşıdı. 27 Şubat'a gelindiğinde ise açık bir haftada 666 milyon dolar arttı ve 1 milyar 609 milyon dolara yükseldi. 
   Pozisyon açan diğer bankacılık kesimi ise yabancı bankalar oldu. Yıla 82 milyon dolar fazlayla giren bankalar aradan geçen iki aylık sürede 310 milyon dolar açığa döndü. Kamu bankaları ise 2004 yılı içinde 200 milyon dolar düzeyindeki pozisyon fazlasını korudu. Yılbaşında 227 milyon dolar olan dövizdeki pozisyon fazlası 27 Şubat itibariyle 235 milyon dolara çıktı. 
   
   Dövize endeksli 
   Bankacılar, 2001'deki takas işleminde verilen kağıtların itfasının haziranda olacağını hatırlatarak şu yorumu yaptılar 
   "Piyasada tahminen 3 milyar dolar 2001'den gelen dövize endeksli tahvil var. Bunların itfası banka bilançolarında büyük bir pozisyon açığına neden olur. Hazine bu dönemde sıkışmamak için tahvilleri parça parça erken ödemeye başlamış olabilir. 
   Piyasanın tahmini, dövizde hareket olmadığı için tahvilleri Hazine'den tahsil eden bankalar bunu TL'de değerlendirmeyi tercih ettiği yönünde. Bankalar elden çıkardığı döviz varlıklarını yerine koymayınca da pozisyonlar hızla yükseliyor." 
   
   Özel bankaların açık pozisyonu 1.6 milyar doları aştı Milyon dolar Tarih Kamu bankaları Özel bankalar Yabancı bankalar TMSF bankaları Kalkınma bankaları Toplam Ara.00 -144 -8.377 -1.803 -3.984 -245 -14.553 Ara.01 191 -1.486 108 -441 40 -1.588 Ara.02 194 -454 42 -367 34 -551 Oca.03 220 -114 -104 -58 -50 -106 Şub.03 227 -255 -335 -99 -73 -535 Mar.03 242 341 -63 -19 -15 486 Nis.03 240 228 -262 9 -49 166 May.03 272 447 50 29 151 949 Haz.03 292 34 -99 182 102 511 Tem.03 259 -415 3 221 117 185 Ağu.03 254 -250 176 33 79 292 Eyl.03 233 -754 -158 -19 -46 -744 Eki.03 267 -388 126 19 65 89 Kas.03 251 -238 121 0 -28 106 Ara.03 227 -367 82 1 37 -20 Oca.04 421 -770 -90 -28 58 -409 20.Şub.04 221 -943 -66 -19 17 -790 27.Şub.04 235 -1.609 -310 -13 63 -1.634 
   Veriler bilanço içi döviz pozisyonu verileridir. 
   
</TEXT>
</DOC>
