<DOC>
<DOCNO> 226511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/yazar/pulur.html </URL>
<DATE> 2004/03/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kuyudaki aslana kızmayın... 
</HEADLINE>
<TEXT>

   
   BİR seçimi daha bitirdik, dinleyin artık, seçimin içyüzünden başlayın da seçimin dış yüzüne kadar neler anlatılır. 
   1946'dan beri kaçıncı seçim bu... 
   Halkoylamaları, Anayasa oylamaları cabası... 
   Bir de, seçimlere Senato seçimlerini ekleyin, kim bilir kaç seçim çıkar... 
   
   HANİ amacını aşan diye bir deyim vardır ya, bu yerel seçim de, amacını aştı, sanki muhtar, ya da belediye başkanı değil, milletvekili seçiyoruz. 
   Dikkat ederseniz, biz bu seçime fazla ilgi duymadık. 
   Seçim günü oy verdikten sonra, kitap karıştırırken Mehmet Önder'in "Mesnevi'den Hik yeler"ine rastladık 
   
   ASLAN, bir gün tilkiyi yanına çağırır 
   "Canım, bir eşek yemek istiyor, git getir " 
   Tilki çayırda otlayan eşeği binbir hile ile razı etmiş, ormana doğru yürürlerken aslan "çabuk olun " diye bir kükremiş, eşek korkmuş kaçmış, tilki yine eşeği kandırıp aslanın inine getirmiş, aslan bir pençede eşeği yere indirmiş, orasını burasını yemiş, susamış aşağı inmiş... 
   
   TİLKİ, fırsat bu fırsat, diye eşeğin beynini yemiş... 
   Aslan dönüp gelmiş, bakmış, eşeğin beyni yok, kükremiş 
   "Bu eşeğin beyni yok mu " 
   Tilki izah etmiş 
   "Ah sultanım, eşekte beyin olsaydı, sizin o müthiş kükremenizden sonra dönüp buraya gelir miydi " 
   
   ORMANIN hayvanları, bir gün aslana çıkmışlar 
   "Ey ormanların şahı aslan, sen her gün birimizi avlayıp yiyorsun, bir itirazımız yok ama, şunu bir düzene koysak, her gün birimiz gelip teslim olsak, böyle daha iyi olmaz mı Herkes ne gün yeneceğini bilir " 
   
   ASLANIN aklı da buna yatmış, hayvanlar günleri geldikçe aslana gidip teslim oluyorlarmış, sıra tavşana gelmiş... 
   Tavşan başlamış mızmızlanmaya, canı tatlı, diğer hayvanlar başlarına geleceklerini bildikleri için, tavşanı yalvar yakar razı etmişler, aslan çok acıkmış, "Nerede kaldı bu " derken karşısında tavşanı bulmuş 
   "Niye geciktin böyle " 
   
   TAVŞAN başına geleceği anlamış 
   "Sormayın efendim, ben erken yola çıktım, ama önümü bir başka aslan kesti, zor kurtuldum." 
   Aslanın tepesi atmış 
   "Düş önüme, gidip görelim bakalım, bana meydan okuyan kimmiş " 
   Tavşan önde, aslan arkada yola çıkmışlar, tavşan bir kuyunun başında durmuş 
   "İşte efendim burada " 
   
   ASLAN suda kendi yansımasını görünce, tanımamış, kükremiş sesi kuyuda yankı yapınca, tavşan da kışkırtmış 
   "Gördünüz mü efendim, nasıl cevap veriyor, meydan okuyor " aslan kuyuya bir atlamış, atlayış, o atlayış... 
   Tavşan yemyeşil çayırlarda, seke seke, hayvanlara kurtuluşu müjdelemiş... 
   Ola ki, seçimlerden sonra, kuyudaki aslana kızan aslanlar olabilir. 
   Kulaklarına küpe 
   
      
   
</TEXT>
</DOC>
