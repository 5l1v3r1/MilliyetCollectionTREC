<DOC>
<DOCNO> 225709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/spor/spo15.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Haftanın hakemleri    19.00 Ç.Rize - G.Birliği Orhan Erdemir 
   13.30 A.Gücü - Diyarbakır Hamza Mısır 
   19.00 Beşiktaş - G.Antep İsmet Arzuman 
   13.30 Denizli - Elazığ Metin Tokat 
   14.00 Malatya - Trabzon Cem Papila 
   13.30 Bursa - İstanbulspor Mustafa Çulcu 
   16.00 Adana - Fenerbahçe Serdar Tatlı 
   13.30 A.Sebat - Konyaspor Ünsal Çimen 
   
   UEFA'dan inceleme    2005 Şampiyonlar Ligi Finali'ne ev sahipliği yapacak olan Olimpiyat Stadı dün görücüye çıktı. İstanbul'a gelen UEFA yetkilileri, Olimpiyat Kurulu Başkanı Togay Bayatlı ve GSGM İl Müdürü Tamer Taşpınar ile birlikte stadda incelemelerde bulundu. UEFA yetkilisi Ernei Walker, yolların hemen bitirilmesini ve güvenlik konusuna özen gösterilmesini istedi. 
   
   Murat'a 2 maç ceza    PROFESYONEL Futbol Disiplin Kurulu, Galatasaray maçında rakibe sözle hakaret ederek kırmızı kartla oyun dışı kalan Rizesporlu Murat Sözkesen'e 2 maç men cezası verdi. Ayrıca 3. ligde mücadele eden Bileciksporlu Erol 8, Hüseyin 3 ve Fuat ise 2 maç men cezası aldı. 
   
   İlk kıvılcım atıldı    ATİNA 2004 Olimpiyat Oyunları'nın başlaması için geri sayım anlamına gelen Olimpiyat Meşalesi'nin yakılması töreni, Yunanistan'ın antik Olimpia kentinde gerçekleştirildi. Törende Cumhurbaşkanı Stefanopulos ve Başbakan Karamanlis de hazır bulundu. Bir hafta süreyle Yunanistan sınırları içinde dolaşacak olan meşale daha sonra 5 kıtada da yol alacak. 
   
   Ümit düzeliyor    ALMANYA'NIN Werder Bremen takımında forma giyen Ümit Davala'nın sakatlığının iyileşmeye başladığı açıklandı. Karın altında oluşan ödem nedeniyle üç haftadır takımdan ayrı kalan yıldız futbolcunun önümüzdeki hafta antrenmanlara katılabileceği bildirildi. 
   
   Polonya'yı devirdik    17 Yaşaltı Futbol Milli Takımımız, Avrupa Şampiyonası Grup Eleme 2. Tur 2. maçında organizasyon rezaletine rağmen ev sahibi Polonya'yı 2-1 yenmeyi başardı. İlk maçında İtalya'yı 3-1 mağlup eden Ay-Yıldızlı ekibimiz, Polonya karşısında Trabzonsporlu Ergin'in golleriyle galibiyeti yakaladı. Millilerimiz yarın Sırbistan Karadağ ile berabere kalsalar dahi grup birinciliğine ulaşıp, Fransa'daki finallere katılma hakkını elde edecek. 
   
   Sam serbest kaldı    AĞIR sıklette eski Avrupa Boks Şampiyonu olan Sinan Şamil Sam, Universum Boks şirketinden ayrıldı. Universum sözcüsü Christoph Rybarczyk, Hamburg kentinde yaptığı açıklamada, "Bizimle çalışmaya devam etmesi için ona bir çok şey teklif ettik, ancak kabul etmedi" dedi. 
   
   
</TEXT>
</DOC>
