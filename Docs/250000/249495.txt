<DOC>
<DOCNO> 249495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas08.html </URL>
<DATE> 2004/06/20/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
TÜBİTAK e-dergiye başlıyor... 
</HEADLINE>
<TEXT>

     TÜBİTAK Bilim ve Teknik ile Bilim Çocuk Dergileri, temmuz ayından itibaren e-dergi biçiminde internet üzerinden de yayımlanacak. E-Dergi uygulamasıyla aboneler, dergilerini isteğe bağlı olarak alacakları şifre ile internet üzerinden izleyebilecekler. Posta gecikmelerini ortadan kaldırmak amacıyla başlayacak olan uygulama ile yurt dışındaki okuyucu kitlesine de rahatça ulaşılabilecek. 
     
     DERGİ UCUZLUYOR 
     Okurlar, e-dergiye abone oldukları takdirde, dergilere, çıktığı tarihte bilgisayarlarıyla erişebilecekler. Elektronik dergiler, kağıt, basım ve posta tasarruf imkanı sağladığı için okurlara daha ucuz bir fiyatla da sunulacak. Dergilerin bir yıllık abonelik için elektronik ve basılı fiyatları şöyle "Basılı ve Elektronik dergi birlikte, Bilim ve Teknik 50 milyon lira, Bilim Çocuk 40 milyon lira yalnızca e-dergi Bilim ve Teknik 25 milyon lira, Bilim Çocuk 20 milyon lira yalnızca basılı dergi Bilim ve Teknik 35 milyon lira, Bilim Çocuk 30 milyon lira." 
     
</TEXT>
</DOC>
