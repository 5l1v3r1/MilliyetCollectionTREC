<DOC>
<DOCNO> 241121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/spor/bbas.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'den final adımı 88-60 
</HEADLINE>
<TEXT>


Turuncu-Yeşilliler, Play-Off yarı finalinin ilk randevusunda Beşiktaş'a şans tanımadı, seride durumu 2 - 0'a getirerek büyük avantaj yakaladı 


ÜLKERSPOR, Play - Off yarı final ilk maçında Beşiktaş'ı mükemmel bir oyunla sahadan sildi, açık farklı galibiyetle seride 2 - 0 öne geçti. Maçın henüz ilk çeyreğinde, uyguladığı mükemmel yardımlaşmalı savunmayı, pota altında Blair - Kerem ikilisiyle skora dönüştüren, rakibine pota altını adeta dar eden Ülker, ikinci çeyreği 24 - 9, devreyi de 41 - 26 önde kapadı. Üçüncü periyotta farkı 20 sayının üzerine çıkaran Ülker karşısında Beşiktaş, skor bulmakta zorlandı. Ayuso, Cuthrell, Ruzic üçlüsünden sadece 16 sayı çıkaran Siyah - Beyazlılar karşısında Ülker, son çeyrekte arayı 28 sayıya kadar açtı, sonuca kolay gitti. Turuncu - Yeşilliler, cuma günü Süleyman Seba Salonu'nda 19.00'da oynanacak olan maçı da kazandığı taktirde finale yükselecek. 

Tanjevic imzaya geldi 
BASKETBOL Milli Takımı'nın yeni coachu Sırbistan Karadağlı ünlü çalıştırıcı Bogdan Tanjevic, imza töreni için geldiği İstanbul'da dünkü Ülkerspor - Beşiktaş maçını izledi. Aydın Örs'ün istifasıyla boşalan başantrenörlük için yapılan teklife olumlu yanıt veren tecrübeli antrenörle yarın üç yıllık resmi sözleşme imzalanacağı açıklandı. 

İstatistik 

GÖKHAN TÜRE 

ÜLKERSPOR OYUNCU TS 2S 3S SA R Serkan 17 4 4 3 4 - 2 Booker 9 2 4 0 4 5 5 5 İbrahim 12 3 6 1 5 3 3 3 Kerem 15 7 9 - 1 1 8 Blair 17 7 10 - 3 4 10 Naumoski 11 0 2 3 4 2 2 3 Muratcan 2 1 1 0 1 - - Tutku 2 1 1 0 1 - 2 Fatih 1 0 1 - 1 2 - TOPLAM 88 26 39 7 21 15 17 37 

BEŞİKTAŞ OYUNCU TS 2S 3S SA R El Amin 16 4 9 1 6 5 5 2 Nedim 6 2 4 - 2 2 - Mustafa 11 4 4 0 2 3 4 4 Cuthrell 5 1 2 - 3 4 3 Ayuso 10 4 8 0 4 2 3 5 Ruzic 1 0 5 - 1 2 4 Hüseyin 7 2 3 1 4 - 1 Ufuk - - 0 1 - - Faruk - - 0 2 - 1 Tolga - - - - 2 Barış 4 1 1 0 1 2 2 - TOPLAM 60 18 36 2 20 18 22 22 
1.PERİYOT 24 - 9 Ülker , 2.PERİYOT 41 - 26 Ülker , 3.PERİYOT 67 - 45 Ülker , MAÇ SKORU 88 - 60 Ülker 
BEŞ FAUL Rentzias 39.43 
HAKEMLER Mustafa Can, İsmail Özgün, Ozan Çakar 


Potada bugün 
Ahmet Cömert Spor Salonu 
19.00 Efes Pilsen-P. Karşıyaka TRT 3 


</TEXT>
</DOC>
