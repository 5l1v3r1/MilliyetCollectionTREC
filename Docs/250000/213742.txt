<DOC>
<DOCNO> 213742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo14.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 0 - Çaykur Rizespor 1 maç bitti 
</HEADLINE>
<TEXT>

     Stat İnönü. 
     Hakemler Çetin M.Sarıgül xx, Birol Budan xx, Baki Tuncay Akkın xx. 
     Malatyaspor Fevzi xx, Mert xxx, Serkan Özsoy xx, İnanç xx Dk. 87 Ümit , Serkan Bensol xxx, Ayman , Celaleddin xxx, İlyas xx, Mithat x Dk. 38 Muharrem x , Muhammed Hanifi x, Fazlı x Dk. 54 Mehmet Öncan x . 
     Çaykur Rizespor Murat xx, M.Koray xx, Uğurtan xx Dk. 87 Sedlak , Zafer xx, Okan xx, Fahri xx Dk. 72 Ünal x , Cem Baki x Dk. 44 Duro xx , Serkan xx, Saffet xx, Kürşat xxx, Gürol xx. 
     Gol Dk. 86 Okan. 
     Birinci Süper Futbol Ligi'nde Malatyaspor, sahasında Çaykur Rizespor'a 1-0 yenildi. 
     14. dakikada gördüğü sarı karta itiraz eden Malatyasporlu Ayman'a, hakem Çetin M.Sarıgül, 2. sarı kartla birlikte kırmızı kart gösterdi. 
     17. dakikada Malatyaspor'un geliştirdiği atakta, ceza alanında Fazlı'nın pasıyla buluşan İlyas'ın vuruşunda, meşin yuvarlak kaleci Murat'tan sekti. Çaykur Rizespor savunması topu uzaklaştırdı. 
     35. dakikada Cem Baki'nin pasıyla ceza alanında topla buluşan Gürol'un vuruşunda, meşin yuvarlak üstten auta çıktı. 
     36. dakikada Saffet'in ceza alanı dışından sert vuruşunda, top kaleci Fevzi'de kaldı. 
     Maçın kalan dakikalarında her iki takımın çabaları sonuç getirmeyince, ilk yarı golsüz eşitlikle tamamlandı. 
     
     İKİNCİ YARI 

     46. dakikada Çaykur Rizespor ceza alanı içinde oluşan karambolde topa Fazlı dokundu. Savunma oyuncularından dönen topa Serkan Bensol'un vuruşunda, meşin yuvarlak üstten auta çıktı. 
     48. dakikada Çaykur Rizespor'un kazandığı köşe atışını Duro kullandı. Ceza alanı içinde Serkan'ın sert vuruşunda, kaleci Fevzi topu kornere gönderdi. 
     50. dakikada ceza alanında topla buluşan Duro'nun vuruşunda, top yan direkten döndü. Dönen topu savunma oyuncuları uzaklaştırdı. 
     78. dakikada Muharrem'in ortasıyla topla buluşan Muhammed Hanifi'nin kafa vuruşunda, top yandan auta çıktı. 
     86. dakikada Çaykur Rizespor'un golü geldi. Zafer'in pasıyla ceza alanında buluşan Okan, düzgün bir vuruşla kaleci Fevzi'nin solundan meşin yuvarlağı filelerle buluşturdu 1-0. 
     Kalan dakikalarda gol olmayınca Çaykur Rizespor, Malatyaspor'u 1-0 yendi. 

     
</TEXT>
</DOC>
