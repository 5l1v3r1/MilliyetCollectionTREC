<DOC>
<DOCNO> 220228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yazar/tamer.html </URL>
<DATE> 2004/03/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tofaş ve Fiat'tan sonra, Nahum'un gözü şimdi AB'de 
</HEADLINE>
<TEXT>

   "Sıcağı sıcağına 2 kitap yazacağım. Sonbaharda da AB ortamında çıkacak fırsatları Türkiye adına kovalamak ve değerlendirmek istiyorum" 
      
   Jan Nahum, Türk otomotiv sanayiinin harika çocuğu. Her zaman işine aşık. Saçı - başı, giyimi ve konuşma tarzıyla alışık olduğumuz yönetici kalıbının dışında yaratıcı bir beyin. Ama aynı zamanda da sıkı bir profesyonel. 
   Yıllar boyu Koç Grubu'nda son 7 yılı Tofaş'ta çalışan Nahum, son 2 yıl da 25 milyar euro cirolu Fiat Auto'nun İtalya'daki merkezinde, CEO'nun hemen altındaki 4 tepe yöneticisinden biri olarak çalıştı. Hafta başında görevinden ayrılarak Türkiye'ye döndü ve ayağının tozuyla Esentepe'deki eski ofisinde sorularımı yanıtladı. 
   
   Şirket içi entrikalar 
   Nahum her zamanki gibi yine kabına sığamıyor. Birbirinden ilginç bir sürü proje beyninde cirit atıyor. Kendi deyişiyle önce "sıcağı sıcağına" 2 kitap yazacak 
   "Birinci kitapta, büyük şirketlerdeki entrikaları yazacağım. Koç'ta, Koç Araştırma'da Ar - Ge , Tofaş'ta, Fiat Auto'da çalıştım. Şirketlerin iç politikalarını yazacağım. Tabii isim vermeden. Sıcağı sıcağına... 
   İkinci kitabın ana çerçevesi, Türk otomotiv sanayiinin geleceği ne olmalı Geçmişte kaçırılan fırsatlar, gelecekte bizi bekleyen tehlikeler ve fırsatlar. Bu fırsatların kaçırılmasını nasıl engelleyebiliriz Güçlü taraflarımız ne 
   Kitaplar, bir sonraki adıma fırsat vermeli. Yoksa niye yazmalı ki " 
   
   Yeni iş eylülde 
   İnanılır gibi değil, ama Nahum bu kitapları sonbahara kadar bitirip, eylülde yeni ufuklara yelken açmayı planlıyor 
   "Eylülde çalışmaya başlayacağım. Türkiye'nin AB'ye gireceği inancındayım. Çok büyük imk nlar çıkacak ortaya. Türkiye'nin teknolojide, Ar - Ge'de gelişme ihtiyacını da dikkate alarak, ben o fırsatları kovalamak istiyorum. İlgileneceğim konuyu tam seçmiş değilim. Otomotiv olacak diye bir kısıt yok. AB ortamında çıkacak fırsatları Türkiye adına değerlendirmek istiyorum." 
   
   Yeni görev istemedi 
   Ekonomi kulislerinde şu anda en merak edilen konu, Nahum'un Fiat Auto'dan neden ayrıldığı. Fiat Auto'nun ekimde göreve başlayan yeni CEO'su Herbert Demel'le kan uyuşmazlığının söz konusu olup olmadığı 
   Nahum kısaca, "Ben Fiat Uluslararası İş Geliştirme Başkanı'ydım. Politikalar tarif edildi. Yeni roller dağıtıldı. Coğrafi konum yerine, markaya göre yeni bir organizasyon yapıldı ve benim rolüm kalmadı," diyor ve ekliyor "Geçen yıl başında bu belliydi. Eski CEO Giancarlo Boschetti beni tüm Fiat Auto'nun stratejik planlamasının başına getirmek istedi. Çünkü ben stratejide güçlüyüm. Ama ben 3 yıl daha İtalya'da kalmak istemedim. Boschetti "düşün biraz" dedi. Yaz başında düşündüm, haziranda görevi kabul etmeyeceğimi söyledim. Yeni CEO Demel ekimde göreve geldiğinde, ilk günden ona da ayrılacağımı bildirdim." 
   Anlayacağınız Nahum hedef büyütmüş. Tofaş ve Fiat'ın ardından, şimdi de AB ortamında Türkiye adına bir şeyler yapmak istiyor. Hakkıdır, ona yakışır. 
   
   Coğrafyadan markaya 
   Fiat'ta iş ünitelerinin coğrafi konum yerine markaya göre yeniden organize edilmesinin ayrıntılarına gelince... Nahum 2 yıl önce İtalya'ya gittiğinde, Fiat Auto İtalya dışında 12 ülkede üretiliyormuş ve bunların tümü Nahum'a bağlıymış. Arjantin'den Hindistan'a, Rusya'dan Mısır, Fas ve Vietnam'a uzanan bu 12 üretim merkezinin tümünü birden ayakta tutmak, yeni dünya düzeninde mümkün olamayacağı için, üretim üssü olarak şu 4 ülkede karar kılınmış Çin, Türkiye, Brezilya ve Güney Afrika. İtalya'da sendikalar çok güçlü olduğu için bu karar kolay alınamamış, yer yerinden oynamış. Gerisini Nahum'un cümleleriyle aktarayım 
   "Stratejik olanları seçtik. Diğerlerindeki rolümüzü baştan tarif etmemiz gerekti. Ve bunu büyük ölçüde tamamladık. Daha önce coğrafi alanda toplanmış bulunan iş üniteleri, markalar altında toplandı 1 Fiat Lancia, 2 Alfa Romeo, 3 Hafif ticari araçlar ve LCV, 4 Diğer iş ünitesi." 
   Halka açık olan Fiat Auto'nun en büyük ortağı hala Agnelli ailesi. İkinci büyük ortak ise General Motors. 
   
      
   
</TEXT>
</DOC>
