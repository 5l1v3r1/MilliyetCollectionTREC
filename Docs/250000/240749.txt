<DOC>
<DOCNO> 240749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo25.html </URL>
<DATE> 2004/05/17/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Böyle çöküş görülmedi Beşiktaş, ikinci yarıda dibe vurdu... 
</HEADLINE>
<TEXT>

     Birinci Süper Futbol Ligi'nde 2. yarıda büyük bir düşüş yaşayan ve 8 puanla lider götürdüğü ligi, şampiyon Fenerbahçe'nin 14 puan gerisinde 3. sırada kapayan Beşiktaş, 2. yarı puan durumuna göre küme düşmekten kıl payı kurtuldu. 
     İkinci yarıda oynanan 17 maçta 19 puan toplayarak 13. sırada yer alan siyah-beyazlılar, 18'er puanla 14, 15 ve 16. sırada yer alan Malatyaspor, Gençlerbirliği ve Diyarbakırspor'un üstünde yer aldı. 
     Ligin ikinci yarısında toplam 32 puan kaybeden Beşiktaş, 17 maçta sadece 5 galibiyet elde ederken, 4 kez berabere kaldı, 8 kez de sahadan yenik ayrılarak, tarihinin en kötü dönemlerinden birini yaşadı. 
     Küme düşme hattından sadece 1 puanla kurtulan ''Kara kartallar'', 17 maçta 23 gol atıp, kalesinde 30 gol gördü. 
     
     BURSASPOR'U İKİNCİ YARIDAKİ PERFORMANSI KURTARAMADI 

     2003-04 sezonunda küme düşen Bursaspor, ikinci yarıdaki en başarılı takımlar arasında yer aldı. 
     İkinci yarıdaki performansıyla toplam 27 puan toplayarak 5. sıraya yerleşen yeşil-beyazlılar, ilk yarıdaki puan kayıpları nedeniyle küme düşmekten kurtulamadı. 
     Bu arada küme düşmekten son anda kurtulan Çaykur Rizespor ile Akçaabat Sebatspor da ikinci yarının başarılı takımları olarak dikkat çekti. Akçaabat Sebatspor 28 puanla 4., Çaykur Rizespor ise 27 puanla 6. oldu. 
     Adanaspor ve Elazığspor, 11 puanla ikinci yarının da son 2 sırasını paylaşırken, Malatyaspor, Gençlerbirliği ve Diyarbakırspor bu iki ekipten sonra ikinci yarının en başarısız takımları arasında yer aldı. 
     
     FENERBAHÇE VE TRABZONSPOR'UN YÜKSELİŞİ 

     Ligin ikinci yarısının en başarılı takımları şampiyon Fenerbahçe ile lig ikincisi Trabzonspor oldu. 
     İki takım genel puan durumundaki gibi ikinci yarıdaki puan durumunda da ilk iki sırayı paylaştı. Fenerbahçe 41 puan toplarken, Trabzonspor 38 puan aldı. 
     
     İKİNCİ YARI PUAN DURUMU 

     Ligin ikinci yarısının puan durumu şöyle 
     

TAKIMLAR O G B M A Y P 1 FENERBAHÇE 17 13 2 2 42 19 41 2 TRABZONSPOR 17 12 2 3 31 19 38 3 GAZİANTEPSPOR 17 10 1 6 21 31 31 4 AKÇAABAT SEBATSPOR 17 8 4 5 27 25 28 5 BURSASPOR 17 8 3 6 26 18 27 6 ÇAYKUR RİZESPOR 17 9 - 8 22 23 27 7 KONYASPOR 17 7 5 5 30 25 26 8 GALATASARAY 17 7 4 6 29 24 25 9 DENİZLİSPOR 17 8 1 8 21 23 25 10 ANKARAGÜCÜ 17 8 2 7 21 28 24 11 SAMSUNSPOR 17 7 2 8 21 19 23 12 İSTANBULSPOR 17 5 5 7 19 20 20 13 BEŞİKTAŞ 17 5 4 8 23 30 19 14 MALATYASPOR 17 4 6 7 24 21 18 15 GENÇLERBİRLİĞİ 17 4 6 7 25 32 18 16 DİYARBAKIRSPOR 17 5 3 9 19 32 18 17 ADANASPOR 17 3 2 12 23 36 11 18 ELAZIĞSPOR 17 3 2 12 18 37 11      
</TEXT>
</DOC>
