<DOC>
<DOCNO> 221829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sonspo13.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay, 'Haftanın en değerli oyuncusu' 
</HEADLINE>
<TEXT>

     Basketbolda Erkekler Avrupa Ligi 2. turunda gruplarda 2. hafta maçları geride kalırken, Ülkerspor'dan İbrahim Kutluay, Pau Orthez'in forveti Flaren Pietrus ile birlikte ''Haftanın en değerli oyuncusu'' MVP oldu. 
     Ülkerspor'un sahasında İspanya'nın Pamesa Valencia takımına 81-77 yenildiği maçta 40 dakika yer alan ve karşılaşmayı 31 sayı, 6 ribaunt ve 3 asistle tamamlayan İbrahim, 33 puanla, Fransa'nın Pau Orthez takımının forveti Flaren Pietrus ile beraber haftanın MVP'si olmaya hak kazandı. Pietrus ise deplasmanda Pau Orthez'in İtalya'nın Skipper Bologna takımına 87-81 yenildiği maçta, 35 dakikada, 22 sayı, 13 ribaunt, 1 asist, 4 top çalma ve 3 blokla oynadı. 
     Ligin ikinci haftasında Zalgiris Kaunas'ın ''efsanevi'' pivotu Arvidas Sabonis, MVP klasmanında toplam puanda liderliğini sürdürürken, 39 yaşındaki emektar yıldız, savunma ribauntunda da ilk sırada yer aldı. 
     İbrahim, skorer oyunuyla sayı krallığında da liderliğini sürdürürken, Efes Pilsen'den Petar Naumoski ise 8. sırada yer aldı. 
     Ligin ilk haftasını asist krallığında ilk sırada geçen Efes Pilsenli Kerem Tunçeri, bu hafta ikinciliğe geriledi. 
     CSKA Moskova forması giyen milli oyuncu Mirsad Türkcan, toplam ribaundda haftayı lider olarak tamamlarken, hücum ribaundunda ilk, savunmada ise Sabonis'in ardından ikinci sırada yer aldı. 
     Ligin bireysel istatistiklerinde, 2. tur grup maçları 2. haftası sonunda ilk sıralarda bulunan sporcular ile Türk takımları sporcularının klasmandaki yerleri şöyle 
     En Değerli Oyuncu 
     1-Arvidas Sabonis Zalgiris Kaunas 65 32.5 . 
     6-İbrahim Kutluay Ülkerspor 44 22 . 
     
     Sayı 
     1-İbrahim Kutluay 52 15 . 
     8-Petar Naumoski Ülkerspor 36 18 . 
     
     Toplam Ribaunt 
     1-Mirsad Türkcan CSKA Moskova 30 15 . 
     4-Joseph Blair Ülkerspor 21 10.5 . 
     
     Savunma Ribaundu 
     1-Arvidas Sabonis 20 2 . 
     2-Mirsad Türkcan 15 7.5 . 
     
     Hücum Ribaundu 
     1-Mirsad Türkcan 15 7.5 . 
     
     Asist 
     1-Marcus Brown 17 8.5 . 
     2-Kerem Tunçeri Efes Pilsen 12 6 . 
     
     Blok 
     1-David Kornel TAU Ceramica Vitoria 6 3 . 
     3-Joseph Blair 3 1.5 . 
     
     Top Çalma 
     1-David Vanterpool Montepaschi Siena 13 6.5 . 
     5-Petar Naumoski 6 3 . 
     
</TEXT>
</DOC>
