<DOC>
<DOCNO> 206302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/siyaset/siy01.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK'dan 'cepten propagandaya' fren 
</HEADLINE>
<TEXT>

   Seçim yasakları belli oldu. Telsim, 3 Kasım'daki gibi tepki çeken GP mesajı geçemeyecek. Kürtçe propaganda da yapılamayacak 
   ANKARA Milliyet 

   
   Yüksek Seçim Kurulu YSK 28 Mart'taki yerel seçimlerde 3 Kasım genel seçimlerinde büyük tepki çeken Telsim abonelerine cep telefonuyla gönderilen GP'ye ilişkin propaganda mesajları için önlem aldı. Kurul, cepten propagandayı yasakladı. Türkçe dışında başka bir dille propaganda yapılamayacağı da karara bağlandı. 
   YSK'nın aldığı diğer yasaklar da şöyle 
   Genel yollar üzerinde, mabetlerde, kamu hizmeti görülen bina ve tesislerde seçim çalışması yapılamayacak. 
   Adayı tanıtıcı hediye ve eşantiyon dağıtılamayacak. 
   Kamu çalışanları ilan dağıtamayacak, propaganda çalışmalarına katılamayacak. 
   Türk Bayrağı, dini ibareler propaganda amaçlı kullanılamayacak. 
   Bankalar Kanunu'na tabi teşekküllerin, bir partiyle ilgili yayınlarda bulunmaları yasak olacak. 
   Yasaklara uyulmasından 18 Mart akşamına kadar mülki amir, bu tarihten 28 Mart'a kadar da seçim kurulları sorumlu olacak. 
   Seçim propagandasının başlangıcı olan 18 Mart'tan 28 Mart'a kadar sürecek yasaklar da şöyle 
   Açılış ve temel atma dahil iş ve hizmetler nedeniyle tören düzenlenemeyecek, konuşma yapılamayacak, demeç verilemeyecek, yayın yapılamayacak. 
   Başbakan ve bakanlarla, milletvekilleri, seçim gezilerinde makam otomobilleri ve resmi araçları kullanamayacak. Bu gezilerde, karşılama ve uğurlama törenleri, resmi ziyafetler yapılamayacak. Memurlar, gezilere katılamayacak. 
   
   
   
</TEXT>
</DOC>
