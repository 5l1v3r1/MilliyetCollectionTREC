<DOC>
<DOCNO> 241547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/guncel/gun07.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektronik ortamda öğretmen ataması 
</HEADLINE>
<TEXT>


ANKARA Milliyet 

Milli Eğitim Bakanlığı, 21 bin 440 öğretmenin iller arası atamasını yaptı. Bilgisayar kurası sonucunda öğretmenlerden 19 bin 648'i tercih ettiği 5 ilden birine atandı, geri kalanlar ise tayin istemeyen öğretmenlerden oluştu. Milli Eğitim Bakanı Hüseyin Çelik, atama işlemlerinin elektronik ortamda yürütüldüğüne işaret ederek, "Artık, 'Hamili kart yakınımdır' uygulaması bitti" dedi. 
Törende konuşan Çelik, ilk kez bu yıl öğretmen nakillerinin öğretim yılı tamamlanmadan yapıldığını vurgulayarak, şöyle konuştu "Öğretmenler, bundan böyle yaz tatillerinde nakillerinin olup olmadığını takip etmeyecek, eski görev yerlerine tekrar dönerek, ikinci, üçüncü masraf yapmayacak. Postayla kararname gönderme dönemi kapandı. Kararnameleri, milli eğitim müdürlüklerinde bilgisayar ortamında çıkarılarak, tebliğ edilecek." 
Atama sonuçları, http personel.meb.gov.tr adresinden öğrenilebilecek. 


</TEXT>
</DOC>
