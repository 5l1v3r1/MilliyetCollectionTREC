<DOC>
<DOCNO> 236709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonspo24.html </URL>
<DATE> 2004/05/02/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Elazığspor 0 - Diyarbakırspor 1 ilk yarı 
</HEADLINE>
<TEXT>

     Birinci Süper Lig'de Elazığspor- Diyarbakırspor maçının ilk yarısı konuk takımın 1-0 üstünlüğü ile sona erdi. 
     Her iki takımın oyuncuları, 16 Mayıs'ta yapılacak olan ''Yurtta Birlik Dünyada Barış İçin Atatürk'ü Anma Halk Yürüyüşü'nde Buluşalım'' yazılı pankart ile sahaya çıktılar. 
     14. dakikada Cem Yanık'ın ortaladığı topu alan Yunus'un sert vuruşunda kaleci Şenol, topu yumruklayarak kornere gönderdi. 
     20. dakikada Cem Cumhur'un sağdan ortaladığı topu ceza alanı içerisinde alan Murat Hacıoğlu'nun sert vuruşunda meşin yuvarlak kaleci Oğuzhan'ın sağından filelerle buluştu 0-1. 
     30. dakikada Ümit'in vuruşunda kaleci Şenol'dan dönen topa vuran Yunus, meşin yuvarlağı filelere gönderdi. Ancak hakem Aytekin Durmaz, ofsayt olduğu gerekçesiyle golü vermedi. 
     37. dakikada Remzi'nin pasını ceza alanında alan Yunus'un vuruşunda top kale direğinin üzerinden az farkla dışarı çıktı. 
     44. dakikada Juppi'nin ortasında topla buluşan Hasan Yiğit'in sert şutunda kaleci Oğuzhan topa güçlükle sahip oldu. 
     Maçın ilk yarısı Diyarbakırspor'un 1-0 üstünlüğü ile tamamlandı. 
     
     KÜNYE 
     Stat Atatürk. 
     Hakemler Aytekin Durmaz, Yaşar Ulusoy, Serkan Akarca. 
     Elazığspor Oğuzhan, Abdullah, Ümit, Hacı Arif, Mustafa Marangoz, Remzi, Tolga, Mehmet Deliorman, Halit, Yunus, Cem Yanık. 
     Diyarbakırspor Şenol, Hasan Yiğit, Çetin, Serdar, Stavrevski, Cem Beceren, Murat Hacıoğlu, Burhan, Ramazan, Cem Cumhur, Juppi. 
     Gol Dk. 20 Murat Hacıoğlu. 
     
</TEXT>
</DOC>
