<DOC>
<DOCNO> 218838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/ekonomi/eko09.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Az kazanan Türk işçisi çok çalışıyor 
</HEADLINE>
<TEXT>

   
   Türk işçisi haftalık çalışma süresi konusunda Ekonomik İşbirliği ve Kalkınma Örgütü OECD üyesi birçok ülkeye fark attı. Türkiye'de bir işçi haftada ortalama 51.5 saat çalışırken bu rakam OECD üyesi Yunanistan'da 41 saat, Polonya'da 39.8 saat düzeyinde bulunuyor. Türk işçilerin aldığı ücretler de düşük kalıyor. 
   Türkİş'e bağlı Belediye - İş Sendikası'nın ILO verileri dikkate alınarak yapılan araştırmaya göre, Türkiye'de haftalık ortalama çalışma süresi 51.5 saat iken bu rakam OECD üyesi ülkelerde 31.5 - 43 arasında değişiyor. 
   
   'Türkler az çalışmıyor' 
   Araştırmaya göre, haftalık çalışma süreleri, Kanada'da 31.5 saat, İsveç'te 36.8, İspanya'da 38.7, İtalya'da 39.3 saat, Finlandiya'da 36.3 saat, Norveç'te ise 34.8 saat düzeyinde yer alıyor. Türkiye'de ileri sürüldüğü gibi haftalık çalışma süresinin az olmadığı belirtilen araştırmada, Türkiye'deki çalışma sürelerinin bazı OECD ülkelerinden daha fazla olmasına karşın, ücret düzeyinin bu ülke çalışanlarına göre düşük olduğu kaydedildi. 
   
   Türk İşçisi 51.5 saat çalışıyor Ülke Çalışma süresi Türkiye 5.15 Meksika 43.3 Yunanistan 41.0 İzlanda 40.3 Polonya 39.8 İtalya 39.3 İspanya 38.7 İsveç 36.8 Finlandiya 36.3 Norveç 34.8 Kanada 31.5 
   
   
</TEXT>
</DOC>
