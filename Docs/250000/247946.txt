<DOC>
<DOCNO> 247946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/guncel/gun90.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Muhtelif - Muhtemel önlemler... 

ABD Başkanı Bush'un kızlarının diploma törenine denk geldiği için 27-29 Haziran'a ertelenen NATO zirvesi için yapılan hazırlıklarda biraz abartıya kaçıldı. Bugüne dek alınan bazı kararlar 
Beşiktaş-Şişli-Taksim bölgesinde oturanlar, güvenlik soruşturmasından geçti. O bölge, hava-deniz-kara, ne kadar trafik varsa, kapatılacak... O bölgede oturanlar ve çalışanlar, evlerine veya işyerlerine bin türlü eziyet ve maymunluktan sonra, kanıtlayıcı belge göstererek gidebilecek... O bölgede hiç kimse evlenemeyecek, mümkünse ölmeyecek... Bölgede düğün ve cenaze törenleri yasaklandı... Boğazlar, Montrö'den beri ilk defa trafiğe kapatılacak... 
Muhtemelen yolda olan kararlara da bir bakalım 
O tarihlerde zirve yüzünden trafikte kafayı yemek ve bölge sınırları içerisinde cinnet getirmek kesinlikle yasaklanacak...Birkaç gün önce "yağma yağmur-esme rüzgar" duasına çıkılacak daha geçen gün şiddetli rüzgardan ötürü şemsiyesi ters dönen Başkan Bush'un başına tekrar bu tip bir şey gelmesine asla ve kat'a izin verilmeyecek...Duvarlara, sağa-sola, Bush ve ekibi ile ilgili hakaret, küfür vs. yazılmasın diye bölgede duvar namına bir şey bırakılmayacak, sprey boya ve her türlü renklendirici madde satışları yasaklanacak...Daha önce boğazına takılan "Pretzel" kraker resimde görülüyor yüzünden boğulma tehlikesi geçiren Bush'un canı kraker çekmesin diye bölgede kraker yemek yasaklanacak, hatta en iyisi bölgede kraker satışları yasaklanacak... 

Şu hiçbir işe yaramayan çorak adayı da hayırsız oğlum Alberto'ya bırakıyorum... 
Fernando IBIZA 

Einstein'ı kim kızdırdı 

Bazen öyle kişilerden öyle laflar buluyoruz ki "Yahu bu adam bu lafı nasıl etmiş, kime etmiş " demeden geçemiyoruz. Mesela Einstein'ın şu sözü gibi "İki şey sonsuzdur, insanoğlunun aptallığı ve evren. Fakat ikincisinden o kadar emin değilim..." 
Yahu koskoca Aynştayn bu lafı kimin hangi aptallığı üzerine etti acaba Adamı kim kızdırdı da, onca deney, formül, kalem-kağıttan kafasını kaldırıp böyle bir şey söyledi 
Acaba birileri gidip de 
Sayın Aynş, biz "İkinci Bahar" programından geliyoruz, bir sonraki programa sizin de katılmanızı bekliyoruz...Aynş, teknoloji senden, para bizden yıkıcaz oğlum piyasayı ..Aynş, dur yoksa ateş edicem ..Aynş, sen benim geceleri uyuduğumu mu zannediyorsun Hacked by Ayn ..Aynş, sistemimde ciddi bir hata oluştu diyor bu ..Aynş, dondurma çok soğuk ağzında ısıt öyle ye ..Aynş, insanların hatalarıyla dalga geçilmez ..Aynş, bu sabah erken uyandım, gittim sana beherglas aldım, mutlu ol diye...Aynş, oğlum bana emin olduğun bir şey söylesene...Aynş, birkaç kendini bilmezin yaptığı taşkınlığı tüm camiaya mal edemezsin ..Aynş, click here to begin .. 
Demiş olabilir mi 
Gerçi teknik olarak pek mümkün değil ama, yine de belli olmaz. Eğer "Hayır, asıl şu yüzden" demiştir diyorsanız gönderin biz de öğrenelim... 

Sahaya Sızdılar 
"Top yine Brezilya Milli Takımı'nda..." b b 
</TEXT>
</DOC>
