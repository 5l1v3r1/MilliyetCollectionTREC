<DOC>
<DOCNO> 211118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/ekonomi/eko05.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, Avrupa çapında bir marka alıyor 
</HEADLINE>
<TEXT>

   Koç Grubu CEO'su Özaydınlı Alman Die Zeit'a verdiği demeçte, Avrupa çapında tanınmış bir markayı almak üzere olduklarını belirtti 
      BERLİN ANKA 
   
   Koç Grubu'nun CEO'su Bülent Özaydınlı, Avrupa çapında tanınmış bir markayı devralmayı düşündüklerini bildirdi. 
   Almanya'nın önde gelen gazetelerinden Die Zeit, Koç Grubu'na ilişkin "Made in Turkey" başlıklı geniş bir incelemeye yer verdi. Arçelik'in maskot robotu "Çelik"in bir fotoğrafının da yer aldığı incelemede, Koç CEO'su Bülent Özaydınlı'nın iddialı olduğunu kabul ettiği halde, yılda yüzde 14'lük büyümeyi hedef gösterdiği belirtildi. Gazete, Koç'un amiral gemisi Arçelik'in Avrupa'daki küçük firmaları satın aldığını, şu sıralarda çeşitli usulsüzlük iddialarına karıştığı öne sürülen Grundig'in bir bölümünü satın alıp almamayı tartıştığını bildirdi. Koç için Avrupa pazarında h l büyük "fetihlerin" söz konusu olduğuna değinen gazete, Özaydınlı'nın "Resmi olarak açıklayamam ama Avrupa'da çok ünlü bir markayı devralmak üzereyiz" sözlerine yer verdi. 
   
   Kavun modeli 
   Birçok alandaki yatırımı nedeniyle yabancıların Koç ile işbirliği istediklerine işaret eden Die Zeit, "İç çamaşırı, saat ve diş macunu 'Koç daha önce üretmemişti' ya da araba, sigorta ve otel yatakları 'Koç şimdi üretiyor'. 
   Bunların hepsini üretmek mümkün. Koç kendisini Türk usulü 'kavun modeline' göre tanımlıyor. Birçok çekirdeği olan bir kavun" ifadesini kullandı. 
   
   
</TEXT>
</DOC>
