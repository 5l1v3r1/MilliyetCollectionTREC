<DOC>
<DOCNO> 217847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/ekonomi/eko08.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sugözü Santralı önemli bir hata' 
</HEADLINE>
<TEXT>

   EKONOMİ SERVİSİ 
   
   Türkiye Genç İşadamları Derneği TÜGİAD Başkanı Hayati Kaya, Almanya Başbakanı Gerhard Schröder ve Başbakan Tayyip Erdoğan'ın önceki gün açılışını yaptığı Sugözü Termik Santralı'nın önemli hata olduğunu söyledi. 
   TÜGİAD'ın 'Türkiye'nin Maden Gerçeği' raporunun tanıtım toplantısında soruları yanıtlayan Kaya, "Sugözü Termik Santrali ithal kömüre dayalı bir tesistir. Kendi kaynaklarımız varken ithal kömürün kullanılması yanlıştır. Bu santralın çalışması için yıllık 250 milyon dolarlık ithalat yapılması gerekiyor" dedi. 
   Türkiye'nin 2.2 trilyon dolarlık yeraltı kaynağına sahip olduğunu, bu yataklarda 8 milyar dolarlık yatırımla 62 milyar dolarlık üretim değeri elde edilebileceğine dikkat çeken rapora atıfta bulunan Kaya, "IMF'yi bırakalım, madene bakalım" diye konuştu. 
   
   Borçlara çare 
   TÜGİAD Başkanı Hayati Kaya, maden kaynaklarının önemine işaret ederek, madenlerin daha verimli kullanılması halinde iç ve dış borç derdinden kısa sürede kurtulanabileceğini söyledi. Kaya, MTA'nın KİT yapısı nedeniyle gerekli çalışmaları yapamadığını kaydetti. 
   
   
</TEXT>
</DOC>
