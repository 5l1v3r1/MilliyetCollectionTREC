<DOC>
<DOCNO> 201751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/siyaset/asiy.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Varoş yasası' tartışması 
</HEADLINE>
<TEXT>
   Büyükşehir için büyük kavga 
   CHP lideri Baykal, AKP'nin varoş oylarını almak için çıkarttığı yasayı eleştirirken, Celal Doğan'la CHP'li Sirmen sıcak bakıyor 
      Saliha Çolak 

   
   Büyükşehir belediyeleri, sınırlarını genişleten yasayla bir gecede katrilyonluk ek gelire kavuştu. Yasa, büyükşehirlerin sınırları içindeki nüfusu da, vergi gelirlerinden aldıkları payı da artırdı. 
   TBMM'de önceki gece kabul edilen yasaya göre, valilik binaları merkez alınarak çizilecek dairelerle büyükşehirlerin sınırları yenilenecek. Kapsama alınan merkezleri "varoş" olarak nitelendiren ve "seçim öncesinde sandıkların iktidar lehine birleştirildiğini" savunan CHP'nin iddiasına göre, yasayla büyükşehirde oy hakkı kazanan AKP ağırlıklı seçmen sonuçları etkileyecek. 
   AKP ise, yasanın, "sağlıklı kentleşme, imar planlarında eşgüdüm ve kaynakların etkin kullanımı" için çıkarıldığını savunuyor. Başbakan Recep Tayyip Erdoğan, CHP lideri Deniz Baykal'ın iddialarına, "Varoş oyları orada, git sen de al. Biz bu oylara ipotek mi koyduk " karşılığını veriyor. Yasayla ilgili görüşler şöyle 
   Mustafa Baş AKP - Yasa teklifinin sahibi Belediye sınırlarına bitişik belediyeler, kent girişlerini çirkinleştiriyor. Büyükşehirlerin tek elden planlanması gerekiyor. 
   Abdülkadir Aksu İçişleri Bakanı Bu yasayı seçime dönük getirmedik. Teknik bir düzenleme. Gecekondulaşmayı önlememiz gerekiyor. 
   Halil Ürün AKP Bu yasada, "CHP seçime giremez" diye bir madde yok. 
   Rasgele plan bitecek 
   Celal Doğan Gaziantep Büyükşehir Belediye Başkanı Ankara ve Adana Belediye başkanlarıyla birlikte Cumhurbaşkanı'ndan yasaya destek vermesini istedik. Yasa, büyükşehirlerin imar planlarının, uzun vadeli ihtiyaçlar göz önüne alınarak bir bütünlük içinde yapılmasını sağlayacak. Bunun seçimle ilgilendirilmesine bakmıyorum. Bana oy verir vermez, beni ilgilendirmiyor. Beni ilgilendiren kentin coğrafyası disiplin altına alınacak mı, alınmayacak mı Belediye sınırı il sınırı olmalıdır, belediyeler kentlerini planlayabilmelidir. Rasgele imar yapılıyor. Kente bir bütün olarak bakmak lazım. Varoş oylarına ben de talip olabilirim. Oya hiç bakmıyorum. 
   Sefa Sirmen CHP - Eski Kocaeli Büyükşehir Belediye Başkanı Biz Kocaeli için bu yasanın çıkmasını istiyorduk, hükümet tüm büyükşehirler için yaptı. Kocaeli'de, Gebze'de, depremi dikkate alarak imar düzenlemesi yapabileceğiz. Büyükşehrin gelirleri artacak. Yaklaşık 2 milyon dolardan 20 milyon dolara çıkacak. 
   İsmail Değerli CHP - Eski Mamak Belediye Başkanı Büyükşehir başkanları padişahtı, imparator oldu. İlçe kararların tümü büyükşehir onayından geçeceği için daha fazla sayıda ilçe belediyesi zorlanacak. Köyler mahalle haline gelecek. Bu köylerde çevre temizlik vergisi alınacak, emlak vergileri artacak. Telefon ücretleri şehirlerle aynı seviyeye gelecek. Köy ortak merası olan alanlar, Hazine'ye ait yerler büyükşehre devredilecek. 
   
   
   
   
</TEXT>
</DOC>
