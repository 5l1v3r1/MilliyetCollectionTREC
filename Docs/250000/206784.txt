<DOC>
<DOCNO> 206784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sondun46.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız Hükümeti laiklik yasa tasarısını danıştaya gönderdi 
</HEADLINE>
<TEXT>

     Fransız hükümeti, dini simgelerin devlet okullarında yasaklanmasını öngören yasa tasarısını hukuki görüş almak üzere bugün Danıştay'a gönderdi. 
     Fransa'da ülke genelinde son aylarda yoğun tartışma yaratan yasa tasarısının, şubat ayında meclis gündemine gelmesi bekleniyor. 
     Milli Eğitim Bakanlığı tarafından kaleme alınan yasa tasarısı, parlamentonun onayından sonra 2004 öğretim yılında yürürlüğe girecek. 
     Cumhurbaşkanı Jacques Chirac, laiklik komisyonunu sunduğu rapordan sonra, dini simgelerin devlet okullarından yasa yoluyla yasaklanmasından yana tavır almıştı. 
     Fransa'da İslam Konseyi CFCM , dün akşam yayınladığı bildiriyle, dini simgelerin okullarda yasaklanmasını öngören yasa tasarısını eleştirmişti. 
     Bu arada Fransa'daki çeşitli Müslüman derneklerinin yasa tasarısını protesto etmek için, 17 ocak tarihinde başkent Paris'te bir protesto gösteri düzenleyecekleri bildirildi. 
     
</TEXT>
</DOC>
