<DOC>
<DOCNO> 244445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/soneko19.html </URL>
<DATE> 2004/06/01/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
101 ülkede 2 saniyede 1 Beko satılıyor... 
</HEADLINE>
<TEXT>

     Beko'nun, ''101 ülkede her 2 saniyede 1 ürün sattığı'' bildirildi. 
     Beko'dan yapılan açıklamaya göre, bayilerin ve satış kanallarının çalışma saatlerinden yola çıkılarak yapılan hesaplamayla ulaşılan bu sonuç, reklam kampanyası ile de duyuruluyor. 
     Beko'nun, beyaz eşyadan elektroniğe çeşitlenen ürün yelpazesi ile İngiltere, Fransa ve Almanya gibi dünya devlerine olduğu kadar, Kongo, Fildişi Sahili gibi küçük pazarlara da uzandığı, Avrupa'da ülke bazında yüzde 10'lara varan pazar paylarına sahip olduğu vurgulandı. 
     1990 yılında yeniden yapılanarak bugünkü halini alan Beko'nun, teknoloji imajı ve ''Bir Dünya Markası'' sloganı ile hem yurt içinde hem de yurt dışında farklı tüketici gruplarının ihtiyaçlarına cevap verdiği kaydedildi. 
     Beko açıklamasında, şirketin geçen yıl 4 milyon 300 bin adet olarak gerçekleşen ürün satışının, bu yıl yüzde 40 civarında artarak 6 milyon adete ulaşmasının hedeflendiği belirtildi. 
     
</TEXT>
</DOC>
