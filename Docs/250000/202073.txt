<DOC>
<DOCNO> 202073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur19.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol topu komalık etti... 
</HEADLINE>
<TEXT>

     Eskişehir'de Gençler Ligi karşılaşmasında kafasına futbol topu isabet eden sporcu komaya girdi. 
     Gençler Liginde mücadele eden Anadolu Üniversitesi AÜ ile Çiftelerspor, Sazova Spor Kompleksi Yalçın Kılıçoğlu Futbol Sahası'nda maç yaptı. 
     Karşılaşmasının 80. dakikasında kafasına top isabet eden AÜ oyuncusu Tolga Temel 18 sahanın içinde baygınlık geçirdi. İlk müdahaleyi saha kenarında bekleyen sağlık görevlilerinin yaptığı Tolga Temel, daha sonra AÜ Mavi Hastane'ye kaldırıldı. 
     Doktorların yaptığı muayenede beyin travması geçirdiği belirlenen Tolga Temel, sevk edildiği Osmangazi Üniversitesi Tıp Fakültesi Hastanesi Yoğun Bakım Ünitesi'nde tedavi altına alındı. 
     
</TEXT>
</DOC>
