<DOC>
<DOCNO> 247554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/soneko12.html </URL>
<DATE> 2004/06/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yeni Maden Kanunu ile birlikte yabancı firmaların girişimleri hızlandı 
</HEADLINE>
<TEXT>

     Türkiye'deki maden kaynaklarının işletilmesine yönelik yabancı sermayeli firmaların girişimler hızlandırıldı. 
     ABD'li Normandi şirketinin Bergama'daki altın üretiminden sonra Uşak bölgesinde bir süreden bu yana hazırlıklarını sürdüren Kanada'lı Eldorado Gold şirketine bağlı TÜPRAG'ın da üretim çalışmaları ile ilgili hazırlıkları tamamlandı. 
     TÜPRAG Şirketi Basın ve Kamu İlişkiler Müdürü Mehmet Yılmaz A.A muhabirine yaptığı açıklamada, tesislerin inşaatı ile ilgili fiili çalışmalara Temmuz ayı içinde başlanılabileceğini söyledi. 2005 yılı ikinci yarısından itibaren tesislerin altın üretimine hazır hale getirileceğini belirten Yılmaz, Kışladağ projesi ile tesislerde ilk aşamada 10 ton altın üretiminin gerçekleştirileceğini söyledi. 
     Bölgede 17 yıl boyunca altın üretimine yönelik faaliyetlerini sürdüreceklerini ifade eden Yılmaz, bugüne kadar 20 milyon dolarlık yatırım yapılan tesisler için 150 milyon dolarlık daha yatırımın planlandığını belirtti. 
     Üretim ve işletme süresinde devlete yaklaşık 2 milyar dolarlık bir katma değer sağlayacak olan TÜPRAG şirketinin bu yatırımı ile bölge istihdamına da önemli katkı sağlayacağını belirten Yılmaz, tesislerde ilk etapta 300 daha sonra ise 500'ün üzerinde bölge insanının istihdam edileceğini kaydetti. 
     Yılmaz, tesislerin çevre ve doğa konusundaki hassasiyetleri de dikkate alındığını ve üretimin de bu iki önemli kriter doğrultusunda yapılacağını söyledi. 
     
</TEXT>
</DOC>
