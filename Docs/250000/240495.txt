<DOC>
<DOCNO> 240495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonsiy03.html </URL>
<DATE> 2004/05/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
CHP'den "Hizbullah" sorusu... 
</HEADLINE>
<TEXT>

     CHP Genel Sekreter Yardımcısı ve İzmir Milletvekili Oğuz Oyan, ''Hizbullah Davası''nda yargılanan ve 5.5 ay hapiste kalan Abdurrahman Tetik'in Siirt Belediye Başkan Yardımcılığı'na getirilmesiyle ilgili soru önergesi hazırladı. 
     CHP Genel Merkezi'nden yapılan açıklamaya göre, Başbakan Recep Tayyip Erdoğan'ın yanıtlaması istemiyle TBMM Başkanlığı'na verilecek önergede, şu sorulara yer verildi 
     ''Sayın Başbakan, bu atama sizin 'değiştik' iddianıza uyuyor mu 
     Terör örgütü Hizbullah adına eylemlere katılmaktan yargılanan ve hakkında idam cezası istenen bir kişinin, milletvekili seçildiğiniz Siirt'te belediye başkan yardımcısı olarak görev yapması huzura katkı mı sağlar, yoksa korkuya, tedirginliğe mi yol açar 
     Bu nitelikte bir belediye başkan yardımcısı Siirtli'ye tarafsız hizmet verebilir mi 
     Bu tür atamalar, terör örgütleriyle onların destekleyicilerine cesaret vermez mi 
     Abdurrahman Tetik'i görevden aldırmayı ve Mervan Gül hakkında işlem yaptırmayı düşünüyor musunuz '' 
     
</TEXT>
</DOC>
