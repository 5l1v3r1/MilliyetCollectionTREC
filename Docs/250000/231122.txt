<DOC>
<DOCNO> 231122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/dunya/dun02.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü veya diri 
</HEADLINE>
<TEXT>

      DIŞ HABERLER SERVİSİ 

   
   ABD'nin Irak'taki güçlerine komuta eden Korgeneral Ricardo Sanchez, Şii lider Mukteda el Sadr'ın, "ölü veya diri" ele geçirilmesinin hedeflendiğini açıkladı. Sanchez, Bağdat'tan video konferans yoluyla katıldığı, ABD Savunma Bakanlığı'nın Pentagon Washington'daki merkezinde önceki gün düzenlenen basın toplantısında "ABD güçlerinin görevi Mukteda el Sadr'ı öldürmek veya yakalamaktır" dedi. Bu açıklamanın ardından El Sadr'ın peşindeki 2500 kişilik Amerikan askeri gücü, tank ve ağır topçu birliği eşliğinde Şii liderin gizlendiği Necef kentinin dışına konuşlandı. 
   
   "Ölmeye hazırım" 
   El Sadr ise, ülkedeki işgali sona erdirmek amacıyla başlattığı mücadele için ölmeye hazır olduğunu söyledi. Sadr, Lübnan'daki El - Manar televizyonuna yaptığı açıklamada, "Kendimi feda etmeye hazırım" dedi. 
   
   
   
</TEXT>
</DOC>
