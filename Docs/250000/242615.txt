<DOC>
<DOCNO> 242615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun25.html </URL>
<DATE> 2004/05/25/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Fransa'da eşcinsellerin evlenmesi için yasa teklifi 
</HEADLINE>
<TEXT>

     Fransa'da Yeşil Parti, eşcinsellerin evliliğine izin verilmesi için yasa teklifi hazırladı. 
     Yeşil Parti lideri Noel Mamere, hazırlanan yasa teklifinin, 7 Haziran'da meclise sunulacağını söyledi. 
     Aynı zamanda Begles kasabası belediye başkanı olan Mamere, hükümetin şiddetli itirazlarına rağmen, 5 Haziran'da eşcinsel bir çiftin nikahını kıyma konusunda kararlı olduğunu söyledi. 
     Adalet Bakanı Dominiqe Perben, basına yaptığı açıklamada, eşcinsel evliliğine karşı olduğunu belirtmiş ve Yeşil Parti lideri Mamere'in belediye başkanı olarak kıyacağı nikahın yasadışı olacağını söylemişti. 
     Eşcinsel çiftlere evlilik hakkı verilmesi, 13 Haziran'da yapılacak Avrupa Parlamentosu seçimleri öncesinde, siyasi partiler arasında yoğun tartışmalara neden oluyor. 
     Anamuhalefet konumundaki Sosyalist Parti, eşcinsellere evlilik hakkı verilmesini desteklerken, iktidardaki sağcı parti, buna şiddetle karşı çıkıyor. 
     
</TEXT>
</DOC>
