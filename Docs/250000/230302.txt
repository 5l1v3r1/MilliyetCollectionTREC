<DOC>
<DOCNO> 230302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/guncel/gun05.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim saatinde namaz kıldı, er oldu 
</HEADLINE>
<TEXT>

   Namaz kılan bir askerle, koğuş dolabında yasak yayın bulunan bir kişi mahkeme kararıyla askerliğini er olarak yapacak 
   ANKARA ANKA 
   
   Askeri Yüksek İdare Mahkemesi AYİM , yedek subay eğitimi sırasında namaz kılan bir kişiyle koğuşunda yasak yayın ve kasetler bulunduğu iddia edilen kişinin "siyasi, ideolojik görüşleri benimsediği" gerekçesiyle askeri mahkemece er olarak kıtaya sevkini uygun buldu. 
   Sakıncalı piyadelerden biri, Levazım ve Maliye Okulu Kurslar Taburu Yedek Subay Öğrenci Bölüğü'nde 2 Ağustos 2000'de eğitime başladı ve 18 Ekim'de disiplin kurulunca okuldan ilişiği kesilerek askerliğini er olarak tamamlamak üzere Siverek 107. Topçu Alayı Hizmet Birliği'ne gönderildi. Bu kişinin dilekçesinde avukatı, müvekkilinin hiçbir yasadışı faaliyete karışmadığını, irticanın karşısında olduğunu, sadece sınıf okulunda namaz kıldığını veya dini vecibelerini yerine getirdiğini, bunun amirlerince yanlış anlaşıldığını savundu. 
   Dilekçede işlemin durdurulmasını isterken AYİM, tutum ve davranışlarıyla okul komutanlığının kurallarını çiğnediği, ikazlara rağmen siyasi, yıkıcı ve ideolojik görüşü içeren bazı belgeler bulunan kişinin bölük ve tabur komutanın kanaat raporlarında da yedek subay olamayacağı yönünde karar verildiğini belirterek, işlemi hukuka uygun buldu. 
   
   Kanaat raporunda 
   Diğer kişi de 1 Şubat 1999'da kayda geçen dilekçesinde koğuş dolabı ve sivil eşya deposundaki çantasında çıkan bir halk müziği grubu ve şiir kasediyle bir gazetenin yasak yayınlar listesinde bulunduğu gerekçesiyle askerlik görevini er olarak yerine getirdiğini iddia eti. Dilekçede, söz konusu yayınların piyasada herhangi bir engelleme olmadan satıldığını belirten kişi, asteğmen öğretmen olarak Atatürkçü, laik öğrenciler yetiştirmek amacıyla seve seve askerlik görevine başladığını kaydetti. Ancak AYİM bu kişinin de er olarak kıtaya sevkinde hukuki isabet gördü. 
   
   
   
</TEXT>
</DOC>
