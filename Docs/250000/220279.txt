<DOC>
<DOCNO> 220279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/soneko19.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Brown Türkiye'yi AB'ye tam üye olarak görüyoruz... 
</HEADLINE>
<TEXT>

     Avrupa Yatırım Bankası Kredi Operasyonlarından Sorumlu Genel Müdürü Terence Brown, İstanbul Valisi Muammer Güler'i ziyaret etti. 
     Ziyarette konuşan Brown, ''Türkiye'yi AB'ye tam üye olarak görüyoruz. Aday ülkelerle olduğu gibi ilişkiler içine girmek istiyoruz'' dedi. Türkiye ile güzel projeler yapacaklarına olan inancını dile getiren Brown, bu süreçte Türkiye açısından görülen sorunların da tespit edileceğini ifade etti. 
     Bu arada Brown, tüp geçidin de gündemlerinde olduğunu dile getirdi. 
     İstanbul Valisi Muammer Güler de 1980'li yıllardan itibaren Avrupa Yatırım Bankası ile işbirliği yapıldığını belirterek, bunu daha da ileri götürmek gerektiğini belirtti. 
     Ziyarette, Avrupa Yatırım Bankası Güneydoğu Avrupa Masası Sorumlu Müdürü Grammatik Tsingou Papandopetrou ile bankanın Türkiye Masası Şefi Hakan Lucius da hazır bulundu. 
     
</TEXT>
</DOC>
