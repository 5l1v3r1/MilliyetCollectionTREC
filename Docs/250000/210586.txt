<DOC>
<DOCNO> 210586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/yasam/yas08.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kozmonotlara Mars 'işkencesi' 
</HEADLINE>
<TEXT>

   Ruslar, altı kozmonotu 500 gün bir kapsüle hapsedip, Dünya'da Mars'ı yaşatacak... 
      CENK BAŞLAMIŞ Moskova 
   
   Rusya, Mars'a ilk insanı gönderme yarışında ABD'yi geride bırakabilmek amacıyla altı kozmonotla 'eşi görülmedik 500 günlük bir deney' yapacak. 
   Moskova'daki Biyolojik Sorunlar Enstitüsü yetkilisi Mark Belakovskiy, 2005'te tamamlanacak deneyle, kozmonotların Mars koşulları yaratılacak uzay modülünde yaşayacağını açıkladı. Modüle girecek kozmonotlar,ağır hastalık dışında dışarı çıkamayacak. 500 günlük deney için modüle üç ton su, beş ton da gıda maddesi konulması kararlaştırıldı. Deney süresinin, Mars'a gidiş - dönüşün yaklaşık bir buçuk yıl sürdüğü için uzun tutulduğu belirtilirken, uzay adamlarının olağanüstü koşullardaki tepkilerinin de incelenerek insanlı uzay aracıyla ilgili ön hazırlık yapılacağı açıklandı. 
   
   
</TEXT>
</DOC>
