<DOC>
<DOCNO> 235003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur05.html </URL>
<DATE> 2004/04/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Belçika Veilaht Prensi Philippe Türkiye'ye gelecek 
</HEADLINE>
<TEXT>

     Belçika Veliaht Prensi Philippe, 2-6 Mayıs'ta Türkiye'yi ziyaret edecek. 
     Belçika'nın Ankara Büyükelçiliği'nden yapılan açıklamaya göre, Türkiye'ye eşi Prenses Mathilde ile birlikte gelecek Prens Philippe'e, bakanlar Fientje Moerman ve Patricia Ceysens'in başkanlığındaki ekonomik ve ticaret heyeti de eşlik edecek. 
     Belçika'nın üç bölgesinde önde gelen 100'ün üzerinde işadamından oluşan heyet, Türk işadamlarıyla ticaret ve yatırım alanında temaslarda bulunacak. 
     Veliaht Prens ve beraberindeki heyetin Türkiye ziyareti 2 Mayıs'ta İstanbul'da başlayacak. Ankara'da 4 Mayıs'ta temaslarda bulunacak olan Veliaht Prens, aynı gün Hilton Oteli'nde basın toplantısı düzenleyecek. 
     5 Mayıs Çarşamba günü Burdur Sagalasos kazı alanını ziyaret ettikten sonra İstanbul'a geçecek olan heyet, 6 Mayıs'ta Belçika'ya dönecek. 
     
</TEXT>
</DOC>
