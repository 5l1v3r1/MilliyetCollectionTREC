<DOC>
<DOCNO> 237414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun09.html </URL>
<DATE> 2004/05/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Rumlar kötü başlangıç yaptı... AB komisyonu uyaracak... 
</HEADLINE>
<TEXT>

     1 Mayıs'ta AB'ye resmen katılan Rum 
     Yönetiminin, bütçe açığının GSYİH'ya oranının çok büyük olduğu gerekçesiyle önümüzdeki günlerde Avrupa Komisyonunca uyarılacağı bildirildi. 
     Avrupa Birliği'ne yeni katılan 10 ülkeden altısı, büyük bütçe açıkları nedeniyle Avrupa Komisyonunca uyarılacak. Bu ülkeler arasında Polonya, Macaristan, Çek Cumhuriyeti, Slovakya, Kıbrıs Rum Kesimi ve Malta bulunuyor. 
     Euobserver sitesinin İspanyol basınına dayandırdığı haberine göre, Avrupa Komisyonu'nun ekonomik işlerden sorumlu yeni Üyesi, İspanyol Sosyalist Partisi eski lideri Joaquin Almunia'nın, 12 Mayıs'ta söz konusu ülkeler hakkında disiplin prosedürlerin başlatılmasını önereceği belirtiliyor. 
     Anılan ülkelerin, 1 Mayıs'ta yürürlüğe giren Katılım Antlaşmalarına göre, euro kurallarına uymaları gerekiyor. 
     Euro sisteminde bütçe açığının GSYİH'nın yüzde 3'ünün altında tutulması zorunlu kılıyor. 
     Bu oranın, Rum Kesimi'nde yüzde 6.3, Çek Cumhuriyeti'nde yüzde 12.9, Malta'da ise yüzde 9.7'yi bulduğuna dikkat çekiliyor. 
     Yeni üyelerin, 15 Mayıs'ta euro kurallarına uyuma ilişkin planlarını sunmaları gerekiyor. 
     Bu arada, yapılması beklenen uyarının, disiplin prosedürünün ilk adım oluşturduğu ifade ediliyor. 

     
</TEXT>
</DOC>
