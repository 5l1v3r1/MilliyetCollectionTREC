<DOC>
<DOCNO> 213631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/guncel/gun04.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan hakları teftişi 
</HEADLINE>
<TEXT>

   Avrupa Konseyi ve AİHM Türkiye'nin karnesini İstanbul'da dolduracak 
      ÖNDER YILMAZ Ankara 
   
   Avrupa Konseyi ile Avrupa İnsan Hakları Mahkemesi AİHM , mayısta Türkiye'ye çıkartma yaparak, insan hakları alanında atılan adımları değerlendirecek. 
   Ankara'nın Avrupa İnsan Hakları Avrupa Sözleşmesi'ni onaylanmasının 50. yılı nedeniyle İstanbul'da düzenlenecek İnsan Hakları Kurultayı'na, Avrupa Konseyi Genel Sekreteri Walter Schwimmer, AİHM Başkanı Luizus Wildhaber ve AİHM üyeleri de katılacak. İnsan Hakları Danışma Kurulu Başkanı Prof. Dr. İbrahim Kaboğlu, "Türkiye'nin insan hakları karnesini bilimsel bir gözle dolduracağız" dedi. 
   
   Ev sahibi Sezer 
   Kaboğlu, kurultayda, 'işkence ve kötü muamelenin önlenmesi' başlığının öncelikle tartışılacağını, ayrıca adil yargılanma hakkı, özel hayatın, din, düşünce ve vicdan özgürlüğünün korunması, ifade özgürlüğü, dernek kurma ve toplantı özgürlüğü, AİHM kararlarının uygulanması konularının da ele alınacağını kaydetti. 
   Cumhurbaşkanı Ahmet Necdet Sezer'in ev sahipliğini yapacağı kurultaya, Avrupa Konseyi ve AİHM yöneticileri, ve 50 bilim adamı katılacak. Kurultayın 132 bin euro'luk bütçesine, Avrupa Konseyi 20 bin, Türkiye Barolar Birliği 25 bin, Başbakanlık Tanıtma Fonu da 90 bin euro'luk destek verecek. 
   
   Halk sokağa döküldü    Altındağ Hıdırlıktepe'de iki gün önce "Erzurum Toksoy" isimli bakkal dükkanının kurşunlanarak Burhanettin Toksoy'un yaralanmasıyla başlayan olaylar dün de devam etti. Çandarlı Postanesi'ne gelen kimliği belirsiz bir kişi tartıştığı Bülent Atay'a 35 ateş açtı. Başından ağır yaralanan Atay, SSK Dışkapı Hastanesi'ne kaldırıldı. Olayın duyulması üzerine Hıdırlıktepe Mahalle halkı sokaklara döküldü. Polis, bölge girişlerini kapatarak basın mensuplarının girişini de engelledi. 
   Emniyet güçlerinin müdahale etmediği halkı sakinleştirmeye çalıştığı görüldü. Olayların uyuşturucu satıcılığı ve rant kavgası yüzünden çıktığını iddia edildi. 
   
   
   
</TEXT>
</DOC>
