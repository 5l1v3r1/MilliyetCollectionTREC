<DOC>
<DOCNO> 225180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/soneko40.html </URL>
<DATE> 2004/03/24/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsadan yeni bir tarihi kapanış daha... 
</HEADLINE>
<TEXT>

     İMKB Bileşik Endeksi 2. seansta 104.14 puan düşmesine rağmen 20,347.82 puandan tarihi rekorla kapandı. 
     Hisse senetleri 2. seansta ortalama yüzde 0.51 oranında değer yitirdi. 
     İlk seanstaki 266.18 puanlık artış dikkate alındığında Borsa endeksi, günün tamamında 162.04 puan yükseldi. Hisse senetlerindeki günlük değer kazancı yüzde 0.80 oldu. 
     Endeks, 2. seansa 1.51 puan artışla 20,453.47 puan seviyesinde başladı. İlk yarıyı 20,384.22 puandan geçen endeks, seans içinde en düşük 20,202.79, en yüksek 20,528.76 puanı gördü. Endeks, 20,347.82 puanla yeni bir kapanış rekoru kırdı. 
     2. seans kapanışında mali endeks 49.95 puan kayıpla 27,805.63 puana, sanayi endeksi 174.30 puan kayıpla 18,088.37 puana, hizmetler endeksi 114.24 puan kayıpla 10,854.53 puana geriledi. 
     Böylece ilk seansa göre mali grup hisseler ortalama yüzde 0.18 oranında, sanayi grubu hisseler ortalama yüzde 0.95, hizmet grubu hisseler ortalama yüzde 1.04 değer yitirdi. 
     2. seansta işlem gören toplam 301 hisse senedinden 60'ı değer kazandı, 196'sı değer yitirdi, 45'inin fiyatında değişiklik olmadı. 
     Seansta, 999 trilyon 746 milyar 389 milyon liralık işlem hacmi kaydedildi. Günlük işlem hacmi ise 1 katrilyon 764 trilyon 832 milyar 693 milyon lira olarak hesaplandı. 
     2. seansta İhlas Holding, Ülker, Doğan Holding, Yapı Kredi Bankası ve Tüpraş en yoğun işlem gören hisse senetleri olarak belirlendi. 
     
</TEXT>
</DOC>
