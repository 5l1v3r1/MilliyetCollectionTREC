<DOC>
<DOCNO> 216916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun09.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair, üçüncü kez aday... 
</HEADLINE>
<TEXT>

     İngiltere Başbakanı Tony Blair, hakkındaki suçlamalar ve tartışmalara rağmen parti genel başkanlığından ayrılmayı düşünmediğini ve üçüncü iktidar dönemi için halktan oy isteyeceğini açıkladı. 
     Blair, İngiltere'de yayımlanan News of the World gazetesine yaptığı açıklamada, Başbakanlık görevini büyük zevk alarak yürüttüğünü ve tüm baskılara rağmen görevini sürdürmek istediğini, bunun için halkın önüne çıkmaya hazır olduğunu söyledi. 
     Kendisine aksi yönde davranmasını telkin edenlerin bulunduğunu kaydeden Blair, baskılara karşı koymak zor da olsa direnmek konusunda kararlı olduğunu belirtti. 
     Blair, giderek yaygınlaşan uyuşturucu kullanımı konusunda da, ilk ve orta dereceli okulların yetkililerine, öğrenciden uyuşturucu testi yaptırmasını isteme yetkisi vereceklerini açıkladı. 
     
</TEXT>
</DOC>
