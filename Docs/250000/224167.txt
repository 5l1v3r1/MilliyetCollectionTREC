<DOC>
<DOCNO> 224167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/yasam/yas07.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tuba'lı tehdide 2 yıl 9 ay hapis 
</HEADLINE>
<TEXT>

   Aksel Goldenberg'e, 'Tuba Ünsal'dan uzak dur' diyen Bülent Türker pişman oldu 
      AHU COŞKUN İstanbul 
   
   İşadamı Aksel Goldenberg'i, Mustafa Sandal'ın eski sevgilisi Tuba Ünsal'la arkadaşlık yaptığı gerekçesiyle telefonla tehdit eden Bülent Türker 47 , 2 yıl 9 ay hapis cezasına çarptırıldı. 
   Beyoğlu 3. Ağır Ceza Mahkemesi'nde görülen davanın iddianamesine göre Eylül 2002'de iş adamı Aksel Goldenberg'i telefonla arayan Bülent Türker 47 , kendisini Zeynel Ergin olarak tanıttı. Goldenberg'e, şarkıcı Mustafa Sandal'ı eski sevgilisi Tuba Ünsal'la arkadaşlık etmesinin yanlış olduğunu, bunun düzeltilmesi işini üstlendiklerini kaydeden Türker, işi kapatmak için 20 bin euro ödemesi gerektiğini söyledi. Ard arda telefonlar üzerine konuşmaları banda kaydeden Goldengberg savcılığa başvurdu. 
   Tutuklanan Türker, ilk telefonda Goldenberg'e "Ünsal'la arkadaşlık etme yoksa fena olur" dediğini kabul etse de, Sandal'la ilgisi bulunmadığını, ancak Ünsal'dan ayrılmalarına gönlünün razı olmadığını söyledi. Buna rağmen mahkeme, Türker'i 'şartlı tehdit' suçundan 2 yıl 9 ay hapsi cezasına çarptırdı. 
   
   
</TEXT>
</DOC>
