<DOC>
<DOCNO> 233671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/guncel/gun07.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Einstein yerine Aynştayn 
</HEADLINE>
<TEXT>
   Okuduğumuz gibi yazacağız 
   ANKARA Milliyet 
   
   Milli Eğitim Bakanlığı MEB , müfredat yenileme çalışmaları kapsamında ders kitaplarında "yaşayan Türkçe"nin kullanılmasına karar verdi. Buna göre, Türkçeye yerleşmiş yabancı dildeki sözcükler okunuşlarına göre ders kitaplarına yazılacak. Örneğin Einstein'ın adı 'Aynştayn' olarak yazılacak. 
   "Ders Kitapları ve Eğitimi Araçları Yönetmeliği"nin öngördüğü, "Ders Kitaplarında Aranacak Nitelikler ile Yayınevlerinde Aranacak Şartlara İlişkin Yönerge"deki bazı maddeler şöyle 
   Yabancı dildeki isim, terim ve kavramlar Türkçe okunuşuna göre yazılıp yanında parantez içinde orijinal hali verilecek. Örneğin, İngiliz yazar Shakespeare'in adı "Şekspir", ABD'nin başkenti Washington "Vaşington" olarak yazılacak.Türkçenin kullanımında Türk Dil Kurumu'nun en son yayımladığı Türkçe Sözlük ve İmla Kılavuzu esas alınacak.Kitaplar "yaşayan Türkçe" esas alınarak yazılacak. Türkçenin, doğru, güzel ve etkin şekilde kullanılacağı kitaplarda konular işlenirken anlaşılır dil ve anlatım esas alınacak. 
   
   
</TEXT>
</DOC>
