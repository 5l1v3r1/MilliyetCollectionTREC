<DOC>
<DOCNO> 246378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/magazin/amag.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurtlar' üniversiteye indi 
</HEADLINE>
<TEXT>


Boğaziçi Üniversitesi öğrencileriyle söyleşen 'Kurtlar Vadisi' oyuncuları, "İşkenceyi biz icat etmedik" dedi 

Birsen Altuntaş 

RTÜK'ün "şiddete özendirdiği" gerekçesiyle bir kez program durdurma cezası verdiği ve yeni bölümü geçen hafta yayımlanmayan "Kurtlar Vadisi" ekibi, Boğaziçi Üniversitesi'nde düzenlenen söyleşiye katıldı. 
Oyuncular Necati Şaşmaz, Osman Wöber, Erdem Ergüney ile senaryo ekibinden Raci Şaşmaz ve Bahadır Özdener, öğrencilerden büyük ilgi gördü. 
Dinleyiciler arasında bulunan bir kız öğrenci, "Dizinizi izledikten sonra birbirine işkence yapan ilkokul öğrencilerinin haberlerini okuyunca neler hissediyorsunuz " diye sordu. Özdener, "İşkenceyi biz bulmadık. İşkence Habil ve Kabil'den beri var" yanıtını verdi. 
Necati Şaşmaz, ilk bölümlerde iyi oyunculuk sergilemediğini söyleyen bir öğrenciye, "Aynı fikirdeyim. Osman Sınav, figüranlar kadar bile kameraya alışkın olmadığım halde kolumdan tutup vadinin ortasına attı. Yavaş yavaş öğrenmeye çalıştım. H l öğreniyorum" diyerek yanıt verdi. Şaşmaz, "Baba" filmini 350 kez izlediğini de açıkladı. 




</TEXT>
</DOC>
