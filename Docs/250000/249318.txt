<DOC>
<DOCNO> 249318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonyas01.html </URL>
<DATE> 2004/06/19/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Lopez evliliği, Ben Affleck'i sersemletmiş... 
</HEADLINE>
<TEXT>

     Ünlü aktör Ben Affleck'in, eski nişanlısı Jennifer Lopez'in ani evliliğine tepki vermemesinin sırrı çözüldü. Yakın arkadaşları, Affleck'in, kendisine dönmesini beklediği Lopez'in evliliği yüzünden büyük bir şok geçirdiğini açıkladı. 
     Internetteki ''imdb'' sitesinin haberine göre, 2 hafta önce gerçekleşen düğüne tepki vermeyen Affleck'in ''ani şoku atlatamadığı'' ortaya çıktı. 
     Sanatçının yakın arkadaşları, ayrılıklarının üzerinden sadece 5 ay geçmesine rağmen Marc Anthony ile kısa sürede evlenen Lopez'in düğününü gazetelerden öğrenen Ben Affleck'in ''sersemlediğini'' belirtti. 
     Oyuncunun eninde sonunda Lopez'in tekrar kendisine döneceğine inandığını dile getiren arkadaşları, ''Ben, düğünü öğrendiğinde başlangıçta şok oldu. Sanki başına bovling topu çarpmış ya da üzerinden kamyon geçmiş gibiydi'' dedi. 
     Affleck'in şimdi ''yarasına tuz basmaya'' uğraştığını dile getiren arkadaşları, sanatçının kendini toplamak için çaba gösterdiğini, ancak şimdilik başarılı olamadığını belirtti. 
     Ağır bronşit teşhisiyle hastaneye kaldırılan ünlü aktör Ben Affleck, tedavisinin tamamlanmasının ardından evinde dinlenmeye çekilecek. 
     
</TEXT>
</DOC>
