<DOC>
<DOCNO> 205308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/yasam/yas10.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beagle'ı krater mi yuttu 
</HEADLINE>
<TEXT>

   Mars'a indikten sonra 'kendisinden bir daha haber alınamayan' Beagle 2 adlı uzay aracının kratere düşmüş olmasından korkuluyor 
      DIŞ HABERLER SERVİSİ 
   
   Avrupa Uzay Ajansı ESA , uzay aracı Beagle 2'nin Mars gezegenindeki büyük bir kratere inmiş olabileceğini, araçtan bu nedenle sinyal alınamadığını düşünüyor. 
   Beagle 2'den sorumlu bilim adamı Colin Pillinger, Londra'daki basın toplantısında, aracın Mars'ta indiği sanılan bölgenin ayrıntılı bir resminin çıkarıldığını belirterek şunları söyledi "Resimde araç görülmese de, bölgenin tam ortasında 1 kilometre çapındaki bir krater göze çarpıyor. Beagle ile kratere inmiş olması nedeniyle iletişim kurulamıyor olabilir. Bu çok talihsiz bir durum olur." 
   Mars'a dört gün önce inmesi planlanan 67 kilogramlık minik uydu Beagle 2'den yüzeye iniş işareti alınamamıştı. Amerikan Uzay ve Havacılık Dairesi'ne NASA ait bir uzay aracı da, Beagle 2'nin indiği sanılan bölgenin üzerinden 5 kez geçmesine rağmen hiçbir sinyal alamamıştı. 
   
   
   
</TEXT>
</DOC>
