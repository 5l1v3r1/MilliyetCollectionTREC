<DOC>
<DOCNO> 222201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun25.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'de olaylar duruldu, Kamışlı'da durum normal... 
</HEADLINE>
<TEXT>

     Suriye'de önceki gün çıkan ve dün de süren olaylarda 14 kişinin ölmesinin ardından, Kamışlı'da durumun normal olduğu bildirildi. 
     Adının açıklanmasını istemeyen bir Kürt tüccar, "kentte durumun bu sabah tamamen normal olduğunu, iş yerlerinin tümünün açıldığını, kentte güvenlik güçlerinin konuşlandırıldığını" belirtti. 
     Başkent Şam'ın 600 km kuzeydoğusundaki Haseki kentinin Vali Yardımcısı Halid Hodr ise, güvenlik güçlerinin bugün kentte ateş açan göstericileri dağıttığını, ateş açılması sonucu ölen ya da yaralanan olmadığını söyledi. 
     Polisin kamu binaları önünde güvenlik önlemi aldığı Haseki'de dün çok sayıda otobüs, bir cami ve bir polis merkezi Kürt göstericilerce yakıldığı bildirildi. 
     Şam'da da Kürtlerin yaşadığı Rukneddin mahallesine güvenlik güçlerinin yerleştirildiği belirtiliyor. 
     
</TEXT>
</DOC>
