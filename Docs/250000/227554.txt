<DOC>
<DOCNO> 227554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sondun58.html </URL>
<DATE> 2004/04/01/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Belçika'da 2 ETA militanı tutuklandı 
</HEADLINE>
<TEXT>

     Brüksel Savcılığı, 2 ETA militanının Belçika'da tutuklandığını açıkladı. 
     Tutuklanan şahıslardan Jon Lopez Gomez'in İspanya'da bir otobüsün yakılması eylemine katılması nedeniyle 1997 yılında gıyabında yargılandığı ve 17 yıl hapis cezasına çarptırıldığı bildirildi. 
     Diego Ugarte Lopez de Arkaute isimli diğer tutuklunun, 2000 yılında, sosyalist bir politikacı olan İspanyol Fernando Buesa'nın öldürülmesi olayına karıştığı belirtildi. 
     Federal Savcılık, söz konusu şahısların Belçika'da sahte kimlik ve ehliyet kullanmak suçlarıyla yargılanacağını bildirdi. 
     Mons kenti yakınlarında bir trafik kontrolü sırasında ele geçirilen iki kişi hakkında Avrupa Tutuklama Emri olduğunu da belirten savcılık, bu kişilerin ilk aşamada İspanya'ya iade edilmeyeceklerini, Belçika'daki suçları nedeniyle yargılanacaklarını belirtti. 
     
</TEXT>
</DOC>
