<DOC>
<DOCNO> 202704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun32.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Görüşmecilikte ısrarcı değilim 
</HEADLINE>
<TEXT>

     Meclis'e giren 4 parti lideriyle hükümet kurma görüşmeleri sonrasında basın toplantısı düzenleyen KKTC Cumhurbaşkanı Denktaş, şunları söyledi 
     "Demokrasimizin bu kadar şeffaf ve başarılı bir şekilde seçimleri yapabilmesi, halkımızın demokrasiye olan inancını ortaya koymuştur. Ulusal hükümetten kastım, geniş tabanlı bir hükümettir. Bir oyla iki oyla devrilmeyecek 3 partili veya 4 partili olabilir. Güçlü bir hükümet olsun, önümüzdeki mücadelede sağlam bir zemine dayanmış olalım." CTP lideri Talat'ın görüşmecilikin parlamentoya verilmesi konusundaki düşünceleri için ise Denktaş, "Görüşmecilikte ısrarcı değilim, zaten görüşmecileri kontrol edebilecek bir konumdayım. Bunun hukuki zeminini araştırıyorum" dedi. 
     
</TEXT>
</DOC>
