<DOC>
<DOCNO> 217267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur48.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğumevinin çöp kutusunda, bebek cesedi bulundu 
</HEADLINE>
<TEXT>

     Konya SSK Doğumevi Hastanesi'nin tuvaletindeki çöp kutusunda, yeni doğmuş bir bebek cesedi bulundu. 
     Edinilen bilgiye göre, Konya SSK Organize Doğumevi Hastanesi'nin Biyokimya Laboratuvarı katında temizlikçi olarak çalışan Zeki Gündoğdu, olağan temizliğini yapmak için kadınlar tuvaletine girdi. 
     İşini bitirdikten sonra boşaltmak için kaldırdığı çöp kutusunun normalden daha ağır olduğunu fark eden Gündoğdu, kapağını açtığında, içi suyla doldurulmuş naylon poşetin içinde yeni doğmuş bir bebeğin cesediyle karşılaştı. Gündoğdu, olayı hemen hastanenin güvenlik görevlilerine, ardından da polise bildirdi. 
     Olay yerine gelen güvenlik güçleri, bebeğin kime ait olduğunu araştırmak üzere hastaneye son 4 gün içinde gelen hastaların listesini istedi. 
     
</TEXT>
</DOC>
