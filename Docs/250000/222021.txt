<DOC>
<DOCNO> 222021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonsiy06.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Demokratik güç birliği iktidara yürüyecek... 
</HEADLINE>
<TEXT>

     DEHAP Genel Başkanı Tuncer Bakırhan, ''Demokratik güç birliği iktidara yürüyecek'' dedi. 
     Iğdır'da düzenlenen mitingde konuşan Bakırhan, demokratik güç birliği oluşturduklarını ve bu birliğin amacının başta kardeşliği sağlamak olduğunu söyledi. 
     Ülkenin 80 yıldır ağır yükler altında ezildiğini söyleyen Bakırhan, ''Ülke borçlu bakkal gibi olmuştur. Borç batağı içindeyiz. Gelen giden hükümetler hiç bir sorunu çözememiştir'' dedi. 
     Iğdırlılardan oylarını SHP'ye vermelerini isteyen Bakırhan, adayları başkan seçilirse 2 yıl içinde görevini istenilen şekilde yerine getirmemesi halinde görevden alabileceklerini söyledi. 
     SHP'li belediye başkan adayı Hasan Alagöz de konuşmasında, Iğdır'ın sorunlarını yakından bildiğini, belediye başkanı seçilmesi halinde sorunları kısa sürede çözüme kavuşturmak için çaba sarf edeceğini kaydetti. 
     
</TEXT>
</DOC>
