<DOC>
<DOCNO> 241437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sonsiy23.html </URL>
<DATE> 2004/05/20/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Sezer, Baykal'ı aradı hakkındaki bir haberi yalanladı 
</HEADLINE>
<TEXT>

     Cumhurbaşkanı Ahmet Necdet Sezer'in CHP Genel Başkanı Deniz Baykal'ı telefonla arayarak, dün bir gazetede yayınlanan ''Yurttaş Sezer'in CHP Görüşü'' başlıklı yazıda belirtilenlerin doğru olmadığını ve yazılanlardan üzüntü duyduğunu ifade ettiği belirtildi. 
     CHP Genel Başkanlığı'ndan yapılan yazılı açıklamada, Sezer'in bugün Baykal'ı telefonla arayarak, söz konusu yazıdan duyduğu üzüntüyü ilettiği bildirildi. 
     Sezer'in kendisi kaynak gösterilerek yazılanların doğru olmadığını belirterek, gerçekle ilişkisi olmayan bu tür yazılar ve yakıştırmalar yapıldığını ve bunların önemsenmemesini istediği kaydedildi. 
     Açıklamada, telefon görüşmesinde Sezer'in Baykal'a, yazıdan duyduğu rahatsızlığı kendisi adına açıklayabileceğini söylediği de ifade edildi. 
     
</TEXT>
</DOC>
