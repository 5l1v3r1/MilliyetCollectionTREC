<DOC>
<DOCNO> 207091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sontur03.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul buz tuttu, tuz da fayda etmedi... 
</HEADLINE>
<TEXT>

     İstanbul Büyükşehir Belediyesi Ulaşım Daire Başkanı Rafet Bozdoğan, ilde hava sıcaklığının gece çok düşük gerçekleşmesi nedeniyle bazı bölgelerde tuzlamanın yararlı olmadığını, bunun sonucu da bazı ana arterlerde şerit daralmaları ve buzlanmaların görülebileceğini belirterek, sürücüler ile yayalara ''dikkatli olmaları'' uyarısında bulundu. 
     Bozdoğan, A.A muhabirine yaptığı açıklamada, ekiplerindeki bini aşkın görevlinin dün saat 21.00'den itibaren şehrin ana arterlerini aralıklarla iki kez tuzladığını anlatarak, şu ana kadar 3 bin tonun üzerinde tuz kullanıldığını söyledi. 
     Rafet Bozdoğan, ''Hava sıcaklığının gece çok düşük olması nedeniyle bazı bölgelerde, özellikle de yüksek yerlerde tuzlama fayda etmedi. Bunun sonucu kimi ana arterlerde şerit daralmaları ve buzlanmalar görülebilir'' diye konuştu. 
     
</TEXT>
</DOC>
