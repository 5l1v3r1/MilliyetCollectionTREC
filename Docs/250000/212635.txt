<DOC>
<DOCNO> 212635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/siyaset/siy03.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'a ambargo gündeme gelebilir 
</HEADLINE>
<TEXT>

      İSTANBUL Milliyet 

   
   Başbakan Recep Tayyip Erdoğan, KKTC'ye yönelik ambargoların kaldırılması konusunda, "Türkiye ve KKTC üzerine düşeni yapmasına rağmen, karşı taraf bir adım atmazsa ambargoların kaldırılmasını AB nezdinde gündeme getireceğiz. İkili görüşmelerde bu konuda olumlu yanıt aldık" dedi. Erdoğan, dün ATA uçağıyla saat 13.25'te İstanbul Atatürk Havalimanı'na indi. Yorgun görünen Erdoğan, basın toplantısında, ABD Başkanı George Bush'la görüşmesinde Kıbrıs ve Irak gibi sorunları ele aldıklarını anlattı. 
   Erdoğan, sözlerini şöyle sürdürdü 
   "Teröre karşı yakın işbirliğimiz sürecek. İki ülkeyi de yakından ilgilendiren bütün konulardaki yaklaşımlarımızın, büyük ölçüde örtüştüğünü memnuniyetle bir kez daha gördük." 
   Erdoğan, ziyaretinin, ABD'yle ilişkileri daha üst düzeye çıkarmak açısından "zamanlı ve işlevsel" olduğunu ifade etti. 
   
   
   
   
</TEXT>
</DOC>
