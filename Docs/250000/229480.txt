<DOC>
<DOCNO> 229480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/siyaset/siy08.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce partisinde nabız yoklayacak 
</HEADLINE>
<TEXT>

   Serdar Denktaş referandum tavrını belirlemek için, partisi içinde 'mini referandum' yapacak 
      SEFA KARAHASAN Lefkoşa 

   
   KKTC Başbakan Yardımcısı Serdar Denktaş, referanduma sunulacak Annan Planı'ndan MGK'nın Kıbrıs kararlarına kadar birçok konuya ilişkin görüşlerini Milliyet'e anlattı. Denktaş şunları söyledi 
   Demokrat Parti'de pazar günü "mini referandum"la 'evet - hayır' kararı vereceğiz, pazartesi karar açıklanacak. 
   Evet - hayır kararını bıraksınlar, Kıbrıs'ta yaşayan insanlar versin. Kimse olumlu veya olumsuz yönlendirme içine girmesin. 
   MGK'dan çıkan karar daha somut olmalıydı. Bunu daha açık söylemeleri gerekirdi ki, herkes istediği gibi yorumlamasın. 
   İsviçre'de diyalog iyiydi. Kendi içimizde beklemeden dolayı sinir bozukluğu yaşandı. Sonuç önceki plana göre iyi. Ama çalışır mı Orası ayrı tartışma. 
   Mehmet Ali Talat mecliste konuşurken planı çok "melekleştirdi". Ben de çıkıp "şeytani" yönlerinin olduğunu anlatmaya çalıştım. 
   Planı yorumsuz anlatacağım. Bu bizim görevimiz. 
   
   
   
</TEXT>
</DOC>
