<DOC>
<DOCNO> 239882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/siyaset/siy20.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>



İşte pozitif ayrımcılık 
Kara Kuvvetleri Komutanlığı'nın KKK subay ihtiyacını karşılayan Kara Harp Okulu KHO , bu yıl ilk kez askeri liseler dışından yalnızca kız öğrenci alacak. KKK'nin tercihini kızlardan yana kullanması "Pozitif ayrımcılığa öncülüğü ordu yaptı" yorumlarına yol açtı. Kız adayların hedeflerine ulaşabilmesi için ÖSS'de sayısaldan 250 puan alması nişanlı, evli, dul veya çocuk sahibi olmaması yasadışı siyasi, yıkıcı, irticai ve bölücü ideolojik faaliyetlerde bulunmamış olması gerekiyor. AKP'liler, Anayasa değişikliği paketine kadınlar lehine pozitif ayrımcılık yönünde cümle konulmasını engellemişti. 

DEHAP lideri Kürtçeye takıldı 
DEHAP lideri Tuncer Bakırhan hakkında, 19 Mart'ta yerel seçim çalışmaları kapsamında Mardin Nusaybin'de yaptığı konuşmasının sonunda Kürtçe "Hatira te" Allahaısmarladık ve "Spas dikim" Teşekkür ederim dediği gerekçesiyle soruşturma başlatıldı. Soruşturma kapsamında dün Ankara Adliyesi'ne gelen Bakırhan, Siyasi Partiler Yasası'ndaki SPY "Türkçe dışında bir dilde propaganda yasaktır" hükmüne aykırı hareket ettiği gerekçesiyle ifade verdi. Soruşturmanın hukuki olmadığını savunan Bakırhan, "Milyonlarca Kürt'ün yaşadığı bir ülkede birkaç kelime Kürtçe için soruşturma açılmamalıydı" dedi. 

Komisyon TCK'yı bitirdi 
TBMM Adalet Alt Komisyonu, 7 ay önce Türk Ceza Kanunu TCK tasarısı üzerinde başladığı çalışmalarını tamamladı. "Avrupa'nın en modern ceza yasası oldu" diyen Adalet Komisyonu Başkanı Köksal Toptan, "Tasarı uzlaşıyla hazırlandı. 2004 sonunda yasalaşmasını umut ediyoruz" dedi. Alt Komisyon Başkanı Hakkı Köylü de, tasarıdaki bazı yenilikleri şöyle sıraladı "Soykırım suçları, organ naklinin müeyyide altına alınması işkenceye caydırıcı ceza getirilmesi cinsel suçların 'genel ahlaka karşı suçlar' faslından çıkarılarak, 'insan hayatına karşı suçlar' bölümüne alınması kapkaça ağır cezalar getiril-mesi ruhsatsız binalara elektrik, su gibi hizmetleri getirenlere ceza verilmesi." 

'Asbest' dedi, 'abdest' oldu 
CHP Antalya Milletvekili Feridun Baloğlu, bazı köy topraklarında "asbest olup olmadığını" sordu. Ancak asbest sorusu TBMM kayıtlarına "abdest" diye geçti. Baloğlu, Sağlık Bakanı Recep Akdağ tarafından sözlü olarak yanıtlanması istemiyle verdiği soru önergesinde, sorusunun TBMM kayıtlarında "kanser yapan asbest maddesi" yerine "abdest"e dönüştüğünü gördü. Baloğlu, TBMM Başkanlığı'ndan bu konuda daha titiz çalışılmasını ve hatanın düzeltilmesini istedi. 



</TEXT>
</DOC>
