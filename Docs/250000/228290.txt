<DOC>
<DOCNO> 228290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sontur10.html </URL>
<DATE> 2004/04/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
DHKP-C'ye yönelik operasyonda 4 kişi gözaltına alındı... 
</HEADLINE>
<TEXT>

     Terör örgütü DHKP-C'ye yönelik olarak 5 ülkede eşzamanlı düzenlenen operasyon kapsamında, Bursa'da 4 kişinin gözaltına alındığı bildirildi. 
     Alınan bilgiye göre, Bursa Emniyet Müdürlüğü Terörle Mücadele Şube Müdürlüğü'nün düzenlediği operasyonda, örgüte üye oldukları öne sürülen Hayriye G, Nevzat D, Ümit Yaşar Ö. ve Ahmet Burak E. gözaltına alındı. 
     Bursa Emniyet Müdürü Hüseyin Çapkın, AA muhabirine yaptığı açıklamada, gözaltındaki 4 kişinin sorgulamalarının devam ettiğini, operasyonla ilgili detaylı açıklamanın önümüzdeki günlerde yapılacağını bildirdi. 
     Bu arada, Terörle Mücadele Şube Müdürlüğü'nde sorgulamaları süren 4 kişinin 5 Nisan Pazartesi günü adliyeye sevk edilecekleri öğrenildi. 
     
</TEXT>
</DOC>
