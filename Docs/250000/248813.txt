<DOC>
<DOCNO> 248813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sontur27.html </URL>
<DATE> 2004/06/17/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Polis, hırsızı "seyyar satıcı" gibi davranarak yakaladı 
</HEADLINE>
<TEXT>

     Eskişehir Emniyet Müdürlüğü Hırsızlık Bürosu ekipleri, AK Parti Eskişehir Milletvekili Fahri Keskin'in sahibi olduğu dükkandan terazi ile gıda maddesi çalan kişiyi, seyyar satıcı gibi davranarak yakaladı. 
     AA muhabirinin aldığı bilgiye göre, Milletvekili Fahri Keskin'e ait ''Hisar Gıda'' adlı, Köprübaşı Caddesi'ndeki şarküteriden 20 gün önce tartı aleti ile gıda maddesi çalan kişi veya kişilerin yakalanması için operasyon başlattı. 
     Polis, hırsızlığı Ö.E.'nin 27 yaptığını, çaldığı tartı aletini ise Halk Caddesi'nde kurulan pazarda seyyar satıcılık yapan bir kişiye sattığını belirledi. 
     Ö.E'nin, tartı aletinin parasını almak için seyyar satıcının yanına geleceğini öğrenen polis, seyyar satıcı gibi davranarak, şüpheliyi beklemeye başladı. Bir süre sonra pazara gelen Ö.E., tartıyı sattığı kişiden parasını aldığı sırada, Hırsızlık Bürosu ekiplerince yakalandı. 
     Ö.E'nin gözaltına alındığı, ele geçirilen tartı aletinin ise işyerine teslim edildiği ve soruşturmanın sürdürüldüğü bildirildi. 
     
</TEXT>
</DOC>
