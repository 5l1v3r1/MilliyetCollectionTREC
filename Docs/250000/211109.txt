<DOC>
<DOCNO> 211109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/astro/index.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Girişken enerjiler 
</HEADLINE>
<TEXT>

   
   
   Koç burcundaki Ay öğleden sonra yeni girişimlerde bulunmak için uygun bir atmosfere işaret ediyor. Akşam ise daha çalışkan ve gerçekçi olmamız gerekecek. Koç'lar iş hayatında güçlü konumdalar. Üstleri ile ilişkilerde şanslı olduklarından daha fazla ilgi uyandırabilirler. Öne çıkmak ve parlamak olanağı mevcut. Boğa'lar enerji dolular ve hevesle hareket ederek, yeni şeyler öğrenebilirler. Yolculuk, hareket ve değişiklikler olumlu sonuçlar verecek. Şanslarına güvenmeliler. İkizler ortaklaşa konularda daha esnek olmalılar. Eşlerinin ya da ortaklarının maddi kaynaklarından yararlanabilecekler. Duygusal alanda olumlu değişiklikler mümkün. Yengeç'ler yakın beraberlikler ve duygusal alanda daha aktif davranacak, ortaklaşa konularda şans onlara yardımcı olacak. Bununla birlikte, inat etmek pek çok şeyi zora sokabilir. Aslan'lar günlük işlerinde verimli bir gündeler. Yeni girişimler onlara motivasyon ve verimlilik getirmekte. Başak'lar bugün şanslı günlerindeler. Kendilerini ortaya koyacak büyük fırsatlar söz konusu. Aşkta da mutlu olabilirler. 
   Terazi mücadelelerinde başarılı olmak için kararlılık göstermek zorundalar. Yakın çevrede, aile ve evle ilgili konularda becerikli davranacaklar. Akrep sözleri ile başkalarını etkileyecek. Kısa yolculuk, eğitim ve hareketten yana büyük şanslar söz konusu. Daha verimli olmaya çalışmalılar. Yay'lar parasal alanda daha dikkatli olmalılar. Büyük alışverişlerden uzak durmak gerekiyor. Cazip görünen şeyler sonra hayal kırıklığı getirebilir. Oğlak'lar önde ve dikkat çekici konumdalar. İstediklerini elde etmek konusunda şans onlardan yana olacak. Bu arada yeni başlangıçlar yapmak için de uygun fırsatlar var. Kova'lar geçmişe ait konularla yüzleşebilirler. Duygusal konularda aşırı hassas davranabileceklerini görüyoruz. Soğukkanlı olmalılar. Balık iş hayatında verimli sonuçlar elde edebilirler. Bunu yaparken arkadaşlardan, grup çalışmalarından keyif duyacaklar. İleriye yönelik iyimser hedefler cesaretlendirici olacak. 
   
   
</TEXT>
</DOC>
