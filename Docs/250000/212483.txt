<DOC>
<DOCNO> 212483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/siyaset/siy02.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslamcı değil muhafazak r demokratım' 
</HEADLINE>
<TEXT>

      
   Başbakan Recep Tayyip Erdoğan, kendisini "İslamcı değil muhafazak r demokrat bir siyasetçi" olarak tanımlarken, din üzerinden siyaset yapmadığını savundu. 
   Harvard Üniversitesi'nde verdiği konferans öncesi sohbet toplantısı düzenleyen Erdoğan, Irak'taki Şii lider Ayetullah El Sistani'nin din eksenli siyasetine ilişkin bir soruyu yanıtlarken, "Ben İslamcı bir siyasetçi değilim. Muhafazak r demokratım. Din üzerinden siyaset yapmayı kabul edemem. Bunu dinin istismarı olarak görüyorum" dedi. Erdoğan toplantıda şu mesajları verdi 
   TÜRBAN'DA MUTABAKAT ABD ile Fransa'daki türban ve dini sembollerle ilgili uygulamalar bu ülkelerin yöneticilerine sorulmalı. Bunu Türkiye'de toplumsal mutabakatla çözümleme gayreti içindeyiz. Bunu gündemde tutma gayretim olamaz. 
   ORDU Türkiye'de ordunun siyaseti etkilediği anlayışı söz konusu değildir. Türkiye'de sivil hükümet iş başındadır. Ordunun görevi Anayasa içinde tanımlanmıştır. Bunun dışında herhangi bir icraatı yoktur. 
   KIBRIS'TA TOPRAK VEREBİLİRİZ Adanın şu an yüzde 36'sı KKTC'nin yaşam alanıdır. Belli bir oranda bu tür toprağı verebiliriz. Biz garantör ülke olarak tavsiye ederiz, KKTC bu yaklaşımı gösterir. 
   TERÖRİST FAALİYETLER Türkiye Cumhuriyeti hükümetlerinin Güneydoğu'daki isyanları güç kullanarak bastırdıkları görüşü yanlış. Buna ben sadece terör örgütlerinin terör eylemleri olarak bakıyorum. Bu örgütler sadece ırkçılık yaparak Kürt kökenli vatandaşlarımızı kendi yanlarına çekme gayreti içindeler. Benim koordinatörüm Vanlı. Dış politika danışmanım Siirtli. Eşim Siirtli. Ben de Siirt milletvekiliyim. 
   LİDERDE KARİZMA Bir siyasetçide bulunması gereken en önemli özellikler dürüstlük, donanımlı olmak, halkıyla iç içe olmaktır. Halkına yüksekten bakan siyasetçinin geleceği olmaz. Kariyerden çok karizma önemlidir. 
   KÜRT HALKI OTONOM İSTER Irak'ın kuzeyinde Kürt grupların etnik kökene dayalı federasyon talebi sakıncalı. İleride Kürt halkı da kendi içinde paramparça olur, o zaman mezhebi kökene dayalı otonom istenir. Hesaplar iyi yapılmalı. 
   ORTADOĞU BARIŞI İsrail'in yaşama hakkının tehdit edilmesine Türkiye razı olamaz. Aynı şekilde Filistin devleti de tanınmış ve güvenli sınırlar içinde İsrail devletiyle yan yana yaşamalı ve Filistin halkının güvenlik ve refahı da garanti altına alınmalıdır. Ortadoğu'da barış, ABD ve Avrupa'nın olumlu katkılarıyla sağlanabilir. Bölge ülkeleriyle birlikte bir süreç başlatılmalıdır. Bu İstanbul süreci olabilir. n BOSTON Milliyet 
   
   'Düz hat için belli oranda toprak'    Boston'da kaldığı Charles Otel'de gazetecilerle bayramlaşan Başbakan Tayyip Erdoğan, soruları da yanıtladı. Harvard Üniversitesi'nde yaptığı konuşmada söylediği "KKTC'de belli bir oranda toprak verebiliriz" sözünün hatırlatılması üzerine Erdoğan, şöyle konuştu "Harita boyutuyla alakalı bir konuda, adeta istatistiki çizgiler görünümü verecek bir yapıdansa düz bir hattı oluşturabilmek için belli bir oranda, ki bu müzakereler sonucunda ortaya çıkar, toprak konusunda çözümü kolaylaştırmak için olumlu yaklaşımda bulunulabilir." 
   
   
   
</TEXT>
</DOC>
