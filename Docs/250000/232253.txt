<DOC>
<DOCNO> 232253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun26.html </URL>
<DATE> 2004/04/17/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
"Türkiye ile müzakerelere başlanması birkaç yıl sonra olmalı" 
</HEADLINE>
<TEXT>

     Almanya'da muhalefette bulunan Hür Demokrat Parti'nin FDP Avrupa Parlamentosu milletvekili aday listesinde ilk sırada yer alan Silvana Koch-Mehrin, Türkiye ile AB üyelik müzakerelerine başlanması konusunda birkaç yıl sonra karar alınması gerektiğini savundu. 
     Koch-Mehrin, FDP Saksonya-Anhalt eyaleti parti teşkilatı tarafından Halle kenti yakınlarındaki Eisleben kasabasında düzenlenen kurultayda yaptığı konuşmada, Türkiye ile üyelik müzakerelerine başlanması konusunda bu yılın sonunda karar alınmasının erken olduğunu öne sürerek, ''Türkiye ile AB üyelik müzakerelerine başlanması konusunda birkaç yıl sonra karar alınmalı'' dedi. 
     Türkiye'nin önemli bir reform sürecinin henüz başında bulunduğunu savunan Koch-Mehrin, öncelikle AB'nin yeni 10 üye ülkeyle rahat bir şekilde genişleyip genişleyemeyeceğinin görülmesi gerektiğini söyledi. 
     
</TEXT>
</DOC>
