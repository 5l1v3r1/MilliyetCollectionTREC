<DOC>
<DOCNO> 243442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/guncel/gun90.html </URL>
<DATE> 2004/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Boşluğa doğru konuşma sanatı .. 

AB Dış İlişkiler Komisyonu Başkanı Chris Patten, düştüğü derin terbiyesizlik ve bilgisizlik kuyusundan Atatürk'ün yaptığı reformları övdükten sonra, derin devletin kurucusu olduğunu zırvalamış. Böyle durumlarda gözler birini arar. Hani ekrana çıkıp, objektifin içine bakarak, sanki o şahıs karşısındaymış gibi, haddini bildiren birini. Salı gecesi, o birisi çıktı, Patten'a haddini bir güzel bildirdi ekrandan. Cümlelerinden birkaçını yazalım, bakalım bulabilecek misiniz kim olduğunu 
Önce ne demiş dinleyelim, sonra gereken cevabı vericem ..Sayın seyirciler, kendimi zor tutuyorum. Başka bir şey dememek için, Sevgili Patten diyorum ..Patent midir ne haspa ..Lozan'da hüngür hüngür ağladınız .. Atatürk'ün adını ağzına almadan önce abdest al Patten efendi ..Tarih bilmeden ne diye dış ilişkiler sorumlusu yapmışlar seni Patten denilen şahıs, aklını başına topla ..Bayağı da tansiyonumu çıkardı bu Patten denilen vatandaş .. 
Evet, tarz belki tanıdık geliyor ama ne yazık ki yanıldınız. Reha Muhtar değil, HaberTurk'te gece haberlerini sunan Meriç Köyatası. Reha Bey kendini musikiye verdiğinden beri, haddi bildirilecekler sayısındaki artışla Meriç Köyatası tek başına savaşıyor. Boşalan yerler doluyor kısacası... Valla Reha Muhtar'ın yerinde olsak, "konseptimizin" çalındığını iddia eder telif isterdik. Vermez ama, ters bi adama benziyor... 

Bir tane de yedek lastik koymak lazım... 
Stephen Nelly stepnenin mucidi 

Korkma Elvan .. 

Eski Afrikalı, milli atlet Elvan Abeylegesse'nin başına gelenler, yakında dizi olur. Geçtiğimiz günlerde, Atina olimpiyatları için Bolu'da kamp yaparken, bir koşu gidip Katar'daki Grand Prix'de birinci oluşunu ve dönüşte kampa ulaşmak için kamyonet ve minibüslerle nasıl süründürüldüğünü anlatmıştık... 
Şimdi de kızcağız, milli atletler Kemal Koyuncu ve Tezeta Dsela ile birlikte tesislere 2 km. uzaklıkta antrenmanlarını bitirdikten sonra kendilerine göre ayı, tesis müdürüne göre ise buzağının saldırısına uğradılar... 
Elvan, "Arkadaşlarıma kaçın dedim. Emin olmak için, biraz koştuktan sonra durdum. Gerçekten ayı olduğunu gördüm." diye olayı anlattı. Her ne kadar arkadaşı Tezeta ayıyı "inek" sansa da, kendisi kaçarken durup hayvanın plakasını almış, ayı olduğundan emin... 
Sevgili Elvan ve arkadaşlarına, artık korkmamalarını, gönül rahatlığıyla antrenman yapabileceklerini duyuralım. Çünkü, daha yeni ayı avından dönen ve geçen hafta yaptığı ayısal ayı avlama sanatı ile ilgili açıklamalar ile gündeme oturan Ufuk Güldemir, olay yerine hareket etmiş durumda. Değil 2 km. isterseniz 50 km. uzaklaşın tesislerden. Ufuk ağabeyiniz gelecek, ayı derdi sona erecek. Hadi iyi çalışmalar... 

Eurovision'da sayısız kere 'komşu' diyen Bülend Özveren'in duymaktan nefret ettiği atasözleri Top5 

1 Komşu komşunun külüne muhtaçtır... 
2 Ev alma komşu al... 
3 Komşuda pişer, bize de düşer... 
4 Kötü komşu insanı mal sahibi yapar... 
5 Komşunun tavuğu komşuya kaz görünür... 

3D 
"Çok dijital görüntün..." b b 
</TEXT>
</DOC>
