<DOC>
<DOCNO> 214730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/soneko10.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Başkanı Bilgin, bankacılarla bir araya geldi... 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, bankacılarla İstanbul'da tanışma toplantısında bir araya geldi. 
     Türkiye Bankalar Birliği'nin Ak Merkez'deki ofisinde gerçekleşen toplantıya, Birlik üyesi bankaların 50'nin üzerindeki üst düzey yöneticisi katılıyor. 
     Tevfik Bilgin, basına kapalı gerçekleşen görüşme öncesi gazetecilerin toplantının içeriğine ilişkin sorusu üzerine, bir tanışma toplantısı olduğunu belirterek, şunları söyledi 
     ''2.5 aydır gelmek istiyoruz, hava muhalefeti gibi nedenlerle gelemedik. Zaten tanışıyoruz, ama karşılıklı hem resmi bir tanışma, hem sorunları dinleme anlamında bir toplantı.'' Toplantıda, PTT'nin de Posta Bank ile ilgili projesinin tanıtımının yapılacağı bildirildi. 
     Bilgin'in Türkiye Bankalar Birliği üyesi bankaların yöneticileriyle İstanbul'da 22 Ocak'ta yapacağı toplantı, olumsuz hava koşulları nedeniyle ertelenmişti. 
     
</TEXT>
</DOC>
