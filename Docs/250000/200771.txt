<DOC>
<DOCNO> 200771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/spor/spo01.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce yine döktürdü 
</HEADLINE>
<TEXT>

   Ahmet-Giunti kavgası sonrası 'Tımarhane mi yönetiyorsun ' sorularıyla karşılaştım... Okan'ı iskeleden geri çağırdım, şimdi de 'İntihar edecekti, Lucescu vazgeçirdi' dersiniz... Burada 52 bin kişi olacak ama kendi toprağımız daha farklı. Evdeki toprak, ev toprağıdır... 
      ORHAN YILDIRIM 

   
   Romanya'dan sorgu 
   SİYAH-Beyazlı ekibin teknik patronu, takımda yaşanan gerilimden doğan rahatsızlığını dile getirdi. Ahmet Dursun - Giunti kavgasının medyaya yansıması ve yardımcısı Feyyaz Uçar'ın Adana maçı sonrası basın toplantısını terketmesine kızan Rumen hoca, "Romanya'dan aranıp, 'Tımarhane mi yönetiyorsun, takımda kafadan sorunlu insanlar mı var ' şeklinde sorularla karşılaştım. Ben Feyyaz'ı her konuda hazırlamaya çalışıyorum" dedi. 
   
   'Beraberlik yetmez' 
   BALDEUEGERSEE Gölü kenarındaki yürüyüş sırasında basın mensuplarına dert yanan Rumen hoca, iskeleye çıkan Okan'ı geri çağırırken, gazetecilere takılmaktan da edemedi. Lucescu, "Şimdi de 'Okan intihar edecekti, Lucescu vazgeçirdi' yazarsınız" diye konuştu. Chelsea maçından mutlak galibiyet isteyen tecrübeli hoca, "Beraberlik yetmiyor. Prag'da nelerin olup biteceğini düşünmeden oynamak istiyoruz. Sadece kazanmak için oynayacağız" diye konuştu. 
   
   'İlhan'ın vakti geldi' 
   GIUNTI'NİN cezalı olmasının büyük kayıp olduğunu vurgulayan Lucescu, "Ama merak etmeyin, sahaya 11 kişiyle çıkacağız. Londra'da 45 dakika 10 kişi oynamıştık. Umarım aynı şey tekrar başımıza gelmez. Birçok maçımızda, düdükten sonra topa vuranlar oldu. Bu tür şeyler hep bizim başımıza geliyor" yorumunu yaptı. İlhan'a da destek veren Lucescu, "Beşiktaş için önemli goller attı. Yarın da bugün gol atmak için vakti olacak" diye konuştu. 
   
   'Adalet istiyorum' 
   UEFA'NIN kararının kendilerini daha da hırslandırdığının altını çizen Beşiktaş'ın hocası, şöyle devam etti "Burada 52 bin kişi olacak ama kendi toprağımız daha farklıdır tabii. Evdeki toprak, ev toprağıdır. İngiltere'de de bombalar patladı ama Türk takımları orada oynadı. Bizler oraya gittik, teröre karşı yapılan protestoları gördük. Ben sadece diğer büyüklere karşı olduğu gibi bize de adaletli davranmalarını istiyorum". 
   
   Tümer yedekte    Sergen'i ilk onbirde düşünen Lucescu, Tümer'i kenara çekip, Giunti'nin yerine Ahmet Yıldırım'a forma vermeyi planlıyor 
   Okan'ın yerine Kaan 
   BEŞİKTAŞ dün akşam Arena Stadı'nda maç saatinde yaptığı idmanla hazırlıklarını tamamladı. Yaklaşık 1.5 saat süren çalışmada Lucescu, Chelsea karşılaşmasında uygulayacağı taktik üzerinde durdu. Çift kale sırasında bileğinden sakatlanan Sergen'in antrenmanı yarım bıraktığı fakat bugün oynayacağı öğrenildi. Lucescu, Okan Koç'un yerine sağ kanatta sakatlığı geçen Kaan Dobra'ya şans verecek. 
   
   'Tarihi karşılaşma' 
   RUMEN hocanın, son dakika değişikliği ile Tümer'i yedeğe çekip, Giunti'nin yerine Ahmet Yıldırım'ı sahaya sürmeyi düşündüğü öğrenildi. Bu arada gurbetçilere teşekkür eden Kaptan Tayfur, "Terör ile sporu ayırmak gerekir. Gurbetçilerimizin bu tarihi karşılaşmayı milli maç havasına sokması bizi motive ediyor" dedi. İzin alarak Almanya'ya giden Ahmet Dursun'un kampa katılması şaşkınlık yarattı. 
   
   Müjdeli haber    CENGİZ MALGIR 

   CHELSEA'NİN iki Arjantinli yıldızı Juan Sebastian Veron ve Hernan Crespo bugün forma giyemeyecek. Sakatlığı nedeniyle üç maçtır oynayamayan Veron, Londra'da bırakıldı. Leeds United karşılaşmasında baldırından sakatlanan Crespo da Almanya'ya götürülmedi. Hafif sakatlıkları bulunan Makelele ve Lampard'ın ise oynayabilecek durumda olduğu bildirildi. Teknik Direktör Ranieri, Lucescu'nun takımını Milan'a, Sergen'i de Totti'ye benzettiği yorumu üzerine, "O söylüyorsa inanıyorum, doğrudur" dedi. 
   
   Kartal'a yakışır    Beşiktaş, Şampiyonlar Ligi'ndeki kaderini belirleyecek maçta Almanya'da 21.45'te Chelsea ile kapışacak, rakibini yine devirip, ilk kez 2. tura adını yazdırmaya çalışacak 
   
   Lucescu'nun karnesi TÜRÜ O G B M A Y UEFA 10 4 3 3 17 10 Ş.L. 5 2 1 2 5 5 TOPLAM 15 6 4 5 22 15 
   
   Avrupa'da Beşiktaş KUPA O G B M A Y Ş.K.K. 51 18 10 23 57 75 K.G.K. 20 4 4 12 21 38 UEFA 26 9 7 10 34 32 TOPLAM 97 31 21 45 112 145 
   NOT Hükmen galibiyetler toplama alınmıştır. 
   
   E GRUBU TAKIMLAR O G B M A Y P Stuttgart 5 4 0 1 9 4 12 M.United 5 4 0 1 11 2 12 G.Rangers 5 1 1 3 3 7 4 Panathinaikos 5 0 1 4 2 12 1 
   21.45 G.Rangers - Panathinaikos 
   21.45 M.United - Stuttgart 
   
   F GRUBU TAKIMLAR O G B M A Y P Real Madrid 5 4 1 0 10 4 13 Porto 5 3 1 1 8 7 10 Marsilya 5 1 0 4 8 10 3 Partizan 5 0 2 3 2 7 2 
   21.45 Real Madrid - Porto 
   21.45 Partizan - Marsilya 
   
   H GRUBU TAKIMLAR O G B M A Y P Milan 5 3 1 1 3 1 10 Ajax 5 2 0 3 5 5 6 Celta 5 1 3 1 5 5 6 C.Brugge 5 1 2 2 3 5 5 
   21.45 Milan - Celta 
   21.45 Club Brugge - Ajax 
   
   
</TEXT>
</DOC>
