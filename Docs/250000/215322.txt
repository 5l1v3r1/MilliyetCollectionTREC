<DOC>
<DOCNO> 215322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sonspo21.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Diyarbakırspor 2 
</HEADLINE>
<TEXT>

     Birinci Süper Futbol Ligi'nde yapılan Diyarbakırspor - Fenerbahçe karşılaşması 2-2 berabere sonuçlandı 
     
     İLK YARI 

     8. dakikada Murat Hacıoğlu'nun ceza alanının dışından sert şutunda, top kaleci Volkan'da kaldı. 
     1dakikada Hasan'ın sağdan kullandığı köşe atışında ceza alanı içinde oluşan karambolde topla son anda buluşan Cumhur, sağ çaprazdan uzak direğe yerden bir vuruşla meşin yuvarlağı filelere gönderdi 1-0. 
     13. dakikada sağ kanattan hareketlenen Hasan, topu ceza alanı içindeki Murat Salar'a attı. Bu futbolcu uygun durumda kötü bir vuruşla meşin yuvarlağı auta gönderdi. Aynı dakika içinde Bakadal'ın ceza alanı içinde yerden şutunda, kaleci Volkan topu iki hamlede kontrol etti. 
     14. dakikada Van Hooijdonk, yaklaşık 35 metreden kullandığı serbest atışta topu doğrudan kaleye gönderdi. Topu iyi izleyen kaleci Şenol, son anda yatarak direğin dibinde meşin yuvarlağı kornere çeldi. 
     17. dakikada Ümit'in sağdan kullandığı köşe atışında altıpas çizgisi önünde iyi yükselen Luciano, topa kafayla vurdu. Üst direkten dönen meşin yuvarlağı iyi izleyen Nobre'nin vuruşunda, meşin yuvarlak kaleci Şenol'da kaldı. 
     31. dakikada soldan ceza alanına giren Bakadal'ın uygun pozisyondavuruşunda, kaleci Volkan topu kontrol etti. 
     41. dakikada Tuncay'ın soldan ortasında altıpas içinde Luciano ayağının topuğuyla şık bir vuruş yapmasına rağmen, top üstten auta gitti. 
     Maçın ilk yarısını da Diyarbakırspor, 1-0 önde kapadı. 
     
</TEXT>
</DOC>
