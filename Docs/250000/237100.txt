<DOC>
<DOCNO> 237100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/yasam/yas05.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Newsweek dergisi ABD'de bir 'Nazi lideri' doğuyor 
</HEADLINE>
<TEXT>


Newsweek, son sayısında ABD'li ırkçıları örgütleyen Billy Roper'a geniş yer ayırdı 


Newsweek dergisinin haberine göre, Billy Roper isimli eski bir öğretmen, Arkansas'ta 'Beyaz Devrim' adında bir örgüt kurdu ve ırkçı grupları bu çatı altında birleştirdi. 'Irkçılığın yükselen yıldızı' olarak tanımlanan 'Nazi lideri' Roper'ın, Yahudiler, Afrika kökenli Amerikalılar ve diğer azınlıklarla 'mücadele' ettiği ifade edildi. 

11 Eylül 'sempatizanı' 
Roper, dergiye verdiği demeçte, "Yahudiler, toplumumuzda nüfuslarıyla orantısız bir etkiye sahip. 'Beyazlar' kendi hakları için mücadele etmeliler" dedi. Roper'ın, 11 Eylül saldırılarından bir gün sonra internet sitesinde yayımladığı mesajda, "Benim açımdan birisinin Yahudileri öldürmek üzere bir uçağı bir binaya yöneltmesinin mahzuru yok. Düşmanımın düşmanı, benim dostumdur" dediği hatırlatıldı. Haberde, Roper'ın siyahlara eğitimde eşitlik hakkı verilmesinin 50. yıldönümünde büyük bir gösteriye hazırlandığı da belirtildi. 


</TEXT>
</DOC>
