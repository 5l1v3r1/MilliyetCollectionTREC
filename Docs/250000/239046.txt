<DOC>
<DOCNO> 239046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko25.html </URL>
<DATE> 2004/05/11/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Çin'de hammadde fiyatları arttı... 
</HEADLINE>
<TEXT>

     Kamil Erdoğdu 
Çin'deki hammadde fiyatlarının yılın ilk çeyreğinde yüzde 23'lere varan oranlarda artış gösterdiği açıklandı. 
     Çin Devlet İstatistik Müdürlüğü'nün verilerine göre, petrol fiyatları yılın ilk çeyreğinde geçen yılın aynı dönemine oranla yüzde 9.5, yakıt fiyatları yüzde 2.3, demirli metal fiyatları yüzde 23.8 ve demir dışı metal fiyatları da yüzde 20.5 arttı. 
     Öte yandan, Çin'in 2004 yılındaki hammadde tüketiminin 9 trilyon yuanı 1.1 trilyon ABD Doları bulacağı bildirildi. 
     Çin Lojistik Bilgi Merkezi tarafından yapılan açıklamada, yılın ilk çeyreğinde Çin'deki hammadde satışlarının 2 trilyon yuanı 241 milyon ABD Doları geçtiği ve bu rakamın geçen yılın aynı dönemine oranla yüzde 22.5 arttığı kaydedildi. 
     Söz konusu merkezin tahminlerine göre, Çin'in hammadde tüketimi yılın genelinde yüzde 20 civarında artacak. 
     Merkezde görev yapan uzmanlar, hammadde satışındaki hızlı artışın yılın ilk çeyreğinde Çin'in gerçekleştirdiği hızlı ekonomik büyümeden kaynaklandığını belirttiler. 
     Ocak ve Şubat aylarında Çin'in sanayi ürünleri satışı yüzde 28.9, ağır sanayi ürünleri satışı da yüzde 33.9 artarken, sabit yatırımlar yüzde 32.8 arttı. 
     
</TEXT>
</DOC>
