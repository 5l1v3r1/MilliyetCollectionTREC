<DOC>
<DOCNO> 240217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun01.html </URL>
<DATE> 2004/05/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Kerbela'da çatışmalar sürüyor... 
</HEADLINE>
<TEXT>

     Irak'ın Kerbela kentinde Amerikan ordu birlikleri ile Şii milis lideri Mukteda Sadr'ın silahlı güçleri arasında çatışmalar sürüyor. 
     İngiliz Reuters haber ajansının bildirdiğine göre, bu sabahki çatışmada Amerikan askerleri 2 Iraklı milisi öldürdü. Amerikan keskin nişancıları Hazreti Hüseyin ve İmam Abbas türbeleri çevresindeki yapıların çatılarına mevzilenerek çevreyi denetim altına almaya çalıştı. Amerikan savaş helikopterleri de, Hazreti Ali'nin türbesinin yer aldığı kutsal Necef kentinde ana karargahı bulunan Mukteda Sadr'ın 30 Kerbela'daki çalışma binasına top ateşi açtı. 
     Son günlerde Sadr'ın Mehdi Ordusu milisleri güney kentlerinde polis karakolları ve hükümet binalarını ele geçirdi. Kerbela'da ABD yönetimine bağlı emniyet müdürlüğü, denetimin, ana cephanelik dahil halen ellerinde olduğunu bildirdi. 
     
</TEXT>
</DOC>
