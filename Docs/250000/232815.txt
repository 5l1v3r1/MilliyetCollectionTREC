<DOC>
<DOCNO> 232815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko36.html </URL>
<DATE> 2004/04/19/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
TGSD, Güneydoğu'ya yatırım yapmak istiyor... 
</HEADLINE>
<TEXT>

     Türkiye Giyim Sanayicileri Derneği'nin Güneydoğu'ya yatırım yapmak istediği bildirildi. 
     Diyarbakır Ticaret ve Sanayi Odası Başkanı Kutbettin Arzu, yaptığı açıklamada, TGSD'den yaklaşık 50 kişiden oluşan heyetin 22-25 Nisan tarihleri arasında Malatya, Adıyaman, Şanlıurfa ve Diyarbakır'ı kapsayan bir gezi yapacağını söyledi. 
     TGSD heyetinin yatırımın nasıl yapılacağı konusunda bölgede incelemelerde bulunacağını, bu amaçla işadamlarıyla görüşeceklerini ifade eden Arzu, şöyle dedi 
     ''TGSD bölgeye yatırım yapmak istiyor. Bu gezinin düzenlenmesi için 2 yıldır görüşüyoruz. Gezi sayesinde İstanbullu sanayiciler bölgedeki işadamlarını tanıyacak ve ortak çalışma zemininin oluşması sağlanacaktır. 25 Nisan'da Diyarbakır'a gelecek olan heyet işadamlarıyla toplantı yaptıktan sonra fabrikaları gezecekler.'' 
     
</TEXT>
</DOC>
