<DOC>
<DOCNO> 228106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/ekonomi/eko07.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi rekortmeni bir yılda 52 basamak indi 
</HEADLINE>
<TEXT>

   Önceki yıl 13 trilyonluk gelirle Ankara rekortmeni olan Cemil Özgür, bu yıl 590 milyarla 52'nciliğe düştü 
   ANKARA Milliyet 
   
   Ankara'da 2002 gelirleri üzerinden Gelir Vergisi ikincisi olan Cemil Özgür, 2003 gelirleri üzerinden yapılan sıralamada 52'nciliğe düşerken, 2002'nin ikincisi Talip Kahraman, 2003'te birincilik sırasına yükseldi. 
   Bir önceki yıl 13 trilyonluk matrah beyanı ve 6 trilyonluk vergi ile birinci olan Özgür'ün şirketinden yapılan açıklamada, 2002'de bitirilen Tunceli Uzunçayır Barajı ve 2 otoyol nedeniyle yüksek gelir beyan edildiği, ancak geçen yıl bitirilen bir proje olmadığı kaydedildi. Özgür'e 2003 için 590 milyar ticari kazanç beyanından 245 milyar lira vergi tahakkuk etti. 
   18.6 trilyon liralık tahakkukla bu yılın birincisi olan Talip Kahraman'ı rekortmen yapan 41.5 trilyon liralık gelirin tamamı faiz geliri. İnşaat sektöründe faaliyet gösteren Kahraman'ın mali danışmanı, turizm ve inşaat sektöründeki yatırımlar henüz tamamlanmadığından şirket k rı oluşmadığını söyledi. 
   Koç Holding Şeref Başkanı Rahmi Koç ise 8.3 trilyon liralık beyan ve 3.5 trilyon liralık tahakkukla Ankara ikincisi oldu. 
   
   
</TEXT>
</DOC>
