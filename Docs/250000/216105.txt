<DOC>
<DOCNO> 216105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/ekonomi/eko08.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes Lions 2004'te geri sayım başladı 
</HEADLINE>
<TEXT>

   
   Milliyet Gazetesi'nin Türkiye Temsilciliğini üstlendiği ve geçen sene Türk reklam ajanslarının ilk defa Gümüş ve Bronz Aslan kazandığı Cannes Lions 2004 Reklam Festivali için delege kayıtları başladı. 
   19 Ocak'ta başlayan kayıtlarda bir hafta gibi kısa bir sürede kayıt yaptıran delege sayısı binin üzerine çıktı. Bu sene ilk olarak 20 - 23 Haziran 2004 tarihlerini kapsayan dört günlük paket delegelere seçenek olarak sunuluyor. Geçen sene 50'ncisi görkemli bir şekilde gerçekleştirilen Cannes Lions Uluslararası Reklam Festivali, Türk reklam sektöründen büyük ilgi gördü. Bir önceki sene 18 olan delege sayısı geçen sene 73 idi. 
   7 Mayıs 2004 tarihinde sona erecek olan delege başvuruları www.canneslions.com web sitesi üzerinden yapılabiliyor. Ayrıca, aynı web sitesinden çalışma gönderimi için başvurular 6 Şubat 2004 tarihi itibari ile yapılabilecek. 20 - 26 Haziran 2004 tarihleri arasında gerçekleştirilen Cannes Lions Festivali'nde bu sene yeni bir uygulama başlıyor. Festivalin tümüne katılmak istemeyen doğrudan pazarlama ve medya satınalma ve planlama profesyonelleri için ayrı seminer programlarının yer aldığı üç günlük paket program oluşturuldu. 
   
   
</TEXT>
</DOC>
