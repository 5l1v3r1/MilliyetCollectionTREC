<DOC>
<DOCNO> 240587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/guncel/axgun01.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem ağladı, hem güldü 
</HEADLINE>
<TEXT>


Eurovision galibi Ruslana, gözyaşlarına h kim olamadığı basın toplantısında, sevincini annesi ve babasıyla paylaştı 

DENİZ ALTUNTAŞ 

49. Eurovision Şarkı Yarışması'nda birinciliği göğüsleyen Ruslana Lyzichko dün düzenlenen basın toplantısında zafer coşkusuyla hem güldü, hem ağladı. Toplantıya kendisine 280 puanla birincilik kazandıran "Wild Dance" isimli şarkıyı söyleyerek başlayan Lyzichko, "Dans ve koreografi çok önemli. Bu bir imaj, kendini anlatım meselesi. Ama müziği ink r edemezsiniz" dedi. 
Toplantı sırasında gözyaşlarına h kim olamayan Ruslana Lyzichko, annesi Nina ve babası Stefan Lyzichko'ya sarıldı. 
Türkiye'ye ve İstanbul'a övgüler yağdıran Ruslana, eşi Aleksandr Snafontov'u ise önce dudaklarından öptü, ardından da eşine ödül verdi. 

'Büyük aşkıma teşekkür' 
Lyzichko, "Bu ödülü hem öğretmenim, hem de kocam olan hayatımı paylaştığım insana veriyorum. Hiç yanımdan ayrılmayan büyük aşkıma teşekkür ederim. Bu mutluluğu hayatım boyunca yaşayacağım" diye konuştu. 
Ruslana Lyzichko basın toplantısında kendisine gelen tebrik telefonlarının mesajlarını da okumayı ihmal etmedi. 


</TEXT>
</DOC>
