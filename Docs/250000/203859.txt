<DOC>
<DOCNO> 203859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yasam/yas04.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya mucize çifti konuşuyor 
</HEADLINE>
<TEXT>

      FRANKFURT Milliyet 
   
   Belçika'nın Fransa sınırı yakınlarında 11 kişiye mezar olan otobüsten mucizevi biçimde kurtulan Tanju ve Filiz Soytepe çiftinin hik yesine Alman basını geniş yer verdi. 
   Üç hafta önce evlenen çift, arkadaşlarının Paris'te bir hafta sonu ayarladığını, ancak ölümün eşiğinden döndüklerini anlattı. Otobüsün yol kenarındaki duvara çarptığını ve bir anda alev aldığını söyleyen Tanju Soytepe, önce ayaklarıyla, daha sonra da demir bir çubukla otobüsün camını kırmaya çalıştığını, ancak başaramadığını söyledi. 
   
   'Kucakladım ve fırladım' 
   Öleceklerini düşündükleri sırada bir kapının açıldığını belirten Tanju Soytepe, kendilerini dışarıya attıklarını söyledi. Otobüsten kurtulan ancak nişanlısını kaybeden diğer Türk Atilla Yılmaz'ın, Paris gezisini, internette katıldığı bir yarışmada kazandığı öğrenildi. 
   
   
</TEXT>
</DOC>
