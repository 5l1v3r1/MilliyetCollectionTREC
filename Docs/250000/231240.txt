<DOC>
<DOCNO> 231240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun31.html </URL>
<DATE> 2004/04/14/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Bush ve Kerry kafa kafaya gidiyor... 
</HEADLINE>
<TEXT>

     ABD Başkanlık seçimlerine 6 ay kala, kamuoyu yoklamalarında iki aday da başa baş görünüyor. 
     ''Savaş alanı 2004'' adıyla bugün yayınlanan kamuoyu yoklamasının sonuçlarına göre, Demokrat aday John Kerry'nin desteği yüzde 49, Başkan George W. Bush'un desteği ise yüzde 48. 
     Yoklamaya göre, Bush güçlü liderlik gibi kişisel özellikler ile terörizme karşı mücadeleyi ve Irak'ta savaşı yürütme tarzı konularında, Kerry ise şefkat gibi özellikler, ekonomi ve sağlık politikaları konusunda önde görünüyor. 
     Ancak kamuoyu yoklamasına katılanların iki adaya karşı desteğinin ''güçlü'' olması konusunda Bush daha önde. Yoklamaya katılanlardan Bush'la ilgili duygularının güçlü olduğunu söyleyenler yüzde 38'ken, Kerry için bu oran yüzde 26. 
     Yoklamanın Irak'ta son haftalarda çatışmaların şiddetlenmesinden önce yapıldığı belirtildi. 
     Kamuoyu yoklaması, 28-31 Mart tarihleri arasında, oy kullanması beklenen bin kişi arasında yapıldı. 

     
</TEXT>
</DOC>
