<DOC>
<DOCNO> 202879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/yasam/ayas.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzin gelene kadar cinayetleri işledi 
</HEADLINE>
<TEXT>

   Akıl hastası raporu da olan Şinasi Karadurmuş, eşini ve dört aylık kızını öldürdü polis ise katili 'durdurmak' için 3 saat savcılıktan izin bekledi 
      EROL KÜÇÜKOĞLU DHA 
   
   Ordu'da imam nik hıyla yaşadığı eşi ve kızını öldüren Şinasi Karadurmuş'un, savcılık izni isteyen polislerin üç saat gecikmeli harekete geçmesi nedeniyle durduralamadığı öne sürüldü. 
   Karadurmuş 43 , pazartesi akşamı sinir krizi geçirdi sakinleştirici iğne yapıldıktan sonra evine döndü. Ancak önceki gün eşiyle kavga etmeye başladı. Komşuların haber verdiği Cengiz Aktaş, ablasının evine geldiğinde içeri giremeyince polisten yardım istedi. 
   
   Üç saatlik mücadele 
   İddiaya göre, saat 11.00 sıralarında zili çalan polisler, yanıt alamayınca savcılık kararı olmadan içeri giremeyeceklerini belirterek ayrıldı. Cengiz Aktaş ise önce savcılığa, ardından karakola gitti. Ancak polisler yanlışlık olduğunu, 'arama izni' çıkarılması gerektiğini söyledi. Sonunda izni alan Aktaş, saat 14.00 sıralarında polis ve çilingirle eve döndü. Başına sert bir cisimle vurarak öldürdüğü Nilgün Aktaş 31 ve 4 aylık kızı Dilan'ın başında çıplak beklerken bulunan Karadurmuş gözaltına alındı. Oğlunun 20 yıldır rahatsız olduğunu söyleyen Zekiye Karadurmuş, "Akıl hastası olduğuna dair raporu var" dedi. 
   
   'H l yaşıyorlardı' 
   Eve ilk gelen ekibi suçlayan Aktaş, "O sırada hepsi yaşıyordu. İçeriden yüksek müzik sesi geliyor, bağırışmalar geliyordu. 'Öldürebilir' dedim. Gerekli izni alıncaya kadar üç saat geçti. İlk geldiklerinde eve girmiş olsalardı, ablamı ve yeğenimi kurtarabilirdik" diyerek gözyaşı döktü. 
   
   'Kendileri girseydi' 
   Ordu Emniyet Müdürü Ömer Sağırkaya, "Savcılık izni olmadan kapıyı açıp içeri giremem. Aile bizi suçlayacağına kapıyı kırıp girseydi. Burada onların ihmali var. Kimse maktulün ailesine bir şey demezdi ama bizim canımıza okurlardı" diye konuştu. 
   
   'Savsakladılar' 
   Polisin görevini savsakladığını savunan Ordu Barosu Başkanı Tevfik Karabulut ise şunları söyledi "Bazı konularda yazılı talimat beklenmez. Nöbetçi savcının görüşü alındıktan sonra içeriye girilebilirdi. Polis, sıradan bir aile kavgası olduğunu düşünerek yazılı talimat beklemiştir. Olay yerine giden polisler mevzuatı tam bilmedikleri için, böyle elim bir olay meydana gelmiş olabilir." 
   
   
</TEXT>
</DOC>
