<DOC>
<DOCNO> 200394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sonspo02.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Sociedad dağıldı 0-4 
</HEADLINE>
<TEXT>

     Şampiyonlar Ligi D Grubu'nda, Çarşamba günü Galatasaray ile karşılaşacak olan İspanya'nın Real Sociedad takımı, ligde kendi sahasında oynadığı maçta Real Betis'e 4-0 yenildi. 
     İspanyol 1. Futbol Ligi'nin 15. haftasında oynanan maçta, 4 ve 14. dakikalarda yediği gollerle hemen 2-0 yenik duruma düşen ve ilk yarıyı bu şekilde kapatan Real Sociedad, ikinci yarıda rakibinin gollerini engel olamayarak sahadan 4-0 yenik ayrıldı. 
     İlk 11'de sahaya çıkan ve 73 dakika oyunda kaldıktan sonra yerini Boris'e bırakan Nihat Kahveci, 7 kez top kaybetti. Kahveci, rakip takımın ceza sahası içinde 4 kez topla buluşmasına rağmen bunları değerlendiremedi. 
     Capi'nin 4, Joqauin'in 14 ve 58, Juanito'nun da 48. dakikada attığı gollerle puanını 18'e çıkaran Real Betis, lig sıralamasında 14'üncülüğe çıkarken, 15 puandaki Real Sociedad düşme hattının sınırında 17. sırada yer alıyor. 
     Bu arada Bask takımının teknik direktörü Raynald Denoueix, maç öncesinde, ''Takım olarak Galatasaray maçını düşünmeden sahaya çıkmalıyız'' derken, maçı yayınlanan Digital 'da yapılan yorumlarda, ''Real Sociedad'ın Çarşamba günü oynayacağı Galatasaray maçını çok fazla düşündüğü sahada belli oluyor. Özellikle, bu defansla oynarlarsa Çarşamba günü pek şansları olmaz. Bu sezon ligde umduğunu bulamayan mavi beyazlılar, sadece Şampiyonlar Ligi'nde bir üst tura çıkarak taraftarlarını sevindirebilirler. Ama bu yenilgi, Galatasaray maçı öncesi çok ağır'' ifadelerini kullanıldı. 
     
</TEXT>
</DOC>
