<DOC>
<DOCNO> 227777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/magazin/mag02.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğçe'nin yeni aşkı Beşiktaş'ın başkanı 
</HEADLINE>
<TEXT>

   Önceki gece birlikte Arto'yu izlemeye giden Kazaz ve Serdar Bilgili, basından kaçsa da içeride herkese aşklarını ilan ettiler 
      Deniz Altuntaş 
   
   Kenan Doğulu'dan geçen hafta ayrılan ve Paris'te işadamı Bülent Çavuşoğlu ile birlikte olduğu iddia edilen Tuğçe Kazaz'ın gerçek sevgilisinin Beşiktaş Kulübü Başkanı Serdar Bilgili olduğu ortaya çıktı. 
   Kazaz, önceki gece Arto'nun sahne aldığı Şamata Bar'daydı. Bilgili de Kazaz'dan bir süre sonra bara geldi. Aynı masaya oturan Kazaz ve Bilgili, zaman zaman el ele tutuştu. Sevgililer Arto'nun şarkılarıyla eğlendi. Yeni aşkıyla görüntülenmek istemeyen Bilgili, bara gazetecilerin alınmasını istemedi. 
   
   Boyu boyuna uygun 
   Uzun süredir küs olduğu Kenan Doğulu'ya gönderme yapan Arto, "Tuğçe, sonunda kendi boyuna uygun bir sevgili buldun" dedi. Arto sevgililer için "Bizimkisi Bir Aşk Hik yesi" şarkısını seslendirirken, Kazaz da sık sık ayağa kalkıp dans etti. Yalın'ın "Zalim" şarkısı sırasında, Kazaz'ın dansına, bir ara aynı masada oturduğu Hande Yener de eşlik etti. 
   
      Geceyi uzattıkça uzattılar 
   Normalde 04.30'a kadar sahnede kalan Arto, Bilgili şerefine programını bir saat uzattı. Bilgili ve Kazaz, birlikte objektiflere yakalanmamak için bardan ayrı ayrı çıktı. Bilgili ve Kazaz'ın eğlencesine, Yener'in yanı sıra Beşiktaş yöneticisi Mehmet Hanif, BPR'ın sahibi Banu Birkan ve Esra - Raif Dinçkök çifti de katıldı. 
   Kenan Doğulu ile Tuğçe Kazaz'ın iki yıl önce başlayan aşkı, geçen hafta bitmişti. Birlikte rol aldıkları Derimod reklamının tanıtımında "Reklam bitene kadar ayrılmamız yasak" diye açıklama yapınca, "Aşklarını paraya tahvil ettiler" eleştirilerine hedef olan çift, ayrılığı ihanetin getirdiği iddialarını ise ısrarla yalanlamıştı. 
   
   
   
</TEXT>
</DOC>
