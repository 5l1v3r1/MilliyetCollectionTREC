<DOC>
<DOCNO> 226883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/soneko36.html </URL>
<DATE> 2004/03/30/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Bütçe iki ayda 6.5 katrilyon lira açık verdi... 
</HEADLINE>
<TEXT>

     Konsolide bütçe, bu yılın iki aylık döneminde 6.5 katrilyon lira açık verdi. Bütçedeki faiz dışı fazla ise Şubat sonu itibarıyle 3.4 katrilyon lira olarak gerçekleşti. 
     Maliye Bakanlığı verilerine göre, Ocak-Şubat döneminde 2004 yılı bütçesinden 20 katrilyon 574 trilyon 912 milyar lira harcama yapıldı. Bunun 10 katrilyon 617 trilyon 949 milyar liralık bölümünü de faiz dışı harcamalar oluşturdu. 
     Bu çerçevede, 2004 yılı bütçesinden personel giderleri olarak 5 katrilyon 293 trilyon 371 milyar lira, sosyal güvenlik kurumları devlet primi olarak da 604 trilyon 830 lira çıkarken, mal ve hizmet alımları tutarı 301 trilyon 821 milyar lira olarak belirlendi. 
     İki aylık dönemdeki toplam faiz harcaması 9 katrilyon 956 trilyon 963 milyar liraya ulaşırken, cari transferlerin tutarı 4 katrilyon 141 trilyon 279 milyar lira oldu. 
     Yeni kod yapısına göre 2004 bütçesinde ilk 2 aylık dönemdeki sermaye giderleri 1 trilyon 849 milyar lira, borç verme 237 trilyon 22 milyar lira, yedek ödenekler de 37 trilyon 277 milyar lira olarak tespit edildi. 
     
     BÜTÇE GELİRLERİ 
     Ocak-Şubat döneminde bütçe gelirleri de 14 katrilyon 39 trilyon 632 milyar lira oldu. Bunun 11 katrilyon 893 trilyon 118 milyar lirası da vergilerden geldi. 
     Vergi dışı gelirlerin toplamı ise 1 katrilyon 604 trilyon 741 milyar lira olarak gerçekleşti. 
     Bütçe gelirlerinin 20 trilyon 596 milyar lirasını sermaye gelirleri, 181 trilyon 384 milyar lirasını alınan bağış ve yardımlar, 8 milyar lirasını alacaklardan tahsilatlar, 339 trilyon 785 milyar lirasını da katma bütçe öz gelirleri oluşturdu. 
     Böylece konsolide bütçe, Ocak-Şubat döneminde 6 katrilyon 5 trilyon 280 milyar lira açık verdi. Bütçedeki faiz dışı fazla ise 3 katrilyon 421 trilyon 683 milyar lira olarak hesaplandı. 
     
</TEXT>
</DOC>
