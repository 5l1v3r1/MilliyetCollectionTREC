<DOC>
<DOCNO> 201432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sontur10.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya İmam Hatip lisesi'nde türban eylemi sürüyor ... 
</HEADLINE>
<TEXT>

     Antalya Anadolu İmam Hatip Lisesi'nde bir grup öğrencinin başlattığı türban eylemi bugün de sürdü. 
     Antalya İmam Hatip Lisesi'nde, okul yönetimince, Milli Eğitim Bakanlığı'nın Kılık Kıyafet Yönetmenliği nedeniyle öğrencilerden Kuranıkerim dersi dışında başlarını açarak derslere girebileceklerinin bildirilmesi üzerine bir grup öğrencinin başlattığı eylem devam ediyor. Sabah okula gelen öğrencilerden bir grup, derslere girmedi. 
     Öğrenci velilerinden bazılarının da destek verdiği eylem sonrasında, Okul Müdürü Enver Sarıca tarafından öğrenciler, veliler ve öğretmenler toplantı yapılmak üzere içeri alındılar. 
     Toplantıdan sonra açıklama yapan Okul Müdürü Sarıca, böyle olaylar olmasını istemediğini belirterek, bu eylemin kısa sürede bitmesine çalıştıklarını kaydetti. 
     Bu olayın siyasi bir yönü olmadığını ifade eden Sarıca, ''Okulda, yönetmelikte yer alan kurallar uygulanacak'' diye konuştu. 
     

     
</TEXT>
</DOC>
