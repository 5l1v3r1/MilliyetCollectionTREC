<DOC>
<DOCNO> 244425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun47.html </URL>
<DATE> 2004/06/01/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Şiddet, Filistinli çocukların yaşamına hakimoldu. 
</HEADLINE>
<TEXT>

     Birleşmiş Milletlerin BM Batı Şeria'daki bir Filistin mülteci kampında düzenlediği etkinlik, Filistin-İsrail çatışmasının Filistinli çocukların yaşamına ne kadar hakim olduğunu gösterdi. 
     BM'nin, Uluslararası Çocuk Günü dolayısıyla Kudüs ve Ramallah arasındaki Kalandiye mülteci kampında düzenlediği etkinliğe, yaşları 6 ile 15 arasında değişen yaklaşık 150 çocuk katıldı. 
     Etkinlik sırasında birbirlerine savaş hikayeleri anlatan çocuklar, çatışmalarda ölen akrabalarının sayısını birbirleriyle yarıştırdılar. 
     Savaş sloganları atan 13 yaşındaki Musa Hüseyin, ''İsrailliler bu yerleri yıkıyor, biz buraları seviyoruz. İsrailli askerlere taş atarak buraları korumak zorundayız'' dedi. 
     Çatışmalardan birinde ölen 16 yaşındaki Filistinli bir çocuğun ''şehit'' olduğunu söyleyen 9 yaşındaki Bilal Odeh, kendisinin de şehit olmak isteyip istemediğine ilişkin bir soruya, ''İsrallilerin öldürdüğü kişilere 'şehit' denir, Allah onları cennete alır. Evet, kesinlikle isterdim'' diyerek yanıt verdi. 
     BM Filistinlilere Yardım Kuruluşu'nun UNRWA mülteci kamplarından sorumlu sözcüsü Sami Mışaşa, etkinliklerin amacının çocukları, kişisel olarak deneyimledikleri ya da televizyonda izledikleri şiddetten uzaklaştırmak olduğunu söyledi. 
     Şiddetin çocukların davranışları üzerinde derin etkileri olduğunu belirten Mişaşa, çocukların çok saldırgan davrandıklarını, bazılarının öğretmenlerine bile saldırdığını vurguladı. 
     
</TEXT>
</DOC>
