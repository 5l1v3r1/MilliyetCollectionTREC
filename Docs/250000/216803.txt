<DOC>
<DOCNO> 216803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur20.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali "Dün akşamdan itibaren 350 trafik kazası meydana geldi" 
</HEADLINE>
<TEXT>

     İstanbul Valisi Muammer Güler, Atatürk Havalimanı'nda basın mensuplarına yaptığı açıklamada, kar yağışı konusunda halka gerekli uyarının önceki gün yapıldığını kaydetti. 
     Güler, dün akşam saatlerinden itibaren yollarda meydana gelen buzlanmadan dolayı trafik kazaları gerçekleştiğini anlatarak, şunları söyledi 
     ''İstanbul'da, dün akşamdan itibaren çarpma nedeniyle 350'ye yakın maddi hasarlı kaza meydana geldi. Kazalarda 17 kişi yaralandı. Ayrıca, 1 tane de ölümlü trafik kazası var. 
     İlde bugün hava sıcaklıklarının eksi 2 dereceye kadar düşeceğini görüyoruz. Yarın kar yağışı olmayacak ve sıcaklıklar 5 ile 1 derece arasında değişecek. 
     Şu anda İstanbul'da, genel hayatı etkileyecek bir olumsuzluk söz konusu değil. Her türlü trafik kontrolü yapılıyor. Sürücüleri, don ve buzlanmaya karşı dikkatli olmaları yönünde uyarıyoruz.'' 
     
</TEXT>
</DOC>
