<DOC>
<DOCNO> 207155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/ekonomi/eko10.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TT'de yönetim ve yetki değişikliği teklifi 
</HEADLINE>
<TEXT>

   ANKARA Milliyet 
   
   AKP milletvekilleri, Hazine Müsteşarlığı'nın Türk Telekom'daki TT yetkilerinin Ulaştırma Bakanlığı'nca kullanılmasını öngören yasa teklifini TBMM Başkanlığı'na sundu. AKP Afyon Milletvekili Ahmet Koca, Kütahya Milletvekili H. İbrahim Yılmaz ve Adıyaman Milletvekili Mahmut Göksu tarafından imzalanan teklif, Hazine Müsteşarlığı'nın TT'deki pay sahipliğine dayalı oy, yönetim, temsil, denetim gibi hak ve yetkilerinin Ulaştırma Bakanlığı'nca kullanılmasına yönelik hükümler içeriyor. Ayrıca, TT bünyesindeki Aycell ile Aria birleşmesine yönelik düzenlemeler de belli olmaya başladı. Buna göre, TT, Aycell'i borçtan arındırarak birleşmeyle ortaya çıkan ödenmiş toplam lisans ücretinin en fazla yüzde 10'unu da ödeyerek bünyesinde birleşilen şirketin yüzde 40'ına sahip olacak. 
   
   
</TEXT>
</DOC>
