<DOC>
<DOCNO> 204447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur31.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yüksek miktarda patlayıcı ele geçirildi 
</HEADLINE>
<TEXT>

     El Kaide örgütünün Türkiye yapılanması içerisinde yer alan oluşum tarafından yeni eylemlerde kullanılmak üzere hazırlandığı belirtilen yüklü miktarda patlayıcı madde ele geçirildi. 
     AA muhabirinin aldığı bilgiye göre, İstanbul'da 15 ve 20 Kasım tarihlerindeki bombalı saldırıların ardından çalışmalarını sürdüren Emniyet Müdürlüğü'ne bağlı birimler, Zeytinburnu, Ümraniye Dudullu ve Küçükçekmece Kanarya'da 500 kilogramın üzerinde patlayıcı madde ele geçirdi. 
     Yeni eylemlerde kullanılmak üzere hazırlandığı belirlenen patlayıcılar arasında ''RDX'' adı verilen patlayıcı maddeye de rastlandığı öğrenildi. 
     Gerçekleştirilen bu operasyonla, ileride yaşanabilecek muhtemel terör olaylarının da önüne geçilmiş olduğu kaydedildi. 
     Öte yandan, İstanbul Emniyet Müdürlüğü'nce yarın geniş kapsamlı bir açıklama yapılması bekleniyor. 
     
</TEXT>
</DOC>
