<DOC>
<DOCNO> 222006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/soneko14.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 1.04 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.04 oranında değer kazandı. 
     Piyasalar, geçen hafta da Kıbrıs görüşmelerini izlemeye devam etti. Hafta genelinde IMF'nin 7. Gözden Geçirme çalışmalarının tamamlanması beklendi. S P'nin Türkeyi'nin TL kredi notunu BB - 'ye yükseltmesinin ardından özellikle banka hisselerinde gözlenen olumlu hareket, dünya borsalarında yaşanan düşüşler nedeniyle sınırlı kaldı. İspanya'da meydana gelen bombalamaların ardından satıcılı seyre giren borsada, olumlu beklentiler düşüşü sınırladı. 
     
     ÖZETLE PİYASALAR 
     Borsadaki inişli-çıkışlı seyrin yanında İMKB Tahvil ve Bono Piyasası ortalamalarında küçük çapta düşüşler oldu. Altında artış eğilimine karşın Dolar dışında kalan döviz türleri Türk Lirası karşısında geriledi. Mevduat faizlerinin ortalamalarında da bir değişim olmadı. Haftalık reponun ortalamasında da çok küçük oranda düşüş kaydedildi. 
     Hisse senetleri haftalık bazda ortalama yüzde 1.04 oranında değer kazandı. 24 ayar külçe altının gram satış fiyatı yüzde 1.19 oranında, Cumhuriyet altınının satış fiyatı da yüzde 0.43 oranında arttı. Türk Lirası karşısında dolar yüzde 0.15 değer kazanırken, Euro yüzde 0.61 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0.33 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.37, haftalık reponun net getirisi yüzde 0.36 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası'nda İMKB , Pazartesi günü haftaya ortalama yüzde 1.72'lik artışla başladı. Salı günü ortalama yüzde 0.04 oranında düşüş gösteren endeks, Çarşamba günü ortalama yüzde 1.59 yükseldi. Haftanın diğer günlerinde de düşüş eğilimi ağır bastı ve hisse senetleri Perşembe günü ortalama yüzde 2.11, Cuma günü de ortalama yüzde 0.09 oranında değer yitirdi. 
     Endeks, hafta boyunca 198.71 puanlık artışla 19,165.70 puandan 19,364.41 puana çıktı. Hisse senetlerindeki haftalık ortalama artış yüzde 1.04 oldu. 
     İMKB Ulusal-Mali Endeksi 347.24 puan artışla 26,129.98 puandan 26,477.22 puana, İMKB Ulusal-Sanayi Endeksi 278.27 puan artarak 16,909.18 puandan 17,187.45 puana çıkarken, İMKB Ulusal-Hizmetler Endeksi 44.41 puan düşerek 10,422.80 puandan 10,378.39 puana geriledi. 
     Böylece, mali grup hisseleri ortalama yüzde 1.33 oranında, sanayi grubu hisseleri de ortalama yüzde 1.65 oranında değer kazanırken, hizmetler grubu hisseleri ortalama yüzde 0.43 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 305 hisse senedinden 177'si değer kazanırken, 98 hisse senedi değer yitirdi, 30 hisse senedinin değeri değişmedi. 
     Geçen hafta en yüksek oranlı artış yüzde 64.84 ile Garanti Yatırım Ortaklığı YENİ hisselerinde gerçekleşti. Yüzde 35.71'lik artışla Kardemir D hisseleri ikinci ve yüzde 30.68'lik artışla da Doğusan hisseleri üçüncü oldu. 
     En yüksek oranlı düşüş ise yüzde 35.29 ile Boyasan Tekstil hisselerinde oldu. Yüzde 15.24'lük düşüşle Uzel Makina hisseleri ikinci ve yüzde 11.80'lik düşüşle de Esem Spor Giyim hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 845 milyar 605.9 milyon adet hisse senedi işlem gördü ve karşılığında 5 katrilyon 451 trilyon 708.2 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında dolar dışındaki tüm döviz türleri geriledi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.15 oranında artarken, euro yüzde 0.61 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 2 bin lira artarak 1 milyon 322 bin liraya çıkarken, Euronun satış fiyatı 10 bin lira düşerek 1 milyon 620 bin liraya geriledi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 2.22 oranında düşerek 2 milyon 382 bin liraya, İsviçre Frangı'nın satış fiyatı da yüzde 0.29 oranında düşerek 1 milyon 35 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 322 bin liradan, Euro 1 milyon 616 bin liradan, İngiliz Sterlini 2 milyon 391 bin liradan ve İsviçre Frangı da 1 milyon 33 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 1.19 oranında, Cumhuriyet altınının satış fiyatı da yüzde 0.43 oranında yükseldi. 
     Külçe altının gram satış fiyatı 17 milyon liraya, Cumhuriyet altınının satış fiyatı da 115 milyon 500 liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.42 oranında artarak 17 milyon 56 bin 500 lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.33 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 1,578 puan artarak 483,517 puandan 485,095 puana çıktı. 
     Geçen haftanın en çok değer kazanan katılma belgeleri, yüzde 3.20'lik artışla Strateji A Tipi Değişken Fon, yüzde 3.14 oranındaki artışla İş A Tipi Metal Eşya Endeks Fon ve yüzde 2.61 oranındaki artışla da Hak A Tipi Değişken Fon oldular. 
     Haftanın en çok değer yitiren katılma belgeleri de yüzde 2.77'lik düşüşle Garanti A Tipi Yabancı Fon, yüzde 1.06'lık düşüşle Bender A Tipi Değişken Fon ve yüzde 1.01'lik düşüşle de Ziraat A Tipi Değişken Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.37 ile yüzde 0.48 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.37 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 24'ün üzerinde seyreden haftalık reponun net getirisi de yüzde 0.36 olarak gerçekleşti. 
     
</TEXT>
</DOC>
