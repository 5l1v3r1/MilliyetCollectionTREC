<DOC>
<DOCNO> 237489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/soneko21.html </URL>
<DATE> 2004/05/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
FED'in Ağustos'ta faiz artıracağı beklentisi piyasaları olumsuz etkiledi 
</HEADLINE>
<TEXT>

     Amerikan Merkez Bankası FED'in, faiz oranlarını değiştirmeme kararı alması, ancak yaz döneminde bir artışın olabileceği işaretini vermesi piyasaları olumsuz etkiledi. 
     FED, dün yapılan toplantısında, 1958'den beri uygulanmış en düşük faiz oranı olan gecelik yüzde 1'de tutmaya devam etme kararının ardından, 4 yıldır uygulanan faiz hadlerini sabit tutma çizgisinden sapılabileceği işaretini verdi. 
     FED'in, muhtemelen Ağustos ayında, faiz oranlarını ölçülü bir düzeyde arttırabileceği görüşü ağırlık kazandı. 
     ABD Doları, euro karşısında, son bir ayın en düşük düzeyine gerilerken, Asya ve Avrupa borsaları değer kaybetti. 
     Altın fiyatları ise son bir haftanın en yüksek değerine ulaştı. 
     10 yıl vadeli ABD Hazine tahvillerinin getirisi son sekiz ayın en yüksek noktasına ulaştı. 
     ABD ekonomisindeki canlanmanın, henüz enflasyonu tetikleyecek bir düzeyde olmadığından hareket eden FED, ekonomideki ısınmanın, yaz aylarında enflasyonu tetikleyebileceği görüşünde. 

     
</TEXT>
</DOC>
