<DOC>
<DOCNO> 215549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur28.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez Borsa'yı ''eylem yeri'' seçtiler... 
</HEADLINE>
<TEXT>

     İzmir Ticaret Borsası'na İZTB girerek, ''F tipi cezaevi uygulamasını protesto etmek'' amacıyla pankart açan 4 kişi, gözaltına alındı. 
     Gazi Bulvarı'ndaki tarihi İZTB binasına giren ve kendilerini görevlilere ''öğrenciyiz'' diye tanıtan 4 kişi, ''dilekçe vereceklerini ve yetkililerden bilgi alacaklarını'' söyledi. 
     Kimliklerini bıraktıktan sonra içeri giren eylemciler, borsa binasının 1. kat merdivenlerinin başında pankart açarak, slogan atmayabaşladı. Basın açıklaması da yapmak istediklerini belirten 4 eylemci, İZTB güvenlik personelinin müdahalesiyle dışarı çıkarıldı. 
     Bu arada, olay yerine gelen İzmir Emniyet Müdürlüğü'ne bağlı ekipler, eylemcileri gözaltına alarak bir polis minibüsüne bindirdi. Eylemciler, yasal işlem yapılmak üzere Güvenlik Şube Müdürlüğü'ne götürüldü. 
     İZTB Başkanı Tuğrul Yemişçi, gazetecilere yaptığı açıklamada, protestocuların pankart açıp slogan atmaya başlamasından kısa süre sonra kendi güvenlik görevlilerinin müdahalesiyle dışarı çıkarıldığınıbildirdi. 
     
</TEXT>
</DOC>
