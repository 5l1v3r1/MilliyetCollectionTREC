<DOC>
<DOCNO> 213339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo11.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
New Jersey ve Minnesota liderliği bırakmadı, Zaza'dan 14 sayı 
</HEADLINE>
<TEXT>

     ABD Profesyonel Basketbol Ligi'nde NBA 15. hafta mücadelesine, bu sabaha karşı yapılan 10 maçla devam edildi. 
     Atlantik Grubu'nda liderliğini sürdüren New Jersey Nets, sahasında, grupta 4. sırada bulunan Miami Heat'i yenerek 47. maçında 27. galibiyetine ulaştı. 
     Evsahibi ekipte Kenyon Martin, 24 sayı, 13 ribaunt ve 5 asistlik performansıyla takımının en skorer oyuncusu olurken, Richard Jefferson 21 sayı, Jason Kidd de 18 sayı, 11 ribaunt ve 4 asistle galibiyete büyük katkı yaptı. 
     Miami Heat'te ise Lamar Odom, 27 sayı, 5 ribaunt ve 9 asist, Eddie Jones, 15 sayı ve 5 ribaunt, Caron Butler, 12 sayı ve 4 ribaunt, Rafer Alston da 10 sayı ve 10 asistle oynamalarına karşın yenilgiye engel olamadılar. 
     Ortabatı Grubu lideri Minnesota Timberwolves, deplasmanda Atlanta Hawks'a yenilerek, 48. maçında 14. yenilgisine uğradı. 
     Atlanta Hawks'da Şerif Abdurrahim, 32 sayı, 14 ribaunt ve 5 asistle sahanın yıldızı olup galibiyette başrolü oynarken, Jason Terry, 24 sayı ve 5 ribaunt, Stephen Jackson da 17 sayı, 5 ribaunt ve 6 asistle Abdurrahim'e eşlik etti. 
     Minnesota Timberwolves'da ise Sam Cassell, 20 sayı, 4 ribaunt ve 7 asist, Kevin Garnett, 17 sayı, 12 ribaunt ve 6 asist, Latrell Sprewell, 13 sayı ve 4 ribaunt, Fred Hoiberg de 11 sayı ve 8 ribauntla maçı tamamladı. 
     Öte yandan Atlantik Grubu sonuncusu Orlando Magic'in, deplasmanda ligin Kanadalı temsilcisi Toronto Raptors'a farklı skorla yenildiği maçta, Magic'de 21 dakika forma şansı verilen Gürcü asıllı Türk vatandaşı Zaza Pachulia, NBA kariyerinin en yüksek rakamına ulaşarak 14 sayı kaydetti. Pachulia ayrıca, 5 ribaunt 3 hücum-2 savunma aldı, 1 de asist yaptı. 
     Lige, TSİ yarın sabaha karşı yapılacak Philadelphia 76'ers-Los Angeles Lakers ve Seattle Supersonics-San Antonio Spurs maçlarıyla devam edilecek. 
     NBA'de, günün maçlarında alınan sonuçlar şöyle 
     Boston Celtics-Los Angeles Clippers 86-95. 
     Toronto Raptors-Orlando Magic 110-90. 
     Washington Wizards-Memphis Grizzlies 101-103. 
     New Jersey Nets-Miami Heat 99-88. 
     New Orleans Hornets-Dallas Mavericks 104-113. 
     Houston Rockets-Milwaukee Bucks 103-89. 
     Cleveland Cavaliers-Los Angeles Lakers 106-111 uzatmada . 
     Atlanta Hawks-Minnesota Timberwolves 97-89. 
     Utah Jazz-Chicago Bulls 79-95. 
     Phoenix Suns-Portland Trail Blazers 97-101. 
     
</TEXT>
</DOC>
