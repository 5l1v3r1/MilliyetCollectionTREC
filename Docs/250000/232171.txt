<DOC>
<DOCNO> 232171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/magazin/mag01.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Seki'ye kaderin oyunu 
</HEADLINE>
<TEXT>

   Popstar 1'den, Bayhan'ın mahk miyeti yüzünden ayrılan Deniz Seki, yeni Popstar'da Selçuk'un mahk miyetini şimdilik 'izliyor' 
      Ali'ce 
ALİ EYÜBOĞLU 
   
   Popstar 1'in tansiyonu en yüksek günleriydi. Kanal D ekranları karşısına geçen milyonlar, Türkiye'nin yeni Popstar'ını arayan jürinin hararetli tartışmalarını, merakla izliyordu. 
   En çok tartışılan isimlerden biri de pop şarkıları bile kendine özgü yorumuyla 'arabesk kıvamına' getiren Bayhan Gürhan'dı. Jürinin diğer üyeleri, "Kendine özgü bir yorumu var" dedikçe Seki, sesini yükseltiyordu 
   
   "Ama biz Popstar arıyoruz." 
   Sonra Bayhan'ın kabarık suç dosyası ortaya çıktı. Seki, "Ya o, ya ben" dedi. Seyirci oyları o hafta Bayhan'ı birinci yapınca Seki, gitti. Seki, "Sabıka kaydı istenmiş olsaydı, böyle bir durumla karşılaşmazdık" deyip o dönem Medyapım'ı suçladı. 
   
   Suçu, 'polise mukavemet' 
   Deniz Seki, şimdi Popstar'da jüri üyesi. 
   Tarih tekerrür etti. Popstar'da da Seki'nin karşısına tıpkı Bayhan gibi 'arabeskçi' bir aday çıktı. "Türkiye'nin yeni Müslüm Gürses'i" diye lanse edilen Popstar adayın adı Selçuk Demirelli. 
   Kaderin Seki'ye oyunu bununla bitmedi. İki haftadır Popstar'da açık arayla birinci seçilen Selçuk da, Bayhan gibi 'sabıkalı' çıktı. 
   Gerçi Selçuk, Bayhan gibi 'adam öldürmekten' değil, 'polise mukavemet'ten sabıkalı. Bayhan, Adana ve Hatay cezaevlerinde iki yıl geçirmişti. Bir aile kavgası sonrası polise mukavemet eden Selçuk da dokuz aya yakın Tarsus Cezaevi'nde yattı. Bayhan olayından sonra "Popstar, sicili temiz olmalı, çünkü insanlar onu örnek alacak" diyen Seki, bakalım Selçuk konusunda ne yapacak 
   
</TEXT>
</DOC>
