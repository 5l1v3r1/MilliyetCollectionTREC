<DOC>
<DOCNO> 234221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sontur07.html </URL>
<DATE> 2004/04/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
23 Nisan'da çocuklar ne ister 
</HEADLINE>
<TEXT>

     Bilgi Üniversitesi Psikoloji Bölümü'nden Doç.Dr. Serdar Değirmenci ile öğrencilerinin, İstanbul'da bazı okullarda gerçekleştirdikleri çalışmada, öğrencilerin sorulara verdikleri yanıtlar, çocukların 23 Nisan Çocuk Bayramı'nın ne amaçla kutlandığını bildikleri ancak "çocuk hakları" konusunda yeterince bilgi sahibi olmadıkları ortaya çıktı. 
     1'inci sınıflar dışında ilköğretim okulu 
     öğrencilerinden çalışmaya katılanlar "Sen 23 Nisan'da neler yapmak neler görmek istiyorsun ", "23 Nisan neden kutlanıyor ", "Sence çocuk hakları ne demektir ", "Nasıl hakların olsun istersin ", "Çocuk olmak ne demek " sorularına ilginç yanıtlar verdi. 
     
     HAKLARINI BİLMİYORLAR AMA ÖZGÜRLÜK İSTİYORLAR 
     "Çocuk hakları" konusundaki sorularda çocukların çoğunluğu özgürlük isterken, Kadıköy ve Beyoğlu'nda okuyan öğrencilerin "Çocuk hakları ne demektir ", "Nasıl hakların olsun istersin " sorularına verdikleri ilginç yanıtlar şöyle 
     ".Çocuk haklarından en önemlisi okula gitmektir. 
     .Okula gitme oyun oynama hakkım olmasını isterim. 
     .Benim istediğim hak yok. Çünkü benim bütün haklarımı karşılıyorlar. Diğer çocukların istediklerini düşünerek, okula gidemeyenleri okula götürsünler, paraları olmayanlara bağış yapılsın, onların da istekleri yerine gelsin. 
     .Çocuk hakları, istediğin şeyi almak demektir. 
     .Annem ve babam gibi çalışma haklarım olsaydı. 
     .Çocuklar şiddet görmemeli çocukların oyun alanı olsun isterdim. 
     .Çocuk hakları çocukların dayak yemesi için değildir. 
     Çocukların sevgi, mutluluk, huzur içinde yaşaması için çocuk hakları vardır. 
     .Özgürlük ve dinlenmek hakkım olsun isterdim. 
     .Özgür kız gibi dağlara çıkmak isterdim. 
     .Hiç bizi kırmasınlar. Savaşları engelleme hakkım olsaydı. Çünkü savaşlar olunca insanlar ölüyor ve acı çekiyor. Ben insanların ölmesini istemem. bütün fakir insanlara yardım ederdim. 
     .Öncelikle seçme seçilme hakkı. Her şeye karışma. 
     .Türkiye'yi benim yönetmemi isterdim. 
     .Savaşı durduracak hakkım olmasını, yazılıları istediğim gün yapma hakkım olsun. 
     .Herkes benim hakkım şu olsun, bu olsun derse ülkede doğru düzgün yaşam olmaz. Herkes istediğini yapar, canı sıkılan çıkar ortaya istediğini öldürür. 
     .Dayağın kaldırılması herkesin mutlu olması. 
     .Hemen araba, oy kullanma ve askere gitmeyi isterim. 
     .İnsanları mutlu eden haklarım olmasını isterdim. 
     .Çocuk hakları 18 yaşından sonra oy kullanmak gibi bir şey. 
     .Arkadaşlarımın bana karışmamasını isterim. 
     .Bize sunulan avantajlardır. 
     .Ne zaman istersem haklarımı kullanmak isterim. 
     .İsteğim her şeyi alabilme. Düşüncelerimi açıklayabilme, kardan adamımın erimemesini, devamlı kış olmasını, kışları bere, atkı, eldiven takmama, brüksel lahanası, brokoli, kapuska, maydanoz, soğan yememek, araba kullanmak, giysilerimin hiç eksilmemesini, hiç ölmemeyi, bir evim olmasını, çok hızlı bir arabam, uçağım olmasını istiyorum. 
     .Başta yemeğimi yememe hakkım olsun isterim. Evdeki vazoyu kırınca annemin harçlığımı 5 milyon azaltmamasını isterim, evde top oynama hakkım olsun isterim. Balkonda torpil patlatma özgürlüğüm olsun isterim. Daha çok var ama kağıda sığmayacağı için yazmıyorum. 
     .Para vermeden istediğin şeyi alma hakkı. İstediğim saatte uyuma ve uyanma hakkı. Ölümsüz olma hakkı isterim. 
     .Ben hem büyümek hem küçülmek istiyorum .Hakkımı yeme yemeğimi ye 
     .İstediğim zaman internet kafeye gidebilmek .Çocuklara hayvan verilmesi. 
     .Amerika'ya vizesiz gitme .Annem beni dövüyor. 
     .Sezar Prates'i görmek istiyorum. 
     .Abim beni dövüyor. 
     .Akmerkez'e gitmek gezmek istiyorum. 
     .Ben çocuk değilim. 
     .Sokağa çıkmak, sevgilimle gezmek." 
     
     BİRÇOĞU 23 NİSAN'IN NEDEN KUTLANDIĞINI BİLİYOR 
     Kadıköy'de çeşitli okullarda öğrencilerinin "23 Nisan'da neler yapmak neler görmek istiyorsun, 23 Nisan neden kutlanıyor " sorularına verdikleri yanıtlar şöyle 
     ".Ben 23 Nisan'da az da olsa ders yapmak, Atatürk'e teşekkür etmek, kalan zamanımda da eğlenmek istiyorum. 
     .23 Nisan bence çocuk haklarına saygı duyulması için yapılmış bir bayramdır. 
     .Ben 23 Nisan'da okulda parti yapalım isterdim. 
     .Atatürk bize yani Türk çocuklarına armağan ettiği için 23 Nisan kutlanıyor. 
     .23 Nisan'da okulla beraber Anıtkabir'e gitmek isterim. 
     Eğer bu dileklerim yerine gelirse bu benim en güzel 23 Nisanım olacak. 
     .23 Nisan çocuklar 'sevinsin' diye kutlanıyor. 
     .Ben 23 Nisan'da oyun oynamak, yürümek, bayrak sallamak, müzeleri gezmek ve Dolmabahçe Sarayı'na gitmek isterim, cepheleri görmek isterim. 
     .Ben 23 Nisan'da dans yapmak isterim. 
     .23 Nisan'da bütün çocukların bir araya gelip savaşı, düşmanlığı yok etmesini istiyorum. 
     .Atatürk'ün çocuklara verdiği tek bayram olduğu için kutlarız. 
     .23 Nisan'da arkadaşlarımın dostluğu biraz daha gelişsin, küs olanlar barışsın. 
     .Atatürk böyle ince ve halkına duyarlı biri olmasaydı belki çocuklar bu ülkenin dikkate alınmayan birer bireyleri olacaklardı. 
     .23 Nisan'da TBMM'ye gitmek istiyorum. 
     
</TEXT>
</DOC>
