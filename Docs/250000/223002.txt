<DOC>
<DOCNO> 223002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/yasam/yas02.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz bakanın kızı 5 bin metre 'düştü' 
</HEADLINE>
<TEXT>

   Devlet Bakanı MacShane'in kızı, Avustralya tatilinde uçaktan atladı ve paraşütü açılmayınca korkunç şekilde can verdi 
      DIŞ HABERLER SERVİSİ 
   
   İngiltere'nin Avrupa ile ilişkilerden sorumlu Devlet Bakanı Denis MacShane ve haber spikeri eski eşi Carol Barnes'ın kızları 24 yaşındaki Clare Barnes, Avustralya'da paraşütle atlama sporu yaparken 5 bin metreden yere çakıldı. Genç kızın uçaktan kendisini boşluğa bıraktıktan sonra ipini çektiği halde paraşütünün açılmadığı, dakikalarca gökte süzüldükten sonra yere çakılarak feci şekilde öldüğü açıklandı. Avustralya Paraşüt Federasyonu, olayda şüpheli bir duruma rastlanmadığını, paraşütün acil durumda açılması gereken yedek paraşüte dolaştığının sanıldığını kaydetti. 
   
   'Yaşadığı gibi öldü' 
   İngiltere Dışişleri Bakanlığı'ndan aile adına yapılan açıklamada, da şöyle dendi "Kızımız Clare yaşadığı gibi öldü. Hayatın kıyılarında gezerek yaşadı ve aynı şekilde yaşamı sona erdi. Kendisine büyük zevk veren sporu yaparken öldü, Avustralya'nın maviliklerinde mutluluğu buluyordu." 
   
</TEXT>
</DOC>
