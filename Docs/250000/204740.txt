<DOC>
<DOCNO> 204740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/yasam/ayas.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yılda ok yaydan çıkacak 
</HEADLINE>
<TEXT>

   Yeni yılda Yay burcundakileri ev hayatı, yerleşim ve ailevi konularda ani değişiklikler bekliyor. Yaylar, değişim sürecinde aynı zamanda kendileriyle hesaplaşmaya gidecek 
      2004''te sizi neler bekliyor - 9 
   Hakan Kırkoğlu 
   
   Bu yıl Jüpiter 25 Eylül'e kadar iş hayatında ve kariyer alanında size destek verecek ve çabalarınızı daha fazla gösterme olanağına sahip olacaksınız. Bununla birlikte parasal alanda kaynaklarınızı daha ekonomik kullanmanın yollarını aramalısınız. 
   2004 pek çok Yay burcu için sürprizler getirmekte. Bu yılın en önemli transitlerinden ilki Uranüs'ün yedi yıllık bir süre için Balık burcuna yerleşmesi olacak. Uranüs gerginlik yaratan açısıyla hayatınızda daha fazla özgürleşme, hızlı hareket etme ve sürprizlere açık olma yolunda dersler getirmekte. Özellikle bu etki 23-29 Kasım doğumlu Yaylar üzerinde çok daha fazla hissedilecek. Ani değişiklikler, sürprizler size daha çok ev hayatı, yerleşim ve ailevi konular yoluyla gelecek. Uranüs etkisi altında önümüzdeki yedi yıl içinde tüm Yaylar geçmişe ait konuları daha fazla sorgulayacaklar ve güçlü bir değişim isteği doğrultusunda hareket edecekler. Bununla birlikte özellikle ev hayatı, bağlı olduğunuz kişiler ve kökler büyük bir değişime uğrayacak. Doğrusu bu transit aynı zamanda bolca başkaldırı ve kopartıcı etkiler de getiriyor. 
   Pluto bu yıl özellikle 12-15 Aralık doğumlu Yayları etkisi altına almakta. Bu durum örneğin iş hayatında otoritelerle çatışma, işe daha fazla konsantre olma ve kendini ispatlama isteği, evliler kadınlar için özellikle eşleri ile ilişkilerinde yenilenme isteği ve onları daha cesur kılacak olaylar olarak önlerine gelebilir. Böylesine güçlü bir yenilenme her alanda hayatınızda sizi yeni bir kişi yapacaktır. Derin bir iç muhasebe ve sizi daha kılan gelişmeler söz konusu olacaktır. 
   Şanslı Alanlar 
   Jüpiter bu yıl 25 Eylül tarihine kadar iş hayatında size kendinizi gösterebileceğiniz olanaklar sunmakta. Yeni bir pozisyona ulaşmak, kariyer alanında daha fazla tanınmak için çok daha elverişli şartlar söz konusu. Üstlerinizle ilişkilerden de fayda sağlayabilir, ödüllendirilebilirsiniz. Bu tarih sonrasında ise Jüpiter bu kez sosyal alanda sizi daha fazla mutlu edecek. Yeni gruplar, arkadaşlıklar belirebilir. 
   Mücadele alanları 
   Jüpiter sizi hevesli ve daha heyecanlı kılmakta. Bu yüzden büyük risklere girmeye eğilimlisiniz ama bu alanda daha akılcı davranmanız gerekebilir. Satürn'ün konumu parasal alanda sınırlamalara işaret etmekte. 21 Mart 7 Mayıs, 10 Ağustos - 26 Eylül günleri arasında da gerginlik hayatınızda daha yüksek boyutlara ulaşabilir. 
   Aşk ve İlişkiler 
   Özgürlüğüne düşkün Yay insanı, aynı özgürlüğü partnerine de verecektir. Yay, kendisine entelektüel partnerler arar. Kendilerini kısıtlayabilecek, çok kurallı ilişkilerden uzak duracaklardır. Özellikle yükselen Yay burcu birden fazla evlilik verebilir. Yayla beraberlik arayanlar espri yeteneğine sahip olmak durumundadır. 
   Yay Kadını 
   Yay kadını kabına sığmayan, keşfetmeyi, öğrenmeyi ve deneyimci olmayı seven karakterdedir. Aşka inanır ve bunu ancak sınırlanmadan, olabildiğince yaşayarak ve deneyerek öğrenmek ister. Bu yüzden ondan çok bağlılık beklemek gerekir. Bununla birlikte Yay dürüsttür .Arkadan vurmayacaktır. 3 Nisan'dan başlayarak 7 Ağustos'a kadar ilişkiler, evlilik ve ortaklıklarda yeni gelişmeler, kararsızlıklar ve düşünce değişiklikleri yaşayabilirsiniz. Özellikle 17 Mayıs - 29 Haziran arasında bu değişikliklere uyanık olmak gerekiyor. 8 Şubat - 5 Mart, 7 Eylül - 3 Ekim ve 16 Aralık sonrasında mutluluk çok daha kolay olabilir. 
   Yay Erkeği 
   Onu yakalamak pek kolay değildir. Muziptir. Heyecanlıdır. Duygularını ancak eylem yoluyla anlatmayı tercih eder. Maceracı yapısı nedeniyle çok bağlı olması beklenemez ve durulması oldukça zaman alır. Bu yüzden evliliğe yanaşması çok kolay olmaz. Çocuksu yapısıyla sorumluluk almakta da zorlanabilir. Beraber gezebileceği, özgürlüğüne değer veren partnerlerle daha rahat beraber olacaktır. 3 Şubat'a kadar olan dönem, 23 Mayıs 10 Ağustos ve 25 Aralık sonrasında ilişkiler son derece heyecan verici olabilir. 21 Mart - 7 Mayıs arasında beraberlikler tartışmalar getirebilir. 
   İş ve Para 
   2004 iş alanında genişleme, öğrenme ve yeni ufuklar getirmekte. Özellikle kariyer hayatında istediklerinize daha yakın durabilirsiniz. Bununla birlikte ortak iş yapanlar ve yüksek oranda borçlananlar açısından 2004 önemli riskler de getiriyor. İş hayatında 10 Ağustos - 26 Eylül arasında yeni kararlar gerekecek. Bu dönem içinde üstlerinizle ilişkilerde daha sabırlı olmalısınız. 
   Sağlık 
   Bu yıl sağlığınız önemli gerginlikler çıkartmamakla birlikte gergin dönemler var. 21 Mart - 7 Mayıs, 10 Ağustos - 26 Eylül arasında sağlığınız iş yükü nedeniyle zorlabilir. Yay sinirleri kolay bozulabilen ve sabırsız bir burç olduğu için yoğun baskı altında huzursuzluklar yaşayabilir. 
   
   
   YAY 23 Kasım - 21 Aralık    Tanımlayan kelimeler 
   İyimser, özgürlük seven, neşeli, iyi huylu, dürüst, gerçekleri arayan, felsefi, entelektüel 
   - Huzursuz, körü körüne iyimser, dikkatsiz, sorumsuz, yüzeysel, patavatsız, güvenilmez, atıp tutan 
   Yönetici gezegeni Jüpiter 
   Elementi Ateş, Niteliği Değişken 
   Mitolojisi Yay burcu Greklerde yarı at, yarı insan biçiminde Santor'a karşılık gelir. Hikayeye gören Satürn'ün oğlu olan Kiron böyle bir santordur ve Herkül tarafından ayağından vurulur, yaralanır. Ölümlü Prometheus Kiron'a yardım ederek onunla yer değiştirir ve Kiron acılarından kurtulur. 
   Vücutta karşı geldiği bölge Kalçalar, baldırlar 
   Rengi Koyu mavi, mor 
   Metali Kalay 
   Taşı Topaz 
   
   Yükselen burçlarına göre Yay ve 2004    YÜKSELEN KOÇ 
   Bu yıl size yakın çevreniz ve ev hayatınızla ilgili daha fazla sorumluluk ve mücadele getirmekte. İş açısından da yeni başlangıçlar zorunlu gözüküyor. 
   
   YÜKSELEN BOĞA 
   Çocuklarla ilgili konular, kendinizi daha yaratıcı hissettiğiniz alanlarda rahatlama söz konusu. Zihinsel yönden de kendinizi geliştirebileceğiniz bir dönemdesiniz. 
   
   YÜKSELEN İKİZLER 
   Yeni dönemde maddi açıdan ayağınızı yorganınıza göre uzatmanız gerekebilir. Maddi kaynaklarınızı daha gerçekçi biçimde kullanmanız gerekiyor. 
   
   YÜKSELEN YENGEÇ 
   Bu yıl önemli kararlar ve sorumluluklar söz konusu. Pek çok açıdan hayatınıza yeniden şekil vermek zorundasınız. Yeni dönemde daha kararlı olacaksınız. 
   
   YÜKSELEN ASLAN 
   Yeni yılda maddi açıdan yeni kaynaklar ve rahatlama söz konusu olabilir. Bu arada geçmişe ait konuları da geride bırakmak için mücadele edeceksiniz. 
   
   YÜKSELEN BAŞAK 
   Yeni dönemde size pek çok açıdan başarı, genişleme ve şans getiriyor. Jüpiter'in yükselen burcunuzdan geçtiği bu dönemi iyi değerlendirmelisiniz. 
   
   YÜKSELEN TERAZİ 
   Yeni yılda sabırlı olmalısınız zira yılın son çeyreğinde pek çok şey sizin lehinize dönecek. Çabalarınızın pozitif sonuçlarını alabileceğiniz bir dönemdesiniz. 
   
   YÜKSELEN AKREP 
   Bu yıl kendinizi geliştirebileceğiniz ve sosyal alanda daha aktif olabileceğiniz olanaklar söz konusu. Arkadaşlar, grup çalışmaları olumlu biçimde vurgulanmakta. 
   
   YÜKSELEN YAY 
   Yeni yılda iş hayatında daha iyi koşullar ve size tanınma getirebilecek olanaklarla karşılaşabilirsiniz. Borç alacak konularında daha akılcı davranmanız gerekiyor. 
   
   YÜKSELEN OĞLAK 
   Yeni dönemde zorlamalar söz konusu. İlişkiler alanında ve evlilik hayatınızda ciddi kararlar gündeme gelebilir. Engellemelerle karşılaşma olasılığı da var. 
   
   YÜKSELEN KOVA 
   Bu yıl başkalarının kaynaklarından yararlanabileceksiniz. Eşinizin ya da ortağınızın para durumu yeni yılda daha iyiye gidebilir. 
   
   YÜKSELEN BALIK 
   Yeni yılda çok daha rahat hareket edebileceksiniz.İlişkiler, ortaklıklar ve evlilik açısından yeni fırsatlar söz konusu olabilir. İş hayatında daha kararlı olabilirsiniz. 
   
   En uyumlu olduğu burçlar 
   Koç ve Aslan 
   
   En zorlandığı burçlar 
   Balık ve Başak 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. - 23 KASIM-2 ARALIK 3 ARALIK-12 ARALIK 13 ARALIK-21 ARALIK 00 00 Başak Başak Başak 00 30 Başak Başak Başak 01 00 Başak Başak Terazi 01 30 Başak Terazi Terazi 02 00 Terazi Terazi Terazi 02 30 Terazi Terazi Terazi 03 00 Terazi Terazi Terazi 03 30 Terazi Terazi Terazi 04 00 Terazi Terazi Akrep 04 30 Terazi Akrep Akrep 05 00 Akrep Akrep Akrep 05 30 Akrep Akrep Akrep 06 00 Akrep Akrep Akrep 06 30 Akrep Akrep Akrep 07 00 Akrep Akrep Yay 07 30 Akrep Yay Yay 08 00 Yay Yay Yay 08 30 Yay Yay Yay 09 00 Yay Yay Yay 09 30 Yay Yay Oğlak 10 00 Yay Oğlak Oğlak 10 30 Oğlak Oğlak Oğlak 11 00 Oğlak Oğlak Oğlak 11 30 Oğlak Oğlak Kova 12 00 Oğlak Kova Kova 12 30 Kova Kova Balık 13 00 Kova Balık Balık 13 30 Balık Balık Koç 14 00 Balık Koç Koç 14 30 Koç Koç Boğa 15 00 Koç Boğa Boğa 15 30 Boğa Boğa İkizler 16 00 boğa İkizler İkizler 16 30 İkizler İkizler İkizler 17 00 İkizler İkizler İkizler 17 30 İkizler İkizler Yengeç 18 00 İkizler Yengeç Yengeç 18 30 Yengeç Yengeç Yengeç 19 00 Yengeç Yengeç Yengeç 19 30 Yengeç Yengeç Aslan 20 00 Yengeç Aslan Aslan 20 30 Aslan Aslan Aslan 21 00 Aslan Aslan Aslan 21 30 Aslan Aslan Aslan 22 00 Aslan Aslan Başak 22 30 Aslan Başak Başak 23 00 Aslan Başak Başak 23 30 Başak Başak Başak 
   
   Aylık durumlar Anahtar Zor Vasat İyi - Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 
   2004'TE OĞLAK 
   
   
   
   
   
</TEXT>
</DOC>
