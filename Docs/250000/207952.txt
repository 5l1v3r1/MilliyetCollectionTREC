<DOC>
<DOCNO> 207952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur14.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve yağmur yeniden... 
</HEADLINE>
<TEXT>

     Bir hafta boyunca Türkiye'yi "donduran" soğuk ve yağışlı hava, önümüzdeki hafta da etkisini sürdürecek. Hava sıcaklığı bütün yurtta biraz artarak mevsim normalleri civarında seyretse de bütün bölgelerde yağmur ve kar yağışı bekleniyor. 
     Bugün akşama kadar Marmara, Kıyı Ege ve Akdeniz yağmurlu. Yağmur özellikle Akdeniz bölgesinde çok etkili. Sel ve su baskını tehlikesine dikkat 
     Bolu-Kastamonu, İç Ege, İç Anadolu'nun batısı ve güneyi ile Güneydoğu Anadolu ve Doğu Anadolu'nun güneyinde ise kar görülecek. Diğer bölgelerimiz çok bulutlu. Hava sıcaklığı tüm yurtta artacak. 
     Önümüzdeki 3 günde ise hava durumu şöyle 
     
     Pazartesi 

     Trakya, Kıyı Ege, Orta ve Doğu Karadeniz çok bulutlu bir gün geçirirken, Akdeniz ve Güneydoğu Anadolu'da etkili yağmur görülecek. Sel tehlikesi ve su basmalarına dikkat Diğer bölgelerimizde kar yağışı etkili olacak. 
     
     Salı 

     Marmara'nın doğusu ve Akdeniz'in tamamı yağmur, İç Ege, İç Anadolu, Doğu Anadolu ve Güneydoğu Anadolu kar alırken, kar yağışı özellikle Güneydoğu Anadolu'da etkili olacak. Trakya, Kıyı Ege, Orta ve Doğu Karadeniz çok bulutlu. 
     
     Çarşamba 

     Kar yağışı Bolu ve Kastamonu, Güneydoğu Anadolu ve Doğu Anadolu bölgesine sıkışırken, Batı ve Doğu Karadeniz'in kıyı şeridiyle Marmara'nın doğusu yağmurlu bir gün geçirecek. Diğer bölgelerimiz parçalı ve çok bulutlu. İç Ege'de sis görülecek. 

     
</TEXT>
</DOC>
