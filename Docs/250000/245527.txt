<DOC>
<DOCNO> 245527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun07.html </URL>
<DATE> 2004/06/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
ABD, Kıbrıs Raporu'nu gerçekçi ve nesnel buldu 
</HEADLINE>
<TEXT>

     ABD Dışişleri Bakanlığı Sözcü Yardımcısı Adam Ereli, BM Genel Sekreteri Kofi Annan'ın Kıbrıs'ta yaşanan sürece ilişkin olarak hazırladığı raporun "gerçekçi ve nesnel" olduğunu kaydetti. 
     Kıbrıs Rum Kesimi merkezli Kıbrıs Haber Ajansı'nın haberine göre, ABD Dışişleri Bakanlığı, Annan Raporu'nun gerçekçi ve nesnel olduğunu ifade ederken, Kıbrıs sorununun bundan sonraki adımlarına ilişkin konuşmak için ise erken olduğunu kaydetti. 
     ABD Dışişleri Bakanlığı Sözcü Yardımcısı Adam Ereli, "Genel Sekreter'in Kıbrıs raporunu memnuniyetle karşılıyoruz. Raporun 26 sayfası da nesnel ve gerçeklere dayanıyor" diye konuştu. Ereli, ABD yönetiminin, Annan'ın ulaştığı sonuçlara ve önerilere de destek verdiğini bildirdi. 
     
</TEXT>
</DOC>
