<DOC>
<DOCNO> 244331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/guncel/gun90.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ben gördüklerimi yazıyorum, bizde yalan yok... 
Stephen King 

Hesaplı ve etkili... 

Bakan, Başbakan ve devlet adamlarına kendi ülkelerinde ya da ziyarete gittikleri yabancı ülkelerde çeşitli eylemler düzenlenir... 
Yumurta-domates En klasik yöntemdir. Hem ucuzluğu, hem görsel yanı güçlü oluşu, hem de bıraktığı iz yüzünden çok tercih edilir. Amerika'nın füzeleri gibi değildir, hedefi tutturma olasılığı çok yüksektir...Toz-boya Daha az kullanılan bir yöntemdir. Hedefe çok yaklaşmak gerekir. Üstelik, materyalin taşınması zordur ve cezası yüksektir. İngiliz Başbakanı Blair'e hem de Avam Kamarası'nda atılan toz, hedefi bulamamış, ceketi sıyırıp geçmesine rağmen atana 1.6 milyara mal olmuştur...Yazar Kasa Dünya Eylem Tarihine altın harflerle geçen, orijinal buluş. 4 Nisan 2001 günü, "Sayın Başbakanım, al ben bir esnafım " diyerek elindeki yazar kasayı Başbakan Bülent Ecevit'in önünde dağılmış kasa haline getiren Ahmet Çakmak, 47 milyon lirayla cezalandırıldı. Ahmet Bey'i bu da kesmedi ve Mayıs 2002'de, "Durumum değişmedi " diye başbakanlığın Internet sitesini mesaj bombardımanına tuttu ve bu sefer de 56.276.000 TL. daha ödedi... 
Yalnız, İngiltere'deki arkadaşa bir hatırlatma Yazar kasa, toza benzemez, kafaya değil, önüne atacaksın. Tabii oralarda cezası ne kadar, onu da bir öğren de .. 
Not Şu anda bu arkadaşın yakınlarında bulunan ve İngilizce bilen bir okurumuz bir zahmet kendisine tercüme etsin. 

Merak kediyi öldürdü .. 

ShockHabercilerden ve SerinDuruşçulardan gelen sorulara devam 
Ülker Golf reklamında enteresan cihazlarla laboratuar ortamında yaratılan Golf adlı kahramanımız neden "bana Golf deyin dostlarım öyle der" demektedir Golf henüz yeni yaratılmamış mıdır Öncesi nedir Vücudun hareketinden enerji alarak çalışan saat yapmanın mantığı nedir İnsanlara 5 yılda bir saatçiye gidip pil değiştirtmek zor mu gelmektedir Mıknatıslı Renault Megane reklamında adam mıknatısı bütün masanın altında dolaştırırken, masanın üzerinde tornavida ve başka metal aletler olmasına rağmen, çekim gücünden neden sadece araba etkilenir Neden hiç kullanılmamış mallara "0" denir de kullanılmış mallara "2. el" denir 1 sayısının kullanımı mallar için yasaklanmış mıdır Sütaş reklamında bir ineğin başka bir ineğe aşık olması normal midir Bu ineğin cinsiyeti nedir Muya terlik reklamında Deniz Akkaya'nın ayağına terlik giydirilirken serçe parmağın yandaki parmağın altına kaçıp oluşturduğu yamuk görüntü yönetmenin gözünden nasıl kaçmıştır SMS oylamalı televizyon yarışmalarında neden sürekli "Türk halkı karar verdi, Türk halkı oyladı vs..." denilmektedir "Seyirci" kelimesi ne güne duruyor "Türk halkı" bu mudur 

Komple Yaşıt 
"İkisi de yaşıt, Jale de yaşıt, Pınar da yaşıt..." 
b b 
</TEXT>
</DOC>
