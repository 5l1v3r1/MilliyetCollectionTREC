<DOC>
<DOCNO> 231854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/ekonomi/eko03.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar bonosunda SPK ihmali saptandı 
</HEADLINE>
<TEXT>

   GÖKÇER TAHİNCİOĞLU Ankara 
   
   Ankara Cumhuriyet Başsavcılığı'nın, Sermaye Piyasası Kurulu yöneticileri hakkında İmar Bankası'nın açığa bono satışı yapmasına göz yumdukları gerekçesiyle başlattığı soruşturma kapsamında Başbakanlık Teftiş Kurulu'nca hazırlanan rapor savcılığa iletildi. Raporda, Sermaye Piyasası Kurulu yöneticilerinin bono satışını engellemedikleri için sorumlu oldukları saptaması yapıldı. 
   Başbakanlık Teftiş Kurulu raporunda yaklaşık 15 Sermaye Piyasası Kurulu yöneticisinin isminin geçtiği öğrenildi. Raporda kurulun, gazete ilanlarını takip etmeyerek İmar Bankası'nın bono satışını sürdürmesine neden olduğunu ve görevlerini bu yolla ihmal ettiğinin anlatıldığı kaydedildi. 
   
   
</TEXT>
</DOC>
