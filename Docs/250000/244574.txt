<DOC>
<DOCNO> 244574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonyas10.html </URL>
<DATE> 2004/06/01/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
HIV taşıyan eşcinsel erkeklerin üçte biri bundan habersiz 
</HEADLINE>
<TEXT>

     İngiltere'de HIV virüsü taşıyan eşcinsel erkeklerin üçte birinin bundan habersiz olduğu açıklandı. 
     Royal Free Hastanesi tarafından yapılan araştırmaya göre, 1206 eşcinsel erkekten alınan tükürük örnekleri üzerinde yapılan incelemeler durumu ortaya çıkardı. 
     Bu erkeklerin yüzde 10,9'unun HIV taşıdığının ortaya çıktığına işaret eden bilim adamları, HIV taşıyanların üçte birinin de virüsü taşıdığından habersiz olduğunu kaydetti. 
     Araştırma sonuçlarını yayımlayan ''Sexually Tranmitted İnfections'' tıp dergisi, ayrıca gerek HIV taşıdıkları tespit edilen eşcinsel erkekler, gerekse hastalığı taşımayanlar arasında ''korunmasız'' seksin son derece yaygın olduğuna dikkat çekti. 
     Bilim adamları, ayrıca yapılan araştırmanın genel nüfusa oranlanması halinde, İngiltere'de halen 50 bine yakın eşcinsel erkeğin HIV virüsü taşıdığı tahmininde de bulundu. 
     
</TEXT>
</DOC>
