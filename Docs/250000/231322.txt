<DOC>
<DOCNO> 231322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonsiy02.html </URL>
<DATE> 2004/04/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
MHP'de KKTC gezintisi hazırlığı... 
</HEADLINE>
<TEXT>

     MHP Genel Başkanı Devlet Bahçeli'nin, referandum öncesi KKTC'ye yapacağı ziyaret için partide çalışmalar sürüyor. 
     Bahçeli'nin KKTC'ye gideceği tarih henüz netleşmezken, MHP yöneticileri, 15 Nisan'da KKTC Cumhurbaşkanı Rauf Denktaş'ın Türkiye'ye geleceğini, 18 Nisan'da sivil toplum örgütleri mitinginin gerçekleştirileceğini, Bahçeli'nin ancak gelecek hafta KKTC'ye gidebileceğini belirttiler. 
     Alınan bilgiyegöre, Bahçeli, KKTC gezisi öncesinde, 3 kişiden oluşan heyetin KKTC'ye gitmesi talimatını verdi. Heyet, bu hafta içinde KKTC'de incelemelerde bulunacak ve ne tür programlar yapılabileceğini araştıracak. 
     Ayrıca, Ülkü Ocakları da KKTC Cumhurbaşkanı Rauf Denktaş'a destek amacıyla 15 Nisan Perşembe günü Gençlik Caddesi'nde, ''Varoluş ve Milli Egemenlik Yürüyüşü'' başlatacak. 
     300 kişilik grup, yürüyüşünü 23 Nisan Cuma günü Mersin'de tamamlayacak. 
     
</TEXT>
</DOC>
