<DOC>
<DOCNO> 210204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur06.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise rüşvet teklif eden Rus uyruklu kadın satıcısı gözaltında 
</HEADLINE>
<TEXT>

     Fuhuş yaptırdığı belirlenen Rus uyruklu bir kadın ahlak polisine rüşvet teklif edince gözaltına alındı. 
     AA muhabirinin aldığı bilgiye göre, Ankara Emniyet Müdürlüğü Ahlak Büro Amirliği ekipleri bir ihbarı değerlendirerek, fuhuş yaptığı belirlenen Rus uyruklu Alena K'yı suçüstü yakaladı. Alena K'yı erkeklere pazarladığı belirlenen Olena B. adlı Rus uyruklu kadın bir otelin çay ocağını işleten Suat Ç. aracılığıyla 140 milyon lira ve 50 dolar göndererek Alena K'nın serbest bırakılmasını istedi. Bunun üzerine Suat Ç. ile Olena B. ve fuhuş yaptığı saptanan Natali C. adlı kadın da gözaltına alındı. Suat Ç. ve Olena B. hakkında ''rüşvet ve fuhuşa aracılık'', Alena K. ve Natali C. hakkında ''para karşılığı fuhuş yapmak'' suçlarından işlem yapıldı. 
     Bu arada Ulus'ta fuhuş yapmak amacıyla müşteri bekleyen Leyla T. ile müşteri gibi davranan ahlak polisiyle pazarlık yapan Mehtap K. adlı kadın da Büklüm Sokak'ta gözaltına alındı. 
     
</TEXT>
</DOC>
