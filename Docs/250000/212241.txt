<DOC>
<DOCNO> 212241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sonspo32.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamit Altıntop Her gün 10 tane aşk mektubu alıyorum... 
</HEADLINE>
<TEXT>

     Almanya Birinci Futbol Ligi takımlarından FC Schalke 04'de oynayan Hamit Altıntop, kalbinin Türkiye için attığını belirtti. 
     Hamit, Berlin'de yayınlanan B.Z gazetesine yaptığı açıklamada, ''Ailem Türkiye'den geldi. Kalbim Türkiye için atıyor. Bir zaman sonra Türkiye'de yaşamak istiyorum. Ancak Almanya'yı da seviyorum. Alman öğretmenlerime çok şey borçluyum. Onlardan düzenli, disiplinli ve dakik olmayı öğrendim'' dedi. 
     Kız arkadaşı olup olmadığı şeklindeki bir soruya da Hamit, ''Şimdilik yok. Her gün en az 10 tane aşk mektubu alıyorum. Hepsini de kendim cevaplıyorum. Aşk mektuplarının çoğu güzel yazılmış, ancak bazı kızlar çok meraklı'' karşılığını verdi. 
     Annesi Meryem'in kendisi için çok önemli olduğunu ve şimdilik kendisi ile birlikte yaşamaktan memnun olduğunu belirten Hamit, ünlendikten sonra arkadaşlarının kedisinin hiç değişmediğini söylemelerine de memnun olduğunu anlattı. Hamit Altıntop, soyadını da beğendiğini ve bunun kendisine yakıştığını kaydetti. 
     
</TEXT>
</DOC>
