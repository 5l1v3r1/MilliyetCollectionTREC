<DOC>
<DOCNO> 213607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur29.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil zanlısı, ayak izlerinden bulundu... 
</HEADLINE>
<TEXT>

     Antalya'da yılbaşı gecesi öldürülen Kazım Yılmaz'ın 55 katil zanlısı yakalandı. 
     AA muhabirinin aldığı bilgiye göre, yılbaşı gecesi Sedir Mahallesi'ndeki evinde ölü bulunan Kazım Yılmaz'ın katil zanlısı D.K. 27 , Antalya Emniyet Müdürlüğü cinayet büro ekiplerince yakalandı. Olay gecesi çıplak ayakla kaçtığı tespit edilen katil zanlısının ayak izlerinden yola çıkan polis, evde de ayakkabılarını buldu. 
     Cinayete kurban giden Kazım Yılmaz'ın 40, katil zanlısının ise 43 numara ayakkabı giydiğini belirleyen ekipler, ayakkabı ve evde unutulan monttan yola çıkarak, olay gecesi Kazım Yılmaz ile içki içtiği öğrenilen D.K'nın peşine düştü. Çallı semtinde hamal olarak çalışan D.K'nın, Isparta'ya, oradan da Konya'ya geçtiğini öğrenen polis, bayramın dördüncü günü cinayet zanlısı D.K'nın İzmir'de yakınlarıyla buluştuğunu tespit etti. Gözaltına alınan D.K, Antalya Emniyet Müdürlüğü Cinayet Bürosu ekiplerince sorgulandıktan sonra adliyeye sevk edildi. 
     Polis yetkilileri, D.K'nın ifadesinde, olay gecesi Kazım Yılmaz'ın kendisine cinsel tacizde bulunduğunu, bunun üzerine sinirlenerek, Yılmaz'ı öldürdüğünü itiraf ettiğini bildirdiler. 
     
</TEXT>
</DOC>
