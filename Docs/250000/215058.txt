<DOC>
<DOCNO> 215058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/ekonomi/eko10.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IFC'den Şişecam'ın Rusya yatırımına 17.5 milyon dolar 
</HEADLINE>
<TEXT>

   
   Şişecam Topluluğu Cam Ambalaj Grubu'nun, Rusya'daki sanayi yatırımı hızla büyüyor. Anadolu Cam'ın Rus işadamlarıyla ortak kurduğu Ruscam'ın tamamlanma aşamasına gelen üçüncü fırınının finansmanı için Uluslararası Finans Kurumu IFC ile 17.5 milyon dolarlık kredi anlaşması imzalandı. 
   Şişecam'dan yapılan açıklamada, anlaşması 10 Şubat tarihinde Moskova'da imzalanan kredinin vadesinin yedi yıl olduğu belirtildi. Şirketin Yönetim Kurulu Başkanı ve Şişecam Ambalaj Grubu Başkanı Teoman Yenigün, Ruscam'ın, üçüncü fırın yatırımıyla Rusya'daki bira şişesi ihtiyacının yüzde 20'sini karşılayabilecek duruma geldiğini belirterek, toplam kapasitenin yıllık 340 bin tona ulaşacağını bildirdi. Yenigün, kapasitesinin tamamı geri dönüşsüz hafif şişe üretimi olan böyle bir yatırım örneğinin Rusya'da bulunmadığını söyledi. 
   
   
</TEXT>
</DOC>
