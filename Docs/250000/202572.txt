<DOC>
<DOCNO> 202572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur27.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da kar kalınlığı 30 santimetreye ulaştı... 
</HEADLINE>
<TEXT>

     Türkiye'nin önemli kış turizmi merkezlerinden biri olan Uludağ'da, kar yağışı aralıklarla devam ediyor. 
     AA muhabirinin Uludağ Meteoroloji İstasyonu'ndan aldığı bilgiye göre, ''Beyaz cennet''te iki gün önce etkili olan sağanak yağışla tamamen eriyen kar, dün akşam kar yağışının başlamasıyla yeniden beyaz örtüsüne kavuştu. 
     Yetkililer, dağda kar kalınlığının 30 santimetreye ulaştığını, hava sıcaklığının eksi 2 dereceye kadar düştüğünü bildirdiler. 
     Görüş mesafesinin zaman zaman 50 metreye kadar düşmesine neden olan tipi şeklindeki kar yağışının aralıklarla üç gün daha sürmesinin beklendiğini anlatan yetkililer, hava sıcaklığının da düşeceğini söylediler. 
     
</TEXT>
</DOC>
