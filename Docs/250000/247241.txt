<DOC>
<DOCNO> 247241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sonyas16.html </URL>
<DATE> 2004/06/11/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İnternette satılan Alman bayrağını genelev sahibi kadın aldı 
</HEADLINE>
<TEXT>

     Alman Federal Meclis Başkanı Wolfgang Thierse'nin internette açık artırmayla sattığı meclisin çatısındaki Alman bayrağını genelev sahibi kadın satın aldı. 
     Almanya'nın Halle kentinde genelev işleten Christine Schmittroth, 3350 euro ödeyerek satın aldığı bayrağı genelevin 2 çalışanıyla genelevin çatısındaki göndere çekti. 
     Schmittroth ve çalışanları, bayrak dalgalanırken selam durdular. 
     Genelev sahibi Schmittroth, Bild gazetesine yaptığı açıklamada, Thierse'yi genelevini gezmesi için davet ettiğini belirterek, ''Belki Thierse bayrağıma imza atar'' dedi. 
     Hıristiyan Sosyal Birlik Partisi'nden CSU bir yetkili, ''Almanya için bir skandal. Thierse'nin, ulusal sembollerimize karşı bu tür tutumu utanç verici'' dedi. 
     Meclis çatısındaki 7 metre uzunluğunda ve 5 metre enindeki eski bayrak, ''www.zoll-auktion.de'' adlı internet sitesinde 178 euro'dan başlayan fiyatla açık artırmaya çıkarılmıştı. 
     
</TEXT>
</DOC>
