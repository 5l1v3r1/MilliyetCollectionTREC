<DOC>
<DOCNO> 204456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/ekonomi/aeko.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Prim tahsilatı Maliye'ye bağlansın 
</HEADLINE>
<TEXT>

   IMF'nin kayıtdışıyla mücadeleye yönelik önerileri arasında SSK ve Bağ - Kur'un prim tahsilat birimleriyle Gümrük Müsteşarlığı'nın Maliye Bakanlığı'na bağlanması yer alıyor 
      Ahmet Erhan Çelik 
   
   Uluslararası Para Fonu IMF , ekonomi yönetiminin "2004'ün en önemli gündemi" olarak kabul ettiği kayıtdışı ekonomiyle mücadeleyle ilgili radikal tedbirler içeren bir rapor hazırlıyor. Raporun içeriğiyle ilgili ilk bilgiler Ankara'ya yansıdı. 
   Hazine ve Maliye yetkilileri, raporda SSK ve Bağ - Kur'un prim tahsilat birimlerinin ve Gümrük Müsteşarlığı'nın Maliye'ye bağlanması, üç oranlı uygulanan KDV sistemindeki yüzde 1'lik kategorinin kaldırılması gibi bir dizi önerinin yer alacağını anlattılar. Bu önerilerin IMF'yle ocakta yapılacak gözden geçirme görüşmelerinde Türkiye Masası Şefi Rıza Moghadam tarafından gündeme getirileceği ve tedbirlerin niyet mektuplarına girmesi yönünde talepte bulunacağı belirtildi. IMF'yle yürütülen görüşmelere göre tedbirler listesi beş başlıkta toplandı. 
   Yarı bağımsız gelir idaresi Maliye Bakanlığı bünyesinde faaliyet gösteren ve vergi tahsilatı, alacak takibi gibi konularda tek yetkili birim olan Gelirler Genel Müdürlüğü'nün yarı bağımsız bir "otorite" haline getirilmesi önerilecek. Rapordaki yarı bağımsız otorite adlandırması gelir idaresinin "üst kurul benzeri" yetkilerle donatılmasını öngörüyor. Maliye Müsteşarı'na bağlı çalışan Gelirler Genel Müdürü doğrudan Maliye Bakanı'na raporlama yapacak. Vergi politikalarında gelir idaresine daha fazla inisiyatif tanınacak.Sigorta primine vergi takibi SSK ve Bağ - Kur'un tahsilat birimlerinin gelir idaresi bünyesine alınması gündeme gelecek. Bu yolla sigorta primi alacaklarıyla ilgili takipler, vergi takibiyle içiçe hale gelecek. Sigorta primlerini kaçıran işverene vergi kayıtları üzerinden hesap sorulabilecek. SSK - Bağ - Kur'un Maliye Bakanlığı'yla ilişkilendirilmesindeki mantık, her iki tarafın da alacaklarının tahsilinde 6183 sayılı Amme Alacakları Tahsiliyle İlgili Kanun üzerinden işlem yapmasına dayandırılacak.Gümrükler Maliye'ye bağlansın Gümrükler ve gelir idaresi kayıtdışılığı önlemek aralarındaki ortak otomasyon sisteminden yaralanıyor. Mevcut sistem kayıtdışılığın ihracat ya da ithalat aşamasında yakalanmasına imk n veriyor. Ancak IMF'ye göre gelir idaresi gümrük vergilemelerinde söz sahibi olursa kayıtdışılıkla mücadele daha etkin hale gelecek.Asgari ücrete prim müdahalesi Asgari ücret tespitinde işveren maliyetini artıran "SSK primine esas kazanç alt sınırı SPEK " uygulamasının kaldırılması gündeme gelecek. Bu öneri SPEK'in yüksek olması nedeniyle asgari ücretin yeterince artırılmadığı ve yüksek SPEK'in kayıtdışı işçi istihdamını artırdığı savına dayandırılacak. Mevcut asgari ücret brüt 306 milyon lira seviyesindeyken mevcut SPEK 458 milyon lira olarak uygulanıyor. Bu durumda aradaki farkın üçte birini işveren ödüyor. SPEK işverene fazladan yük getirdiği için işçi asgari ücretle çalışsa bile sigortalı yapılmıyor. 
   'Yüzde 1'lik KDV kaldırılsın'    IMF'nin önerileri arasında yüzde 1 oranındaki KDV'nin kaldırılması da bulunuyor. Mevcut KDV kanunu yüzde 1, 8 ve 18 olarak uygulanan üç oranlı sisteme dayanıyor. IMF yüzde 1'lik oranın uygulamadan kaldırılmasını isteyecek. Ağırlıkla temel gıda maddeleri ile fındık benzeri ihracata yönelik ürünlerde uygulanan yüzde 1 oran kaldırılırsa yurtiçinde tüketilen bazı gıda maddelerinden KDV yükü kalkacak. Yüzde 1'lik orana dahil ihraç ürünlerinde ise iadesi uygulaması ortadan kaldırılarak ticaret rejimi sıfır vergi tabanlı hale getirilecek. Vergi iadelerinden kaynaklanan kayıtdışılık ve yolsuzluklar azaltılacak. 
   
   
</TEXT>
</DOC>
