<DOC>
<DOCNO> 204743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/yasam/yas03.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamının oğluna 'tecavüz' suçlaması 
</HEADLINE>
<TEXT>

   Ankaralı kozmetikçi Tekin Acar'ın oğlu, 18 yaşından küçük kızı evlilik vaadiyle kandırarak ilişkiye girdiği iddiasıyla mahkemeye çıkarıldı 
      ANKARA Milliyet 
   
   Ankaralı kozmetikçi Tekin Acar'ın oğlu Tolga Acar 19 , 18 yaşından küçük Ö.T 16 adlı genç kıza tecavüz ettiği iddiasıyla gözaltına alındı. Genç kızın babası Erdal T.'nin şik yeti üzerine iki aydır aranan Tolga Acar, çıkarıldığı mahkeme tarafından tutuksuz yargılanmak üzere serbest bırakıldı. 
   Bilkent Üniversitesi'nde hazırlık eğitimi alan Tolga Acar'ın adının karıştığı olay 16 Ekim'de yaşandı. Ümitköy Telekom Lisesi ikinci sınıf öğrencisi Ö.T.'nin babası Erdal T., Etlik Karakolu'na yaptığı şik yet başvurusunda kızının, arkadaşı Tolga Acar tarafından kaçırıldığını öne sürdü. Bunun üzerine, araştırma yapan polis, iki gencin Ankara dışına çıktığını belirledi. 
   
   Babanın şik yeti 
   Olayın üzerinden iki hafta geçtikten sonra Ö.T. evini arayıp annesi ile buluşmak istediğini söyledi. Anne Pakize T. ile Kızılay'da buluşan Ö.T. polisin operasyonuyla yakalandı. Baba Erdal T., "14 Ekim'de okula gitmeyen kızımla konuşarak 'okulu ya da erkek arkadaşını tercih et' dedim. Okula gideceğini söyledi. 16 Ekim günü ben işe gittim, arkamdan özel eşyalarını alıp gitmiş" dedi. 
   Ö.T. de ifadesinde, Acar'la evlenmek vaadiyle cinsel ilişkiye girdiğini belirterek Ö.T. "Tolga'yla, 'nasıl olsa evleneceğiz' diyerek kendi isteğimizle cinsel ilişkiye girdik" diye konuştu. 
   
   
   
</TEXT>
</DOC>
