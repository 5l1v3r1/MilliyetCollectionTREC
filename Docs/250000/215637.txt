<DOC>
<DOCNO> 215637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/yas05.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kömür sobası ikinci hatayı affetmedi 
</HEADLINE>
<TEXT>

   Sobadan zehirlenen 5 kişilik ailenin, bir gün önce de zehirlenme tehlikesi atlattığı anlaşıldı 
      İBRAHİM ÖZÇEKİÇ DEMET ÖZTÜRK Kayseri DHA 
   
   Kayseri'de, bir gün önce sobayı yakıp uyuyunca zehirlenerek ölümden dönen aile, ertesi gece de aynı hatayı yapınca Azrail'den kaçamadı. 
   Yeşilyurt ailesi, Melikgazi Esenyurt Mahallesi Küçük Menderes Caddesi'ndeki bir binanın bodrum katında oturuyordu. İşsiz olduğu belirtilen Ercan 31 ile eşi Serap Yeşilyurt 30 , çocukları Gizem 8 , Özlem 63 ve anneanne Sabiha Duran 60 , önceki gece sobayı yaktıktan sonra uykuya daldı. Aileden haber alamayan yakınları dün sabah eve girdiklerinde 5 cesetle karşılaştı. 
   Yeşilyurt çifti ve çocuklarının bir gün önce de sobadan zehirlendiği, komşuları tarafından hastaneye götürüldüğü ortaya çıktı. 
   
   'Gitmeyin dedim..' 
   Komşuları, "Önceki sabah zor yürüyorlardı. SSK Hastanesi'ndeki tedavilerinin ardından akşam taburcu oldular. Anneanne de olayın ardından çocuklara bakmak için gelmiş. Kader onları ölüme birlikte götürdü" diye konuştu. Komşuları için gözyaşı döken Meral Demir de "Akşam bize oturmaya gelmişlerdi. 'Gitmeyin' dedim ama sözümü dinlemediler" dedi. 
   Öte yandan Malatya'da da sobadan sızan karbonmonoksit gazından aynı aileden 4 kişi zehirlendi. Baygın halde bulunan 4 kişi tedavi altına alındı. 
   
   
</TEXT>
</DOC>
