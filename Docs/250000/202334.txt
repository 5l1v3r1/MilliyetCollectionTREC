<DOC>
<DOCNO> 202334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/ekonomi/eko02.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam heyecanı kısa sürdü 
</HEADLINE>
<TEXT>

   Devrik lider Saddam'ın yakalanması doların değer kazanmasına, petrol ve altın fiyatlarıyla faiz oranlarının ise düşmesine neden oldu. Dolar karşısında düşen euro yeniden toparlandı 
   EKONOMİ SERVİSİ 
   
   Irak'ın devrik lideri Saddam Hüseyin'in yakalanması ilk aşamada doların diğer para birimleri karşısında uzun bir aradan sonra değer kazanmasına neden olurken, altın ve petrol fiyatları ile bono faizlerinde düşüşler yaşandı. Ancak olumlu hava kısa sürdü. 
   Avrupa ve Uzakdoğu borsaları ise açılışlarda yaşadıkları yükselişleri kısa bir süre sonra geri verdiler. Analistler, gelişmeleri 'kısa vadeli' olarak yorumlarken, şu anda dünya piyasalarının Saddam'ın yakalanmasının ardından Irak'ta istikrarın sağlanıp sağlanamayacağını bekliyor. 
   ABD borsaları da diğer büyük borsalar gibi beklenenden düşük açıldı. Dow Jones yüzde 0.67'lik, Nasdaq Endeksi de yüzde 0.88'lik artışla güne başladı. Gün sonunda ise Dow Jones yüzde 0.20, Nasdaq yüzde 1.54 değer kaybetti. 
   
   Euro toparlandı 
   Saddam'ın yakalanmasının hemen ardından haftasonunda 1.2146 düzeyine kadar gerileyen euro, daha sonra toparlandı ve 1.2315'e kadar çıktı. 
   Saddam'ın yakalanmasının ardından petrol üretim tesisleri ve kuyularına yapılacak sabotajların azalacağı öngörüsü petrol fiyatlarının yüzde 2.5 düşmesine neden oldu. 
   ABD'de ham petrol fiyatları yüzde 4 azalışla varil başına 31.74 dolara düşerken, Londra'da fiyatlar 54 sent düşerek 29.84 dolar seviyelerine geldi. Irak Petrol Pazarlama Organizasyonu SOMO Başkanı Shamkhi Faraj, "Saddam'ın yakalanışı özellikle Kuzey'de artan güvenlikle petrolün arzını artırıp fiyatını düşürecek" dedi. 
   
   Dış açık olduğu yerde 
   Bunun yanında analistler Saddam'ın yakalanmasına rağmen terörizmin ve ABD dış açığının h l aynı seviyede olduğunu ve ekonomide hiçbir olumlu gelişmenin yaşanmadığını belirtiyor. Asya'da dolar, yen karşısında cuma günkü dip seviyesinden yüzde 0.7 artarak 108.39 yen seviyelerine çıktı. 
   Saddam'ın yakalanışına Tokyo Borsası yüzde 3.16'lık değer artışıyla cevap verirken, Avrupa borsaları güne hızlı bir açılışla başlarken daha sonra duruldu. Londra Borsası yüzde 0.6, Münih Borsası ve Paris Borsası da yüzde 0.7'lik artış gösterdi. Altının onsu da yüzde 1 artarak 408 dolara çıktı. 
   
   İMKB'deki yükseliş yüzde 2.68 oldu    Kıbrıs'taki belirsizliğe rağmen borsadaki yükseliş yüzde 2.68 olurken, dolar 3 bin lira düştü 
   Irak'ın devrik lideri Saddam Hüseyin'in ABD kuvvetleri tarafından yakalanması, Türk mali piyasalarında olumlu karşılandı. Ancak Kıbrıs'ta hükümet kurmadaki belirsizlik, olumlu havanın sürmesini engelledi. 
   Borsada hisse senetleri ilk seansta yüzde 3'lük artış yaşarken, endeks 17.468 ile yılın en yüksek değerine kadar ulaştı. Ancak Kıbrıs'taki belirsizlikler k r satışlarını beraberinde getirdi. 
   Kapanışta hisseler yüzde 2.68 prim yaparken, endeks 454 puanlık artışla 17.410'dan günü tamamladı. Dünkü seanslarda toplam 1.7 katrilyonluk işlem hacmi gerçekleşti. 
   Uzmanlar, 18 Aralık'taki IMF İcra Direktörleri Kurulu'ndan gelecek haberlerin belirleyici olacağını, gözden geçirmenin onaylanmasının ardından, Merkez Bankası'nın kotasyon indirimine gidebileceğine dikkat çekiyor. 
   
   Dolar geriledi 
   Dolar dünyadakidalgalanmaların ardından Türkiye'de geriledi. 
   Dolar dün Türk Lirası karşısında 3 bin liralık düşüşle 1 milyon 434 bin liraya indi. Bono faizleri de yaklaşık 1 puanlık düşüşle yüzde 27.75'e indi. 
   
   
</TEXT>
</DOC>
