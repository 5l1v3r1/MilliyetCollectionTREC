<DOC>
<DOCNO> 218855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/siyaset/asiy.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın konuğu, TÜSİAD Yönetim Kurulu BaŞkanı Ömer Sabancı 
</HEADLINE>
<TEXT>

   Laik çizgiden sapma olduğunda uyarırız...    AKP'nin 'muhafazak r demokratlık' konusunda mesafe kaydettiğini ileri süren Sabancı "TÜSİAD olarak, laik demokratik çizgiden sapmalar gördüğümüz anda hiç çekinmeden, cesaretle eleştiririz" 
   
   SOHBET ODASI 

   Derya SAZAK 

   
      Sayın Sabancı, TÜSİAD başkanlığını 2004 Ocak ayında devraldınız, Türkiye açısından ekonomide ve özellikle dış politikada Kıbrıs, AB gibi zorlu eşiklerle dolu bir dönemde etkin bir sivil toplum örgütünün başında bulunmak nasıl bir duygu 2004'ü nasıl görüyorsunuz 
   TÜSİAD'ın yıllardır kamuoyu tarafından çok iyi bilinen bir çizgisi var Türkiye'nin menfaatleri için iyi ve doğru yapılan icraatları TÜSİAD her zaman desteklemiş, yanlışları da cesaretle eleştirmiştir. 
   Yönetim kurulumuz ve ben TÜSİAD'da yeni dönemde üstlendiğimiz görevi layıkıyla yerine getirebilmek için çok yoğun bir zaman ayırıyoruz. TÜSİAD'ın çok profesyonel bir ekibi var. 8 komisyon ve 28 çalışma grubu görev yapıyor. 525 üyemizin de yoğun katılımıyla Türkiye meseleleri üzerinde bilimsel araştırmalar ile desteklenmiş görüşler çerçevesinde TÜSİAD duruşunu belirliyor. 
   
   TÜSİAD'a yön veren tek tek üyelerin çıkarları değil, Türkiye'nin genel sorunları öyle mi 
   Türkiye'nin menfaati olduğuna inandığımız konuları kamuoyunun gündemine getiriyoruz. Önceliğimiz ekonomik sorunlar olmakla beraber TÜSİAD hiçbir zaman bir üyesinin özel bir işiyle ilgilenmemiştir. 2004'te TÜSİAD'a yön verecek prensip şudur AB yolunda ilerlerken halkımızın yaşam ve refah seviyesinin yükselmesi. İki önceliğimiz var Ekonomi ve AB. 
   Enflasyonda başarı mümkün 
   
   2001 krizinin yaralarının tümüyle sarıldığı söylenemez. İşsizlik h l temel sorun. Ekonomideki göstergeler için ne diyorsunuz 
   2001 yılı sonundan beri Türkiye'de ekonomiye baktığımızda bir genişleme görüyoruz, 2 yıldır süren bir ekonomik büyüme var. Hükümetin, ekonomik programa bağlı kalarak yaptığı çalışmalar ve Merkez Bankası'nın kararlı tutumu bize gösterdi ki, enflasyonda başarılı sonuçlar almak mümkünmüş. 
   
   28 Mart yerel seçimlerinde siyasi iktidar popülizme sapar mı 
   Ankara'da yönetim kurulumuzla birlikte sayın Başbakan'ı, Başbakan yardımcılarını ve Sayın Ali Babacan'ı ziyaret ettik. 2004 başında asgari ücret ve emeklilikte program dışı bir uygulama oldu, fakat bir taraftan da şunu kabul etmemiz gerekiyor Türkiye'de hem büyük bir işsizlik sorunu var hem de asgari ücret hakikaten çok düşük seviyede. Programdan yapılan sapmayı hükümetin alacağı tasarruf önlemleriyle kapatabileceğine inanıyoruz. Ankara'da yerel seçimler nedeniyle ekonomik programın dışına çıkılmayacağı şeklinde bir izlenim edindik ve memnun olduk. 
   
   2004 hedefleri tutacak mı 
   Güven ortamı yavaş yavaş oluşuyor. Dünyada majör bir problem olmazsa 2004 hedefleri rahatlıkla tutabilir. Türkiye'nin artık istihdamda somut adımlar atma zamanı geldi. TÜSİAD olarak bir numaraya işsizliği koyuyoruz. Çözümü yatırımdan geçiyor. Hükümet, çok yeni bir karar alarak 36 ilimizde teşvik tedbirleri çıkardı. Yeni yatırımlar başlayacak. Asıl önemli olan Türkiye'nin globalleşmiş yabancı sermayeyi getirmesi gerekiyor. 
   
   2003 doğrudan yabancı sermaye girişi ve özelleştirme açısından parlak bir yıl olmadı. 
   Olmadı. Hükümet 2004'ten umutlu, bunun altyapısını oluşturmaya çalışıyor. 
   
   Siz ne öneriyorsunuz 
   Türkiye'nin bir sanayi stratejisine ihtiyacı var. 
   
   1990'ların 'rant ekonomisi'nden yeniden üretime geçiş. 
   Hangi sektörlerde büyümek istiyorum, bu sektörlerde yerli yabancı sermayeyle nasıl büyüyebilirim, istihdamı nasıl artırabilirim, bunlara bakması lazım Türkiye'nin. Sadece yerli sermaye için değil yabancı sermaye için de lokomotif sektörler geliştirmek gerekiyor. Böyle bir geniş anlamda sanayi stratejisine ihtiyaç var. Vergi tabanının yaygınlaştırılması da çok önemli. Kayıt dışı ekonomi Türkiye'nin en büyük yarası. 
   
   Yolsuzluklar ve banka hortumlamaları konusunda ne düşünüyorsunuz TÜSİAD bir iç muhasebe yapıyor mu, sonuçta milyarlarca dolarlık çöküşün sorumluları sizin üyeleriniz. 
   Yolsuzluklarla mücadele konusunda hükümetin aldığı kararları doğru buluyoruz. Yasalar çerçevesinde bunun sürmesi gerektiğine inanıyoruz. 
   
   'Güçlenerek çıkacaklar' 
   
   Banka batıranların mallarına el konulması ve tasfiye süreci başladı. Bu hortumun toplamı nedir 
   Konuşulan son rakam, 77 milyar dolar. Hükümet yasalara uyarak yolsuzluk yapanın peşine düşmeli. 
   
   Kamu Reformu Tasarısı'na ilişkin görüşlerinizi hükümete iletirken, 'siyasal İslamcı' görüşleri nedeniyle tartışılan Başbakan Müsteşarı'nın görevden alınmasını istediğiniz yolunda haberler çıktı.Çok açık konuşuyorum, Kamu Reformu Yasa Tasarısı Türkiye'nin menfaatine olan bir tasarıdır. TÜSİAD olarak yasanın ruhunu ve ana prensiplerini destekliyoruz. Uygulamaya dönük önerilerimiz oldu. Bazı rötuşlarla yasa daha sağlıklı hale getirilebilir. 
   Fakat görüyoruz ki çeşitli kesimlerde yasa tasarısıyla ilgili ciddi endişeler var. Yine kamuoyuna mal olmuş şekliyle söyleyeyim, endişeler de bunu uygulayacak olan makamdaki şahsa dayanıyor. 
   
   Ömer Dinçer'in konumu... 
   Şahıslarla hiçbir meselemiz yok ama Türkiye'de oluşan ortam Türkiye'ye getireceği faydaların görülmesini engeller hale geldi. Bir gazetede çıkan haberin aksine Başbakan Yardımcısı ile görüşürken kesinlikle 'müsteşarı görevden alın, tasarının önü açılır' gibi bir cümlemiz olmadı. Genel ilkeleri ve duyarlı olduğumuz noktaları görüştük. 
   
   AKP'nin Cumhuriyet'in temel ilkeleri, laiklik ve demokrasi konusunda gereken özeni gösterdiğini düşünüyor musunuz 
   AKP'nin iktidardaki icraatlarına baktığımızda, 'muhafazakar demokratlık' konusunda mesafe kaydettiklerini düşünüyoruz. Giderek de kendilerini bu kalıba sokma arzusunda gözüküyorlar. 
   
   Merkeze yöneliş... 
   Görüyoruz. Geri planda, gizli bir gündem olduğunu zannetmiyoruz. AKP yüzde 35 oy alarak iktidara geldi. Önümüzde yerel seçimler var, bence daha da güçlenerek çıkacaklar. Muhafazak r demokrat tanımı çok iyi bir tanım. TÜSİAD olarak, laik demokratik çizgiden sapmalar gördüğümüz anda hiç çekinmeden, cesaretle eleştiririz. Uyarı görevimizi yaparız. 
   
      Adada TÜSİAD'dan dörtlü zirve    Sabancı, Kuzey Kıbrıs ve Güney Kıbrıslı işadamlarıya adada bir araya geleceklerini belirtti 
   
   Kıbrıs'ta çözüme inanıyor musunuz 
   TÜSİAD, Kıbrıs'ta yıllardır çözümü savunuyor. Üzülerek söylüyorum, bazı kesimler bizi 'ver kurtul'cu olarak itham ediyor. TÜSİAD hiçbir zaman 'ver kurtul'cu olmadı. Görüşümüz şudur Küreselleşmiş dünyada, iki tarafı ilgilendiren sorunları tek başınıza çözemezsiniz. Kıbrıs, Annan planı çerçevesinde müzakere edilerek çözülebilir. Masada Kuzey Kıbrıs Türk halkının haklarını en iyi şekilde koruyalım. Ama bilelim ki masada tek taraflı, 'benim istediklerim olacak demekle bu iş olmuyor'. Bugün gelinen nokta olumludur. Sayın Başbakan'ı, hükümeti ve KKTC Cumhurbaşkanı'nı kutluyoruz. Mayısta Birleşmiş Kıbrıs'ın AB'ye girmiş olacağı ümidindeyiz. 
   
   Adaya gitme niyetiniz var mı 
   Atina ile ortak girişimimiz olacak. TÜSİAD'ın Yunanistan'daki eşiti olan kuruluş, Kuzey Kıbrıs ve Güney Kıbrıslı işadamları ile adada bir araya gelmek için bir adım attık. 
   
   Kıbrıs'ta 'dörtlü zirve'yi hükümetlerden önce işadamları gerçekleştirecek. 
   Böyle bir adım attık, cevap bekliyoruz. 
   
   Avrupa'da AB çıkarması olacak mı 
   TÜSİAD 3 yıldır AB konusunda Avrupa'da çok etkin lobi çalışmaları yürüttü. Tuncay Özilhan'ın dediği gibi, neredeyse evimizin yolunu unuttuk 2004'te de yoğun bir planlama yaptık. Hollanda, İrlanda, İspanya, Almanya ve Fransa'ya gideceğiz. 9 Mart'ta Fransa'da önemli bir toplantı düzenliyoruz. Fransız Maliye Bakanı ve işadamları katılacak, Sayın Ali Babacan geliyor. Nisanda Alman sanayicileri Türkiye'de ağırlayacağız. TÜSİAD ekibi olarak koşmaya devam edeceğiz. 
   
   Takvim için umutlu musunuz 
   Aralıkta takvim alma şansımız yüksek. 
   
   Avusturya karşı çıkıyormuş... 
   Ben de öyle bir duyum aldım. Ben Avusturya'nın 4 yıldır Adana fahri konsolosuyum. Ankara'daki sayın büyükelçiyle yakın temaslarım var. Türkiye, AB'ye bir gün üye olduğunda Avrupa tarafından işte bizim en uçtaki güvenlik kapımız diye düşünülmemesi lazım. Türkiye'nin genç nüfusuyla inşallah daha da iyi gidecek ekonomi yatırımlarıyla aslında Avrupalının günlük hayatında bile olumlu etkileri olacağını düşünüyoruz ve bunları anlatmak istiyoruz. 
   
   Dinamik bir CHP gerek 
   
   Muhalefet için ne söyleyeceksiniz CHP'nin Meclis'teki muhalefetini nasıl buluyorsunuz 
   Demokrasilerde dinamik bir muhalefete her zaman ihtiyaç var. TÜSİAD olarak gözlemimiz, CHP'nin Kıbrıs konusundaki tutumu sadece bizi değil zannediyorum Türkiye'deki büyük bir çoğunluğu hayrete düşürdü. Yanılmıyorsam AB ile ilgili de kuşkulu bir bakış açıları var Oysa sosyal demokrat bir partiden çok aktif bir destek beklememiz gerekir. 
   
   AB konusunda AKP'nin önünde koşması... 
   AB'ye üye olursak demokrasimizin daha iyi işlemesini, yaşam ve refah seviyesinin artmasını, Türkiye'de hukuk devletinin iyileştirilmesini ve insan haklarının daha iyi oluşumunu bekliyoruz. Bunlar, yanlış bilmiyorsam sosyal demokratların, CHP'nin ilkeleriyle birebir uyuşuyor. Dolayısıyla CHP'nin daha dinamik olmasını ve küreselleşmiş dünyaya uyum göstermesi gerektiğini düşünüyoruz. 
   
   Türkiye 2004 sonunda AB'den müzakere takvimi alabilecek mi Avrupa'da şu anda olumlu bir rüzgar esiyor. Ne oldu da hava döndü 
   Ne oldu derken, Türkiye'de siyasi istikrar yerine oturdu. Dinamik politikalar izleniyor. Lütfen hatırlayalım, Sayın Erdoğan ve Gül hükümete geldikleri andan itibaren ne kadar çok yurtdışı seyahatleri yaptılar. Türkiye, siyasi iradenin kararlılığıyla Avrupa'da ve ABD'deki muhataplarıyla çok net görüş alışverişleri yapar hale geldi. Kıbrıs'ta alınan inisiyatif çok önemlidir. 
   
   YÖK projeleri devam edecek 
   
   TÜSİAD, YÖK'le ilgili bir proje hazırladı. Bu çalışmalar devam edecek mi 
   Elbette. Zorunlu eğitimin 12 yıla çıkartılmasını istiyoruz. Teknoloji geliştirme, marka yaratma ve girişimcilik konularında üniversitelerde yaratılan bilginin sanayi alanına transferi çok önemli. YÖK reformu bu dönüşümü hedeflemeli. 
   
   Demokratikleşme ve siyasi reformlar açısından önerileriniz 
   Yerel seçimlerden sonra 3 konuda Anayasa değişikliği gündeme gelebilir. DGM, RTÜK ve YÖK. Burada sivilleşme konusunda son adımları atmak gerekiyor. 
   
   Şampiyonluk her şey değil 
   
   Beşiktaş ile noktalayalım. Koyu bir Beşiktaşlısınız. 2004'te de şampiyonluk gelecek mi 
   100. yılında BJK şampiyon oldu. Kulüplerin finansman yapısına, altyapı ilişkilerine, sporcu kaynağına baktığımda Beşiktaş yönetimini başarılı buluyorum. Önemli olan sadece sezon sonunda takımın şampiyon olması değil, 'şampiyonluk gelmedi yönetim başarısız' benim kriterim bu değil. Beşiktaş bugünkü mali yapısı içerisinde geleceğe yatırım yapıyor mu Bu olursa şampiyonluk nasıl olsa gelir 
   
   KİMDİR 
   TÜSİAD Başkanlığı'na seçilen Ömer Sabancı, 1959'da Adana'da doğdu. Tarsus Amerikan Koleji'ni bitirdikten sonra ABD Delaware Üniversitesi'nde ekonomi eğitimi gördü. SASA'da genel müdürlük dahil çeşitli pozisyonlarda 15 yıl görev yaptı. DuPont - Sabancı Polyster ortaklığının kurulmasına önderlik eden Sabancı, ardından DuPontsa'nın Yönetim Kurulu Başkanı oldu. Sabancı Holding Yönetim Kurulu Üyeliği, İcra Komitesi Üyeliği ve Kimya Grubu Başkanlığı görevlerini sürdüren Sabancı, Avrupa Sentetik Elyaf Derneği'nin de Yönetim Kurulu Başkan Yardımcısı. 1997'den itibaren TÜSİAD Yönetim Kurulu üyesi olan Sabancı, 2001'den bu yana Başkan Yardımcılığı görevindeydi. 
   
   
   
</TEXT>
</DOC>
