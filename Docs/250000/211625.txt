<DOC>
<DOCNO> 211625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/spor/spo15.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ümit kaldı    MİLLİ futbolcu Ümit Davala, Almanya Birinci Ligi takımlarından Werder Bremen ile olan sözleşmesini 2006 yılına kadar uzattı. Sezon başında Inter'den kiralanan tecrübeli oyuncunun, bonservisinin alındığı da açıklandı. 
   
   Jussi'den imza    ELAZIĞSPOR, İsveç'in Malmö takımında forma giyen stoper Jussi Nuorela ile 1.5 yıllık sözleşme imzaladı. Başkan Baki Aydın, İsveçli futbolcunun 20 kez Milli olduğunu açıkladı ve lisans işlemlerinin başladığını bildirdi. 
   
   Öztek'e darbe    JUDO Federasyonu eski Başkanı İbrahim Öztek'in, İdare Mahkemesi tarafından durdurulan 1 yıllık cezası Danıştay tarafından bozuldu. Danıştay, 1 yıllık cezayı onaylarken, Öztek'in başkanlık yolu da kapandı. 
   
   Yaş sınırı    GENÇLİK ve Spor Genel Müdürlüğü GSGM , kendisine bağlı federasyonlarda spora başlama, asgari lisans çıkarma ve serbest transfer yaş sınırlarını yeniden belirledi. En düşük lisans çıkarma yaşı 4 ile satranç, en yüksek ise 18 ile otomobil sporlarının oldu. 
   
   Galler umutlandı    UEFA, Avrupa Şampiyonası baraj ilk maçında Rus oyuncu Titov'un dopingli çıktığının belirlenmesi üzerine Galler'in yaptığı itirazı araştıracağını açıkladı. Galler Futbol Federasyonu, rövanşta forma giymemesi gereken yıldız oyuncunun dopingli olmasına rağmen oynadığını belirtip, "3-0 hükmen galibiyet" talep etmişti. UEFA, itirazı haklı bulursa Rusya'nın yerine Galler EURO 2004'e gidecek. 
   
   
   
   
</TEXT>
</DOC>
