<DOC>
<DOCNO> 222169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/yazar/pulur.html </URL>
<DATE> 2004/03/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Kasaba'nın İncisi"nin seyircileri... 
</HEADLINE>
<TEXT>

   
   SABAH saat on buçuk, daha gazeteleri okuyoruz, yardımcımız Oya Tüfekçi, bir tomar "e - mail" ile geldi... 
   Hepsi de TRT'nin yayından kaldırdığı "Kasabanın İncisi" dizisiyle ilgili yazımız üzerine... 
   Şimdi bu mektupların birkaçını seçeceğiz, özetleyeceğiz ve TRT'ye sunacağız... 
   
   "BU sabah işe geldim, bilgisayarımı açtım ve güne sizin yazınız ile başladım. Kasabının İncisi ile yani... Sahi ne oldu Kasabanın İncisi'ne Taş eve, göl kıyısına, İnci'nin o insancıl, sakin ama bir o kadar da azimli kavgasına 
   Bu prodüksiyonları, bu ülkede TRT yapar ve sonra onların canına yine TRT okur. 
   Çıplak sunucu görmekten, kent hayatının puslu ilişkilerini seyretmekten, silah ve kan renginden bıktık artık. 
   Medihan B. Polat" 
   - 
   "Yazınızı okurken kendi duygularımı buldum. Bir de Mühürlü Güller dizisi vardı, onu da aynı gerekçeyle kaldırmışlar. Bu devirde izlenebilir program bulmak çok zor. Bir iki program vardı, onlar da tırpanlandı, TV'nin fişini çektik, aile içi sohbete başladık. 
   Ali Aydın" 
   - 
   "Sadece Kasabının İncisi mi Zeki Sözer'in Çözüm'ü nü de kaldırdılar. Çünkü bu gibi yayınlar, insanları düşündürüyor, ama istenen o değil ki Çünkü, düşünen kafalara zararlı fikirler üşüşür. Büyüklerimiz her şeyi bizden daha iyi düşünür, diyenler, bu memleketi yönetiyor. 
   Hamdi Usta" 
   
   "Günlerdir Kasabanın İncisi'ne ne oldu diye düşünüyorduk, şimdi öğrendik. Cehaletimi hoş görün, reyting denilen, İstanbul'da birkaç eve takılan, ailelerin davranışları mıdır Onlar mı bütün Türkiye'yi temsil ediyor. Ben Atatürk'e bağlı, başı açık, üç yabancı dil bilen çalışan bir kadınım. 
   Alev Öngören" 
   - 
   "Kasabanın İncisi'ni kaçırmamaya çalışıyordum. Bu reyting denilen canavar daha ne kadar güzellikleri yutacak. TRT'nin bu gidişi hayırlara alamet görünmüyor. 
   Şenol Candaş" 
   
   "Kasabanın İncisi için yazdıklarınıza bire bir katılıyorum. 
   Hamit Altan Kızıltan" 
   
   "Kasabanın İncisi'nin reytinginin düşük olduğuna inanmıyorum. Çevremde seyreden çok kişi var. İnşallah tekrar döner de kaliteli bir dizi seyrederiz. 
   Ayla Tek" 
   - 
   "Kasabanın İncisi dizisi, Süper Baba, İkinci Bahar'dan sonra yorulmadan, öfkelenmeden, isyan etmeden seyredip, dinlenerek izlediğimiz bir yapıttı. Kirli dünyaların dizileri varken bunun kaldırılmasını yadırgamıyorum 
   Osman Medarlıoğlu" 
   - 
   "Kimin eli kimin cebinde belli olmayan ağa, maraba ilişkisi olmayan, yoz hayatın yer almadığı, son derece sakin, bizden, normal hayatların var olduğu bir hik yeydi. 
   Reyting uğruna, mafya, ali kıran baş kesen, yoz ilişkiler içeren dizileri topluma sunsunlar. Sonucu ana haber bültenlerinde haber olarak izliyoruz üstelik kınama mesajlarıyla... 
   Yasemin Başarır." 
   - 
   "Acaba bir kadının kendince özgür davranışları TRT'yi korkutmuş olabilir mi 
   Aydan Ergenekon" 
   
   "Kasabanın İncisi'ni ailece keyifle izliyorduk, dilerim yazınız etkili olur. 
   Prof. Dr. Gülden Uğur Dizdar." 
   
   "39 yıldır Stockholm'de kalıyorum, bugünkü Kasabanın İncisi yazınız çok iyi idi. 
   Derya Meydan" 
   - 
   
   MEKTUPLAR bitmedi, telefonlar susmadı ama yerimiz bitti. 
   Sayın okurlarımıza teşekkür eder, bizim aracılığımızla gösterdikleri tepkiyi doğrudan, TRT Genel Müdürlüğü'ne de göstermelerini rica ederiz. 
   
      
   
</TEXT>
</DOC>
