<DOC>
<DOCNO> 228289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sontur09.html </URL>
<DATE> 2004/04/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Tren polislerin otomobiline çarptı 1 ölü, 3 yaralı 
</HEADLINE>
<TEXT>

     İzmir'in Selçuk İlçesi'nde, yolcu treninin çarptığı otomobilde bulunan 4 polisten 1'i öldü, 3'ü yaralandı. 
     Alınan bilgiye göre, Isparta-İzmir seferini yapan yolcu treni, Çamlık Kavşağı'ndaki hemzemin geçitte, polis memuru Mustafa Şensoy yönetimindeki 09 K 8273 plakalı otomobile çarptı. 
     Otomobilde bulunan polis memuru Ahmet Kılıçkesmez, olay yerinde öldü. 
     Ağır yaralanan ve hayati tehlikelerinin bulunduğu bildirilen polisler Sinan Aksoy ve Hasan Koyan, Aydın Devlet Hastanesi'ne kaldırıldı. Koyan, daha sonra Ege Üniversitesi Tıp Fakültesi Hastanesi'ne sevk edildi. 
     Hafif yaralanan sürücü Şensoy ise Selçuk Devlet Hastanesi'nde ayakta tedavi gördükten sonra taburcu edildi. 
     Polislerin, Kuşadası İlçe Emniyet Müdürlüğü'nde görevli oldukları ve Açık Öğretim Fakültesi sınavlarına girmek için Kuşadası'ndan İzmir'e geldiklerini öğrenildi. 
     
</TEXT>
</DOC>
