<DOC>
<DOCNO> 219427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yazar/tamer.html </URL>
<DATE> 2004/03/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"Euro bizi yaktı, 6 sıfır da sizi yakacak" 
</HEADLINE>
<TEXT>

   
   Paramızdan yıl sonunda 6 sıfır atılacak olması, Türkiye'deki vatandaşlarımızdan çok Avrupa'da yaşayan Türkleri kaygılandırıyor. Özellikle de euroyu kabul eden AB ülkelerinde yaşayanları. 
   Geçen ay bu köşede TL'den 6 sıfır atılmasıyla ilgili olarak değişik çevrelerin görüşlerini yansıtan bir dizi yazı yazmış, ancak euroya geçen AB ülkelerindeki okurlarımdan gelen mesajları aktaramamıştım. Avusturya - Türk İşadamları ve Sanayicileri Derneği ATİS'in daveti üzerine Viyana'da katıldığım toplantıda izleyicilerden gelen soruları ve yakınmaları duyunca, bilgisayarımda bekleyen okur mesajlarıyla birlikte bu konuyu gündeme getirmek farz oldu. 
   
   Şilinden euroya 
   Avusturya'da şilinden euroya geçiş günlük hayatta fiyatları yukarı çekmiş. Euroya geçildiği 1 Ocak 2002 tarihinde 13,76 şilin 1 euro değerindeymiş. Ama 15 şilinlik bir fincan kahvenin fiyatı 2 euroya yükselivermiş. 7 şilinlik bir yiyecek 1 euro oluvermiş. Sadece oradaki Türkler değil, Avusturyalılar da euroya geçişle birlikte hayatın 25 - 30 pahalılaştığından şikayetçi. 
   Tıpkı İtalya'dan yazan spor eğitmeni okurum Yaşar Yazıcı gibi "Liretten euroya geçilirken, bütün mallarda fiyatlar 2 katına çıktı. Kaybeden maaş alan kesim oldu, ticaret yapan nasıl olsa ödediği farkı, kendi ürününün fiyatına yaptığı zamla karşılıyor." 
   Hollanda'dan e - posta gönderen okurum Bayram Tuncer de aynı kaygıları taşıyor "TL'den sıfır atılırken fiyatlar hep yukarı doğru yuvarlanacak. Biz bunu Avrupa'da euroya gecerken yaşadık. 1 euro 2,20 guldendi. Fırıncılar, 2 gulden olan ekmeğin fiyatını 1 euro yaptılar. 1,50 gulden olan birayı kafeler 0,75 euro yaptılar." 
   
   Euro değil teuero 
   Dr. Atilla Doğan'ın Almanya'dan gönderdiği e - posta mesajı da aynı doğrultuda "Marktan euroya geçilirken, piyasada fiyatlar yuvarlanmak yerine yukarı toparlandı Bu nedenle, euroya Almanya'da halk arasında "teuero" denmeye başlandı." Teuer, almancada pahalı demek. Avusturya'da da eurodan teuero diye söz ediliyor. 
   8.2 milyon nüfuslu Avusturya'da 300 bine yakın Türk yaşıyor. Başta Almanya olmak üzere, euroya geçen her AB ülkesinde belli bir Türk nüfus var. Ve euroya geçişle gelen pahalılığın, bizim paradan 6 sıfır atıldığında da kaçınılmaz olacağına öylesine inanmışlar ki, Türkiye'deki akrabalarını da olumsuz etkiliyorlar. 
   
   Simit 30 kuruş olacak 
   Viyana'daki toplantıda da anlatmaya çalıştım Birincisi, Türkiye'de fiyatı 100 bin liradan daha az olan bir ürün yok. İkincisi, bizimkinden başka parasından 6 sıfır birden atılmış ülke neredeyse yok. Bugünün 100 bin lirası 10 kuruş olacak. Dolayısıyla Avrupa'da ekmek alırken, bir kafede otururken, lokantada yemek yerken, meyve alırken karşılaşılan sorunlar ve küsuratı yukarı doğru yuvarlama Türkiye'de olmayacak. Toplantıdaki Türkler hemen "Simit kaça " diye sordular. 300 bin lira olduğunu öğrenince itiraz etmekten vazgeçtiler. Merkez Bankası'nın Avrupa'da yaşayan Türklerden buradaki yakınlarına yansıyan yersiz kaygıyı da dikkate alan bir çalışma yapmasında yarar var. 
   
   Enflasyon 1.3 
   Aslında Avusturya'da hayatın 25 - 30 pahalılaştığı, ya da okur mektuplarında dile getirildiği gibi İtalya ve Almanya'da fiyatların 2 katına çıktığı algılaması da gerçeği yansıtmıyor. Avusturya'da enflasyon oranını öğrenmek istediğimde ATİS Başkanı Sinan Güven, 2003 için " 1,3" diyor. Peki ya euroya geçildiği 2002 yılında Güven'in yanıtı 1,7 
   Sadece Türklerin değil, Alman, İtalyan, Avusturya, Hollanda vatandaşlarının da yakındığı pahalılık, gördüğünüz gibi enflasyon rakamlarına yansımış değil. Çünkü dayanıklı tüketim mallarından elektroniğe, hatta giyime pek çok malda fiyatlar geriliyor. Ancak bu mallar günde birkaç kez satın alınan ürünler değil. Buna karşılık manavdan markete, fırıncıdan kafeye ve lokantaya küçük esnafın işlettiği yerlere günde birkaç kez yolu düşen insanlar, oralardaki fiyat artışlarını genelleştirerek, euroya geçiş hayatı 30 - 50 pahalılaştırdı sanıyor. 
   
      
   
</TEXT>
</DOC>
