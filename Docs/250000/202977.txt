<DOC>
<DOCNO> 202977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/soneko16.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 215 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 214.92 puan artışla 1. seansı 17,445.70 puandan tamamladı. 
     1. seansta hisse senetlerinin ortalama değer kazancı yüzde 1.24 olarak gerçekleşti. 
     Dün 17,230.78 puandan kapanan Borsa, günün ilk seansına 15.50 puan artışla 17,246.28 puandan başladı. 
     İlk yarıyı 17,530.93 puandan geçen endeks, seans içinde önceki kapanış değerinin altına düşmezken, en yüksek 17,541.07 puanı gördü. Endeks, 17,445.70 puandan seansı tamamladı. 
     Seans sonunda mali endeks 291.84 puan artışla 23,942.37 puana, sanayi endeksi 145.60 puan artışla 15,330.00 puana, hizmetler endeksi 157.11 puan artışla 9,340.07 puana yükseldi. 
     Böylece, önceki kapanışa göre mali grup hisseler ortalama yüzde 1.23, sanayi grubu hisseler ortalama yüzde 0.96, hizmetler grubu hisseler de ortalama yüzde 1.71 değer kazandı. 
     1. seansta işlem gören toplam 286 hisse senedinden 178'i değer kazanırken, 45 hisse senedi değer kaybetti, 63 hissenin fiyatında değişiklik olmadı. 
     Seansta, 443 trilyon 70 milyar 436 milyon liralık işlem hacmi oluştu. 
     1. seansta, Doğan Holding, Yapı ve Kredi Bankası, Turkcell, Garanti Bankası ve İş Bankası C en yoğun işlem gören hisseler oldu. 
     Borsa uzmanları, yatırımcıların IMF İcra Direktörleri Kurulu toplantısını yakından takip ettiğini belirterek, Türkiye Eurobondlarına yaşanan yoğun talep ve alternatif pıyasalardaki hareketin borsaya olumlu yansıdığını kaydediyor. 
     Endeksin 17,541 puana kadar yükseldiğini hatırlatan uzmanlar, IMF'den 500 milyon dolarlık kredinin serbest bırakılması ve 7. gözden geçirme için tarih beklendiğini, Kıbrıs ile ilgili gelişmelerin yakından izlendiğini, endekste 17,450-17,500 seviyesinin direnç haline geldiğini ifade ediyor. 
     
</TEXT>
</DOC>
