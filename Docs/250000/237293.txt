<DOC>
<DOCNO> 237293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sontur17.html </URL>
<DATE> 2004/05/04/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Topladıkları otlardan yaptıkları yemekten zehirlenip öldüler .. 
</HEADLINE>
<TEXT>

     Denizli'nin Buldan İlçesi'nde, doğadan topladıkları otlardan yapılan yemeği yiyen karı-koca zehirlenerek öldü. 
     Alınan bilgiye göre, Buldan'ın Yenimahalle Semti Tünbay Sokak'ta oturan Buldan Belediyesi Temizlik İşleri'nden emekli Mustafa Ataman 54 ile eşi Gülser Ataman 44 , yemek yapmak için doğadan ot topladılar. 
     Akşam yemeğinin ardından bir süre oturup televizyon izleyen karı-koca, daha sonra uykuya daldı. Sabah kapılarının açılmaması üzerine şüphelenen komşuları yakınlarına haber verdi. Evin çatısından arkadaşı Ömer Çakırlı ile birlikte içeriye giren Fevzi Ataman, ağabeyi ve yengesinin cesetleriyle karşılaştı. 
     Buldan Devlet Hastanesi'nde yapılan otopside, Mustafa Ataman ve Gülser Ataman'ın yedikleri yemekten zehirlenerek öldüklerinin belirlendiği bildirildi. 
     İki çocukları olan Ataman çifti gözyaşları arasında toprağa verilirken, tütün tarlasından topladıkları otların zehirli olabileceği, bunların iyi yıkanmadan yenilmesi sonucu zehirlenmiş olabilecekleri ihtimali üzerinde duruluyor. 
     
</TEXT>
</DOC>
