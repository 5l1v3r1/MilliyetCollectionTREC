<DOC>
<DOCNO> 200695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur39.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcılar'da "Kadınlar Kahvesi" açıldı... 
</HEADLINE>
<TEXT>

     Avcılar'da bir kadın işletmeci tarafından ''Kadınlar Kahvesi'' açıldı. 
     Kahvenin açılışını yapan Avcılar Belediye Başkanı Mustafa Değirmenci, ''Böyle bir açılış yapan ilk başkan olmak bana mutluluk veriyor'' diye konuştu. 
     Açılışın ardından, kahvede kadınlarla ''okey'' oynayan Değirmenci, oyunda yenilmesi üzerine de esprili bir dille ''Yenilmeyi sevmem ama bayanlara karşı kaybetmek şereftir'' dedi. 
     Kadınlar Kahvesi'nin işletmeciliğini yapan Nesibe Geçit de çevresindeki kadınların teşviki ile bu işe soyunduğunu anlattı. 
     Uzun yıllar yurtdışında lokal işlettiğini dile getiren ve Türkiye'ye dönüşünde bir Kadınlar Kahvesi açmanın hayalini kurduğunu belirten Geçit, bu hayalini hayata geçirdiği için duyduğu mutluluğu dile getirdi. 
     
</TEXT>
</DOC>
