<DOC>
<DOCNO> 210501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur47.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da hava ulaşımı aksıyor...Birçok uçuş iptal edildi... 
</HEADLINE>
<TEXT>

     İstanbul'u etkileyen kötü hava koşullarından dolayı hava ulaşımında da aksamalar meydana geldi. 
     Atatürk Havalimanı'ndan yapılması gereken çok sayıdaki dış hat seferi, kötü hava şartları nedeniyle yaklaşık 2 saate varan rötarla gerçekleştirilebildi. 
     Devlet Hava Meydanları İşletmesi DHMİ Atatürk Havalimanı Meydan Müdürlüğü yetkilileri, havalimanındaki pist temizleme çalışmalarının tüm hızıyla devam ettiğini belirterek, rötarların ise İstanbul dışından gelen uçakların havalimana geç varmasından ve transit yolculardan kaynaklandığını söylediler. 
     Bu arada, İstanbul'dan sabah saatlerinde Denizli'ye giden THY uçağı, Denizli Çardak Havaalanı'ndaki şiddetli fırtına nedeniyle Atatürk Havalimanı'na geri döndü. Ayrıca, İstanbul'dan yapılması gereken Onur Air'in Kayseri, THY'nin de Antalya ve Gaziantep uçuşları, bu illerdeki kötü hava şartlarından ötürü iptal edildi. 
     
</TEXT>
</DOC>
