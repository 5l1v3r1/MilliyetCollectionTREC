<DOC>
<DOCNO> 211786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sontur17.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'un otobüsü Bursaspor maçı sırasında soyuldu... 
</HEADLINE>
<TEXT>

     Türkiye Kupası 3. kademe maçında Bursaspor ile karşılaşan Konyaspor'a ait otobüs, soyuldu. 
     AA muhabirinin aldığı bilgiye göre, karşılaşmanın ardından Bursa Atatürk Stadyumu'nun karşısında park halinde bulunan 42 KS 981 plakalı otobüse dönen Konyasporlu futbolcular, çanta ve eşyalarının karıştırıldığını fark etti. 
     Olay yerine çağrılan polis ekiplerince yapılan incelemede, otobüse giren kimliği belirsiz kişi ya da kişilerin, Konyasporlu Volkan'ın bin 500 euro, Cenk'in 2 bin dolar, Tayfun'un ise 200 milyon lirası, Altan, Yasin, Cem Karaca ve Sedat'ın da cep telefonlarıyla, içinde kredi kartları bulunan cüzdanlarının çalındığı belirlendi. 
     Konyaspor yöneticisi Zekeriya Mızrak, yaptığı açıklamada, Bursaspor'u yenmenin sevincini yaşayamadan böyle bir olayla karşılaşmaktan dolayı büyük üzüntü içinde olduklarını söyledi. 
     Olayla ilgili soruşturmanın sürdüğü bildirildi. 
     
</TEXT>
</DOC>
