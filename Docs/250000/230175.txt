<DOC>
<DOCNO> 230175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun33.html </URL>
<DATE> 2004/04/10/ </DATE>
<TIME> 20.06 </TIME>
<AUTHOR>  </AUTHOR>
<HEADLINE>
Fransa'da Türk kadına işkence yapan kocası tutuklandı... 
</HEADLINE>
<TEXT>

     Fransa'nın kuzeydoğusundaki Belfort kentinde, Meliha adlı 20 yaşındaki Türk kadına işkence eden kocası, kayınvalidesi ve iki kayınbiraderi tutuklandı. 
     Belfort savcılığının, genç kadının kocası ve ailesi için 20 yıla kadar ağır hapis cezası isteyebileceği bildirildi. 
     Komşuların uyarısı üzerine eve gelen polisin, şok geçiren kadını hastaneye kaldırdığı belirtildi. 
     Saçları kesilerek yakılan ve ağır bir biçimde dövülen genç kadın, hastanede psikolojik tedavi altında tutuluyor. 
     Kadının, dışarıda dolaşması ve gençlerle konuşmasının, kocasının ailesi tarafından dövülmesine gerekçe olarak gösterildiği belirtildi. 
     Fransa'ya birkaç yıl önce gelen Türk kadının, kocasının ailesi tarafından ayrıca türban takmaya zorlandığı bildirildi. 
     
</TEXT>
</DOC>
