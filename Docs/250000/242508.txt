<DOC>
<DOCNO> 242508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/astro/index.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünce ayrılıkları aşılabilir 
</HEADLINE>
<TEXT>


Karışık bir gündeyiz. Özellikle öğleden sonra sadece duygulara kapılarak hareket etmek yüzünden ilişkilerde hatalar yapabiliriz. Yine de düşünce alışverişi ve hızlı hareket zor olmayacak. Koç'lar ikili ilişkilerde hevesli ve heyecanlı olabilirler. Bu olumlu enerji sayesinde iyimserlik var. Yaratıcı konular, eğlence ve canlılık söz konusu. Boğa'lar enerjilerini yapıcı kullanmalı. Kendilerini daha çok evleriyle ilgili uğraşlara vermek onlar için en doğrusu. İkizler hareket, iletişim ve kısa yolculuklar açısından yoğun olabilirler. Eğitim konularının ciddiye alınmasında fayda var. Kardeşlerle ilişkilerde yapıcı olunmalı. Yengeç'ler maddi açıdan kontrollü olmalılar. Alışveriş yapmak cazip olabilir. Yine de bütçelerini kontrol etmek doğru olur. Aslan'lar burçlarındaki Ay sayesinde hareketli ve hevesliler. Kişisel girişimleri konusunda hassas davranmaktan sakınılmalı. Bu sayede olumlu sonuçlar alınabilir. Başak'lar ayaklarını yere sağlam basmakta zorlanabilirler. Bazı gelişmeleri kontrol edememek onları huzursuz edebilir. İyimser olmanın yollarını aramalılar. Terazi'ler sosyal konularda kendilerini göstermeye çalışırken yapıcı olmalılar. Başkalarının önerilerine açık olmak onlara fayda sağlayabilir. Akrep'ler huzurlu bir gündeler. Birçok konuda hızlı hareket edebilirler. Ortaklaşa alanda yeni anlaşmalar dikkat çekebilir. Yay'lar olumlu düşünceler içerisindeler. Akıcı enerjileri sayesinde yabancılarla ilgili konulara öncelik vermeliler. Oğlak'lar yeniliklerden yana olabilirler fakat duygu ve düşünceler çatışabilir. Bazı engellerden dolayı huzursuzluk yaşanabilir. Kova'lar ilişkilerde esnek ve toleranslı olmalılar. Kendilerini baskı altında hissetmek onları üzebilir. Yeni girişimlerini gözden geçirmek onlar için en iyisi. Balık'lar çoktandır ihmal ettikleri işlerine bakmalı ve detaylara önem vermeliler. İş ortamında beklenmedik gelişmeler söz konusu olabilir. 



</TEXT>
</DOC>
