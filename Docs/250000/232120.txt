<DOC>
<DOCNO> 232120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur36.html </URL>
<DATE> 2004/04/16/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Kelkit Çayı'na otomobil uçtu .. 
</HEADLINE>
<TEXT>

     Tokat'ın Erbaa İlçesi'nde Kelkit Çayı'na uçan otomobil sürücüsü yüzerek kurtulurken, araçta bulunduğu bildirilen bir kişi kayboldu. 
     AA muhabirinin aldığı bilgiye göre, Kelkit Çayı'na otomobil düştüğü yönünde bir ihbar alan güvenlik güçleri, Erbaa'ya 12 kilometre uzaklıktaki Tepekışla mevkiine hareket etti. 
     Olay yerinde gelen ekipler çaya uçan otomobilin sürücüsü Mustafa Demir'in 33 ifadesini aldılar. Demir, Akgün Köyü'nden 60 KC 157 plakalı otomobiliyle ilçeye gelirken direksiyon hakimiyetini kaybettiğini ve otomobilinin Kelkit Çayı'na düştüğünü söyledi. 
     Kendisinin yüzerek ırmaktan çıktığını ancak yanında bulunan akrabası Şükrü Ateş'e 40 ulaşamadığını söyleyen sürücü Demir, jandarma ekiplerince gözaltına alındı. 
     Güvenlik güçleri ve arama kurtarma timleri otomobil içinde bulunduğu bildirilen Ateş'i arama çalışmalarına başladı. 
     
</TEXT>
</DOC>
