<DOC>
<DOCNO> 205927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/tv/ekran.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bizim maceramız 
</HEADLINE>
<TEXT>

   CNN TÜRK'teki "İlk İnsanların İzinde" belgeseli canlandırma ve animasyonlarla insanoğlunun dünya üzerindeki evrimini anlatıyor 
      CNN TÜRK ilginç belgesellerine, BBC imzalı "İlk İnsanların İzinde Walking With Cavemen"yi de ekliyor. Yapım, başarılı canlandırma ve animasyonlarıyla tarih öncesi zamanı işliyor. Prof. Dr. Celal Şengör'ün sunduğu belgeselde "İlk insanların nasıl yaşadıkları" ve "Nasıl yeryüzündeki en güçlü canlı türü haline geldikleri" anlatılacak. 
   Şengör, "İlk İnsanların İzinde" belgeseli için, "Bu programda yedi milyon yıllık bir macera izleyeceksiniz. Bu macera bizim maceramızdır. İnsanlığın evrimi muhteşem bir dramadır. Bu dramanın, bize kendimizi anlatmak açısından olduğu gibi, istikbalimizi aydınlatmak açısından da büyük önemi vardır" diyor. 
   CNN TÜRK 22.00 
   
   
   Kadınlar Ne İster    "Maço" reklamcı Nick, birçok aksilik yaşadığı dönemde küçük bir kaza geçirir ve doğaüstü bir yeteneğe sahip olur. Şimdi Nick, karşısındaki kadınların aklından geçeni okuyabilmektedir. Film bu noktadan sonra "şans" gibi görünen bu yeteneğin aslında nelere yol açabileceğini ve erkeklerin kadınları nasıl "yanlış" tanıdığını anlatıyor. Türün meraklısı için bire bir. 
   KANAL D 22.30 
   
   
   Müzik-eğlence mönüsü    Popstar Yarınki eleme öncesi altı finalist seçtikleri bir şarkıyı canlı performansla seslendirecek. KANAL D 19.50 
   Yorumsuz Haluk Levent, canlı konser kayıtlarından oluşan yeni albümü "Türkiye Turnesi" ile Burhan Şeşen'e konuk oluyor. TV8 21.00 
   Ebru Gündeş Show Gündeş'in Seda Sayan, Fatih Ürek ve Latif Doğan'ı ağırladığı program tekrarlanıyor. TGRT 21.45 
   Türkü Diyenler Olay TV'nin sevilen programında Hasan Basri, yeni albümüyle Selda Bağcan'ı ekrana taşıyacak. OLAY TV 22.30 
   Show Gecesi Emel Müftüoğlu yılbaşı gecesi programına konuk olduğu Serdar Ortaç'ı ve genç şarkıcı Lara'yı ağırlayacak. TRT 1 22.40 
   Metin Uca ile Büyüklere Masallar Şöhrete ulaşmanın yollarının sorgulandığı programın bu haftaki konukları, Cüneyt Arkın ve "Popstar"dan elenen Aydan ile Evren. ATV 22.50 
   Anılarla Müzik Şevket Uğurluer 400. programında daha önce yayınlanan bölümlerden bir derleme ile karşınızda. TRT 2 00.25 
   
   
</TEXT>
</DOC>
