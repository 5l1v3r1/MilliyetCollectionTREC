<DOC>
<DOCNO> 245750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sondun26.html </URL>
<DATE> 2004/06/06/ </DATE>
<TIME> 17.16 </TIME>
<AUTHOR>  </AUTHOR>
<HEADLINE>
Ezzerkavi'nin grubu Taci'deki saldırıyı üstlendi. 
</HEADLINE>
<TEXT>

     Irak'ın başkenti Bağdat'ın kuzeyindeki Taci'de bulunan Irak Sivil Savunma Birlikleri'nin üssüne düzenlenen bombalı saldırının sorumluluğunu El Kaide liderlerinden Ebu Musab Ezzerkavi'nin grubu üstlendi. 
     İslamcı bir internet sitesine, Ezzerkavi'nin grubu ''Cemaat El Tevhid ve Cihad''dan gönderildiği söylenen bildiride, ''Nur içinde yatsın, bu ülkenin kahramanlarından biri, Taci'de ABD güçlerine ait askeri üssü vurdu ve birçok can aldı'' denildi. 
     Bildiride, ''Bir başka kahraman, dinlerini, onurlarını ve topraklarını ucuza satan ve Amerikalılarla ittifak yapan ordu ve polis karakolunu hedef aldı'' ifadesi kullanıldı. 
     Taci'de üssün önünde bomba yüklü aracın patlamasıyla 9 kişi ölmüş, 61 kişi yaralanmıştı. 
     
</TEXT>
</DOC>
