<DOC>
<DOCNO> 203854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yasam/ayas.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslanlar yeni yılda parayı konuşturacak 
</HEADLINE>
<TEXT>

   Yeni yılda aslan burcundakiler için kazancını artıracak fırsatlar söz konusu. Yakın ilişkiler evlilikler ve ortaklıklar konusunda ise aslan burcundakilerin kafası karışacak 
      2004'te sizi neler bekliyor - 5 
   Hakan Kırkoğlu 
   
   Bu yıl Jüpiter 25 Eylül'e kadar size yeni kazanç yolları sunmakta. Yılın son çeyreğinde eğitim, yaratıcı konular ve kendinizi ifade edebileceğiniz alanlarda genişleme olacak Bu yıl burcunuz üzerinde karışık etkiler var. Bazı desteklerle birlikte belirsizlik yaratacak gelişmeler de mümkün ama pek çok konuda yeni fırsatlar yaratabileceksiniz. Geçtiğimiz yılın ikinci yarısında yengeç burcuna geçen Satürn iş hayatında yeni bir hazırlık dönemine işaret etmekte. Yeni planlar yapmak mümkün ama büyük girişimler için erken gözükmekte. 
   Pluto ise özellikle 12-15 Ağustos doğumlu Aslanlara kişisel güç, karizma ve etkileyicilik getiriyor. Bu yıl önemli kişilerden destek görebilir ve elinizdeki gücü daha etkin kullanabilirsiniz. Bu gücü kariyer alanında kullanarak daha güçlü ve prestijli bir noktaya ulaşabilirsiniz. Burcunuzu karşısında bulunan Neptün ise beraberlikler, yakın ilişkiler, evlilik ve ortaklıklar açısından bazı soru işaretleri de getirmekte. Neptün hassas davranma, dağılma ve bulanıklıkla da ilişkilidir. Bu yüzden 3-7 Ağustos doğumlu Aslanlar yakın beraberliklerde aldanmamaya ve kendilerini göz göre göre aldatmamaya özen göstermeliler. Uranüs ise Balık burcuna geçerek şimdi ortaklaşa parasal konular, yatırımlar ve ortağınızın ya da eşinizin maddi durumunu belirleyen alanı etkilemeye başladı. Yedi yıl boyunca da söz konusu alanlarda hızlı değişiklikler yaşayabilirsiniz. 
   
   Şanslı alanlar 
   Jüpiter bu yıl 25 Eylül'e kadar Başak burcunda kalarak maddi durumunuzu daha iyi bir duruma getirmekte. Jüpiter maddi alanda ferahlama yaratıyor. Bu durum iş hayatınızdaki çabalarınızın da bir sonucu olarak karşınıza çıkabilir. 25 Eylül tarihinden sonra ise yeni olanaklar, eğitim konusu, yakınlarla ilişkiler size daha fazla keyif getirebilir. 
   
   Mücadele alanları 
   Satürn'ün konumu bu yıl bazı soru işaretlerini de öne çıkartmakta. Kariyer hayatında değişiklik isteği olmasına karşın yeteri kadar cesur davranamamaktan ötürü değişiklik yapmakta zorlanabilirsiniz. Kendinizi daha güçsüz hissedebilirsiniz. 3 Şubat - 21 Mart, 11 Kasım - 25 Aralık iş hayatınızda daha programlı olmanız gerekiyor. 
   
   Aşk ve İlişkiler 
   Aslanların evlilik delisi olduğunu söyleyemeyiz. Bu burç beraberliklere kendilerine tatmin sağladıkça yakın duran ama ilişkiyi bitirecek özgürlüğe de sahip olan bir burçtur. Aşk ve eğlence bir arada gidebilir. Gösterişli şeyler, spor, riskli oyunlar Aslanlar için heyecan kaynağıdır. Aşkta risk alırlar ama kontrolü de elden bırakmak istemezler. Güven onlar için de önemlidir. Çok fazla partner değiştirme eğilimi göstermezler. 
   
   Aslan Kadını 
   Asla zayıf, renksiz ve sıkıcı değildir. Tam tersine Aslan kadını cömert, neşeli, kendinden emin bir hava sergiler. Bu yüzden de ona söz geçirmek hiç de kolay değildir. O kraliçedir. Kraliçeler de isteklerinin yerine gelmesini ister. Şımartılmak ve lükse kaçmak onlara neşe verir. 2004 yılında 8 Şubat - 5 Mart, 7 Eylül - 3 Ekim, 29 Ekim - 22 Kasım tarihleri arasında aşk hayatında mutluluk çok daha kolay gelebilir. 3 Şubat'a kadar olan dönem, 23 Mayıs - 10 Ağustos arasında macera eğilimi artmakta. 3 Şubat'a kadar olan dönemde 7 Mayıs - 23 Haziran arasında ilişkilerde daha sorumlu davranmanız gerekmekte. 
   
   Aslan Erkeği 
   Aslan erkeği de kuşkusuz kral rolünü oynamayı isteyecektir. Sevgisinde cömert, gücünü hissettirmek isteyen, gururunu önde tutan karakterlerdir. Bu arada onları eğlendirici, şakacı ve sürekli büyük projelerden bahsederken de bulabiliriz. İsteklerinin hemen yerine gelmesini istemeleri onları bir patron havasına da sokabilir. Bu durum ilişkilerde kişilik çatışmasına da yol açabilir. Mars 3 Şubat'a kadar burcunuzu olumlu yönde etkilemekte. 23 Mayıs - 10 Ağustos arasında macera arayışı da getirmekte. 26 Eylül - 11 Kasım günleri arasında daha fazla mücadele görülmekte. 
   
   İş ve Para 
   Jüpiter'in bu yılki geçişi 25 Eylül tarihine kadar maddi alanda büyük kolaylıklar sağlamakta. Harcamalar özellikle 10 Ağustos - 26 Eylül ve 11 Kasım - 25 Aralık dönemlerinde kontrol dışı olma eğiliminde gözükmekte. 
   
   Sağlık 
   Bu yıl burcunuz üzerinde sert açılar olmaması sağlık açısından korunduğunuza işaret etmekte. Bununla birlikte 3-7 Ağustos doğumlular sağlıklarına da yeteri kadar özen göstermeyebilirler. 3 Şubat - 2 Mart, 11 Kasım - 25 Aralık dönemlerinde kendinize daha çok özen göstermelisiniz. 
   
   ASLAN 23 Tem. - 23 Ağus.    Tanımlayan kelimeler 
   Cömert, sıcak, yaratıcı, hevesli, kendine güvenen, sevecen ve büyük projeleri seven 
   - Gururuna aşırı düşkün, aşırı baskıcı, egoist, dogmatik, toleransı olmayan, herşeye karışan 
   Yönetici gezegeni Güneş 
   Elementi Ateş, Niteliği Sabit 
   Mitolojisi Aslan burcu Yunan'da Apollo, Mısır'da Güneş Ra, Gılgamış destanında da aslan olarak görülebilir. Iran'da da Aslan Mitras kültünün önemli bir parçası olarak görülür. Herkül'ün Aslan'la mücadelesi de bir kahramanlık arketipi yaratır. 
   Vücutta karşı geldiği bölge Kalp, omurga 
   Rengi Güneş renkleri, turuncu 
   Metali Altın 
   Taşı Rubi 
   
   Yükselen burçlarına göre Aslan ve 2004    YÜKSELEN KOÇ 
   Bu yıl ev ve ailenize ilişkin sorumluluklar ağır basmakta. Tamamlanması gereken görevleriniz de olabilir. Kariyere ilişkin konularda daha sabırlı olmanız gerekmekte. 
   
   YÜKSELEN BOĞA 
   Yeni yılda hayattan daha fazla keyif alacaksınız. Çocuklarla ilgili konular mutluluk getirebilir. Eğitim hayatında da konsantre olabilirsiniz. 
   
   YÜKSELEN İKİZLER 
   Yeni dönemde ekonomi yapmak, maddi konularla uğraşmak gerekiyor. Kaynakları daha iyi kullanmalısınız. Yılın son çeyreğinde aşk öne çıkmakta. 
   
   YÜKSELEN YENGEÇ 
   Bu yıl yeni sorumluluklar almaktasınız. Yapmanız gereken pek çok iş olabilir. Sağlığınıza daha fazla özen göstermelisiniz. Kötümserlikten uzak durun. Sabır gösterin. 
   
   YÜKSELEN ASLAN 
   Yeni yılda parasal alanda yeni kazançlar ve kişisel girişimlerinizi ilerletebileceğiniz fırsatlar sizi bekliyor. Yılın son çeyreğinde de eğitim açısından canlılık söz konusu. 
   
   YÜKSELEN BAŞAK 
   Bu yıl Jüpiter koruyucu etkisini sürdürüyor. Kişisel kaynaklarınızı artırmanıza yardımcı olacak. Grup çalışmalarında da yapıcı çaba sarfedeceksiniz. 
   
   YÜKSELEN TERAZİ 
   Sabırlı olduğunuz sürece sorun yok zira yılın son çeyreğinde Jüpiter sizi korumaya başlayacak ve kişisel alanda yeni açılımlar yeni fırsatlar ortaya çıkacak. 
   
   YÜKSELEN AKREP 
   Yeni yılda yabancılarla ilgili konular, eğitim ya da hukukla ilgili konularda daha fazla çaba sarfedebilirsiniz. Sosyal alanda ise yeni deneyimlere açık olacaksınız. 
   
   YÜKSELEN YAY 
   Bu yıl size iş hayatında yeni fırsatlar sunabilir. Ortaklaşa alanda ise borç alacak konuları ve yatırımlar gerginlik getirebilir. Birikimlerinizi daha iyi korumalısınız. 
   
   YÜKSELEN OĞLAK 
   Yeni yıl çok rahat geçmeyebilir. Özellikle ikili ilişkiler, ortaklıklar ve evlilik hayatında yolunda gitmeyen işlere özen göstermelisiniz. Önemli bir test altındasınız. 
   
   YÜKSELEN KOVA 
   Bu yıl ortaklaşa alanda kazançlarınız olabilir. Yılın son çeyreğindeki dönemde ise eğitim, hareket ve yabancılarla olan ilişkiler dikkat çekmekte. 
   
   YÜKSELEN BALIK 
   Yeni dönem size ortaklaşa alanda, ilişkiler açısından sayısız fırsat sunmakta. Karşınıza çıkan olanakları daha iyi değerlendirmelisiniz. 
   
   En uyumlu olduğu burçlar 
   Koç, Yay 
   
   En zorlandığı burçlar 
   Akrep, Kova 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 23 TEMMUZ 2 AĞUSTOS 3 AĞUSTOS 12 AĞUSTOS 13 AĞUSTOS 23 AĞUSTOS 00 00 Boğa İkizler İkizler 00 30 İkizler İkizler Yengeç 01 00 İkizler İkizler Yengeç 01 30 İkizler Yengeç Yengeç 02 00 Yengeç Yengeç Yengeç 02 30 Yengeç Yengeç Yengeç 03 00 Yengeç Yengeç Aslan 03 30 Yengeç Yengeç Aslan 04 00 Yengeç Aslan Aslan 04 30 Aslan Aslan Aslan 05 00 Aslan Aslan Aslan 05 30 Aslan Aslan Başak 06 00 Aslan Aslan Başak 06 30 Aslan Başak Başak 07 00 Başak Başak Başak 07 30 Başak Başak Başak 08 00 Başak Başak Başak 08 30 Başak Başak Terazi 09 00 Başak Başak Terazi 09 30 Başak Terazi Terazi 10 00 Terazi Terazi Terazi 10 30 Terazi Terazi Terazi 11 00 Terazi Terazi Akrep 11 30 Terazi Terazi Akrep 12 00 Terazi Akrep Akrep 12 30 Akrep Akrep Akrep 13 00 Akrep Akrep Akrep 13 30 Akrep Akrep Akrep 14 00 Akrep Akrep Yay 14 30 Akrep Akrep Yay 15 00 Akrep Yay Yay 15 30 Yay Yay Yay 16 00 Yay Yay Yay 16 30 Yay Yay Oğlak 17 00 Yay Yay Oğlak 17 30 Yay Oğlak Oğlak 18 00 Oğlak Oğlak Oğlak 18 30 Oğlak Oğlak Kova 19 00 Oğlak Oğlak Kova 19 30 Oğlak Kova Balık 20 00 Kova Kova Balık 20 30 Kova Balık Koç 21 00 Balık Balık Koç 21 30 Balık Koç Boğa 22 00 Koç Koç Boğa 22 30 Koç Boğa İkizler 23 00 Boğa Boğa İkizler 23 30 Boğa İkizler İkizler 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE BAŞAK 
   
</TEXT>
</DOC>
