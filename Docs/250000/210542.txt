<DOC>
<DOCNO> 210542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/guncel/gun07.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cinsiyet ayırımına son' 
</HEADLINE>
<TEXT>

   ANKARA Milliyet 
   
   BaŞbakan Recep Tayyip Erdoğan, bazı kamu kuruluşlarının personel alımı ilanlarında "erkek olmak" koşuluna yer vermesi üzerine harekete geçti. Erdoğan personel alımında cinsiyet ayırımı yapılmasının Anayasa'ya aykırı olduğunu hatırlatarak, iki cinse de eşit davranılmasını istedi. DSİ, Devlet Hava Meydanları İşletmesi DHMİ ve Toprak Mahsülleri Ofisi TMO genel müdürlüklerinin personel alımı için geçen aylarda verdiği ilanlarda erkek aday araması üzerine Erdoğan bir genelge yayımladı. Erdoğan, personel alımında hizmet gerekleri dışında cinsiyet ayrımı yapılmasının, Anayasa'ya ve Türkiye'nin taraf olduğu uluslararası sözleşmelerdeki kadın - erkek eşitliğine ilişkin hükümlere aykırılık teşkil ettiğine dikkat çekti. 
   
   
</TEXT>
</DOC>
