<DOC>
<DOCNO> 218967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko18.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 10 puan arttı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 10.41 puan artışla, 1. seansı 18,899.61 puandan tamamladı. 
     1. seansta hisse senetlerinin ortalama değer kazancı yüzde 0.06 olarak gerçekleşti. 
     Geçen hafta 18,889.20 puandan kapanan İMKB Ulusal 100 Endeksi, 1. seansa 18.51 puan artışla, 18,907.71 puandan başladı. Düşük işlem hacmiyle, 166 puanlık dar bir bantta hareket eden endeks, ilk yarıyı 18,995.58 puandan geçti. 
     Endeks, seans içinde en düşük 18,842.77, en yüksek 19,008.88 puanı gördü. 
     Seans sonunda mali endeks 54.24 puan kayıpla 25,903.09 puana geriledi. Sanayi endeksi 64.93 puan artışla 16,555.60 puana, hizmetler endeksi 50.14 puan artışla 10,300.08 puana yükseldi. 
     Böylece, önceki kapanışa göre mali grup hisseler ortalama yüzde 0.21 değer yitirdi. Sanayi grubu hisseler ortalama yüzde 0.39, hizmet grubu hisseler ortalama yüzde 0.49 değer kazandı. 
     1. seansta işlem gören toplam 292 hisse senedinden 165'i değer kazandı, 73 hisse senedi değer kaybetti, 54 hissenin fiyatında değişiklik olmadı. 
     Seansta, 260 trilyon 863 milyar 693 milyon liralık işlem hacmi oluştu. 
     1. seansta, Ülker, Doğan Holding, Kardemir D , İhlas Holding ve Yapı Kredi Bankası en yoğun işlem gören hisseler oldu. 
     
</TEXT>
</DOC>
