<DOC>
<DOCNO> 233864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonsiy05.html </URL>
<DATE> 2004/04/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
"Mesih İsa" reklamları Meclis gündeminde... 
</HEADLINE>
<TEXT>

     CHP Adana milletvekili Atilla Başoğlu, Hz. İsa'nın hayat hikayesini anlatan cd, vcd ve kasetlerin, gazete reklamları aracılığıyla "ücretsiz" dağıtıldığını belirterek, konuyu Meclis gündemine taşıdı. 
     Başoğlu, Kültür ve Turizm Bakanı Erkan Mumcu'ya yönelttiği soru önergesinde, gazetelere verilen ilanları "misyonerlik" çalışması olarak değerlendirdi. Hollywood film endüstrisinin misyoner faaliyetlere katkı sağladığını öne süren Başoğlu, Kültür ve Turizm Bakanlığı'nı Hollywood filmleri konusunda daha önce de uyardıklarını belirtti. 
     Ulusal gazetelerin çoğunda Hz. İsa'nın hayat hikayesinin anlatıldığı cd, vcd ve kasetlerin "ücretsiz" olarak dağıtıldığına ilişkin ilanların bulunduğuna dikkat çeken Başoğlu, Kültür ve Turizm Bakanlığı'nın bu tür ilanları nasıl karşıladığını sordu. Türk halkının, ulusal kültürünü kaybetmesine neden olacak, "kültürel bir bombardımanla" karşı karşıya olduğunu öne süren Başoğlu, Kültür ve Turizm Bakanlığı'nı bu konuda duyarsız olmakla suçladı. Başoğlu, Bakan Mumcu'dan şu sorulara yanıt vermesini istedi "Ulusal basınımızda sıklıkla yayınlanan, ilan hakkında bakanlığınızın görüşü nedir Türk bireylerinin kendi dilini, inancını, tarihini ve bunların bileşkelerinden oluşan tüm değerlerini öğrenmeleri için nasıl tedbirler aldınız ya da alacaksınız Kültürümüzün birincil sorumlu makamı olarak sorumluluğunuzu yerine getirmekte misiniz " 
     
</TEXT>
</DOC>
