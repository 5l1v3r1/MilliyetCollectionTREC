<DOC>
<DOCNO> 233424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun34.html </URL>
<DATE> 2004/04/21/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Romanya Silahların satışı yasal... 
</HEADLINE>
<TEXT>

     Romanya Ulusal İhracat Denetim Ajansı ANCEX , İtalya'da el konulan kalaşnikofların satışının ''tamamen yasal bir satış olduğunu'' ileri sürdü. 
     ANCEX, bugün yaptığı resmi açıklamada, silahların satışının ''tamamen yasal olduğunu'' belirtti. 
     Açıklamada, ANCEX'in, silahları alan Amerikan şirketinin ciddi bir şirket olduğunu belirlediği de kaydedildi. 
     İtalya'nın güneyindeki Reggio Calabria'ya bağlı Gioia Tauro limanında ''Adnan Bayraktar'' adlı Türk bandıralı gemide, dün 3 konteynırda 8000 adet kalaşnikof ve 11 adet ağır makineli tüfek ele geçirildiği, Romanya'nın Köstence limanından yüklendiği belirlenen silahların gideceği yerinse ABD'nin Georgia eyaletinde bulunan bir Amerikan şirketi olduğu bildirilmişti. 
     
</TEXT>
</DOC>
