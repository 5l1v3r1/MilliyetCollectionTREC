<DOC>
<DOCNO> 222126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/siyaset/siy02.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, borsada yok 
</HEADLINE>
<TEXT>

   CHP lideri Deniz Baykal, Başbakan Erdoğan'ın 'borsada hisse senedi alıp sattığı' iddialarına yanıt verdi Bir tek gün bile borsada ne alım, ne de satım yaptım 
      EKONOMİ SERVİSİ 

   
   Başbakan Recep Tayyip Erdoğan'ın "Maaşımla geçinemiyorum" açıklamasıyla başlayan tartışma büyüyor. Bu konuda eleştirdiği Erdoğan'dan "O da hisse senedi alıyor, satıyor" karşılığını alan CHP Genel Başkanı Deniz Baykal, "Başbakan yine boş konuşuyor" dedi. 
   Baykal, Erdoğan'ın sözleri üzerine yaptığı açıklamada milletvekili kazancına tek kuruş borsa kazancı girmediğini belirtti. Baykal, şunları kaydetti "Başbakan 'Milletvekili maaşı bana yetiyor' dediğim halde, 'Borsada alım satım yaparak para kazanıyor' diyerek doğru söylemediğimi ifade ediyor. Borsada alım satım yapmanın yasalara aykırı olmadığını, ticaret de sayılmayacağını, hiçbir sakınca oluşturmadığını biliyorum." Baykal, "Açık ve net söylüyorum Milletvekili olduğum dönemde, bir tek gün bile borsada ne alım, ne de satım yaptım. Milletvekili maaşımın yanına tek kuruş borsa kazancı girmemiştir. Başbakan'la aramızdaki fark da budur" diye konuştu. 
   
   Oğlunun saçını kesermiş 
   Baykal'ın yakınları, Başbakan Erdoğan'ın sözlerini "iftira" olarak nitelendirerek şöyle konuştu "1998'de Anasol - D hükümetinin yolsuzlukları konusundaki sözleri borsayı dalgalandırdı. Bunun üzerine 'Baykal borsayı oynatıyor, hisse alım - satımı yapıyor' iddiaları ortaya atıldı. Baykal, 1980'lerde siyaseten yasaklandığı dönemde dahi, bir başka bordrodan maaş almamıştır. Avukatlık yaparak geçimini sağladı. Her yerde söylemezler ama sıkıntıda olduğu o günlerde oğlu Ataç'ın saçlarını bile evde kendisi keserdi." 
   
   
   
   
   
   
   
</TEXT>
</DOC>
