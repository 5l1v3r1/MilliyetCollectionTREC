<DOC>
<DOCNO> 240380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/guncel/axgun00.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Meşale'ye 125 Türk 
</HEADLINE>
<TEXT>


2004 Atina Olimpiyat Koşusu'nda Türkiye adına meşaleyi taşıyacakların arasında fizikçi, mühendis ve cerrahlar da var 

Pınar Aktaş 

Türkiye Milli Olimpiyat Komitesi'nin 2004 Atina Olimpiyat Meşalesi Koşusu'nda meşaleyi Türkiye adına taşıyacak 125 kişilik listesinde Çağla Kubat, Azra Akın, Tan Sağtürk gibi medyatik isimlerin yanı sıra adı hiç duyulmamış kişiler de yer aldı. Onlar, başarılarını sponsor firmalara yazarak listeye girmeye hak kazandı. İstanbul'da yaklaşık 50 kilometrelik bir yolu 400'er metre koşacak 125 kişiden 42'sini ana sponsorlardan Coca - Cola, 30 kişiyi de diğer sponsor Samsung jüri oluşturarak seçti. İşte kahramanların bazılarının kendi ağızlarından başarı hik yeleri 
Bahattin Baş 55 "Emekli binbaşıyım. 8 yıldır mahalleliye yaz - kış, yağmur - çamur demeden kitle sporu yaptırmaktayım. 700 kişiye halkevlerindeki gibi çeşitli konularda kurs sistemini kurdum." 
Mustafa Coşkun 24 "Türkiye'nin yetiştirdiği ilk ve tek optik mühendisiyim. Bu yıl ABD'de, Amerikan Enerji ve Savunma bakanlıkları için dünyanın en güçlü lazerinin yapımında yüksek optik mühendisi olarak ülkemi temsil etmekteyim. Bu lazer nükleer füzyonla dünyanın enerji sorununu çözmek için kullanılacak." 
Leyla Mine Tandağ 31 "Eczacıyım. 2001'de Amerika International Poet of The Year Uluslararası Yılın Şairi ödülüne layık görüldüm." 
Doç. Dr. Gülüm Altaca 43 "Genel cerrahi ihtisasından sonra ABD'de karaciğer, böbrek ve pankreas organ nakli üst ihtisası yaptım. Türkiye'nin ilk ve halen tek kadın organ nakli cerrahıyım." 
Caner Ekin 22 "Zihinsel engelli. Özel olimpiyatlarda Türkiye'yi yüzme dalında temsil ederek 1 altın ve 1 gümüş madalya aldı. Başarılı sporcular için düzenlenen ödül töreninde Başbakan Recep Tayyip Erdoğan'a sarılarak, herkese duygulu anlar yaşatan çocuk." 
Derya Sözen 17 "2002'de Güney Afrika'da "Uluslararası Expo 2002" Bilim Yarışması'nda "Assos Projesi"yle altın madalya kazandım. Turizm Bakanlığı'ndan Üstün Hizmet Madalyası aldım." 

NASA projesinde çalışan fizikçi 
n Bilge Demirköz 24 
"7 seneden Massachusetts Institute of Technology'de MIT genç bir parçacık fizikçisi ve matematikçisi olarak ülkemi temsil ediyorum. MIT'te üniversite diplomasını aldıktan sonra doktorama orada devam ediyorum. 4 yıldır NASA ile birlikte enternasyonal uzay istasyonuna gönderilecek olan bir projede çalışıyorum. Türkiye'yi uluslararası bilim dünyasında genç bir Türk kızı olarak başarıyla temsil ettiğime ve edeceğime inanıyorum." 

Shandong'daki tek Türk 
n Nurfer Babur 40 "Endüstri mühendisiyim. İsviçre ve Çin'de uluslararası firmalarda çalışarak 'geleneksel Türk kadını' imajının dışında kadınların Türkiye'de eğitim görerek en az diğer 'gelişmiş Batı toplumlarındaki' kadın ve erkekler kadar başarılı olduğunu gösterdim. Çin'de kaldığım bölge Shandong sınırları içinde tek Türk'tüm." 



</TEXT>
</DOC>
