<DOC>
<DOCNO> 229677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonspo12.html </URL>
<DATE> 2004/04/08/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Futbolseverler Ali Aydın'ın hakemliği bırakmasına ne diyor 
</HEADLINE>
<TEXT>

     FIFA kokartlı hakem Ali Aydın'ın hakemliği bırakmasının yankıları sürüyor. 
     Galatasaray ile Beşiktaş arasında yapılan derbi maçta verdiği kararlarla, özellikle sarı-kırmızılı camianın büyük tepkisine neden olan Ali Aydın'ın kararıyla ilgili internette süren anketlerde ağırlıklı olarak Beşiktaşlılar olumsuz, Galatasaraylılar ise olumlu oy kullandı. 
     ''www.bjkhaber.net'' adlı Beşiktaş ile ilgili haberler yayınlayan internet sitesinde ''Ali Aydın'ın istifasını nasıl değerlendiriyorsunuz '' sorusuna katılımcıların yüzde 96'sı ''yanlış buluyorum'', yüzde 4'ü ise ''doğru buluyorum'' cevabı verdi. 
     ''www.gshaber.net'' adlı Galatasaray ile ilgili haberler yayınlayan web sitesinde ise aynı konudaki ankete katılanların yüzde 93'ü ''doğru bir karar'', yüzde 7'si ise ''yanlış bir karar'' şıklarını işaretledi. 
     ''www.ajansspor.com'' adlı spor haberleri yayınlayan web sitesindeki ankette ise Ali Aydın'ın hakemliği bırakmasıyla ilgili olarak katılımcıların yüzde 57'si ''aldığı karar doğru'', yüzde 43'ü ise ''yanlış'' şıklarını işaretledi. ''www.turktransfer.com'' adlı spor haberleri yapan internet sitesindeki ankette ise kararı katılımcıların yüzde 81'i ''doğru'', yüzde 19'u ise ''yanlış'' olarak nitelendirdi. 
     

     
</TEXT>
</DOC>
