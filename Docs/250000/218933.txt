<DOC>
<DOCNO> 218933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun38.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos Türkler'in haklarını ellerinden almayı hedeflemiyoruz 
</HEADLINE>
<TEXT>

     Kıbrıs Rum yönetimi lideri Tasos Papadopulos, müzakere masasına koyduğu önerilerin, Kıbrıslı Türklerin haklarını ellerinden almayı hedeflemediğini iddia etti. 
     Rum radyosunun haberine göre Papadopulos, bugünkü müzkerelerin ardından yaptığı açıklamada, bugünkü görüşmenin ilk bölümünde Rum tarafının yazılı olarak müzakere masasına koyduğu işleyebilirlikle ilgili önerilere Cumhurbaşkanı Rauf Denktaş'ın verdiği yanıt hakkında, ''Denktaş'ın yanıt olarak, vizyonunu yinelediğini'' söyledi. 
     Papadopulos, önerilerinin, sistemin Avrupa Birliği içinde AB işleyebilmesini hedeflediğini savundu ve bu nedenle önerilerin AB ile ilgili başlığın altında yer aldığını belirtti. 
     ''Gündemin diğer konularının ne olduğuna'' ilişkin bir soru üzerine Papadopulos, toprak iadesiyle ilgili geçiş dönemine ilişkin önerilerini de sunduğunu, Rum tarafının, iade edilecek toprağın BM Barış Gücü'nün denetimine verilmesini istediğini söyledi. 
     Papadopulos, geçici kurallarla ilgili diğer konulara da girilip girilmediği sorusuna karşılık, bu konuların çok fazla olduğunu ve daha sonra ele alınacağını belirtti. 
     
</TEXT>
</DOC>
