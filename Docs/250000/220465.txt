<DOC>
<DOCNO> 220465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/yazar/theper.html </URL>
<DATE> 2004/03/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Organize olmak lazım 
</HEADLINE>
<TEXT>

   
   Çok şik yet ederim, bizde aslolan suçlu haklarıdır, mağdur hakları değil. Sanığa bedava avukat bulmak yasa gereği iken mağdur utana sıkıla duruşmayı kendi takip eder. 
   Sanık tutuklanmaz veya tutuklu ise salıverilirse bir kahraman edasına bürünür. Peki işlediği suç gazetelere manşet olan kişiler nasıl oluyor da kısa zamanda tahliye oluyor 
   Birincisi, demokratikleşme adımı diye uyutulduğumuz meşhur CMUK'a göre herkes tutuklanamaz. Tutuklanma şartları arasında suçun cezasının üst sınırının yedi yıldan yukarı olması lazım. İyi de bizdeki cezalar en çok iki - üç senelik. Bu nedenle süklüm püklüm gelen, kahraman edası ile çıkıyor. 
   Deyin ki, tutuklama nedenleri tamam. Bu defa da tutuklu kalmanın yasal süresi gündeme geliyor. Bir kişi iki seneden fazla tutuklu kalamaz. 
   Gerek sanığın zihni ve gerekse toplumun değerlendirmesi tahliyenin cezadan kurtulma anlamına geldiği yolunda. Öyleyse ne suç işlersen işle üç gün sonra dışarıdasın. Neden çekiniyorsun ki 
   İşte bu zihniyet şehirleri uzak batının kasabalarına çevirdi. Suç işlemek serbest, kasabanın şerefi ofisinde çaresiz oturuyor. 
   Tutuklama bir ceza değildir, bir tedbirdir. Tedbirin bir de toplumsal yanı var. Suç işlemiş birinden toplumu korumak. Ancak bizde suç işleyenler toplumdan korunuyor. Elbette korunacak, linç yaşansın demiyorum tamam da aynı koruma mağdur için niye yapılmıyor çözmüş değilim. 
   İşte tutuklama olmayışı toplumda yanlış değerlendiriliyor ve toplumda güvensizlik havası endişe verici seviyeye ulaşıyor. Böyle gitmez, giderse de yaşanmaz. Adaletin sağlanması lazım. 
   
      
   
</TEXT>
</DOC>
