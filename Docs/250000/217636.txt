<DOC>
<DOCNO> 217636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/yazar/tamer.html </URL>
<DATE> 2004/02/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yeditepe'de sert ve yumuşak bölümler 
</HEADLINE>
<TEXT>

      Önümde Yeditepe Üniversitesi Rektörü Prof. Ahmet Serpil'e 2 hafta önce yazılmış bir istifa mektubu var. Mektubun altındaki imza, Yeditepe'de part - time ders veren Marmara Üniversitesi MÜ Siyaset Bilimi ve Uluslararası İlişkiler Bölümü öğretim üyesi Prof. Dr. Ayhan Aktar'a ait. 
   Birkaç satırlık kuru bir istifa yerine çarpıcı ayrıntıların yer aldığı uzun mektubun kaleme alınış nedeni, Prof. Serpil'le MÜ'de öğretim üyesi oldukları yıllardaki dostluklarına dayanarak, üniversite ortamının iyileştirilmesi arzusu. Son dönemde giderek rahatsız edici boyutlar kazanan aşırı güvenlik önlemlerine tepki duyan öğretim üyesi arkadaşlarının ısrarlı "teşviklerini" de buna ekleyebiliriz. Benim konuyu öğrenmem ise tamamen tesadüf. Mektup epey uzun. Özetlemeye çalışacağım. 
   
   Kurulduğundan beri 
   Prof. Aktar, 1996'da Kartal'da bir iş hanında kurulduğundan beri -ABD'de Michigan Üniversitesi'nde misafir öğretim üyesi olarak bulunduğu 2000 sonbahar dönemi hariç- Yeditepe'de ders vermiş. Bu öğretim yılı başlarken üniversiteye gittiğinde, kapıdaki üniformalı güvenlik görevlisi sayısındaki artış dikkatini çekmiş. Bunlardan biri arabasının arka kapısını açıp, üniversitenin 50 cm'lik 'sticker'ını izin almaya gerek görmeden arka cama yapıştırmış. 
   Aradan 3 ay kadar geçtikten sonra aynı görevliler, bu kez ön cama kırmızı sticker yapıştırmak isteyince "Marmara Üniversitesi'nin sticker'ı zaten var arabada. Siz de arka cama yapıştırdınız. Buraya ders vermeye geldiğim anlaşılmıyor mu " diye itiraz etmiş. Bu arada bir öğretim üyesi sticker meselesi nedeniyle istifa etmiş. 
   
   Boyunlara kimlik kartı 
   Ertesi hafta Yeditepe'ye gittiğinde, kırmızı olan 2. sticker'ı ön cama yapıştırmazsa okula alınmayacağı konusunda uyarılmış. Bu arada otoparkların girişine bariyerler konduğunu ve her bariyerin başına bir güvenlik görevlisi dikildiğini de görmüş. 
   Ders bittikten sonra imza atmak üzere fakülte sekreterliğine gittiğinde, sekreter hanım "öğretim üyeleri için boyna asılacak kimlik kartı çıkartmak üzere" nüfus kayıtlarını isteyince film kopmuş. Ve tam bu sırada sekreterin odasında üstte fotoğraflarını gördüğünüz Social Life at Yeditepe Yeditepe'de Sosyal Hayat kitapçığı gözüne ilişmiş. Prof. Aktar'ın istifa mektubunun bu bölümünü aynen aktarıyorum 
   
   Sert mi, yumuşak mı 
   "Lüks kağıda basılmış bu kitapçığın ilk üç sayfasına baktığımda, yine kafamdan kaynar sular boşandı. Sayın Ahmet Serpil, bilmem farkında mısınız Kitapçıkta üniversitenizin bölümleri herhalde zorluk derecesine göre, HARD, MEDİUM ve SOFT sert, orta karar, yumuşak olarak sınıflandırılmış. 
   HARD Kimya Mühendisliği, Tıp, Dişçilik, Eczacılık, vs. MEDIUM Hukuk, İşletme, İktisat vs.SOFT Felsefe, Antropoloji, Tarih vs. 
   Bir üniversite yönetiminin, kendi kurumundaki öğrenci ve öğretim üyelerini bu şekilde ayrıma t bi tutması hem çok yanlış, hem de utanç verici. Bu kitapçığı hazırlayan zihniyet, acaba SOFT bölüm felsefede okutulan kitapların tek bir sayfasını okuyup, anlayıp, açıklayabilecek donanıma sahip midir Yoksa yıllık öğrenim ücretinin 6 bin 500 - 11 bin dolar arasında değiştiği bir üniversitede, çocuğunu tarih bölümüne yazdıran aileye "Biz çocuğunuzu fazla üzmeden mezun ederiz" mesajı mı verilmek istenmektedir 
   
   Boş raflı kütüphane 
   Bu kitapçık üniversite yönetiminin kendi kurumuna nasıl baktığını da çok güzel anlatıyor. Güzellik merkezinde cilt bakımı yaptıran kız öğrencilerin görüntüleri, yüzme havuzu ve kuaför fotoğrafları ile bezenmiş kitapçığa göre karşımda 'social life' bakımından çok hoş, fakat 'academic life' açısından durumu şüpheli bir kurum var. Üniversitenin granit kaplı koridorları, 'sensor' ile çalışan tuvaletleri önemli, ama rafları boş kütüphane gibi akademik kaliteye ilişkin şeyler olmasa da olur 
   Bir hocanın iyi ders anlatmasının veya bilimsel yetkinliğinin önemi yok. Yeter ki boynuna kimlik kartı assın ve arabasına çifter çifter 'sticker' yapıştırsın. ... " 
   
      
   
</TEXT>
</DOC>
