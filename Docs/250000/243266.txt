<DOC>
<DOCNO> 243266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/soneko29.html </URL>
<DATE> 2004/05/27/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Merkez Bankası döviz rezervleri azaldı... 
</HEADLINE>
<TEXT>

     Merkez Bankası'nın döviz rezervleri, 14- 21 Mayıs 2004 tarihleri arasında 274 milyon dolar azaldı. 
     14 Mayıs'da 33 milyar 51 milyon dolar olan bankanın döviz rezervleri, 21 Mayıs'da 32 milyar 777 milyon dolara geriledi. 
     Öte yandan, bankalar ve özel finans kurumlarının ÖFK toplam döviz rezervleri 851 milyon dolar azalarak 7 Mayıs itibariyle 12 milyar 49 milyon dolara indi. Bankalar ve ÖFK'ların toplam döviz rezervi 30 Nisan'da 12 milyar 900 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' ise 30 Nisan- 7 Mayıs tarihleri arasında 1 milyar 17 milyon dolar gerileyerek 48 milyar 197 milyon dolardan 47 milyar 180 milyon dolara indi. 
     
</TEXT>
</DOC>
