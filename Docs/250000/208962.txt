<DOC>
<DOCNO> 208962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/siyaset/asiy.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB'ye çok yakınsınız' 
</HEADLINE>
<TEXT>

   AB Komisyonu Başkanı Prodi, Müslüman, laik ve demokratik kimliğiyle Türkiye'nin AB içinde 'emsalsiz' bir öneme sahip olduğunu belirterek, "Kıbrıs'ı çözün" dedi 
      UTKU ÇAKIRÖZER, ABDULLAH KARAKUŞ 

   
   Avrupa Birliği AB Komisyonu Başkanı Romano Prodi, Türkiye'nin AB üyeliği için gerçekleştirdiği reformları överken, tutuklu olan eski DEP'lilerin serbest bırakılmasını ve Kıbrıs'ta çözüm için gayret gösterilmesini istedi. 
   Türkiye'nin Ankara Anlaşması'yla AB'ye aday olduğu 1963'ten bu yana başkente resmi ziyarette bulunan ilk AB Komisyon Başkanı olan Prodi, dün AB'nin genişlemeden sorumlu yetkilisi Günter Verheugen'le geldiği Ankara'da krallar gibi karşılandı. 
   
   En büyük 3. lider 
   Başbakan Recep Tayyip Erdoğan'la Başbakanlık'taki görüşmede, "Performansınızdan çok etkilendik. Türkiye, şimdi AB'ye çok daha yakın" diyen Prodi, akşam yemeğinde de Erdoğan'ı Atatürk ve Turgut Özal'dan sonra "Türkiye - AB ilişkilerinin güçlendirilmesine katkıda bulunan üçüncü lider" olarak niteledi. Prodi, "Ülkeniz hiçbir zaman sizin başbakanlığınızda olduğu kadar hızlı ilerleme kaydetmedi. Gösterdiğiniz kararlılık ve ilerleme hızınız beni şaşırttı. Türkiye'de böyle bir dönemde bu doğrultuda yön veren bir başbakan olmasından dolayı çok gurur duyuyorum" diye konuştu. 
   AB'de Türkiye'nin üyeliğine yönelik bir oybirliğinin olmadığını belirten Prodi'ye Erdoğan, "1999'da Helsinki'de sizin döneminizde başlayan süreci, görev sürenizle birlikte tamamlamanızı istiyoruz. Aralıkta atacağınız ters adımın getireceği siyasi ve stratejik sonuçları iyi değerlendireceğinizi umuyoruz. Olumsuz yanıt, ilişkileri tehlikeli yöne sürükler" karşılığını verdi. Prodi de, hazırlanacak Türkiye raporunun adil ve objektif olacağı sözünü verdi. 
   Bugün h kim karşısına çıkacak olan DEP'lilerin durumunu da gündeme getiren Prodi, Erdoğan'a ve TBMM'ye "Avrupa'da büyük hassasiyet var. Sizin reform programınızı da gölgeliyor" diye seslenerek serbest bırakılmalarını istedi. Bu konuda hükümetin üzerine düşeni yaptığını belirten Erdoğan da "Ancak, konuya yargı karar verecek" dedi. 
   Hükümetin Kıbrıs'ta çözüm konusundaki gayretinden memnun oldukların belirten Prodi, "Kıbrıs siyasi bir kriter değil ama politik realitedir. Çözülmezse büyük engel olarak önünüze çıkacağını bilin. 1 Mayıs'a kadar çözülmesi için etkinizi kullanın. Kıbrıs'ın bölünmüşlüğüne son verin" şeklinde konuştu. 
   TBMM'deki konuşmasında Müslüman, laik ve demokrat kimliğiyle Türkiye'nin Avrupa ülkeleri arasında "emsalsiz" bir öneme sahip olduğunu söyleyen Prodi'nin "Üyeliğinizle ilgili sorunların başında Türkiye'nin büyüklüğü geliyor" sözlerine Erdoğan, "Ekonomi düzeldi. AB'ye yük olmayacağız" yanıtını verdi. 
   
   Başkentte AB bayrağı    Esenboğa Havalimanı ve Başbakanlıktaki bayrak direklerine ilk kez AB bayrağı çekildi. Karşılama töreninde AB marşı olan Beethoven'ın 9. senfonisi çalındı. İlk kez bir AB Komisyonu Başkanı'na az sayıda devlet başkanına sağlanan TBMM'ye hitap etme imk nı sunuldu. Erdoğan, Prodi'ye "AB'de mallara, üreten ülkenin ismi yazılması uygulamasından Türkiye de yararlansın" dedi. Erdoğan yemekteki konuşmasında Türkiye AB ilişkisinden beklentisini Özdemir Asaf'ın "İki tür nokta var, biri önüne ve ardına bakar, biri ardına bakmaz, ardını noktalar" şiiriyle anlattı.Prodi, CHP Genel Başkanı Deniz Baykal'la da görüştü. 
   
</TEXT>
</DOC>
