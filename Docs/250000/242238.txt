<DOC>
<DOCNO> 242238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/guncel/gun02.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO için ithal gaz 
</HEADLINE>
<TEXT>


TOLGA ŞARDAN 

Emniyet Genel Müdürlüğü, Çevik Kuvvet'in toplumsal olaylarda kullanılan Makina Kimya Endüstrisi MKE üretimi gaz fişeği, gaz bombası ve spreylerin etkisiz kaldığından şik yet etmesi üzerine ihale açtı. 
İlk ihale sonunda ABD üretimi 1000 adet gaz bombası satın alınarak birimlere gönderildi. Malzemelerin yetmemesi ihtimalini ve İstanbul'daki NATO zirvesini dikkate alan emniyet, yaklaşık bir ay önce ikinci kez ihaleye çıktı. İkinci ihaleyi Hindistan'dan gaz bombası ithal eden bir Türk şirketi kazandı. Hindistan üretimi 2500 parça gaz bombası için 60 milyar lira ödendi. 
Başta İstanbul olmak üzere ihtiyacı olan birimlere Hindistan'da üretilen ithal gaz bombalarının dağıtılacağı belirtildi. 

Hindistan'a ekip 
Emniyet, yeni alınacak gaz bombalarının kullanımıyla ilgili denemeleri izlemek amacıyla iki personelini de Hindistan'a gönderdi. Yeni satın alınan gaz bombalarının eylemci gruplar üzerinde daha etkili olduğu vurgulandı. 


</TEXT>
</DOC>
