<DOC>
<DOCNO> 215594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/guncel/gun03.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahneye çıkmayı ölümüne istedi 
</HEADLINE>
<TEXT>

   Halk Oyunları Yarışması'nda hayatını kaybeden Burcu Bulut, yedekte olduğu halde arkadaşını ikna ederek sahneye çıktı 
      MUKADDER YARDIMCIEL Kars DHA 
   
   Kars'ta önceki gün düzenlenen Liselerarası Halk Oyunları Yarışması'nda geçirdiği kalp krizi sonucu sahnede ölen Burcu Bulut, gözyaşları arasında toprağa verildi. Yedek olmasına rağmen arkadaşını ikna ederek sahneye çıkan Bulut'un 17 ölümü, kameralara da saniye saniye yansıdı. 
   Kars Gençlik Spor İl Müdürlüğü'ne ait spor salonundaki yarışmaya katılan Kağızman Lisesi ekibi üyesi Bulut, arkadaşı Dilek Uymaz'ı "Benim için çok önemli. İçimde sıkıntı var. Senin yerine sahneye çıkabilir miyim " diyerek ikna etti. Bulut, öğretmeni Sezen Aksu'ya giderek "Dilek'in yerine ekip başı olarak çıkacağım. Birinci olacağız" dedi. 
   
   Soruşturma açıldı 
   Ancak Kağızman yöresinin halk oyununu sahneye koyarken bir anda dengesini kaybederek yere yıkılan Bulut'u gören arkadaşları, şaşkınlıkla oyuna devam etmeye çalıştı. Acı sahneye, jüride bulunanlar müdahale etmek istedi. Sağlık ekibi olmadığı için taksiyle Kars Devlet Hastanesi'ne kaldırılan Bulut kurtarılamadı.Vali Turhan, yarışma sırasında sağlık ekibi bulundurulmaması nedeniyle soruşturma açtığını söyledi. 
   
   
   
</TEXT>
</DOC>
