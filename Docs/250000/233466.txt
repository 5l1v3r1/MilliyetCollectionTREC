<DOC>
<DOCNO> 233466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun76.html </URL>
<DATE> 2004/04/21/ </DATE>
<TIME> 22.44 </TIME>
<AUTHOR>  </AUTHOR>
<HEADLINE>
Kanada parlemontosunda, sözde Ermeni soykırımını tanıma girişimi 
</HEADLINE>
<TEXT>

     Kanada Parlamentosu'nun, sözde Ermeni soykırımını tanımaya hazırlandığı bildirildi. 
     Kanada hükümetinin resmi tutumunun, 1915'te başlayan olayları ''soykırım değil, trajedi olarak tanımlama'' şeklinde olmasına karşın, hükümet kaynakları, parlamentonun bu kararı geçirmesine engel olamayabileceklerini belirttiler. 
     Bir hükümet yetkilisi Reuters'a yaptığı açıklamada, ''hükümet kaybedecek gibi gözüküyor'' dedi. 
     Parlamentodaki karar tasarısı, 1915 olaylarını soykırım olarak tanımlıyor ve insanlığa karşı suç sınıfında olduğunu ileri sürüyor. 
     Ottawa'daki Türkiye Büyükelçiliği de, kararın geçmesi halinde doğabilecek olumsuz sonuçlara dikkat çekti. Büyükelçilik tarafından Reuters'a yapılan açıklamada, ''kararın geçmesinin, Türkiye-Kanada ilişkilerini olumsuz etkileyeceği kuşkusuzdur'' dedi. 
     Parlamentodaki bu tür girişimler, Liberal Parti'nin, milletvekillerine ''hayır oyu kullanmaları'' yönünde direktif vermesi dolayısıyla daha önce başarısızlıkla sonuçlanmıştı. Ancak hükümet yetkilileri, Başbakan Paul Martin'in son dönemde milletvekillerine daha fazla özgürlük vaadinde bulunmuş olmasından ötürü bu kez baskı yapmayacağı, direktif vermeyeceğini belirttiler. 
     Oylamanın bu sabaha karşı TSİ 02 30'da yapılması bekleniyor. 
     
</TEXT>
</DOC>
