<DOC>
<DOCNO> 228747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur06.html </URL>
<DATE> 2004/04/05/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Erzurum'da eksi 15 derece... Soğuk depremzedeleri etkiledi 
</HEADLINE>
<TEXT>

     Erzurum'da gece en düşük hava sıcaklığının sıfırın altında 15 derece olduğu, hissedilen sıcaklığının ise sıfırın altında 25 dereceye kadar düştüğü bildirildi. 
     Meteoroloji Bölge Müdürlüğü yetkilileri, hava sıcaklığının mevsim normallerinin altında olduğunu belirterek, gece ölçülen en düşük hava sıcaklığının sıfırın altında 15 derece olduğunu ifade ettiler. 
     Hissedilen hava sıcaklığının ise orta kuvvette esen rüzgar nedeniyle sıfırın altında 25 dereceye kadar düştüğünü kaydeden yetkililer, hava sıcaklığının bugünden itibaren yükselmeye başlayacağını bildirdiler. 
     
     DEPREMZEDELERİ ETKİLİYOR 
     Hava sıcaklıklarının mevsim normallerinin altında olması en fazla depremzedeleri etkiliyorlar. 
     Erzurum'un Aşkale ve Çat İlçesi'nde evleri hasar gördüğü için çadırlarda yaşamlarını sürdüren depremzedeler, soğuğa karşı çadırlarında soba veya mangal yakmak zorunda kalıyorlar. 
     
</TEXT>
</DOC>
