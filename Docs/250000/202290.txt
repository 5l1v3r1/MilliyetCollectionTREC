<DOC>
<DOCNO> 202290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sonspo25.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Uzun'ın soyadı 'Eliuzun' olsun 
</HEADLINE>
<TEXT>

     Elazığspor Kulübü Basın Sözcüsü Aziz Dinç, hakem Bülent Uzun'un Gaziantepspor maçında birçok haksız karar verdiğini savunarak, ''Hakem Uzun'a, Eliuzun soyadı daha fazla yakışacaktır'' dedi. 
     Dinç, yaptığı yazılı açıklamada, Gaziantepspor karşılaşmasının hakemi Bülent Uzun'un, Elazığspor aleyhine verdiği art niyetli kararlarla takımın 3 puanının çalındığını iddia ederek, maçın hakeminin tüm pozisyonlarda kendi aleyhlerine karar verdiğini kaydetti. Dinç, şöyle dedi 
     ''Bülent Uzun'un verdiği haksız kararlarla 3 puanımız çalınmıştır. Hakemin soyadının önüne eli ibaresi eklenerek soyadının Eliuzun olmasını öneririz. Çünkü aleyhimize verdiği kararlar nedeniyle Eliuzun soyadı daha da yakışacaktır. Gaziantepspor karşılaşmasında uğradığımız haksızlıklarla ilgili olarak Merkez Hakem Kurulu'na yazılı müracaatta bulunduk. Elazığ ve Elazığspor'un geleceğiyle oynamaya kimsenin gücü yetmeyeceği gibi hukuki olarak da hakkımızı sonuna kadar arayacağız. Masa başında verilmiş veya verilecek kararlara karşı Elazığlıların seyirci kalması mümkün değildir. Bu konuda ne gerekiyorsa onu yapmaya çalışıyoruz.'' 
     
</TEXT>
</DOC>
