<DOC>
<DOCNO> 214377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/guncel/gun22.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

   
   Gazetenizin 27 Ekim 2003 tarihli nüshasının 18 inci sayfasında Ayhan Aydemir imzalı ve "Erdoğan'dan beklediğini bulamayınca üzüldü" başlıklı yazıda şahsımla ilgili asılsız ifadeler yer almıştır. Yazıda yer alan iddiaların hiç birisi gerçek değildir. Şöyle ki 
   1. Hiçbir bürokratı Başbakan ile tanıştırmış veya buluşturmuş değilim. 
   2. İddia edildiği gibi Başbakanla herhangi bir özel yemekte bulunmadım. Bulunmadığım bir yemekte de, yazıda yer aldığı şekilde bir beyanımın olması mümkün değildir. 
   3. Danıştay 2. Dairesinde üyelerin etki altında kaldığı iddiası ise tümüyle gerçek dışı olup, böyle bir iddia hem benim kişilik hakkıma hem de şerefle görev yaptığım Yüce Danıştay'a haksız ve ağır saldırı niteliği taşımaktadır. Danıştayın hiçbir üyesine kimsenin etki, telkin veya baskı yapması mümkün değildir. 
   4. Başbakanlıkta hiçbir göreve talip olmadım. Talip olmadığım bir görev için de üzülmem söz konusu olamaz. Yıllardır Hakimlik, Adalet müfettişliği, Genel Müdürlük ve Müsteşar Yardımcılığı görevlerinde bulundum. Danıştay üyeliğinden daha onur verici bir görev düşünülemez. 
   5. Yazıda gerçek dışı olaylar anlatılırken "Başbakanlık çevrelerinde anlatılanlara göre", "Kulislerdeki söylentilere göre" denilmek suretiyle haberin söylenti olduğu zaten ikrar edilmektedir. Ancak şahsımı ve görev yaptığım Yüce Danıştayı töhmet altında bırakan bir haber yapılırken bana sorulmuş olsa idi, yazılanların asılsız olduğu anlaşılırdı. 
   Her türlü hukuki, cezai ve mali dava haklarım saklı kalmak kaydıyla İşbu tekzip metninin Gazetenizin aynı sayfasında ve aynı puntolarla yayınlanmasını rica ederim. 30.10.2003 
   
   Hüseyin KARAKULLUKÇU 
   Hakim 
   Danıştay 2. Daire Üyesi 
   
   
   
</TEXT>
</DOC>
