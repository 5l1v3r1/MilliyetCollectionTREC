<DOC>
<DOCNO> 246604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur08.html </URL>
<DATE> 2004/06/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
TRT'de ilk Kürtçe yayın bugün 
</HEADLINE>
<TEXT>

     Çeşitli ana dil ve lehçelerde yayın uygulamasına geçen TRT, bugün ilk Kürtçe yayına başlıyor. TRT, saat 10.30'da Kırmançi lehçesinde ilk yayını yapacak. Kürtçe'nin bir diğer lehçesi olan Zazaca yayın ise Cuma günü. 
     Uygulama hafta başında Boşnakça ve Arapça yayınlar ile başladı. 
     Çerkezcenin de dahil olduğu "Kültürel Zenginliğimiz" adlı program kuşağı haber, belgesel, müzik ve magazin ağırlıklı olarak yürütülüyor. 
     Ayrıca aynı yapıyı izleyen radyo programları da sabah TSİ 06.10'da yayınlanıyor. 
     Bu dil ve lehçelerde haftada birer kez yapılacak yayınlar Türkiye'nin Avrupa Birliği ile üyelik müzakerelerine başlama çabasında bulunduğu bir döneme rastlıyor. 
     Avrupa Birliği ana dilde yayın ve eğitim haklarının uygulanması konusunda ısrarlı bir tavır izliyordu. 
     Bu konudaki yasal düzenlemenin yaklaşık iki yıl önce yapılmış olmasına rağmen uygulama kararı geçtiğimiz günlerde alınmıştı. 
     
</TEXT>
</DOC>
