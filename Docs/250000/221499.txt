<DOC>
<DOCNO> 221499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun35.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İran,İspanya'da meydana gelen saldırıları kınadı 
</HEADLINE>
<TEXT>

     İran, İspanya'nın başkenti Madrid'de bugün meydana gelen bombalı saldırıları kınadı. 
     İran resmi haber ajansı İRNA'nın haberine göre, İran Cumhurbaşkanı Muhammed Hatemi, İspanya Kralı Juan Carlos ve İspanya Başbakanı Jose Maria Anzar'a gönderdiği başsağlığı mesajında, ''Madrid'de meydana gelen patlamalarda masum insanların öldüğünü ve yaralandığını üzüntüyle öğrenmiş bulunuyorum. Tanrısal dinlerin ilkeleri ve değerlerini ihlal eden bu tür terörist eylemler insanlık tarafından şiddetle kınanmalı ve reddedilmelidir'' dedi. 
     Hatemi, patlamalarda ölenlerin yakınlarına başsağlığı, yaralılara acil şifalar diledi. 
     Dışişleri Bakanlığı sözcüsü Hamid Rıza Asefi de bombalı saldırıları şiddetle kınayarak, ''Terörizm ve terör uluslararası toplumun bütün gücüyle savaşması gereken uğursuz bir vakadır'' dedi. 
     
</TEXT>
</DOC>
