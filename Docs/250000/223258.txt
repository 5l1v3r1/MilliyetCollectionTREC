<DOC>
<DOCNO> 223258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas29.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da 12 yaşındaki çocuk anne oldu... 
</HEADLINE>
<TEXT>

     Yunanistan'ın Gümülcine kentinde 12 yaşındaki Yunanlı çocuk anne oldu. 
     Gümülcine Hastanesi Müdürü Nikos Roukounakis, AFP'ye yaptığı açıklamada, 800 kişilik çingene topluluğundan olan ve 16 yaşındaki bir çingeneyle evli genç annenin dünyaya getirdiği kız bebeğin ağırlığının 3.2 kilogram olduğunu belirtti. 
     Anne ve bebeğin sağlık durumunun iyi olduğunu ifade eden Roukounakis, ''Çingenelerin her ne kadar diğer toplumlara nazaran erken yaşlarda doğum yaptıkları biliniyorsa da bu yaşta yapılan bir doğum, Yunanistan ve diğer gelişmiş ülkelerde çok enderdir'' dedi. 
     Hastane Müdürü, Gümülcine Hastanesi'nin yaptığı ve Mayıs ayında Atina'da ergenlik çağı jinekolojisi üzerine düzenlenecek uluslararası kongrede yayımlanacak çalışmaya göre, Batı Trakya'da son 5 yılda doğum yapan 2500 kadının yüzde 12,5'unun 15 yaşından küçük olduğuna dikkat çekti. 
     
</TEXT>
</DOC>
