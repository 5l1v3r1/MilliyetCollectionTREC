<DOC>
<DOCNO> 215422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun02.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de klonlanmış 3 katır halka gösterildi 
</HEADLINE>
<TEXT>

     ABD'nin Seattle kentinde, klonlama yoluyla doğumu sağlanan 3 katır halka gösterildi. 
     Idaho eyaletine bağlı Moscow kentindeki Kuzeybatı At Familyasından Hayvan Üretim Laboratuvarı'nın bir projesi çerçevesinde klonlanan katırların sağlıklı oldukları belirtildi. 
     "Idaho Gem", "Utah Pioneer" ve "Idaho Star" olarak adlandırılan katırların sırasıyla 4 Mayıs, 9 Haziran ve 27 Temmuz 2003 tarihlerinde doğdukları açıklandı. 
     Projeyi yürüten Idaho Üniversitesi laboratuvarı müdürü Gordon Woods, katırların her üç ayda bir yoğun tıbbi kontrolden geçirildiklerini ve hepsinin de görünüşe göre sağlıklı ve normal olduklarını kaydetti. 
     Woods, projelerinin bilimsel amacının at familyasında bir embriyonun etrafındaki kalsiyum miktarını artırmanın hücrelerin daha hızlı büyümesini sağlayacağına ve at ailesinden hayvanların klonlanmasını kolaylaştıracağına ilişkin teoriyi denemek olduğunu ifade etti. 
     
</TEXT>
</DOC>
