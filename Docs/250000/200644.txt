<DOC>
<DOCNO> 200644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sonspo23.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Stadımızın zemini o kadar ağır ki...' 
</HEADLINE>
<TEXT>

     İkinci Futbol Ligi B Kategorisi B Grubu'nda Yalovaspor'la kendi evinde 1-1 berabere kalan lider Sarıyer'de yönetim, maçların oynandığı Yusuf Ziya Öniş Stadı'nın zemininden şikayetçi. 
     Sarıyer Kulübü Genel Kaptanı Eyüp Odabaşı, 1 günlük yağmurun ardından stat zemininin adeta bir bataklığa dönüştüğünü ifade ederek, şöyle konuştu 
     ''Bu kadar ağır bir sahada futbol oynamak mümkün değil. Futbolcularımıza sahaya çıktıkları için bile teşekkür ediyoruz. Birinci Süper Lig takımlarından hiçbirini burada herhalde maça çıkaramazsınız. Ben karşılaşma sonrası sahada yürüyemedim dahi. Bu stadı hem biz, hem de Yeniköy kullanıyor. Mutlaka bir çözüm bulunmalı.'' Ayrıca, Şekerspor'la 1-1 berabere kalmalarına rağmen, rakiplerinin de galip gelememesi nedeniyle gruptaki avantajlarını kaybetmediklerini anlatan Odabaşı, İstanbul Maltepespor maçını kazanarak ilk yarıyı lider olarak kapatmak istediklerini söyledi. 
     Diğer yandan, transfer konusunda İstanbul Maltepespor maçı sonrası teknik direktörleriyle bir toplantı yapacaklarını ve talebine göre kadroya takviye yapabileceklerini dile getiren Eyüp Odabaşı, kamp için de Kıbrıs'a gideceklerini belirtti. 
     
</TEXT>
</DOC>
