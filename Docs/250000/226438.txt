<DOC>
<DOCNO> 226438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/dunya/dun03.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

   
   Saakaşvili 'tulum' çıkardı 
   Gürcistan'dan 235 sandalyeli parlamentonun 150 sandalyesi için dün yapılan seçimlerde sandık başı anketlerine göre Devlet Başkanı Mihail Saakaşvili'nin başkanlığındaki iktidardaki Ulusal Hareket - Demokratlar Bloku, oyların yüzde 78.01'ini aldı. Gürcistan'ı Sanayici Kurtaracak - Yeni Sağlar Bloku yüzde 5.02 ve İşçi Partisi yüzde 4.05 oranında oy alarak yüzde 7'lik seçim barajını geçemedi. Böylelikle Saakaşvili'nin ittifakı 150 sandalyenin tamamını kazanmış oldu. 
   
   Fransa'da solun zaferi 
   Fransa'da dün yapılan bölgesel seçimlerin ikinci turunda muhalefetteki Sosyalist Partisi'nin liderliğinde yarışa giren sol ittifak oyların yaklaşık yüzde 50'sini aldı. İktidardaki Halkçı Hareket Birliği Partisi UMP ve liberal eğilimli Fransa Demokrasi Birliği Partisi'nin birlikte oyların yüzde 37'sini aldığı ikinci turda, aşırı sağcı Ulusal Cephe Partisi ise oyların yüzde 13'ünü kazandı. 22 bölgesel idareden 20'sinin sol partilerin eline geçtiği bölgesel seçimlerde ikinci tura katılım oranı yüzde 65 oldu. 
   
   
   
</TEXT>
</DOC>
