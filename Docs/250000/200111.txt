<DOC>
<DOCNO> 200111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/ekonomi/eko09.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbaz Kaptan değil oyuncu olmak lazım 
</HEADLINE>
<TEXT>

   Doğan Holding CEO'su Darbaz, kaymakam adaylarına, ekibi öne çıkartan lider anlayışını anlattı 
   ANKARA Milliyet 
   
   Doğan Holding CEO'su Tufan Darbaz, İçişleri Bakanlığı kurslarına katılan 88. dönem kaymakam adaylarıyla bir araya gelerek tecrübesini paylaştı. Darbaz, kaymakam adaylarının Türkiye'nin dünyanın gerisinde kaldığından yakınması üzerine, "Türkiye durumu tespit etti ve uyguladığı politikalarla değiştirmeye çalışıyor. Geç kaldığımızı düşünmüyorum" dedi. 
   Kendini değil ekibi ön plana çıkaran lider anlayışının doğru bulduğunu belirten Darbaz, "Bir iş yapıldıktan sonra ekibin 'bunu biz yaptık' diyebilmesi gerekir. Kişişel hedefim Doğan Holding'i hem Türkiye'nin en saygın kurumu hem de yurtdışında daha aktif bir kurum haline getirmek" diye konuştu. 
   Adayların iyi bir yönetici olmak için yapmaları gerekeni sormaları üzerine Darbaz, meslek sırrının kendini takım kaptanı değil, oyunculardan biri olarak kabul etmesi olduğunu söyledi. 
   
   
</TEXT>
</DOC>
