<DOC>
<DOCNO> 214532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo15.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Zago da zor Beşiktaş 4 eksikle Denizli'ye hazırlanıyor 
</HEADLINE>
<TEXT>

     Birinci Süper Futbol Ligi lideri Beşiktaş, 14 Şubat Cumartesi günü yapacağı Denizlispor maçının hazırlıklarını, bugün yaptığı çalışmayla sürdürdü. 
     BJK Nevzat Demir Tesisleri'nde basına kapalı olarak gerçekleştirilen çalışmada siyah-beyazlılar, PAF takımıyla idman maçı yaptı. 
     Sakatlıkları süren Giunti ve Zago'nun yer almadığı maçta teknik direktör Mircea Lucescu'nun, Denizlispor maçının taktiğini denediği öğrenildi. 
     Beşiktaş'ta Denizlispor maçında, kırmızı kart cezalısı Tümer ile sarı kart cezalısı Tayfur'un yanısıra, sakatlığı süren Giunti forma giyemeyecek. Bir diğer sakat oyuncu Zago'nun da maçta oynama olasılığının bir hayli düşük olduğu, teknik direktör Mircea Lucescu'nun bu nedenle kadroda arayış içinde bulunduğu kaydedildi. 
     Siyah-beyazlılar, Futbol Federasyonu Profesyonel Futbol Disiplin Kurulu'nun PFDK verdiği 1 maçlık saha kapatma cezası nedeniyle, Tahkim Kurulu'nun cezayı kaldırmaması durumunda İstanbul dışında yapacağı maçın hazırlıklarını yarın yapacağı basına kapalı idmanla sürdürecek. 
     
</TEXT>
</DOC>
