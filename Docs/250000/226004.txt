<DOC>
<DOCNO> 226004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/magazin/mag01.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'ın sevgilisi savundu 
</HEADLINE>
<TEXT>

      BAHRİ KARATAŞ İzmir DHA 
   
   İzmir Adnan Menderes Havalimanı'nda görevli polislere hakaret ettiği gerekçesiyle hakkında iki yıla kadar hapis cezası istenen manken Tuğba Özay'ı Tarkan'ın sevgilisi Bilge Öztürk savundu. 
   9 Eylül'deki olayın ardından 7. Asliye Ceza Mahkemesi'nde yapılan dünkü duruşmaya şik yetçi başkomiser Tibet Kurtulan ve sanık Özay ile avukatları katıldı. Kurtulan, şöyle ifade verdi 
   "Arkadaşlar belindeki kemeri çıkarmasını istemiş. Kendisine neden çıkarmadığını sordum. 'Sen kimsin ' diye sordu. Kartvizitimi uzattım. Alaycı şekilde 'Ah başkomisermiş' diye güldü. Ağza gelmeyecek hakaretler yağdırdı." 
   Manken Tuğba Özay ise, görevli polislere, uçağa yetişmek isterken kemerini çıkarıp takmanın zor olduğunu belirttiğini söyledi. 
   Özay, "Başkomisere sadece o andaki stresten dolayı yüksek sesle konuştum. Olayın stresinden rahatsızlandım. Doktorlar gelip beni kontrol etti" diye konuştu. Duruşma boyunca gülen Özay'ın daha önce de aynı suçtan İstanbul 9. Asliye Ceza Mahkemesi'nde sabıka aldığı anlaşılırken, duruşma önceki dosyanın istenmesi ve tanıkların dinlenmesi için ertelendi. 
   
   
</TEXT>
</DOC>
