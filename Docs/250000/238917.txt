<DOC>
<DOCNO> 238917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/dunya/axdun01.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yandarbiyev'in intikamı mı 
</HEADLINE>
<TEXT>


CENK BAŞLAMIŞ Moskova 


Önceki gün düzenlenen saldırıda hayatını kaybeden Çeçenistan Başkanı Ahmet Kadirov, dün törenle toprağa verildi. 
Kadirov'un, doğduğu Tsentroy köyündeki cenaze törenine, başkanlık görevini vek leten üstlenen Başbakan Sergey Abramov, çok sayıda vali ve binlerce kişi katıldı. Çeçen lider keçeden yapılma bir giysi içinde toprağa verilirken, anısına Rusya'daki camilerde dua okundu. Oğlu Ramazan Kadirov başbakan birinci yardımcılığı görevine atandı. Kadirov'un başkanlık seçimlerine katılması bekleniyor. 
Suikasttan büyük öfkeye kapılan Rusya'nın, ayrılıkçı liderler Aslan Mashadov'la Şamil Basayev'i yakalamaya çalışacağı düşünülüyor. Gözlemciler, suikastın Çeçenistan'ın eski Başkanı Selimhan Yandarbiyev'in öldürülmesine misilleme olabileceğini belirtiyor. Çeçenler içinde radikal dinci kanadı temsil eden Yandarbiyev'in 13 Şubat'ta Katar'da öldürülmesiyle ilgili olarak 2 Rus yargılanıyor. 




</TEXT>
</DOC>
