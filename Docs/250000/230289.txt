<DOC>
<DOCNO> 230289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/ekonomi/eko03.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'En büyük serveti halkın sevgisiydi' 
</HEADLINE>
<TEXT>

   Erol Sabancı, kardeşi Sakıp Sabancı için, 'Yalnız ailemiz değil, Türkiye de kaybetti. Bıraktığı en büyük servet, Türk Milleti'ne kendini sevdirmiş olmasıdır' dedi 
      
   Sakıp Sabancı'nın vefatı üzerine İstanbul'daki holding merkezi ile yurt genelindeki gruba ait fabrikalardaki Sabancı bayrakları yarıya indi. Sakıp Sabancı'nın 'üretime' verdiği önem nedeniyle fabrikalardaki faaliyet ara verilmeksizin sürdürüldü. 
   Holding merkezinde yapılan basın toplantısında Sabancı ailesi adına bir açıklama yapan Sabancı Holding CEO'su Celal Metin, "Bütün 39 bin çalışanımız adına Sakıp Bey'in bizlere bıraktığı bu eserleri layık olduğu hedeflere tırmandırmak üzere elimizden gelecek her şeyi yapacağımıza sizin huzurunuzda söz veriyoruz" dedi. 
   Metin, "Sakıp Bey bizlere hep ne olursa olsun verimli olmayı, hep hedeflere doğru koşmamızı öğretmişti. Biz de bugün bunu göstermeye çalışıyoruz. Pek çok seveni olan Sakıp Sabancı'nın milletlerarsı kişiliği, sanata, endüstriye, eğitime olan sevgisini göstermeye çalışacağız. Biz bugünleri en verimli günümüz ilan ediyoruz. O'nun hedefine koşacağız" dedi. 
   
   Son söz 'yatırım' oldu 
   Celal Metin, gazetecilerin "Sakıp Sabancı'nın son sözü ne oldu " sorusu üzerine, her görüştüklerinde tek konuştukları konunun iş ve Sabancı Grubu'nun çok daha yeni yatırımlarla çok daha büyük bir noktaya gelmesi olduğunu söyledi. Metin, "Ben Grup CEO'su olarak kendisiyle en son konuşmamızda da yine 'yatırımları' konuştuk" dedi. 
   Erol Sabancı da "Çok üzgünüz. Yalnız bizim ailemiz kaybetmedi. Türkiye kaybetti. Bize bıraktığı en büyük servet, en büyük varlık, Sabancı Ailesi'ne, Türk milletine kendisini sevdirmiş olması" diye konuştu. 
   Sakıp Sabancı'nın kardeşi Erol Sabancı da holding merkezinde taziyeleri kabul ederken gazecilere, "Yalnız bizim ailemiz kaybetmedi, Türkiye kaybetti" dedi. Erol Sabancı, "Yalnız bizim ailemiz kaybetmedi, Türkiye kaybetti. Bize bıraktığı en büyük servet, en büyük varlık, Sabancı ailesine, Türk milletine kendini sevdirmiş olmasıdır" dedi. 
   
   Sal okunan köyünden, toprak gönderiliyor    KAYSERİ Adana DHA 
   Sakıp Sabancı için doğum yeri olan Talas İlçesi'ne bağlı Akçakaya Köyü'nde sal verildi. 
   Akçakaya Köy Muhtarı Hüseyin Demirayak, Sabancı'nın doğduğu evin bahçesinden aldığı toprağı poşete doldurarak "Doğduğu köyünü çok sevdiği için mezarına evinin bahçesinden aldığım bu toprağı göndereceğim" dedi. Sabancı'nın Kayseri'den çocukken gelip, İstanbul'a yerleşinceye kadar ömrünün 41 yılını geçirdiği Adana'daki tüm camilerde sal okundu. Sakıp Sabancı'nın anısına Hacı Ömer Sabancı Kültür Merkezi'nde açılan taziye defterine duygularını yansıtmak isteyen Sabancı Holding'in Adana'daki tesislerinde görev yapan personel ile vatandaşlar sıraya girdi. 
   
      'Babam diye demiyorum...'    Taziyeleri kabul etmek için dün sabah gözyaşları içinde Sabancı Center'a gelen Dilek Sabancı, "Türkiye için çok büyük bir insandı. Babam diye demiyorum, hem sanayi dünyası hem de insan olarak çok büyük bir insandı" dedi. Dilek Sabancı, "Bir kez daha, bir kez daha, bir kez daha... Allah babama gani gani rahmet eylesin, mek nını cennet eylesin, geride kalan insanlara da sağlıklı uzun ömürler nasip eylesin" dedi. Basın mensuplarının babasını en son ne zaman gördüğü yönündeki sorular üzerine de "Sabaha kadar beraberdik" dedi. 
   
   Gülümseyen portresi asıldı 
   Sabah saatlerinde ilk önce Atlı Köşk'te taziyeleri kabul eden Sakıp Sabancı'nın eşi Türkan Sabancı da daha sonra Sabancı Center'a geldi. Türkan Hanım'ın güçlükle ayakta durduğu gözlendi. 
   Basın mensuplarının akın ettiği holding binasına Sabancı'nın gülümseyen dev bir portresi asıldı. Bayraklar yarıya indirildi. Atlı Köşk'e de Sabancı portresi asıldı. Sabancı Center'da bekleyen basın mensupları ise üzerinde 'Medya Çalışanları' yazan bir çiçekle CEO Celal Metin'e başsağlığı diledi. 
   
   
</TEXT>
</DOC>
