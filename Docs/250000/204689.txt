<DOC>
<DOCNO> 204689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/ekonomi/eko03.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Gazetecilik A.Ş. sektörün en büyüğü oldu 
</HEADLINE>
<TEXT>

   Milliyet Gazetecilik ile bünyesinde 5 gazete bulunduran Simge Yayıncılık birleşerek Doğan Gazetecilik A.Ş. adıyla Türkiye'nin en büyük yayın grubu haline geldi 
      
   Milliyet Gazetecilik ile bünyesinde Posta, Radikal, Fanatik, Finansal Forum ve Fanatik Basket'i barındıran Simge Yayıncılık birleşerek Doğan Gazetecilik A.Ş. adını aldı. Bu birleşmeyle Doğan Gazetecilik, Türkiye'nin en büyük yayın grubu haline geldi. 
   Doğan Gazetecilik, 1.100 kişi ile Türk yayıncılık sektöründe en çok çalışanı bünyesinde barındıran, toplam 1 milyon net satış ile Türkiye'de gazete pazarının yüzde 32'sini elinde bulunduran ve yılda 7.000 - 7.500 ton ile en çok gazete k ğıdı kullanan yayın grubu oldu. 
   
   Birleşme onaylandı 
   Milliyet Gazetecilik'in perşembe günü yapılan olağanüstü genel kurulunda, Simge Yayıncılık ve Dağıtım A.Ş.'nin mevcut aktif ve pasifi bir bütün halinde şirket tarafından devir alınması suretiyle birleşmesine ilişkin esas sözleşme değişikliği onaylandı. 
   Böylece Simge Yayıncılık ve Dağıtım A.Ş., Milliyet Gazetecilik A.Ş. ile T. Ticaret Kanunu'nun 451. ve Kurumlar Vergisi Kanunu'nun 37. ve 39. maddeleri hükümlerine göre devir olmak suretiyle birleşti. Devir işlemleriyle ilgili genel kurul kararları 31 Aralık 2003 tarihinde ticaret siciline tescil ettirilecek. Bu tarihten itibaren Milliyet Gazetecilik A.Ş.'nin ana sözleşme değişikliği ile adı Doğan Gazetecilik A.Ş. olacak. 
   Yeni düzenleme ile Milliyet Gazetecilik ve Simge Yayıncılık ile ticari ve hukuki ilişkisi olan kişi ve kuruluşlar 1 Ocak 2004 tarihi itibaren borç, alacak, tüm hak vecibeleriyle Doğan Gazetecilik ile muhatap olacak. 
   Doğan Gazetecilik A.Ş.'nin yeni yönetim kurulu üyelikleri de belirlendi. Buna göre Aydın Doğan, Hanzade V. Doğan, Mehmet Ali Yalçındağ, Soner Gedik, Mehmet Y. Yılmaz, Ali Rıza Temuroğlu ve Barbaros Hayrettin Çağa yönetim kurulu üyeliklerine seçildi. 
   
   Birleşmeyle doğan dev 
   Doğan Gazetecilik, bu birleşmeyle 1 milyonun üstündeki net satışla Türkiye'nin en çok gazete satan yayın grubu olduDoğan Gazetecilik, 1.100 kişi ile bünyesinde en çok çalışanı barındıran yayın grubu olduDoğan Gazetecilik, ayda ortalama 7.000 - 7.500 tonla sektörün en çok k ğıt kullanan yayın grubu oldu 
   
   
   
</TEXT>
</DOC>
