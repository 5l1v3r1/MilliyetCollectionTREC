<DOC>
<DOCNO> 246616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur20.html </URL>
<DATE> 2004/06/09/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
DEHAP'lı 20 kişiye gözaltı... 
</HEADLINE>
<TEXT>

     Demokratik Halk Partisi DEHAP İl Teşkilatı'nın Elazığ'da yaptığı basın açıklamasının ardından, terör örgütünün elebaşı lehine slogan atan ve aralarında il başkanının da bulunduğu 20 kişi gözaltına alındı. 
     DEHAP İl Başkanı Selahattin Bilin, Postane Meydanı'nda yaptığı açıklamada, Türkiye'de var olan barış ortamından tekrar savaş ortamına geçildiğini savunarak, ''Tarafları, barış konusunda daha hassas olmaya çağırıyor, AKP Hükümeti'ni de sorumluluğunu yerine getirmeye çağırıyoruz'' dedi. 
     Açıklamanın ardından, meydanda toplanan grup, terör örgütü elebaşı Abdullah Öcalan lehine slogan attı. 
     Bunun üzerine olaya müdahale eden emniyet güçlerinin, İl Başkanı Bilin ve Merkez İlçe Başkan Yardımcısı Halil İbrahim Güven'in de aralarında bulunduğu 20 kişiyi gözaltına aldığı öğrenildi. 

     
</TEXT>
</DOC>
