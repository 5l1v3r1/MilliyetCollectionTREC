<DOC>
<DOCNO> 244332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/magazin/amag.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dibe vurmam iyi oldu .' 
</HEADLINE>
<TEXT>


Malezya'daki Petronas kulelerinde klip çekmeyi planlayan Mahsun Kırmızıgül, "Dibe vurmam iyi oldu, gerçek dostlarımı seçtim" dedi... 

Ali Eyüboğlu 

Mahsun Kırmızıgül, 4 yıl aradan sonra çıkardığı "Sarı Sarı - Başroldeyim" albümüyle yine gündemde. Onun Maldiv Adaları'nda çektiği "Sarı Sarı"yla "Lo lo Mahsun"dan "Hello Mahsun"a geçişini takdir edenler de var, küçümseyenler de... Yeniliklerinin süreceğini söyleyen Kırmızıgül ile konuştuk... 

Kastedilen yenilikler neler Yakında 'Başroldeyim'e klip çekeceğim, o da en az 'Sarı Sarı' kadar konuşulacak. 

Bu kez Karayipler'e mi gideceksiniz Diyarbakır'da başlayıp başka bir yerde bitecek. 

Nerede Maldiv'de çektiğimiz klibi çok beğenen Malezyalılardan teklif geldi. Malezya'nın turizmine katkı için orada klip çekmemi istediler. Biz, Petronas kulelerinin tepesini istiyoruz, izin verirlerse 'Başroldeyim'i orada söyleyeceğim. Klipteki öykü, Diyarbakır'da başlayıp Kuala Lumpur'da bitecek. 

Bir şarkıda, anneniz ve çocuğunuzdan başka kimsenizin olmadığını söylüyorsunuz .. Hayat çok nankör. Mevkin ve yerin varsa herkes yanında. Ortağı olduğum Prestij Müzik'le savrulunca anladım ki o insanlar meğer 'star Mahsun Kırmızıgül'ün peşindelermiş. Yine geldim. 10 gündür telefonum susmuyor. 4 yıldır numaramı bile unutan sahte dostlar, bir bir aramaya başladı. Kendimi geri çekince, bittiğimi sandılar. Artık gerçek dostlarımı çok iyi seçtim. Eleğin üstünde kalanlar benimdir. Dibe vurmak iyi oldu. 

Kaç milyon dolar kaybettiniz Eski muhasebecilerimin bana söylediği 'Mahsun Bey en az 15 milyon dolar kaybınız var' oldu. Bu da Türkiye'de binlerce aileyi kurtaracak bir paradır. Sadece annemin oturduğu bir evim var, o da Prestij Müzik'i alan İbrahim Genç'in ödemesi gereken borçlar yüzünden ipotekli. Ödemezse o da elimden gidecek. Bakalım, delikanlı kardeşim ödeyecek mi 



</TEXT>
</DOC>
