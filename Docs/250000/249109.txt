<DOC>
<DOCNO> 249109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur47.html </URL>
<DATE> 2004/06/18/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Bilgisayar üzerinden dolandırıcılık 
</HEADLINE>
<TEXT>

     Başkalarına ait kredi kartı şifrelerini bilgisayarda çözüp, paraları kendi kredi kartı hesabına aktardığı iddia edilen bir üniversite öğrencisi, Antalya'nın Alanya ilçesinde tatilde alışveriş yaparken yakalandı. 
     AA muhabirinin edindiği bilgiye göre, İstanbul Üniversitesi Bilgisayar Bölümü 1. Sınıf öğrencisi M.A'nın 19 , bilgisayarda başkalarına ait banka hesaplarının şifrelerini çözerek, bu hesaplarda bulunan paraları kendi hesabına aktardığı iddia edildi. 
     İstanbul'dan tatil için Alanya'ya gelen M.A'nın, burada arkadaşı H.Ö ile alışveriş yaptığı sırada, durumundan şüphelenilerek jandarmaya ihbarda bulunuldu. M.A. ve arkadaşı H.Ö, jandarma tarafından gözetim altına alındı. 
     Sorgusu tamamlanan ve mahkemeye çıkarılan M.A. tutuklanarak cezaevine konulurken, H.Ö. tutuksuz yargılanmak üzere serbest bırakıldı. 
     
</TEXT>
</DOC>
