<DOC>
<DOCNO> 219404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yasam/yas06.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeğin huysuzu ömründen çalıyor 
</HEADLINE>
<TEXT>

   Öfkesine çabuk yenilen, aksi erkeklerin kalp ritimlerinin bozulma riski, bu ruhsal yapıda olmayanlara göre yüzde 30 daha fazla çıktı 
      DIŞ HABERLER SERVİSİ 
   
   Öfke, gerilim yaratıyor 
   ABD'de, Wisconsin'deki "Eaker Epidemiology Enterprises" adlı kuruluş, ortalama 48 yaş civarındaki 1769 erkek ve 1913 kadın deneği 10 yıl gözlem altında tuttu ve kişilik testlerinden geçirdi. Araştırma sonuçları gösterdi ki, aksi huylu erkeklerin kalp ritimlerinin bozulma riski, diğerlerine göre yüzde 30 daha fazla... Yani, ani ölümlere de yol açabilen kalp atışı düzensizliği, öfke patlamasının kaslara aşırı gerilim yüklemesinden kaynaklanıyor. 
   
   Kadınlarda risk yok 
   BU kategoriye giren erkekler ayrıca yüzde 20 oranında da herhangi bir nedenden dolayı hayatını kaybetme riskiyle karşı karşıya... Hayal kırıklığına uğradığında ya da engellendiğini düşündüğünde karşısındakinin yüzüne yumruk indirme isteği duyan tip olarak tarif edilen bu erkeklerde şiddetli baş ağrısı da sıklıkla görülüyor. Yine aynı araştırmaya göre bu durum sadece erkekler için geçerli, kadınlar için söz konusu değil. 
   
   
</TEXT>
</DOC>
