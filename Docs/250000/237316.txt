<DOC>
<DOCNO> 237316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonyas03.html </URL>
<DATE> 2004/05/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Üç boyutlu internet arama motoru geliştirildi... 
</HEADLINE>
<TEXT>

     İnternette, gerçek bilgi çağı aşaması olarak gösterilen üç boyutlu bir arama motoru geliştirildi. 
     ABD'de Purdue Üniversitesi Makina Mühendisliği bölümü profesörlerinden Karthik Ramani, üç boyutlu bir arama motoru geliştirdi. 
     İnternette, sözcüklerin yanı sıra bundan böyle üç boyutlu nesnelerin de aranmasına imkan verecek yeni sistem, özellikle sanayide, bilgisayar tasarımı nesnelerin kıyaslanmasında büyük kullanım alanı bulacağı ifade ediliyor. 
     Yeni arama motorunun, Bilgisayar Destekli Tasarımların CAD daha çabuk bulunarak kıyaslanabilmesi nedeniyle, sanayideki buluşları daha da hızlandırması bekleniyor. 
     Yeni üç boyutlu arama motorunun yalnızca sanayide değil, görsel sanal dünyaya da zenginlik getireceği belirtiliyor. 
     
</TEXT>
</DOC>
