<DOC>
<DOCNO> 206024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko32.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervi 2003'te yüzde 25.9 arttı... 
</HEADLINE>
<TEXT>

     Merkez Bankası'nın döviz rezervleri, 2003 yılında, 26 Aralık tarihi verileri itibarıyla yüzde 25.9 arttı. 
     Merkez Bankası'nın haftalık büültenine göre, 27 Aralık 2002 tarihinde 26 milyar 725 milyon dolar olan Banka'nın döviz rezervi 26 Aralık 2003'de 33 milyar 639 milyon dolara çıktı. 
     Öte yandan Merkez Bankası'nın döviz rezervi 19-26 Aralık 2003 tarihleri arasında 1 milyar 428 milyon dolar arttı. 
     19 Aralık'ta 32 milyar 211 milyon dolar olan bankanın döviz rezervleri, 26 Aralık'ta 33 milyar 639 milyon dolara çıktı. 
     Öte yandan bankalar ve özel finans kurumlarının ÖFK toplam döviz rezervleri 707 milyon dolar artarak, 12 Aralık itibariyle 14 milyar 849 milyon dolara yükseldi. Bankalar ve ÖFK'ların toplam döviz rezervi 5 Aralık'ta 14 milyar 142 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' ise 5-12 Aralık 2003 tarihleri arasında 1 milyar 317 milyon dolar artarak 46 milyar 743 milyon dolardan 48 milyar 60 milyon dolara çıktı. 
     
</TEXT>
</DOC>
