<DOC>
<DOCNO> 204261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/astro/index.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni girişimler 
</HEADLINE>
<TEXT>

   
   
   Sabah Kova burcuna geçen Ay yeni girişimler getirmekte ama Satürn'ün zor durumu problemlere ve engellere işaret etmekte. İlişkilerden ve ortaklaşa çalışmalardan destek almaya bakmalıyız. Koç'lar ortaklaşa konular, grup çalışmaları ve arkadaşlıklar bakımından hareketli bir gündeler. Yenilikler yapabilirler ve bu enerjilerini iş hayatında kullanabilirler. Boğa'lar da kararlı hareket edecekler ama üstlerle düşünce ayrılığı ve inatlaşma da gündeme gelebilir. Sorumluluklar göze çarpmakta. İkizler daha canlı ve düşünsel açıdan rahat bir günde. Yenilikler var, yabancılarla ilgili konular ve eğitim hayatında daha pozitif olabilir. Yengeç parasal konularda kendi kaynaklarına güvenmeli ve borç alacak konularında tutarlı davranmalı. Duygusal anlamda onu rahatsız edebilecek koşullarla karşılaşabilir. Aslan'lar kendilerini zorda bulabilirler. Yeteri kadar ilgi görememeleri yüzünden somurtabilirler. İlişkilerde daha cömert olmaya bakmalılar. Başak'lar günlük işler ve detaylara özen göstermek zorundalar. İş hayatında sıkı çalışma ve yeni beceriler geliştirmeleri istenebilir. Terazi'ler düne oranla rahat bir gündeler. Akıcı enerjiler söz konusu. Duygularını daha iyi ifade etmeye çalışmalılar. İyimserlik de onlara çok şey katacak. Akrep'ler düzenli ve pratik olmak zorundalar. Tamamlamaları gereken çok şey var. Evle ilgili uğraşlar ya da zamanlarını alacak çok iş söz konusu. Yay'lar bu hareketten yararlanarak verimli kısa yolculuklar yapabilirler. Bu arada sorumluluklarını da yerine getirmiş olacaklar. Sözlerine özen göstermeleri gereken bir gündeler. Oğlak'lar harcamalarını dengede tutmalı ve birikimlerini iyi kullanmaya bakmalı. Ekonomik davranmak gerekiyor. Kova'lar bugün ön planda. Aceleci davranmak zorunda kalabilirler. Bu arada evle ilgili uğraşlar da dikkat çekici olabilir. Balık'lar geçmişten aldıkları derslerle artık hata yapmayacaklar ama duygusal konularda yine aşırı hassas olabilirler. İyimser kalmaya çalışmalılar. 
   
   
</TEXT>
</DOC>
