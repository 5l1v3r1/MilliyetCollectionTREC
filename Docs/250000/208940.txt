<DOC>
<DOCNO> 208940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/ekonomi/eko02.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan'a Tataristan sorusu 
</HEADLINE>
<TEXT>

   CHP, Maliye Bakanı Kemal Unakıtan'a Tataristan'da Tatneft yetkilileri ile görüşüp, görüşmediğini sordu 
   ANKARA Milliyet 
   
   CHP Mersin Milletvekili Mustafa Özyürek ve Ankara Milletvekili Yakup Kepenek, Maliye Bakanı Kemal Unakıtan'a Tüpraş ihalesini sordu. 
   TBMM'ye verilen önergede, Tüpraş'ın yüzde 65.76 hissesine Tatar petrolcülerin 1.3 milyar dolar teklif verdiklerini hatırlatılarak şöyle denildi "2003'te 19.3 katrilyon cirosu olan ve 660 trilyon lira k r eden, 2 milyar dolara yakın yatırım yapılan, stratejik bir kuruluş olan Tüpraş'ın özelleştirilmesi hangi zorunlu nedenlere dayanmaktadır Tüpraş'ın yeniden kurulması halinde ik me değerinin 7 milyar dolar, sigorta değerinin 4.4 milyar dolar olduğu dikkate alındığında 1.3 milyar dolar yeterli mi Tataristan'da Tatneft yetkilileri ile görüştüğünüz doğru mu " 
   
   ÖİB'ye suç duyurusu 
   Petrol - İş Genel Başkanı Mustafa Öztaşkın da 'Tüpraş ihalesi için, Özelleştirme İdaresi ÖİB yetkilileri aleyhine suç duyurusunda bulunulacağını açıkladı. Öztaşkın, Zorlu Grubu'nun son gün, ihalede en yüksek teklifi veren Efremov ile ortaklık kurmasının yasa ve ihale şartnamesine aykırı olduğunu bildirdi. 
   Öztaşkın, ihale şartnamesinde olmasına rağmen açık artırma yapılmamasını da eleştirdi. 
   
   Yeni teklif vermek teamüle uygun değil    Maliye Bakanı Kemal Unakıtan, Tüpraş'ın özelleştirilmesiyle ilgili olarak teklif süreci tamamlandıktan sonra yeni teklif verilmesinin teamüllere uygun olmadığını söyledi. Resmi bir ziyaret için Bulgaristan'da bulunan Unakıtan, ihaleden sonra yeni teklif verdiğini açıklayan Anadolu Grubu'nun girişimine ilişkin soruyu yanıtlayan Unakıtan, "Ancak, ihalenin herhangi bir gerekçeyle iptal edilmesi durumunda yenilenmesi söz konusu olursa, yeni teklifler değerlendirilebilir. Şu anda ihale komisyonu karar aşamasındadır ve gerekli ve uygun prosedür devam edecektir" dedi. 
   
   
</TEXT>
</DOC>
