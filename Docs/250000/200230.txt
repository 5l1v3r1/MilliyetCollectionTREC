<DOC>
<DOCNO> 200230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo21.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 3 - Gaziantepspor 0 
</HEADLINE>
<TEXT>

     Birinci Süper Futbol Ligi'nde Trabzonspor, Gaziantepspor'u 3-0 yendi. 
     
     İlk yarı 
     Karşılaşmanın hemen başında Gökdeniz ile bulduğu golle öne geçen Trabzonspor, bu üstünlüğünü devrenin sonuna dek korumayı başardı. 
     Konuk takım Gaziantepspor zaman zaman etkili pozisyonlar geliştirerek Trabzonspor'a zor anlar yaşattıysa da aradığı golü bulamadı. 
     3. dakikada Mehmet Polat'ın geri pasında kaleci Ömer topu elleriyle tutunca karşılaşmanın hakemi İsmet Arzuman endirek atış kararı verdi. Altıpasın hemen gerisinden kullanılan atışta Yattara topu Gökdeniz'e aktardı. Bu futbolcu da meşin yuvarlağı şağ köşeden filelere gönderdi 1-0. 
     13. dakikada Devran'ın derinleme pasında kale alanını terkeden Petkoviç, Lazarov'dan önce davranıp topu uzaklaştırak mutlak bir tehlikeyi önledi. 
     15. dakikada Yattara'nın yerden ortasında ceza alanı içinde uygun durumda bekleyen Gökdeniz'in gelişine vuruşunda top, direğin dibinden auta gitti. 
     19. dakikada gelişen Gaziantepspor atağında, Bülent'in sert şutunda köşeye doğru giden top, Hasan'ın sırtına çarparak uzaklaştı. 
     23. dakikada Lazarov'un pasında sağ çaprazdan ceza alanına doğru hareketlenen Devran'ın şutunda kaleci Petkoviç, üzerine doğru gelen sert topu çelmeyi başardı. 
     31. dakikada Fatih'in arapasıyla sağ taraftan ceza alanı içi son çizgisine dek inen Yattara'nın vuruşunda savunmanın da müdahale ettiği topu Bülent son anda kornere gönderdi. 
     34. dakikada Bülent'in soldan kullandığı serbest vuruşta ceza alanı içinde iyi yükselen Mehmet Polat'ın kafa vuruşunda top, üsten auta gitti. 
     38. dakikada Yattara'nın pasında ceza alını içinde topla buluşan Gökdeniz'in şutunda, meşin yuvarlak üstten auta gitti. 
     Bundan sonraki dakikalarda gol olmadı ve karşılaşmanın ilk 45 dakikası Trabzonspor'un 1-0 üstünlüğüyle sona erdi. 
     
     İkinci yarı 
     58. dakikada Erhan Namlı'nın ceza yayı üzerinden vuruşunda savunmaya çarpan top, az farkla kornere çıktı. 
     69. dakikada Lazarov'un pasında ceza alanı çizgisi üzerinde topla bulaşan Jaziri'nin yerden vuruşunda top, az farkla auta gitti. 
     70. dakikada Fatih'in sağ taraftan ortasında ceza alanı içinde İbrahim Ege'nin uçarak kafa vuruşunda top, kaleci Ömer'in solundan filelere gitti 2-0 
     73. dakikada Mehmet Yılmaz'ın pasıyla ceza alanına giren Gökdeniz'in plase vuruşunda kaleci Ömer topun sahibi oldu. 
     75. dakikada Trabzonspor farkı 3'e çıkardı. Bu dakikada Gaziantepspor ceza alanına gelen uzun top Fatih'den sekti. Mehmet Yılmaz, önünde bulduğu meşin yuvarlağı filelere gönderdi 3-0 
     84. dakikada Lazarov'un kafa pasında topla buluşan Jaziri, kaleci Petkoviç ile karşı karşıya kaldı, ancak Petkoviç bu oyuncunun ayaklarına yatarak topa sahip oldu. 
     Karşılaşma, Trabzonspor'un 3-0 üstünlüğüyle sona erdi. 
     
</TEXT>
</DOC>
