<DOC>
<DOCNO> 231965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun38.html </URL>
<DATE> 2004/04/16/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Irak'ta öldürülen rehine İtalya'yı karıştırdı 
</HEADLINE>
<TEXT>

     Irak'ta kaçırılan 4 İtalyan rehine arasında bulunan Fabrizo Quattrocchi'nin öldürülmesinden sonra İtalya'da tartışma başladı. 
     Rehinenin ailesinin çocuklarının öldüğünü televizyondan öğrendiğine işaret eden basın, Dışişleri Bakanı Franco Frattini'nin rehinenin öldürüldüğünü, katıldığı televizyon programının son dakikasında açıklamasının, reyting kaygısından kaynaklandığını iddia etti. 
     Haberlerde, bakanın rehinenin öldürüldüğünü bildiğini, program boyunca bunu sakladığını, ancak canlı yayında bir gazeteciyle yapılan konuşmadan sonra Frattini'nin ölümü doğruladığı savunuldu. 
     Frattini ise basında çıkan haberlerle ilgili olarak, rehinenin öldürüldüğünü bilmediğini, program sırasında bu bilginin kendisine ulaştığını söyledi. 
     

     
</TEXT>
</DOC>
