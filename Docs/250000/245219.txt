<DOC>
<DOCNO> 245219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/yasam/yas01.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis müdürü çeteci mi 
</HEADLINE>
<TEXT>


Kırıkkale Emniyet Müdür Yardımcısı, haraç, çek senet tahsilatı ve silah kaçakçılığından ele geçen çeteyle birlikte gözaltında 

ZAFER SAMANCI NEŞET KARADAĞ DHA 

Bir istihbaratı değerlendiren Konya Kaçakçılık ve Organize Suçlarla Mücadele ile İstihbarat Şube Müdürlüğü, 2 ay önce bir grubu takibe aldı. 
Konya'yı merkez kullanan grubun haraç topladığı, çek - senet tahsilatı ve silah kaçakçılığı yaptığını belirleyen polis, Meram'daki bir eve önceki gece operasyon düzenledi. Çete lideri olduğu öne sürülen Abdullah Ünver 40 de dahil 9 kişi gözaltına alındı. Bu kişilerle birlikte 5 tabanca, 1 av tüfeği, çok sayıda sahte kimlik, pasaport ve ehliyetle 60 milyar liralık çek senet, 16 bin dolarlık bono ele geçirdi. Sanıkların sorguları sonucu, Kırıkkale Emniyet Müdür Yardımcısı Mehmet Ali Yavuz 51 görevli olduğu ilde, astsubay kıdemli üstçavuş Süleyman Oral da 32 Ankara'da çete üyesi oldukları iddiasıyla gözaltına alınarak Konya'ya getirildi. Yavuz ve Oral'ın, Ünver'in yardımcılığını yaptığı, Oral'ın çeteye silah ve mühimmat sağladığı, Yavuz'un da bizzat tahsilatlara katıldığı iddia edildi. 


</TEXT>
</DOC>
