<DOC>
<DOCNO> 249580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun15.html </URL>
<DATE> 2004/06/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hakim, Ebu Garib'in yıkılmamasına hükmetti... 
</HEADLINE>
<TEXT>

     Bağdat'taki Ebu Garib cezaevinde esirlere işkence ve kötü muamele etmekle suçlanan 3 Amerikalı askerle ilgili davaya bakan hakim, Ebu Garib'in suç mekanı olduğunu açıklayarak yıkılmaması gerektiğine hükmetti. 
     Koalisyonun, Bağdat Yeşil Bölge'deki karargahında kurulan askeri mahkemede görülen davanın ön duruşmasında hakim Albay James Pohl, sanıklardan çavuş Javal Davis'in avukatının, davanın Irak dışında görülmesine ilişkin talebini de reddetti. 
     ABD Başkanı George Bush, işkence skandalıyla beliren lekenin temizlenmesine yardımcı olacağı düşüncesiyle Ebu Garib'in yıkılmasını ve yerine yeni bir cezaevi inşa edilmesini istemişti. 
     İşkence skandalı çerçevesinde suçlanan 7 askerden Jeremy Sivits, 19 Mayıs'ta görülen davada suçlu bulunmuş ve 1 yıl hapis cezasına çarptırılmıştı. 
     Bugün yargılanan inzibat erleri Charles Graner Jr. 35 , Javal Davis 26 ve çavuş İvan Chip Frederick'in 37 daha büyük cezalara çarptırılabileceği belirtiliyor. 
     Fotoğraflarla belgelenen Ebu Garib'deki işkence olayları nedeniyle cezaevinin Amerikalı komutanı Janis Karpinski açığa alınmış, kimlikleri tespit edilen işkenceci Amerikalı askerler aleyhinde dava açılmıştı. 
     
</TEXT>
</DOC>
