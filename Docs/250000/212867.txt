<DOC>
<DOCNO> 212867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/yazar/yilmaz.html </URL>
<DATE> 2004/02/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
ABD'deyken gelen şok 
</HEADLINE>
<TEXT>

   
   Başbakan Tayyip Erdoğan'ın ABD'deki temaslarıyla çakışan bir başka siyasi platform Florida'da kurulmuştu. 
   AKP İstanbul İl Yönetimi'nden Şule Kılıcarslan ile AKP'nin en genç kurucularından İsmail Safi, Uluslararası Demokratlar Birliği'nin IDU düzenlediği "Genç Liderler Forumu"na konuşmacı olarak davet edilmişlerdi. 23 - 25 Ocak tarihlerinde düzenlenen bu forum ile ilgili bilgileri daha önce vermiştim. Forumun benim açımdan ilginç tarafı Margaret Teatcher, George Bush, Jacques Chirac, Helmut Kohl gibi dünya siyasetinde önemli devlet başkanlarının 1983 yılında kurduğu IDU'nun, ANAP'ın üyeliğini düşürüp, yerine AKP'yi koyma girişmiydi. 
   IDU merkez ve merkez sağda yer alan, liberal demokrasiyi benimsemiş, muhafazak r ve Hıristiyan demokrat 80'den fazla partinin, 60 ülkeden üye olduğu bir şemsiye örgüt. Siyasi terminolojiye "Muhafazar Demokrat" kavramını kazandıran AKP, IDU gibi uluslararası platformlarda temasını "Batılı" yüzlerle sağlıyor. 
   Bu tavır, iç siyasetindeki tercihlerinde de belirleyici oluyor mu 
   
   Kadın düşmanlığı mı    AKP'nin Florida'ya gönderdiği, aynı zamanda Muhafazak r Demokrasi Vakfı kuruluş çalışmalarına Safi ile birlikte katılan Kılıcarslan, Sarıyer'in Bahçeköy beldesi belediye başkan aday adayıydı. Belde başkan adaylarını il yönetimi seçiyordu ve Kılıcarslan'a da "adayımızsın" mesajı örgütten verilmişti. Kılıcarslan ABD'de olduğu günlerde il yönetimi Bahçeköy adayını açıkladı Mustafa Başaran. 
   Başaran, kapatılan RP ve FP'nin Bahçeköy teşkilatında üye olarak siyaset yapmış, AKP'de görev almamış. Bahçeköy Cami Yardımlaşma Derneği üyesi. İstanbul Defterdarlığı Teknik Bürosu Elektrik Konrolörü. En önemli özelliği, kendisi gibi RP ve FP dönemlerinde birlikte hareket ettiği Sarıyer AKP İlçe Başkanı Nurettin Çelik'in kadrosu olması... 
   Çelik'in yine il teşkilatından Canan Kalsın'ın, Sarıyer'den milletvekili adayı olmasını engellediği de söyleniyor. 
   
   Bilimsel yöntemler    AKP, yerel seçimlere hazırlanırken siyaset okulu kurup, mezunlar verdi... Bu okulda yurtdışından liberal siyasetin temsilcisi gördüğü konuklar ağırladı. İl yönetiminde siyasi işlerden sorumlu Başkan Yardımcısı Murat Yalçıntaş ve ekibindeki Kılıcarslan ile siyasi ilkeler belirlendi. 
   Bütün bunlar yetmedi, beldelerde yerel yönetim adaylarını belirlemek için Select KRM İnsan Kaynakları Yönetimi şirketinin sahibi Sunay Karamık ile anlaşıldı. 
   Karamık'ı da biraz hatırlatmalıyım. Karamık, Kemal Derviş'i destekleyen Arı Hareketi'nin üyesi. Ayrıca Mehmet Ali Bayar'ın DP lideri olarak Amerika'dan Türkiye'ye geldiğinde yanındaki üç - beş isimden biri. AKP'de de dostları var. 
   Karamık'ın ekibi, açıklamalara bakılırsa "bilimsel yöntemlerle" ince eliyor sık dokuyor. Karşılarında biri Florida'lara gönderip AKP'yi temsil ettirdikleri bir aday, öbürü "çember sakallı" ilçe başkanının adamı. "Uzmanlar" karar veriyor ve Sarıyer İlçe Başkanı kazanıyor 
   Erdoğan başına gelecekleri biliyor gibi, yerel yönetim adaylarının ilçe başkanlarından olmaması için adeta yalvarmıştı, bunun nedeni iyi anlaşılıyor. 
   İlçe başkanları yok ama, beldelere onların direttiği 16 aday "hemen" açıklandı. 
   İstanbul, Ankara boyutuna da girmek istiyorum. AKP üyesi olarak aday adaylığını açıklayan Ankara Büyükşehir Belediye Başkanı Melih Gökçek ve AKP'ye üye bile olamayan İstanbul Büyükşehir Belediye Başkanı Ali Müfit Gürtuna. 
   Gökçek, miting meydanlarında Erdoğan ile siyasi mücadeleye girmiş, bir başka partiden muhalefet yapmış olmasına rağmen, başta Adalet Bakanı Cemil Çicek olmak üzere, parti içindeki ağabeylerinin bastırmasıyla AKP'ye üye kaydedildi. Gürtuna'nın AKP karnesi, acaba etik veya siyasi açıdan Gökçek'ten daha mı kötü 
   Gökçek aday yapılıp da, Ali Müfit Gürtuna yapılmazsa bu tavır nasıl açıklanacak 
   Acaba "En kötü tavır, tavırsızlıktan iyidir" mi denilecek 
   Erdoğan'ın teşkilatla bayramlaşma trafiği, ABD'deki maratondan daha yorucu geçeceği açık, asıl yorulan Türkiye olmasın 
   
   
      
   
</TEXT>
</DOC>
