<DOC>
<DOCNO> 224375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yasam/yas03.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çalıkuşu' korunacak 
</HEADLINE>
<TEXT>

   Reşat Nuri Güntekin'in 'Çalıkuşu' ve 'Dudaktan Kalbe' eserlerine konu olan 'Çitlembik Ağacı' ile 'Bağ Evi', koruma altına alınıyor 
      ANKARA ANKA 
   
   Kültür Bakanı Erkan Mumcu, Türk edebiyatında eserlere konu olan İzmir Çalıkuşu Mahallesi'ndeki Çitlembik Ağacı ve Bağ Evi'nin Kültür ve Tabiat Varlıklarını Koruma Kurulu'nca incelemeye alındığını bildirdi. 
   
   İncelemeye alındı 
   Reşat Nuri Güntekin'in 'Çalıkuşu' romanındaki Çitlembik Ağacı ile 'Dudaktan Kalbe' romanında Kamuran ile Feride'nin tanıştıkları yer olarak anılan Bağ Evi'nin giderek harap bir görüntü alması, TBMM gündemine taşındı. 
   CHP Adana Milletvekili Atilla Başoğlu'nun konuyla ilgili yönelttiği soru önergesini yanıtlayan Mumcu, "Çitlembik Ağacı ile Bağ Evi mahalli, İzmir 1 Numaralı Kültür ve Tabiat Varlıklarını Koruma Kurulu Müdürlüğü'nce incelemeye alınmıştır" dedi. Başoğlu'nun taş bağ evinin restore edilerek müzeye çevrilip çevrilmeyeceğine ilişkin sorusunu da yanıtlayan Mumcu, yapının 1976'da Gayrimenkul Eski Eserler ve Anıtlar Yüksek Kurulu tarafından 'korunması gerekli taşınmaz kültür varlığı' olarak tescil edildiğini belirtti. 
   
   
</TEXT>
</DOC>
