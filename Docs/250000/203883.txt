<DOC>
<DOCNO> 203883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun02.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çamurlu bisikletini yıkamak için nehre girdi, timsaha yem oldu 
</HEADLINE>
<TEXT>

     Avustralya'nın kuzeyinde timsahın saldırdığı bir genç öldü. 
     Polis açıklamasına göre, pazar günü ormanda bisikletle gezintiye çıkan 3 genç adam, çamur bulanan bisikletlerini Finnis nehrinde yıkamaya karar verdi. Nehre giren 22 yaşındaki Brett Mann bir timsahın saldırısına uğrayınca arkadaşları da onu kurtarmak için nehre atladı. 
     4 metre uzunluğundaki timsah, Brett Mann'ı ağzından bırakmadan diğer gençlere saldırınca, gençler çareyi ağaca tırmanmakta buldu. Daha sonra Brett Mann'ı ağzından bırakan timsah, gençlerin tırmandığı ağacın dibinde onlara da saldırmak amacıyla bekledi. 
     Gençler 22 saat ağaçta kaldıktan sonra bölgeye gelen helikopterle kurtarıldı ve hastaneye kaldırıldı. Timsah ise helikopter sesini duyunca kaçtı. 
     Avustralya'nın kuzey bölgelerinde 1982'den bu yana 11 kişinin timsahlar tarafından öldürüldüğü belirtiliyor. 
     
</TEXT>
</DOC>
