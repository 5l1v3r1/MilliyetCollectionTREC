<DOC>
<DOCNO> 205845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur33.html </URL>
<DATE> 2004/12/31/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Antalya'da hava soğuyacak... 
</HEADLINE>
<TEXT>

     Yılın son gününde ''adeta bahar havası''nın hakim olduğu Antalya ve çevresinde, yeni yılın ilk günlerinden itibaren hava soğuyacak. 
     Meteoroloji Bölge Müdürlüğü'nce yayınlanan haftalık hava tahmin raporuna göre, yılın ilk günü Antalya ve çevresi parçalı, zaman zaman çok bulutlu, yer yer yağmur ve sağanak yağışlı olacak. 
     2 ve 3 Ocak tarihlerinde de, özellikle bölgenin doğusunda yer yer yağmur ve sağanak görülecek. 
     4 Ocak Salı günü sahil kesiminde hava yer yer etkili yağmur ve sağanak, iç kesimler ise kar yağışlı geçecek. 
     5 Ocak'ta ise, sahilde yağmur, iç kesimlerde serpintili kar yağışı bekleniyor. Aynı gün rüzgarın, kuzey ve batı yönlerinden kuvvetli ve kısa süreli fırtına şeklinde eseceği tahmin ediliyor. 
     Hava sıcaklıkları, önceki günlere göre biraz, özellikle 4 Ocak'tan itibaren hissedilir derecede azalacak. 
     Hava sıcaklığı kıyı kesiminde en yüksek 10 ile 16, en düşük 0 ile 8 iç kesimlerde ise, en yüksek 0 ile 12, en düşük -7 ile 0 derece arasında olacak. 
     
</TEXT>
</DOC>
