<DOC>
<DOCNO> 240893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun23.html </URL>
<DATE> 2004/05/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
KKTC Başbakanı Talat Erken genel seçim yapmamız gerekebilir 
</HEADLINE>
<TEXT>

     KKTC Başbakanı Mehmet Ali Talat, partisi Cumhuriyetçi Türk Partisi'nden CTP bir milletvekilinin istifasının ardından, sayısal açıdan bıçak sırtında duran koalisyon hükümetinin parlamentodaki çoğunluğunu kaybetmesiyle, erken bir genel seçim çağrısı yapması gerekebileceğini söyledi. 
     Milletvekili Nuri Çevikel'in dün istifa etmesinin ardından 50 sandalyeli parlamentoda Talat önderliğindeki koalisyonun sandalye sayısı 23'e geriledi. CTP'nin 18, koalisyonun küçük ortağı olan ve Dışişleri Bakanğ ve Başbakan Yardımcısı Serdar Denktaş'ın genel başkanlığını yaptığı Demokrat Parti'nin DP ise 5 millevekili bulunuyor. 
     Dün akşam Reuters'a bilgi veren Talat, "Bir seçime doğru gittiğimizi düsünüyorum. Seçime gitmemek için elimizden geleni yapacağız. Bu hepimiz için son çare" dedi. 
     Demokrat Parti'den DP Nisan ayında iki millevekilinin ayrılarak bağımsız kalmalarıyla, Meclis'teki milletvekili sayısı 26'dan 24'e gerileyen hükümet azınlık durumuna düşmüştü. 
     Meclis'te 18 milletvekili ile ana muhalefet partisi konumunda olan Ulusal Birlik Partisi UBP ise koalisyon hükümeti için güvensizlik önergesi vermeyeceğini açıklamıştı. 
     KKTC parlamentosunda ayrıca Barış ve Demokrasi Hareketi'nin BDH 4 milletvekili bulunuyor. 
     Başbakan Talat, Birleşmiş Milletler barışs planı için geçen ay yapılan referandumda 'evet' kampanyasına liderlik etmişti. Plan Türk tarafında yüzde 65 ile kabul edilirken, Rum Kesimi'nde yüzde 75.8 ile reddedildiği için yürürlüğe girmemiş ve adada birleşme gerçekleşmeden Kıbrıs Rum kesimi 1 Mayıs'ta Avrupa Birliği üyesi olmuştu. 

REUTERS 
     
</TEXT>
</DOC>
