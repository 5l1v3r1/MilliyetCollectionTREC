<DOC>
<DOCNO> 238873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sontur08.html </URL>
<DATE> 2004/05/10/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Malatya'da trafik kazası 1 ölü, 16 yaralı 
</HEADLINE>
<TEXT>

     Malatya'nın Darende İlçesi'nde meydana gelen trafik kazasında ilk belirlemelere göre 1 kişi öldü, 16 kişi yaralandı. 
     AA muhabirinin aldığı bilgiye göre, Darende İlçesi'ne bağlı Aşağı Ulupınar Kasabası'ndan ilçeye yolcu taşıyan Osman Keklik yönetimindeki 44 EY 249 plakalı araç, kasaba yakınlarında Kadir Parlak'ın kullandığı içerisinde çok sayıda yolcu bulunan 44 EY 302 plakalı minibüse arkadan çarptı. 
     Kontrolden çıkan minibüs, yol kenarındaki dereye yuvarlandı. 
     Kazada yaralanan Hamit Bak'ın 60 , kaldırıldığı Malatya Devlet Hastanesi'nde yaşamını yitirdiği öğrenildi. 
     Kazada yaralanan 16 kişinin kimlikleri belirlendi. Kazada, minibüs sürücüsü Kadir Parlak ile yolcular Mustafa Özden, Mehmet Yolukaslan, Kazım Özden, Hasan Hüseyin Geçer, Ahmet Yıldırım, Rıfat Yiğit, Haki Erdoğan, Mecit Erdoğan, Emir Yiğit, Mustafa Kecit Necip, Ali Deniz, Mustafa Bak, Celal Sağlam, Yakup Bak ve Kamil Şimşek yaralandı. 
     Çevreden geçen araçlar ve Darende'den gelen ambulanslarla Malatya'daki hastanelere kaldırılan yaralılardan bazılarının sağlık durumunun ciddiyetini koruduğu öğrenildi. 
     
</TEXT>
</DOC>
