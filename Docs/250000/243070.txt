<DOC>
<DOCNO> 243070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur37.html </URL>
<DATE> 2004/05/26/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Karısını cadde ortasında bıçakladı 
</HEADLINE>
<TEXT>

     Denizli'de bir kişi, eşini cadde ortasında bıçakladı. 
     Alınan bilgiye göre, 2 çocuk annesi Sevim G. 41 , şiddetli geçimsizlik gerekçesiyle, bir süre önce kocası Erdoğan G. 44 ile ayrı yaşamaya başladı. Boşanma davası açmak üzere avukatı Mustafa Aksoy ile adliyeye giden Sevim G'nin yolu, kendisini takip eden kocası tarafından kesildi. 
     Enverpaşa Caddesi'nde eşini döven Erdoğan G, daha sonra yanında taşıdığı bıçağı, Sevim G'nin sol bacağına 3 kez sapladı. Erdogan G, olay yerinden kaçarken, devriye gezen polis ekipleri tarafından yakalanarak, gözaltına alındı. 
     Yaralanan Sevim G, Denizli Devlet Hastanesi'ne kaldırıldı. 
     DEREYE DÜŞEN ÇOCUK BOĞULDU 
     Van'ın Bahçesaray İlçesi'nde dereye düşen bir çocuk, boğuldu. 
     Edinilen bilgiye göre, Çatbayır Köyü'nde Şirin Akbay 3 , arkadaşlarıyla dere kenarında oynarken dengesini kaybederek düşünce sulara kapıldı. 
     Köylülerin aramaları sonucu 2 kilometre uzakta bulunan Akbay'ın cesedi, otopsi yapılmasından sonra toprağa verildi. 
     EŞİ İLE TARTIŞAN HAMİLE KADIN, İLAÇ İÇTİ 
     Çorum'da eşi ile tartışan hamile kadın, yüksek dozda ilaç alınca zehirlendi. 
     Alınan bilgiye göre, Gülabibey Mahallesi Kafkasevleri 14. Sokak'ta oturan Nahide E. 24 , eşi ile tartışmaya başladı. Eşinin kendisinden boşanmak istediğini söylemesi üzerine bunalıma giren genç kadın, evde bulduğu ilaçları içti. 
     Eşi tarafından Çorum Devlet Hastanesi'ne kaldırılan Nahide E'nin sağlık durumunun iyi olduğu bildirildi. 
     
</TEXT>
</DOC>
