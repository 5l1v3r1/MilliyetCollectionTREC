<DOC>
<DOCNO> 226248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/spor/spo04.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İnadım inat 2-3 
</HEADLINE>
<TEXT>

   Trabzonspor, Malatyaspor deplasmanında iki kez yenik duruma düşmesine karşın teslim olmadı, üç puanı aldı. Golleri penaltıdan Fatih Tekke, Yattara ve Gökdeniz attı 
      
   Perdeyi Malatya açtı 
   ZİRVEYİ yakın takibe alan Trabzonspor, zorlu Malatya deplasmanını da kazasız atlattı. 15'te Mithat'ın pasıyla buluşan Celalettin, Malatya'yı 1 - 0 öne geçirdi. 23. dakikada Gökdeniz ceza sahası içinde düşürüldü. Kazanılan penaltıyı Fatih Tekke ağlara yolladı. 28'te Tolga'nın şutu direkte patladı. 30'da İlyas ortaladı, Mert'in kafasının üzerinden geçen top filelere gitti 2 - 1. 
   
   Yattara fırtınası 
   TRABZONSPOR ikinci yarıya Gineli yıldız Yattara'yı oyuna alarak başladı. 56'da Gökdeniz düşürüldü. Ceza sahası dışında kazanılan serbest atışı kullanan Yatara skora denge getirdi 2 - 2. Maçın bitimine 5 dakika kala sahneye Gökdeniz çıktı. Mehmet Yılmaz'ın indirdiği pası iyi takip eden Milli futbolcu, şık bir plase ile Trabzonspor'u galibiyete taşıdı 2 - 3. 
   
   Maçın karnesi 
   HAKEMLER Cem Palila, Özgür Çetiner, Serkan Akal 
   MALATYASPOR Fevzi 5 - İnanç 5 , Serkan Özsoy 4 , Mert 5 - Celalettin 6 , Mkalele 5 , Ayman 4 , İlyas 5 , Mithat 5 Muharrem Dk.56 4 - Atilla 5 Muhammed Hanifi Dk.65 4 Mehmet Öncan Dk.78 4 , Fazlı 5 
   YEDEKLER Miloşevski, Pinto, Muharrem, Mehmet Albayrak, Recep 
   TRABZONSPOR Petkoviç 6 - Emrah 5 , Tolga 7 , Erdinç 6 - Volkan 6 , İbrahim 4 Yattara Dk.50 8 , Hüseyin 6 , Somers 5 , Maxim 4 Mehmet Yılmaz Dk.46 6 - Gökdeniz 7 , Fatih Tekke 6 Hasan Üçüncü Dk.90 
   YEDEKLER Hasan, Augustine, D'Haene, Emre 
   GOLLER Celalettin Dk.16 , Fatih Tekke Dk.24 pen , Mert Dk.31 , Yattara Dk.56 , Gökdeniz Dk.85 
   SARI KARTLAR Mkalele, Atilla, Mehmet Öncan Malatyaspor , Maxim Trabzon 
   
   'Yarışa devam'    TRABZONSPOR Teknik Direktörü Ziya Doğan, Malatya deplasmanında iki farklı görüntü çizdiklerini söyledi. Tecrübeli hoca, "İlk devrede basit hatalar yaptık. Sonucunda da devreyi yenik kapadık. İkinci yarıdaki istekli oyun memnun etti. Önemli bir üç puan aldık ve yarışa devam ediyoruz" dedi. Malatya'nın hocası Mehmet Özdelik ise yenilgiyi hak etmediklerini söyledi. 
   MAÇIN ilk yarısında Malatyaspor'un kazandığı ikinci golü kimin attığı tam bir bilmece oldu. Bu pozisyonda İlyas'ın ortasında topun Mert'in kafasına deyip deymediği net olarak anlaşılmadı. Maçın hakemi Cem Papila golü Mert'e yazdı. Mert Korkmaz karşılaşmadan sonra yaptığı açıklamada, "İlyas'ın ortasında topa dokunmadım. Golü atan İlyas'tı" diye konuştu. 
   
   İSTATİSTİK Malatyaspor - Trabzonspor 9 Şut 17 4 Kaleyi Bulan Şut 7 20 Serbest Atış 25 Penaltı 1 
5 Korner 5 27 Taç Kullanma 37 21 Faul Yapma 17 1 Ofsayt 1 3 Gol Pozisyonu 4 51 Topla Oynama 49 
   
   
</TEXT>
</DOC>
