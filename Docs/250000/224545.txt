<DOC>
<DOCNO> 224545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo08.html </URL>
<DATE> 2004/03/22/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
NBA... Pistons, Cavaliers'i 96-76 yendi, Mehmet Okur 13 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 21. hafta mücadelesine, bu sabaha karşı yapılan 9 maçla devam edildi. 
     Merkez Grubu'nda ikinci sırada yer alan ve daha önce play-off'lara katılmayı garantileyen Detroit Pistons, deplasmanda Cleveland Cavaliers'ı 96-76 yenerken, Mehmet Okur, 22 dakika sahada kaldı. 
     Bu süre içinde 13 sayı, 7 ribaunt, 2 asistle oynayan Okur, 1 kere denediği 3 sayılık atışı sayıya çevirirken, 2 sayılık atışlarda 7'de 5 isabet oranı yakaladı. 
     Pistons'da 18 sayı, 6 ribauntla maçı tamamlayan Chauncey Billups, galibiyetin mimarı olurken, 14 sayıyla oynayan Richard Hamilton, 10 sayıyla oynayan Rasheed Wallace, 13 sayıyla oynayan Tayshaun Prince ve 12 sayıyla oynayan Corliss Williamson, çift haneli skorlara ulaşarak dikkati çeken diğer isimler oldu. 
     Cavaliers'da ise 21 sayı, 17 ribauntla maçı tamamlayan Carlos Boozer'ın çabası galibiyetE yetmezken, Lebron James'ın 15 sayı, 7 ribaundu takımını yenilmekten kurtaramadı. 
     Pasifik Grubu ikincisi Los Angeles Lakers, kendi sahasında Milwaukee Bucks'ı uzatmada da olsa 104-103 yenmeyi başardı. 
     Normal süresi 92-92 berabere biten maçta Los Angeles Lakers'a galibiyeti getiren isim, 31 sayı, 26 ribaunt ve 7 blokla karşılaşmayı tamamlayan Shaquille O'Neal oldu. Lakers'da, 22 sayı, 5 ribaunt, 4 asistle oynayan Kobe Bryant, 16 sayıyla oynayan Gary Payton ve 14 sayıyla maçı tamamlayan Karl Malone, gecenin diğer başarılı oyuncuları oldu. 
     Bucks'da Ketih Van Horn'un 32 sayı 9 ribaundu, Michael Reed'in 17 sayısı ve Brevin Knight'ın 11 sayı, 11 asistlik performansları takımlarını yenilgiden kurtaramadı. 
     Ligde 21. hafta mücadelesi yarın sabaha karşı yapılacak 5 maçla tamamlanacak. 
     NBA'de günün maçlarından alınan sonuçlar şöyle 
     New Jersey Nets-Dallas Mavericks 98-101. 
     Los Angeles Clippers-Golden State Warriors 85-96. 
     Minnesota Timberwolves-Denver Nuggets 98-77. 
     Washington Wizards-Miami Heat 81-101. 
     Cleveland Cavaliers-Detroit Pistons 76-96. 
     New Orleans Hornets-Toronto Raptors 120-121 uzatmada . 
     Sacramento Kings-Houston Rockets 100-95. 
     Seattle Supersonics-Orlando Magic 84-67. 
     Los Angeles Lakers-Milwaukee Bucks 104-103 uzatmada . 
     
</TEXT>
</DOC>
