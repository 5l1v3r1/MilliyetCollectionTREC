<DOC>
<DOCNO> 246222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/soneko22.html </URL>
<DATE> 2004/06/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Uluslararası piyasalarda petrol fiyatları yükseldi... 
</HEADLINE>
<TEXT>

     Uluslararası piyasada, petrol fiyatları yükseldi Irak'ta Kerkük-Yumurtalık petrol boru hattına düzenlenen saldırı sonrasında hattan petrol sevkiyatının kesilmesi ve Nijerya'da olası bir grev nedeniyle bu ülkenin petrol sevkiyatında bir aksamaya yol açacağı beklentisi, uluslararası piyasada petrol fiyatlarının yükselmesine neden oldu. 
     Londra Borsası'nda Batı Teksas türü petrolün varil fiyatı 24 cent artarak 38.90 dolara, Kuzey Denizi Brent türü petrolün fiyatı da 29 cent yükselerek 36.25 dolara çıktı. 
     Uluslararası piyasada geçen hafta 21. yılın en yüksek seviyesi olan 42 doların üstüne çıkan petrol fiyatları, ABD'nin yaz için ham petrol ve benzin stoklarının arttığının açıklanmasının ardından yüzde 10 civarında gerilemişti. 
     Bununla beraber petrol piyasasında yatırımcıların, uluslararası alanda olası petrol sevkiyatını aksatacak haberlere karşı duyarlılığı devam ediyor. 
     İsminin açıklanmasını istemeyen Irak ulusal petrol kuruluşu yetkilisi yaptığı açıklamada, Kerkük-Yumurtalık petrol hattına düzenlenen saldırı ardından hattan sevkiyatının durduğunu bildirdi. Hat onarılıncaya kadar Irak, petrol sevkiyatına Basra Körfezinden devam edecek. 
     Nijerya'da sendikalar, hükümet ile artan benzin fiyatlarının geri çekilmesi konusunda son tur görüşmelerini yürütüyorlar. 
     Petrol fiyatlarının geri çekilmemesi halinde ulusal grev tehdidinde bulunan sendikalar, petrol terminallerde çalışanları geri çekerek petrol sevkiyatını durduracakları belirttiler. 

     
</TEXT>
</DOC>
