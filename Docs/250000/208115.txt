<DOC>
<DOCNO> 208115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/soneko20.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda euro, dolar karşısında yeni bir rekor kırdı 
</HEADLINE>
<TEXT>

     Avrupa borsalarında Euro, ABD Doları karşısında tüm zamanların en yüksek değerine ulaşarak yeni bir rekora imza attı. Euro, ABD Doları karşısında bir ara 1,2898 dolara yükselmesinin ardından 1.2875 dolara indi. Böylelikle Euro Ocak ayı başından bu yana ABD Doları karşısında yüzde 2.2 oranında değer kazandı. 
     Euro son birkaç aydır, ABD Doları karşısında Amerika'nın ticaret ve bütçe açığı endişeleri nedeniyle sürekli olarak değer kazanıyor. Euro, ABD Doları karşısında Cuma günü yeni rekora imza atarak 1.2870 dolara yükselmişti. 
     Avrupa Merkez Bankası Başkanı Jean-Claude Triched geçen hafta yaptığı açıklamada, Euro'nun ABD Doları karşısında sürekli değer kazanmasının Avrupa ürünlerini daha pahalı hale getirdiğini söylemesine karşın Euro'nun değer kazanmasını durdurmak veya hızını kesmek amacıyla bir müdahale sinyali verilmiyor. 
     Deutsche Bank Baş Ekonomisti Norbert Walter yaptığı açıklamada, Merkez Bankası'nın Euro'nun bu seviyesinde bir müdahalesinin zamanlamasının uygun olamayabileceğini Euro'nun 1,40 dolar seviyesini geçmesi halinde müdahale etmesi gerektiğini bildirdi. 
     Uluslararası borsalarda bugün ABD Doları, önemli paralar karşısında dalgalı bir seyir izlerken, altın fiyatları yükseldi. 
     ABD Doları'nın Avrupa döviz borsalarında önemli para birimleri karşısında Cuma günkü kapanış ve bugün öğle saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 106.43 106.42 İsviçre Frangı 1.2159 1.2206 Kanada Doları 1.2706 1.2701 
     Aynı borsada Cuma günü 1.8442 dolardan kapanan İngiliz Sterlini ise bugün bir ara 11 yılın en yüksek değeri olan 1.8577 dolara çıkmasının ardından öğle saatlerinde 1.8442 dolara geriledi. Sterlin, cuma günkü kapanışa göre yükseldi. 
     
     ALTIN FİYATLARI 
     Altının ons fiyatı bazı borsalarda Cuma günkü kapanış ve bugün öğle saatleri itibariyle şöyle 
     
     
BORSA PAZARTESİ CUMA Londra 428.20 424.60 Zürih 427.62 426.07 Hong Kong 427.75 422.75 
     Londra Borsası'nda Cuma günü 6.35 dolardan kapanan gümüşün ons fiyatı bugün öğle saatlerinde 6.56 dolara çıktı. 
     
</TEXT>
</DOC>
