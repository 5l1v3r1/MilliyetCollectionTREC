<DOC>
<DOCNO> 221694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/yasam/yas04.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüresiye dövüp evinin önüne attılar 
</HEADLINE>
<TEXT>

   Feci şekilde dövüldükten sonra evinin önüne bırakılan Onur Aliş'in katil zanlısı olarak kuzeni aranıyor... 
      ŞAKİR AYDIN İstanbul 
   
   Dövülerek Kadıköy'deki evinin önüne bırakılan Onur Aliş 23 için 3 gün sonra doktorlar beyin ölümü kararı verdi. Ailesinin kararıyla Aliş'in organları 2 kişiye hayat verdi. Polis, zanlı olarak, Aliş'le arasının açık olduğu öne sürülen kuzeni arıyor. Aliş, geçen cumartesi gece yarısı arkadaşı tarafından evinin önünde baygın halde bulundu. Ellerinde kelepçe, kafasında ve vücudunda darp izlerine rastlanan Aliş'in, beyninde ödem oluştuğu tespit edildi. Doktorlar, Aliş'in beyin ölümünün gerçekleştiğine karar verdi. Aliş'in böbrekleri 2 kişiye hayat verdi. Aliş'in, kuzeni Vedat Çardak'la kız arkadaşıyla beraber olduğu için arasının açık olduğu öne sürüldü. 
   
   İşkence yapılmış 
   Çardak'ın, Aliş'i arayarak buluşma teklif ettiği, Aliş'in cumartesi günü görüşmeye gitmek üzere evden ayrıldığı belirtildi. Aliş, gece yarısı koma halinde evinin önünde bulundu. Polis, Aliş'e kafasına demirle vurularak işkence yapıldığı ihtimali üzerinde duruyor. 
   
   
   
</TEXT>
</DOC>
