<DOC>
<DOCNO> 243669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonyas16.html </URL>
<DATE> 2004/05/28/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
'Karımın manken olduğunu bilmiyordum' 
</HEADLINE>
<TEXT>

     Bahri KARATAŞ DHA 

ALsancak'ta, Diş Hekimi Ali Bülent Karabay 34 , üç yıllık eşi Demet Karabay’dan boşanmak için mahkemeye başvurdu. 
     Karabay duruşmada, eşinin kızının doğumu sırasında ve sonrasında hiçbir işe elini sürmediğini iddia etti. Eşinin tüm gününü güzellik salonlarında geçirdiğini ileri süren Ali Bülent Karabay, avukatı aracılığıyla verdiği ifadede şöyle dedi 
     Tüm bunlara rağmen evliliğimi sürdürmeye çalışırken geçen yıl bir arkadaşım telefonla arayıp bir gazetenin arka sayfasında yayınlanan Çöl sıcakları geliyor’ haberinde kullanılan fotoğrafın eşime ait olduğunu söyledi. Gazeteyi aldığımda donup kaldım. Fotoğraftaki kişi, çocuğumun annesiydi. Bu fotoğrafı mankenlik yaparken çektirdiğini söyledi. Mankenlik yaptığını bana hiç söylememişti. Bu olaydan sonra çocuğu da alıp annesinin evine gitti. Boşanmak istiyorum. Ayrıca 5 milyarı maddi 10 milyarı manevi 15 milyar lira tazminat istiyorum. Çocuğumun velayeti de bana verilsin.’ . 
     Gazetede çıkan haberin de mahkemeye delil olarak sunulduğu duruşma ertelendi. 
     
     Alımlıyım diye kıskandı 

     BOŞANMAK isteyen kocasının kendisini genç ve alımlı olduğu için kıskandığını iddia eden Demet Karabay 23 , ifadesinde şöyle dedi Fotoğrafı Çeşme tatilinde çektirmiştim. Gazetede nasıl yayınlandı bilmiyorum. Bir süre amatör mankenlik yaptım. Ben de boşanmak istiyorum. Ayrıca kızıma 250 milyon, kendime 400 milyon nafaka ile 40 milyar lira tazminat istiyorum. Çocuğumun velayeti de bana verilsin.’ 

     
</TEXT>
</DOC>
