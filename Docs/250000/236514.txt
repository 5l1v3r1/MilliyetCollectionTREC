<DOC>
<DOCNO> 236514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo30.html </URL>
<DATE> 2004/05/01/ </DATE>
<TIME> 21.12 </TIME>
<AUTHOR>  </AUTHOR>
<HEADLINE>
Gaziantepspor 1 - Trabzonspor 2 maç bitti 
</HEADLINE>
<TEXT>

     Birinci Süper Futbol Ligi'nde şampiyonluk mücadelesi veren Trabzonspor, Gaziantepspor'u deplasmanda 2-1 yendi. 
     
     İlk Yarı 

     Birinci Süper Futbol Ligi'nde Gaziantepspor ile Trabzonspor arasında oynanan karşılaşmanın ilk yarısı 1-0 konuk takımın üstünlüğüyle sona erdi. 
     Gaziantepspor, karşılaşmaya rakibine oranla daha iyi başladı. İsabetli paslar yaparak zorlanmadan Trabzonspor ceza sahasına ulaşmayı başaran Gaziantepspor, taraftarlarının gol beklediği bir anda yenik duruma düştü. 
     Oyuna kontrollü başlayan Trabzonspor ise Gaziantepspor'un ataklarını başarıyla durdurmakla kalmayıp 1-0 öne geçtikten sonra skor yanında oyunda da üstünlüğü ele geçirdi, ilk dakikalara oranla daha etkili bir futbol ortaya koydu. 
     2. dakikada Şevki'nin sağ kanattan ortaladığı topa ceza sahası içinde Hasan Özer kafayla vurdu, meşin yuvarlak kaleyi bulmadı. 
     14. dakikada Lazarov'un serbest atıştan Trabzonspor kalesine gönderdiği topa, savunma oyuncuları arasından İbrahim Toroman vurdu. Meşin yuvarlak kaleci Petkoviç'te kaldı. 
     17. dakikada D'Haene'nin orta sahada topla buluşturduğu Gökdeniz, ceza sahasına girer girmez yaptığı sert vuruşla meşin yuvarlağı kaleci Ömer'in yanından Gaziantepspor ağlarıyla buluşturdu 0-1. 
     25. dakikada Mehmet Yılmaz'ın pasında topla buluşan Hasan, ceza sahası içinde kaleci Ömer ile karşı karşıya kaldığı pozisyonda meşin yuvarlağı kale yerine auta yolladı. 
     31. dakikada Hasan Özer'in pasında topla buluşan Sedat'ın, ceza alanı ön çizgisi üzerinden Gaziantepspor kalesine gönderdiği topu, kaleci Petroviç kornere çeldi. 
     36. dakikada Şevki'nin pasında topla buluşan Sedat'ın ceza sahası dışından sert şutunda, meşin yuvarlak auta gitti. 
     38. dakikada Gökdeniz'in serbest atıştan Gaziantepspor kalesine gönderdiği meşin yuvarlağı, kaleci Ömer kornere atarak gole izin vermedi. 
     44. dakikada Emrah'ın sağ kanattan ortaladığı topa, ceza sahası içinde Mehmet Yılmaz vurdu. Meşin yuvarlak yan direkten döndü. 
     Trabzonspor, ilk yarıyı 1-0 önde kapadı. 
     
     İkinci Yarı 

     Trabzonspor'a 3 puan kazandıran golleri ilk yarıda Gökdeniz, ikinci yarıda Romaschenko attı. Trabzonspor'dan Mehmet Yılmaz'ın ilk yarı sonundaki kafa vuruşunda, meşin yuvarlak yan direkten döndü. Gaziantepspor'un tek golünü ise savunma oyuncusu Bouazizi kaydetti. 
     49. dakikada Agustin'in topla buluşturduğu Gökdeniz'in ceza sahası içinden sert şutunda, meşin yuvarlak kaleci Ömer'e çarpıp döndü ve savunma oyuncuları tehlikeyi uzaklaştırdı. 
     54. dakikada karşılaşmanın hakemi Selçuk Dereli, çirkin tezahürat nedeniyle 1 numaralı anonsu yaptırdı. 
     69. dakikada Agustin'in ortaladığı topu kontrol eden Romaschenko'nun ceza sahası içinden sert şutunda, meşin yuvarlak kalenin üzerinden auta gitti. 
     70 dakikada Gökdeniz'in Gaziantepspor savunma oyuncularını geçip ortaladığı topa, Romaschenko iyi yükselip kafayla vurdu ve meşin yuvarlağı filelere gönderdi 0-2. 
     75. dakikada Sedat'ın, 76. dakikada da Bülent'in ceza sahasından sert şutlarında, meşin yuvarlak Trabzonspor kalesini bulmadı. 
     80. dakikada Romashenko, Gökdeniz'i topla buluşturdu. Bu futbolcunun ceza sahası dışından sert şutunda, meşin yuvarlak kaleci Ömer'in elinden sekip yan direğe çarparak oyun alanına döndü. 
     88. dakikada Erhan Namlı'nın sol kanattan ortaladığı topla ceza sahası içinde buluşan Bouazizi, sert ve düzgün bir vuruşla meşin yuvarlağı ağlarla buluşturdu 1-2. 
     Trabzonspor, karşılaşmayı 2-1 kazandı. 
     Stat Kamil Ocak Hakemler Selçuk Dereli xx, Ekram Kan xx, Selçuk Kaya xx Gaziantepspor Ömer xx, Bülent xx, Bouazizi xx, Sedat xxx Dk. 80 Erhan Namlı x , Johnson x, Şevki x Dk. 72 Bekir x , İbrahim Toroman xx, İlhan xx, Devran x Dk. 80 Hasan Yurt x , Hasan Özer xx, Lazarov xx Trabzonspor Petkoviç xx, Emrah xx, D'Haene xx, Erdinç xx, Volkan xx, Hüseyin x, İbrahim Ege xx, Hasan x Dk. 42 Romaschenko xx , Agustine xxx, Gökdeniz xxx, Mehmet Yılmaz xx Dk. 72 Yattara x Dk. 89 Emre 
     Goller Dk. 17 Gökdeniz, Dk. 70 Romaschenko, Dk. 88 Bouazizi Sarı Kartlar Dk. 34 Bülent, Dk. 35 Hasan Özer, Dk. 57 Devran, Dk. 64 Johnson Gaziantepspor , Dk. 67 Mehmet Yılmaz Trabzonspor 
     
</TEXT>
</DOC>
