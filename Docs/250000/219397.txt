<DOC>
<DOCNO> 219397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/tv/ekran.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkoç'un 'Miras'ı 
</HEADLINE>
<TEXT>

   "Yankılar"da izlediğimiz Fatih Erkoç, altı-yedi albümlük "Miras" adlı bir proje üzerinde çalışıyor 
      ITIR ILGAZ 

   
   TV'lerin kaliteli müzik yapımlarından "Yankılar" programı ile beğeni toplayan Fatih Erkoç TRT'de çalışmanın kendisi için çok avantajlı olduğunu söylüyor. "Başka bir kanalda reyting kaygısı yüzünden 'sabah şekerlerimsi' bir program yapmak zorunda kalabilir, onu da beceremezdim" diyen Erkoç, devlet televizyonu olmasına rağmen TRT'de kendini daha özgür hissettiğini sözlerine ekliyor. Erkoç sözlerini şöyle sürdürüyor "TRT ilk göz ağrımız. 1986'dan 1992'ye kadar Süheyl Denizci yönetimindeki TRT Hafif Müzik ve Caz Orkestrası'nda çalıştım. Bu yüzden TRT'nin yeri ayrı. Tabii ki bugün yaptığım programda öne çıkıyorum, ama o zaman çok güzel caz çalıyorduk." 
   Konukları kendisinin değil, programın yapımcısı Fatma İnci'nin belirlediğini anlatan Fatih Erkoç, bu konuda fikirlerinin çok uyduğunu da belirtiyor. 
   Uzun zamandır yeni albüm yapmayan Erkoç, "Miras" adı altında bir proje üzerinde çalışıyor. Altı-yedi albüm içerecek projede, her albüm farklı tarzda olacak. Bugüne kadar çaldığı, söylediği her tarzı içerecek projesiyle ilgili olarak Erkoç, "Bir yeteneğim, bir birikimim var. Bu bir anlamda 'miras bırakmak' olacak. Gözlerim açık gitmeyeceğim." diyor. 
   
   Arar'la farklı tınılar 
   Fatih Erkoç bugün Funda Arar'ı ağırlıyor. Sanatçı albümünden şarkıların yanı sıra Erkoç'la birlikte TSM ve THM eserleri söyleyecek. Müzikseverler Arar'dan farklı bir yorumla Cem Karaca'nın "Islak Islak" parçasını da dinleyecekler. 
   TRT 1 23.45 
   
   
   Gözler UEFA maçlarında    PARMA'yı evinde 1-0 yenen Gençlerbirliği, bir üst turun kapısında. TRT 1 17.40 
   İlk maçın uzatma dakikalarında yediği golle, şansını zora sokan Beşiktaş, Valencia'yı ağırlıyor. KANAL D 20.30 
   Galatasaray ise ilk maçta berabe kaldığı Villareal ile İspanya'da karşılaşacak. SHOW TV 22.30 
   
   
   Türkiye çöl olmasın    Abbas Güçlü'nün hazırlayıp sunduğu "Genç Bakış", Celal Bayar Üniversitesi'nde TEMA Vakfı yetkilileri ile Haluk Levent'i konuk ediyor. Canlı yayında TEMA Vakfı yöneticileri ile birlikte hem rock yapılacak, hem de ülkemizi tehdit eden erozyona dikkat çekilecek. Yani bu gece müziği ve konusu ile Güçlü'nun programında tansiyon yüksek. 
   KANAL D 00.20 
   
   
   Berivan hamile    Sİbel Can'ın başarolünü oynadığı dizide Berivan hamile olduğunu öğrenir. Genç kadın Kudret'in onun hamile olduğunu bilmesine sinirlenir. Ferhat ise ortalarda yoktur. Kudret'in arkadaşı Kerim, Ferhat'ı bulur ve ona Berivan'ın yerini söyler. 
   KANAL D 22.10 
   
   
</TEXT>
</DOC>
