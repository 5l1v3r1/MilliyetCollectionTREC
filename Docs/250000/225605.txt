<DOC>
<DOCNO> 225605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur29.html </URL>
<DATE> 2004/03/25/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
3 bin öğretmen ev sahibi olacak 
</HEADLINE>
<TEXT>

     Başbakanlık Toplu Konut İdaresi Başkanlığı TOKİ ile İlkokul Öğretmenleri Sağlık ve Sosyal Yardım Sandığı İLKSAN Ankara'da öğretmenlere yönelik 3 bin konutun yapımı için yarın protokol imzalayacak. 
     Milli Eğitim Bakanlığı Başöğretmen Salonu'nda TOKİ ve İLKSAN yöneticileri arasında imzalanacak protokol çerçevesindeki konutlar Ankara'nın Sincan ilçesindeki Çoğlu Köyü Gülam mevkindeki İLKSAN mülkiyetinde bulunan 250.279 m2 arazide inşaa edilecek. Finansmanı TOKİ tarafından karşılanaracak, muhtelif tiplerdeki yaklaşık 3 bin konut genel altyapı ve çevre düzenlemesi, eğitim, sağlık, karakol, spor ile oyun alanları içinde olacak şekilde planlandı. Söz konusu alanda 15 bin kişinin ikamet etmesi öngörülen konutlar 60, 85 ve 105 m2 olarak yapılacak. 
     
     10 YIL VADELİ SATIŞ 
     İki kuruluş arasındaki protokol çerçevesinde inşaa edilecek konutların satışı ise TOKİ'nin satış sistemine göre olacak. Proje kapsamında ev sahibi olmak isteyen İLKSAN üyesi öğretmenler yüzde 25'i peşin geri kalanı 10 vadeli taksit ödemesi ile konutlarını alacak. 
     Öte yandan TOKİ imar planı revizyon çalışmalarının tamamlanmasının ardından 12 ay sonra konutları teslim edecek. 
     
</TEXT>
</DOC>
