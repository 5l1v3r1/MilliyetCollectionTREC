<DOC>
<DOCNO> 215668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun07.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'taki Bilim Olimpiyatları'nda Türk çocukların başarısı... 
</HEADLINE>
<TEXT>

     New York'ta Türk kökenli işadamlarının açtığı ''Amity School''da Dostluk Okulu okuyan Türk öğrenciler, eyalet düzeyinde geçen hafta yapılan Bilim Olimpiyatları'nda 6 altın, 6 gümüş ve 4 bronz madalya aldılar. 
     Türk öğrenciler altın madalyaları astronomi, biyoloji ve mühendislik dallarında, gümüş madalyaları elektronik robot yapımı, biyolojik fosiller ve model uçak dallarında, bronz madalyaları ise fizik ve müzik teorisi dallarında elde ettiler. 
     AA muhabirinin Dostluk Okulu yetkililerinden aldığı bilgiye göre, öğrenciler projeleri gerçekleştirebilmek için normal okul saatleri dışında okulda kalarak büyük çaba harcadılar. 
     Yöneticiler, okulun Türk öğrencilerinden üçünün kazandıkları sınavlar sonucu New York'taki en kaliteli okullarda okuma hakkını elde ettiklerini de belirttiler. Bu öğrencilerden Batuhan Demirci'nin Stuyvesant, Nergis Can ile Musab Boztepe'nin ise Brooklyn Teknik Okulu'nu kazandıkları bildirildi. 
     
</TEXT>
</DOC>
