<DOC>
<DOCNO> 221466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun02.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore, ABD'deki seçimleri umursamıyor... 
</HEADLINE>
<TEXT>

     Kuzey Kore, ABD'deki başkanlık seçimlerinde kimin galip geleceğinin kendileri için önemli olmadığını açıkladı. 
     Devletin resmi haber ajansı KCNA'dan yapılan açıklamada, Demokrat veya Cumhuriyetçi olsun, kazanan adayın, ABD'nin Kuzey Kore politikasında değişiklik yapması gerektiği bildirildi. 
     Açıklamada, Kuzey Kore'nin, nükleer sorunun çözümünü amaçlayan çok uluslu görüşmelerde George Bush'un yerine Demokrat partinin adayını görmek istediğine dair iddiaların asılsız olduğu belirtildi. 
     ''ABD'de kim başkan seçilirse seçilsin, Kuzey Kore politikasında değişiklik yapmalı ve düşmanca tavırlara son vermeli'' denilen açıklamada, bu durumda sorunların çözüm bulabileceği vurgulandı. 
     
</TEXT>
</DOC>
