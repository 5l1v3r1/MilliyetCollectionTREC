<DOC>
<DOCNO> 207944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur06.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya... Kına gecesinde 45 kişi zehirlendi... 
</HEADLINE>
<TEXT>

     Konya'da kına gecesinde 45 kişi karbonmonoksit zehirlenmesi belirtisiyle hastaneye kaldırıldı. 
     Edinilen bilgiye göre, bu akşam Orkide Düğün Salonu'nda yapılan kına gecesi sırasında çocuklarda mide bulantısı ve kusma belirtileri görüldü. Aynı durumun büyüklerde de görülmesi üzerine, davetlilerden 45'i Konya'daki çeşitli hastanelere başvurdu. 
     Konya Numune Hastanesi'ne gelen İl Sağlık Müdürü Fatih Kara, yaptığı açıklamada, zehirlenmenin nedeninin henüz belirlenemediğini söyledi. 
     Kara, rahatsızlananlara gerekli müdahalenin yapıldığını kaydederek, durumu ağır olan hasta bulunmadığını ifade etti. 
     Düğün salonunda iki katalitik soba bulunduğu, zehirlenmenin bu sobalardan çıkan karbonmonoksit gazından kaynaklanmış olabileceği belirtildi. 
     
</TEXT>
</DOC>
