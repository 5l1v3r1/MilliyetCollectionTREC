<DOC>
<DOCNO> 200714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur58.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Aralık'ta sağlık kuruluşlarında grev var... 
</HEADLINE>
<TEXT>

     Kamu Emekçileri Sendikaları Konfederasyonu KESK , Kamu Yönetimi Reformu ve 2004 yılı bütçesini protesto amacıyla gerçekleştireceği iş bırakma eylemi nedeniyle 11 Aralık Perşembe günü kamu sağlık kurumlarında sadece acil sağlık hizmetleri verilecek. 
     İstanbul Sağlık Platformu'na üye kuruluşlar Sağlık ve Sosyal Hizmet Emekçileri Sendikası SES İstanbul Şubeleri, İstanbul Tabip Odası, İstanbul Eczacılar Odası, İstanbul Diş Hekimleri Odası ve İstanbul Veteriner Hekimler Odası yöneticileri, SES Anadolu Yakası Şubesi'nde ortak basın açıklaması yaparak, eyleme destek verdiler. 
     İstanbul Sağlık Platformu adına SES Aksaray Şube Başkanı Songül Beydilli tarafından okunan basın açıklamasında, taleplerinin somut ve açık olduğunu belirtilerek, ''Biz herkese eşit, ücretsiz ve etkin, ulaşılabilir sağlık, eğitim, sosyal güvenlik ve çalışma hakkı ile iş güvenliği istiyoruz'' denildi. 
     Açıklamada, ''KESK'in eylemine destek amacıyla sağlık çalışanlarının 10 Aralık Çarşamba günü viziteye çıkacağı, 11 Aralık Perşembe günü de acil hizmetler dışındaki sağlık hizmetleri durdurularak alanlarda olunacağı'' belirtildi. 
     
</TEXT>
</DOC>
