<DOC>
<DOCNO> 235639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo24.html </URL>
<DATE> 2004/04/28/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Diyarbakırspor Kalan maçlarımızı şaibesiz bitirmek istiyoruz... 
</HEADLINE>
<TEXT>

     Diyarbakırspor Kulübü Başkanı Ahmet Göksu, futbolseverlerin, Elazığspor deplasmanında iki komşu takımın dostça mücadelesine şahit olacaklarını söyledi. 
     Göksu, AA muhabirine yaptığı açıklamada, Diyarbakırspor'un şaibe söylentilerden uzak tutulması gerektiğini belirtti. Ligden düşmesi kesinleşen Elazığspor ile oynanacak karşılaşmadan çok, Bursaspor maçının kendileri için önemli olduğunu ifade eden Göksu, şöyle dedi 
     ''Elazığspor deplasmanından puanla dönmek istiyoruz. Türkiye'de şu anda en önemli konu şaibe söylentileridir. Diyarbakırspor, Fenerbahçe, Beşiktaş, Trabzon ve İstanbulspor maçında ortaya koyduğu futbolu Bursaspor maçında da sergileyecektir. Kalan maçlarımızı şaibesiz bitirmek istiyoruz.'' Bu arada, Diyarbakırspor yönetimi ve futbolcular, Aygaz Dolum Tesisleri'nde kendileri için verilen barbekü partisine katıldı. 
     
</TEXT>
</DOC>
