<DOC>
<DOCNO> 211860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/yasam/yas07.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Annemiz beş dakika sonra dönerim dedi' 
</HEADLINE>
<TEXT>

      ÖZCAN TİKİT İzmir DHA 
   
   İzmir Karşıyaka'da 2 yaşındaki Ege Alp ve 5 yaşındaki Taylan kardeşler, anneleri tarafından hastane polikliniğine terk edildi. 
   Devlet Hastanesi poliklinikleri girişinde önceki gün saat 15.00 sıralarında ağlarken bulunan iki kardeş, yetkililere teslim edildi. Polisin annelerini sorduğu küçük Taylan, "Kardeşim çok öksürdüğü için annem bizi hastaneye getirdi, 5 dakika sonra geri geleceğini söyleyerek yanımızdan ayrıldı, bir daha dönmedi" dedi. Annelerinin adının Serap, babalarının adının da Ayhan olduğunu söyleyen çocuklar, daha sonra Behçet Uz Çoçuk Hastanesi'nde kontrolden geçirildi. Gece geç saatlere kadar polise kayıp başvurusu olmayınca, iki kardeşin terk edildiği olasılığı güçlendi. Behçet Uz Çocuk Hastanesi'nden alınan kardeşler, Gürçeşme Çocuk Şube Müdürlüğü'ne teslim edildi. 
   
   
</TEXT>
</DOC>
