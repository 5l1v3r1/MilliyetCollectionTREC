<DOC>
<DOCNO> 210638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun26.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplak yürüyüşçü 7 ay sonra hedefine ulaştı 
</HEADLINE>
<TEXT>

     İngiltere'de çıplaklık hakkına dikkat çekmek için, üzerinde sadece çorap, bot, şapka ve bir sırt çantasıyla yürüyen İngiliz, 7 ayda hedefi İskoçya'ya ulaştı. 
     Çıplak dolaştığı için çok sayıda vatandaşın şikayet ettiği 44 yaşındaki Stephen Gough, bu yüzden yolculuğunun 5 ayını cezaevinde geçirdi. 
     Gough, İngiltere'nin güneybatısındaki Land's End'den İskoçya'daki John O'Groats'a ulaşmak için toplam 1363 kilometre yürüdü. 
     Yolculuğuna yaz aylarında çorap, bot, şapka ve sırt çantasıyla başlayan Gough, İskoçya'nın kara kışına rağmen üzerine bir şey giymeyi reddetti. 
     Gough, hedefine ulaştığında açtığı şampanyasını içerken, insan vücuduna karşı paranoyanın aşılması için biraz daha zamana ihtiyaç olduğunu söyledi. 
     Gough, ''Vücudum benim bir parçam ve ondan utanmam gerekmiyor'' dedi. 
     
</TEXT>
</DOC>
