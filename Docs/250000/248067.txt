<DOC>
<DOCNO> 248067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/soneko18.html </URL>
<DATE> 2004/06/15/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
''Yüksek fiyatlara rağmen, petrol tüketimde bu yıl güçlü bir artış oldu'' 
</HEADLINE>
<TEXT>

     Küresel düzeyde yüksek petrol fiyatlarına karşın, petrol tüketiminin 2003 yılında güçlü bir artış gösterdiği bildirildi. 
     Dünyanın önde gelen enerji şirketlerinden British Petroleum'um BP her yıl geleneksel olarak yayımladığı ''Gözden Geçirilmiş İstatiksel Dünya Enerji Yıllığı'' yayımlandı. 
     Yıllığa göre, 2003 yılında günlük yaklaşık 1.5 milyon varil artan petrol tüketimi yüzde 2.1'le, 10 yıllık ortalama yüzde 1.6 olan petrol tüketimindeki büyümenin üzerine çıktı. 
     Birincil enerji tüketimi dünyanın her köşesinde artarken, en yüksek artış oranı yüzde 6.3 ile Asya Pasifik bölgesinde görüldü. Sanayileşmiş 7 batılı ülkenin ikisini barındıran Kuzey Amerika kıtasında birincil enerji tüketimi geçen yıl yüzde 0.2 oranında yükseldi. 
     Küresel düzeyde kömür tüketimi enerji kaynakları arasında yüzde 6.9 ile en hızlı büyüyen enerji kaynağı oldu. Dünyada kömür kullanımında yaşanan yüksek artışa neden olarak Çin'in enerji sektöründe kömür tüketimini yüzde 15 oranında artırması etkili oldu. 
     Dünyada doğal gaz tüketimi yüzde 2 oranında büyürken, hidroelektrik santrallarinden enerji üretimindeki artış oranı yüzde 0.4 olarak belirlendi. 
     Küresel düzeyde nükleer enerji enerji tüketimi yüzde 2 oranında azaldı. Buna neden olarak dünyanın önde gelen nükleer enerji üreticisi ABD ve özellikle Japonya'da bu santrallarden tüketilen enerji miktarı azalması gösterildi. 

     
</TEXT>
</DOC>
