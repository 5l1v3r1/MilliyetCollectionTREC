<DOC>
<DOCNO> 215954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sondun20.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
20 yıldan fazla dış dünyaya kapalı yaşamış aile bulundu 
</HEADLINE>
<TEXT>

     Güney Afrika'da kendini 20 yıldan fazla dış dünyadan tamamen soyutlamış 6 kişilik bir aile bulundu. 
     Alman Der Spiegel dergisindeki habere göre, aile 20 yıldan fazla süredir Theunissen kenti yakınında eğri büğrü teneke bir kulübede yaşadı. 
     Haberde, babanın, eşi ve çocuklarını dini nedenlerden dolayı yabancılardan uzak tuttuğu belirtildi. 
     Anne ve çocuklarla iletişim kurulmasının mümkün olmadığı kaydedilen haberde, ne annenin ne de çocukların ülkedeki 11 resmi dilden birini bildikleri ifade edildi. 
     Aile bireylerinin kendi aralarında anlaşmak için el-kol hareketleri kullandığı ve anlamsız sesler çıkardığı kaydedilen haberde, sadece babanın düzenli olarak şehre indiği belirtildi. 
     Habere göre, 26, 22, 18 ve 14 yaşlarındaki çocuklar, eve misafir geldiğinde babaları tarafından dışarıya gönderiliyordu. 
     Sağlık Bakanlığı'ndan bir yetkili, çocuklardan birinin dört ayaklı gibi yürüdüğünü söyledi Devlet tarafından koruma altına alınan anne ve çocuklar, sağlık kontrolünden geçirilecek. 
     
</TEXT>
</DOC>
