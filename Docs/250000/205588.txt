<DOC>
<DOCNO> 205588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sonspo04.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da gollere yerli damgası... 
</HEADLINE>
<TEXT>

     Birinci Süper Futbol Ligi'nde son yıllarda şampiyonluk özlemi çeken ve özüne dönmeye çalışan Trabzonspor'da, Trabzonlu oyuncuların gole katkısı bu sezon geçen sezona oranla yüzde 47 arttı. 
     Trabzonlu oyuncular, bordo-mavili takımın ligin ilk bölümünde attığı 22 golün 15'ini kaydederek, yüzde 68'lik bir yüzde yakaladı. Geçen sezon ise 28 golün yalnızca 6'sını kaydeden Trabzonlu oyuncular, yüzde 21'lik bir yüzde de kalmışlardı. 
     
     EN GOLCÜ FATİH 
     Trabzonspor altyapısından yetiştikten sonra Altay ve Gaziantepspor'da forma giyen, ancak bu sezonun 4. haftası öncesinde yeniden eski yuvasına dönen Fatih Tekke, ligin ilk bölümünde 7 golle bordo-mavili takımda en fazla golü atmayı başaran futbolcu oldu. 
     Karadeniz ekibinde Mehmet Yılmaz 4, Gökdeniz 2, Ali Şen, Hüseyin'de 1'er gol atmayı başardı. 
     
     GEÇEN SEZON 
     Bordo-mavili takımda geçen sezonun 18 haftalık bölümünde Trabzonlu oyuncular içinden en fazla golü Hami atmıştı. 
     Lig'in 3. haftasının ardından uzunca bir sakatlık dönemi yaşayan Hami, sözkonusu dönemde 3 gol atarken, Gökdeniz, Macit ve Hasan'da 1'er gol kaydetmişlerdi. 
     





</TEXT>
</DOC>
