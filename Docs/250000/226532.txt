<DOC>
<DOCNO> 226532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sondun16.html </URL>
<DATE> 2004/03/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Basra'da çatışma... İngiliz askerleri, gazeteciyi yaraladı 
</HEADLINE>
<TEXT>

     Irak'ın güneyindeki Basra kentinde, İngiliz askerleriyle onlarca Iraklı arasında çatışma çıktı. 
     Amerikan AP ajansının haberine göre, İngiliz askerlerinin, hükümete ait bir binadan ABD liderliğindeki koalisyon güçleri karşıtı eylemcileri çıkarmaya çalıştığı sırada çatışma çıktı. 
     Iraklıların İngiliz askerleri ile araçlarına taş attığı ve askerlerin silahını almaya çalıştığı, çıkan olaylarda 3 Iraklının yaralandığı belirtildi. 
     AP için çalışan Nebil El Curani adlı serbest foto muhabirinin de askerlerin plastik mermi atmasıyla ayağından yaralandığı kaydedildi. 
     Bu arada, kuzeydeki Kerkük'te bir evde 4 kadın, 3 erkek ile bir bebek cesedi bulunduğu, bu 8 kişinin yaklaşık 1 ay önce vurularak öldürüldüğü belirtildi. 
     
</TEXT>
</DOC>
