<DOC>
<DOCNO> 242810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/ekonomi/eko09.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Botaş eski müdürüne rüşvet sorgusu 
</HEADLINE>
<TEXT>


ANKARA Milliyet 

Botaş eski Genel Müdürü Gökhan Yardım, bir banka görevlisinin verdiği "Mavi Akım Projesi'nde alınan rüşvetler bizim bankaya yatırılıyordu" şeklindeki ifade nedeniyle gözaltına alındı. Savcılıkca sorgulanan Yardım serbest bırakıldı. Yaklaşık 6 ay önce, bir bankada meydana gelen 1 milyon dolarlık dolandırıcılık olayıyla ilgili gözaltına alınan banka görevlisi Derya Ertuğrul, verdiği ifadede, Mavi Akım Projesi'nde çeşitli rüşvet olaylarının olduğunu belirtmiş, rüşvet paralarının da kendi çalıştığı bankaya yatırıldığını söylemişti. Konuyla ilgili olarak cezaevinde de Ertuğrul'un ifadesine başvuruldu ve Gökhan Yardım ile şoförü dün öğle saatlerinde gözaltına alındı. 
Yardım'ın, emniyet ve savcılıktaki ifadesinde Rusya'dan doğalgaz alımı sırasında usulsüzlük yapılarak, Türkiye'nin zarara uğratılmasına neden olduğu ve Rus firması Turusgaz'a yüzde 4 oranında ortak olduğu yönündeki iddiaları reddettiği belirtildi. Yardım ve şoförü daha sonra serbest bırakıldı. 




</TEXT>
</DOC>
