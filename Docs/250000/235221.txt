<DOC>
<DOCNO> 235221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/soneko22.html </URL>
<DATE> 2004/04/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Dolar, Merkez'in açıklamasıyla hafif gevşedi... 
</HEADLINE>
<TEXT>

     Merkez Bankası'nın, bugünden başlamak üzere döviz alım ihalelerine 3 Mayıs 2004 tarihine kadar ara verdiğini duyurmasından sonra dolar hafif gevşedi. Sabah saatlerinde 1 milyon 404 bin liradan satılan dolar şu sıralarda 2 bin liralık kayıpla 402 bin liradan işlem görüyor. 
     Bankalararası piyasa dolar kotasyonlarında alışta en düşük fiyat 1 milyon 399 bin lira, en yüksek 1 milyon 402 bin lira, satışta en düşük fiyat 1 milyon 404 bin lira, en yüksek fiyat 1 milyon 407 bin lira olarak belirlendi. 
     İstanbul ve Ankara'da dolar, Euro ve sterlinin alış-satış fiyatları, saat 12.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,397,000 1,402,000 Euro 1,657,000 1,662,000 İngiliz Sterlini 2,488,000 2,515,000 ANKARA SERBEST PİYASA ALIŞ SATIŞ ABD Doları 1,394,000 1,405,000 Euro 1,652,000 1,667,000 İngiliz Sterlini 2,475,000 2,517,000      
     UZMANLAR NE DİYOR 

     Alternatifbank Hazine Müdürü Murat Özer, döviz piyasasındaki gelişmelere ilişkin yaptığı değerlendirmede, döviz fiyatındaki hareketliliği, yılbaşından itibaren özellikle yabancı yatırımcıların Türk piyasasından çıkmalarına bağladığını belirterek, şunları kaydetti 
     ''Bunun 2 sebebi var. Biri Türk piyasasındaki kar beklentilerinin giderek azalması, diğeri de, son açıklanan dış ticaret ve cari işlemler açıklarının insanları biraz rahatsız etmesi. Bu ikisi birleşince Türkiye'den dışarıya doğru geçen yıl geldiği söylenen yabancı kaynaklı yatırımların, özellikle sermaye yatırımlarının yurtdışına çıkmaya başladığını görüyorum.'' 
Özer, Merkez Bankası'nın bugünden başlamak üzere döviz alım ihalelerine 3 Mayıs 2004 tarihine kadar ara verdiğini açıklaması üzerine dövizde başlangıçta bir gerileme yaşandığını, daha sonra yeniden 1 milyon 400 bin lira seviyelerine gelindiğini söyledi. 
     Yapı Kredi Bankası Hazine Sabit Getirili Menkul Kıymetler İç Piyasalar Yönetmeni Kağan Candan da yabancı fonların bir miktar Türkiye pozisyonunu kapatması ve satıcılardaki isteksizlik nedeniyle dolarda 1 milyon 400 bin liraya doğru bir hareketin görüldüğünü ifade etti. 

     
</TEXT>
</DOC>
