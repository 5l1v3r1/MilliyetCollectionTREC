<DOC>
<DOCNO> 230497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/magazin/amag.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'ın starı İstanbul gecelerinde 
</HEADLINE>
<TEXT>

   Nükhet Duru ile Günay'da sahneye çıkan Cenk Eren, kendilerini dinlemeye gelen Yunanlı popçu Yiorgios Mazonakis'e, 'Annan Planı'na birlikte evet diyelim' dedi 
      Deniz Altuntaş 
   
   Yunanistan'ın ünlü popçusu Yiorgios Mazonakis bir haftalık tatil için geldiği istanbul'da belli başlı gece kulüplerini gezip eğlence hayatının tadını çıkardı. Önceki gece Günay Restaurant'ta Nükhet Duru ve Cenk Eren ikilisini izlemeye giden Mazonakis, bir ara masasına gelen Nükhet Duru ile de dans etti. 
   Nükhet Duru ve Cenk Eren programlarının sonunda Mazonakis'i sahneye çıkardı. Üç sanatçı birlikte Rumca şarkılar söyledi. Duru, Mazonakis'e gösterdiği ilgiden şaka yollu rahatsızlık duyan Cenk Eren'e, "Senin yerini kimse tutamaz. Ben sahneye çıkardığım tüm sanatçılara böyle davranırım" dedi. 
   Cenk Eren ise, Mazonakis'e "Annan Planı'na beraber 'Evet' diyelim. Arkadaşın Anna Vissi'ye söyle" tavsiyesinde bulundu. 
   
   
</TEXT>
</DOC>
