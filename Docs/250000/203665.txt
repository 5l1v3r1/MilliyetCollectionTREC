<DOC>
<DOCNO> 203665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun13.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanı çıkartan Türk kızının öyküsü Fransız basınında... 
</HEADLINE>
<TEXT>

     Fransa'da babası tarafından örtünmeye zorlandığı için ciddi zorluklarla karşılanan ve sonunda evden kaçan Türk kızının öyküsü Fransız basınında haber oldu. Babasının baskısı nedeniyle çocukluğundan beri kullandığı türbanı 21 yaşında çıkartan, babasına mahkemeye veren Nesli, Fransa'da uygulanmak istenen türban yasağına destek verirken "Babam Fransa'da, Türkiye'de yapamayacağını yaptı" diye konuştu. 
     Yaşadıklarını Liberation gazetesine anlatan 29 yaşındaki Nesli, doğuduğu Türkiye'den 5 yaşında iken ailesi ile göç ettiği Fransa'da, babasının kendisini ve kız kardeşlerini türban kullanmaya zorlaması nedeniyle dört yıl okula gidemediğini, babasının yaptığı yasal girişimler sonucunda Devlet Konseyi'nce yeşil ışık yakılması üzerine yeniden liseye kaydolabildiğini anlattı. Ailesinin yaşadığı beldenin tek göçmen ailesi olduğunu ifade eden Nesli, Türkiye'de ilk İslamcı partinin sempatizanı olan babasının kendilerine diğer çoçuklarla temas kurmayı, "domuz yedikleri için tehlikeli olabilecekleri" gerekçesiyle yasakladığını da kaydetti. 
     Anneleri başı açık fotoğraf çektirmek istemediği için oturma kartını alamadığını ifade eden Nesli, jandarma, bir komşusu, bir sınıf arkadaşı ve Elele Türk Kültür Derneği'nin desteğiyle evden kaçtığını, gittiği Paris'te orta öğrenimi tamamladığını anlattı. Fransa'da okullarda türbanı yasaklayan yasa tasarısını desteklediğini belirten Nesli, "Babam Fransa'da, Türkiye'de yapamayacağını yaptı. 
     Köktendinci militanlara, kendilere kabul eden ülkeye kavramlarını empoze edebilecekleri umudu verilirse başka şeyler de isterler" görüşünü dile getirdi. 
     
</TEXT>
</DOC>
