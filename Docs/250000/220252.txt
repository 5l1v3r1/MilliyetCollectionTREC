<DOC>
<DOCNO> 220252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun20.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da öldürülen Türk mühendisin cenazesi yarın Türkiye'de 
</HEADLINE>
<TEXT>

     Afganistan'da Kabil-Kandahar yolunda bulunan Zabul ilinin Sahcoy bölgesinde kimlikleri henüz belirlenemeyen kişilerin silahlı saldırısında hayatını kaybeden 29 yaşındaki Türk mühendis Tolga Erdem'in cenazesi, yarın Türkiye'ye götürülecek. 
     Türkiye'den gelen Kolin şirketi yönetim kurulu başkanı Veyis Koloğlu ve Türk Büyükelçiliği yetkilileri tarafından Kabil askeri hastanesinden alınacak olan Erdem'in cenazesinin, özel uçakla Ankara'ya nakledileceği bildirildi. 
     Şirket yetkilileri, yaptıkları açıklamada, Amerikan askerlerinin devriye bölgesi olan Kabil-Kandahar yolunda olayın meydana geldiği yerde tahkikat yapıldığını belirtti. 
     Öte yandan Türkiye'nin Kabil Büyükelçisi Bülent Tulun, AA muhabirine yaptığı açıklamada, kaçırılan şirket yetkilisi Salih Aksoy'un bulunması ve silahlı saldırganların yakalanması için Afgan İçişleri Bakanlığı'nın başlattığı çalışmaların devam ettiğini kaydetti. 
     
</TEXT>
</DOC>
