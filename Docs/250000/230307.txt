<DOC>
<DOCNO> 230307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/magazin/mag01.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben körsem Cem de fıtık' 
</HEADLINE>
<TEXT>

   Metin Şentürk ile Necmi Yapıcı'nın 'stand - up' şovunun en büyük malzemesi, gösteri dünyasının 'kralı' Cem Yılmaz 
      BAYRAM KAYGUSUZ 
   
   Necmi Yapıcı'yla birlikte stand - up şova başlayan Metin Şentürk, ilk gösterisinde Cem Yılmaz'ı hedef aldı. "Benim Cem Yılmaz'dan neyim eksik " diyen Şentürk, espri bombardımanını şöyle sürdürdü "Onu bu piyasadan sileceğim. Ben körsem, o da bel fıtığı. Sıkıysa gelip şarkı söylesin. Geçenlerde kız arkadaşı demiş ki, 'Bir davul çal', adam evi terk etmiş. Bir şarkı söyletsek memleketi terk edecek. Almadığı otomobil, olmadığı manken kalmadı. Ben de bütün gün Fashion TV izliyorum..." 
   
   'Gelmeseniz de olur' 
   "... Arkadaşlarla geçenlerde Cem'in gösterisine gittik. 21.00'de başlıyor ama herkes 'Geç kalırız da Cem Yılmaz bir şey söyler' korkusundan 19.30'da salona gidip oturmuş. Sünnet ve aşı olmaktan korkulur da, gösteriye geç kalmaktan korkulur mu Bizde böyle bir şey yok. İstediğiniz kadar geç gelebilirsiniz. Hatta hiç gelmeyin, parayı gönderin yeter..." 
   
   Kabartma yazısıyla kopya 
   Hayatının komik yanlarını seyircilerle paylaşan Şentürk, okul yıllarında nasıl kopya çektiğini ise şöyle anlattı "Öğretmenler kabartma yazı bilmiyordu. O yüzden imtihanları tekrar bana okuturlardı. Ben de imtihandan çıkınca doğru yanıtları öğrenir, k ğıdımdakiler yerine doğruları okurdum." 
   
   
</TEXT>
</DOC>
