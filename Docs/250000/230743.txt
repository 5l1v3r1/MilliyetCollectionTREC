<DOC>
<DOCNO> 230743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur43.html </URL>
<DATE> 2004/04/12/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Bit araştırması... Öğrencilerin yüzde 6.8'inde bit görüldü 
</HEADLINE>
<TEXT>

     Mersin Üniversitesi MEÜ Tıp Fakültesi Halk Sağlığı Anabilim Dalı ile Dermatoloji Anabilim Dalı tarafından Mersin kent merkezinde bulunan ilköğretim okullarında öğrenim gören 5 bin 318 öğrencinin yüzde 6.8'inde, bit görüldüğü bildirildi. 
     Mersin Üniversitesi Rektörlüğü Basın Bürosu'ndan yapılan açıklamaya göre, kent merkezindeki 23 ilköğretim okulunun 2, 3, 4 ve 5. sınıflarında okuyan 2 bin 848'i erkek toplam 5 bin 318 öğrenci arasında, ''Baş Biti Prevelansı'' başlıklı saha araştırması sonuçlandı. 
     Öğrencilerin yüzde 6.8'inin kafasında bit olduğunun belirlendiği açıklamada, şunlar kaydedildi 
     ''Erkek öğrenciler arasında bit görülme sıklığı yüzde 1.1 iken, bu oran kızlar arasında 13.3 olarak tespit edildi. Özel okul ile devlet okulları arasındaki bit görülme sıklığının, birbirine yakın olduğu görüldü. Bu oran, özel okullarda yüzde 5.3, devlet okullarında ise yüzde 6.9 olarak kayıtlara geçti. Babanın öğrenim durumu ilkokuldan daha az olan öğrencilerde bit oranının 1.4 kat, kız öğrencilerde ise erkek öğrencilere oranla 15 kat daha fazla olduğu belirlendi.'' 
     
</TEXT>
</DOC>
