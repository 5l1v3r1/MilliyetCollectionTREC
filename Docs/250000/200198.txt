<DOC>
<DOCNO> 200198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sondun17.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya ABD, Şevardnadze'yi devirmeyi haftalar önce planladı 
</HEADLINE>
<TEXT>

     Rusya, Gürcistan'ın eski Cumhurbaşkanı Eduard Şevardnadze'yi görevinden eden ''kadife devrim''in, ABD tarafından haftalar önce planlandığını iddia etti. 
     Rusya Dışişleri Bakanı İgor İvanov, ABD'nin Şevardnadze'yi devirmeyi, haftalar öncesinden planlamış olabileceğine inandıklarını söyledi. 
     İvanov, bir gazeteye yaptığı açıklamada, ABD Savunma Bakanı Donald Rumsfeld'i, Gürcistan'daki Rus üsleriyle ilgili açıklamaları nedeniyle sert bir dille eleştirdi ve Amerikalı Bakanı, ''bilinçsiz'' davranmakla suçladı. 
     Gürcistan'daki ''kadife devrim'' öncesinde muhalefetle Şevardnadze arasında anlaşma zemini bulmak için arabuluculuk yapan İvanov, bu ülkede 2 Kasım'da yapılan milletvekili seçimlerine gözlemci olarak gelen Amerikalı yetkililerin, devrime zemin hazırladıklarını ileri sürdü. 
     ''Amaçlardan birinin, Şevardnadze'yi, görevinden ayrılmaya ikna etmek olduğu açıklık kazandı'' diyen İvanov, ABD Büyükelçisi'nin de aktif rol oynadığını ileri sürdü. 
     
</TEXT>
</DOC>
