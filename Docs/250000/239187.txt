<DOC>
<DOCNO> 239187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonyas06.html </URL>
<DATE> 2004/05/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kuru temizlemecide unutulan elbiseler 6 ay sonra hayır kurumlarına 
</HEADLINE>
<TEXT>

     New York'ta kuru temizlemeciler, bundan böyle altı ay süreyle geri alınmayan kıyafetleri dükkanlarında tutmak zorunda kalmayacak. 
     Eyalet Valisi George Pataki tarafından imzalanan yasayla, kuru temizleme dükkanı sahipleri, artık müşterilerin unuttuğu kıyafetleri yıllarca bekletmek yerine, altı ay sonra hayır kurumlarına teslim edebilecek. 
     New York'taki kuru temizleyiciler, küçük dükkanlarında yer olmadığı için müşterilerin unuttukları elbiseleri yıllarca ellerinde tutmaktan şikayet ediyorlardı. 
     New York eyaleti çerçevesindeki yasa kasım ayında yürürlüğe girecek. 
     New York'ta çoğunluğunu Çin kökenlilerin oluşturduğu kuru temizleme dükkanı sahipleri, temizlenecek kıyafetleri teslim alırken, müşterilerine altı ay içinde bunları geri almadıkları takdirde hayır kurumlarına verileceği uyarısında bulunan bir fiş imzalatacak. 
     
</TEXT>
</DOC>
