<DOC>
<DOCNO> 204440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur24.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Üniversitesi Rektörü Prof. Yarsuvat... 
</HEADLINE>
<TEXT>

     Erdoğan Teziç'in YÖK başkanlığına getirilmesiyle boşalan Galatasaray Üniversitesi Rektörlüğü'ne Prof. Dr. Duygun Yarsuvat vekaleten atandı. 
     YÖK Genel Kurulu'nun sabah saatlerinde başlayan toplantısına öğle saatlerinde Anıtkabir ziyareti için ara verildi. Erdoğan Teziç'in başkanlığında Anıtkabir'i ziyaret eden Genel Kurul üyeleri tekrar kuruma dönerek toplantılarını sürdürdü. Toplantının sabahki bölümünde gündem konularını görüşen Kurul, Galatasaray Üniversitesi Rektörlüğü'ne vekaleten atama, Çankaya Üniversitesi Rektörünü belirleme ve 36 dekan atamasını yaptı. 
     Buna göre, Prof. Dr. Erdoğan Teziç'in YÖK Başkanlığına atanmasının ardından boşalan Galatasaray Üniversitesi Rektörlüğü'ne aynı üniversitesinden Prof. Dr. Duygun Yarsuvat vakaleten atandı. 
     Çankaya Üniversitesi Rektörlüğü'ne de mütevelli heyetin belirlediği ve eski Enerji Bakanlarından Prof. Dr. Ziya Aktaş'ın getirilmesini onaylayan YÖK, Prof. Dr. Zekeriya Beyaz'dan boşalan Marmara Üniversitesi İlahiyat Fakültesi dekanlığına Prof. Dr. Mustafa Fayda'yı atadı. Anadolu Üniversitesi İletişim Bilimleri Fakültesi Dekanlığına ise "Atıf Hoca ile Reklam ve Rekabet" Programını sunan Prof. 
     Dr. Ali Atıf Bir atandı. 
     YÖK Genel Kurulu toplantının öğleden sonraki bölümünde ise Üniversitelerarası Kurul'un alt komisyonunca hazırlanan yeni YÖK taslağını görüştü. 
     
</TEXT>
</DOC>
