<DOC>
<DOCNO> 220558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur08.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu-Sen Memur maaşları son 10 yılda yüzde 46.7 eridi 
</HEADLINE>
<TEXT>

     Türkiye Kamu-Sen'e göre, son 10 yılda ortalama memur maaşı yüzde 46.7 oranında eridi, bu süreçte memurun cebinden enflasyona giden tutar ortalama 343 milyon lira oldu. 
     Türkiye Kamu-Sen AR-GE Merkezi'nin yaptığı araştırmaya göre, 1994 yılından bu güne kadar memur ücretleri enflasyon oranında artsaydı, 644 milyon lira düzeyindeki ortalama memur maaşı 988 milyon lira olacaktı. Ocak 2004 itibariyle 454 milyon lira düzeyinde bulunan en düşük memur maaşı ise en az 632 milyon lira olacaktı. 
     Kamu-Sen'e göre, son 10 yıl içinde memurun cebinden enflasyona giden tutar, aylık ortalama 343 milyon lira oldu. 
     En düşük ücret alan memur ise reel olarak 178 milyon lira kaybetti. Son 10 yılda memurun ortalama maaşı yüzde 46.7 oranında azalma kaydetti. 
     Geçen yıl kişi başına milli gelir yıllık 774 dolar artış gösterirken, memur ailesinde ise kişi başına düşen milli gelir 158 dolar yükseldi. 
     
</TEXT>
</DOC>
