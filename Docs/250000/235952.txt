<DOC>
<DOCNO> 235952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo36.html </URL>
<DATE> 2004/04/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Beşiktaş, yarınki Adanaspor maçına 7 eksikle çıkacak... 
</HEADLINE>
<TEXT>

     Ligde geçen hafta Fenerbahçe ile yapılan maçta yenilerek hedeflerinden uzaklaşan Beşiktaş, yarınki Adanaspor maçına 7 eksik oyuncu ile çıkacak. 
     Siyah-beyazlılarda, sarı kart cezalıları Zago ve Sergen ile sakatlıkları bulunan Tayfur, Yasin Sülün, Ahmed Hassan, Cordoba ve Pancu forma giyemeyecek. 
     Kulüp doktoru Ayhan Optur, sezonu kapayan Tayfur, Ahmed Hassan ve Yasin Sülün'ün yanı sıra, sakatlıkları bulunan Cordoba ve Pancu'nun Adana'da oynayamayacaklarını söyledi. 
     Bu arada cezaları nedeniyle Fenerbahçe maçında forma giymeyen Ronaldo ve Emre, yarınki maçta forma giyebilecek. 
     Akşam saatlerinde Adana'ya gidecek Beşiktaş'ın, Adanaspor karşısına, Ramazan, Emre, Ronaldo, Ahmet Yıldırım, Okan, Ümit, Giunti, Tümer, İbrahim, Serdar Topraktepe, Ilie muhtemel 11 ile çıkması bekleniyor. 
     Adana 5 Ocak Stadı'nda saat 20.00'de başlayacak ve Digitürk Lig TV'den naklen yayınlanacak maçı hakem Serdar Tatlı yönetecek. 
     
</TEXT>
</DOC>
