<DOC>
<DOCNO> 219405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yasam/yas07.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakam GATA'yı şik yet etti 
</HEADLINE>
<TEXT>

   Kartal Kaymakamı Şahin, Gülhane Askeri Tıp Akademisi'ni ağır yaralı bir hastayı kabul etmeyip ölümüne sebebiyet vermekle suçladı... 
   
   Kartal Kaymakamı Dursun Ali Şahin, 9 kişinin öldüğü tanker kazasında yanarak yaralanan emekli öğretmen Yıldız Gürsel'i kabul etmedikleri gerekçesiyle Gülhane Askeri Tıp Akademisi GATA Haydarpaşa Eğitim Hastanesi yetkilileri hakkında yasal işlem yapılması için Genelkurmay'a başvuruda bulundu. 
   
   Yanık merkezi GATA'da 
   Kaymakam Şahin, Genelkurmay Başkanlığı'na 28 Şubat'ta gönderdiği yazıda, şunları kaydetti "Tanker faciası dolayısıyla yanarak hayatlarını kaybedenlerden Yıldız Gürsel'in 1. derecede yanık tedavisi için GATA Hastanesi'ne ambulansla nakli yapılmış, ne yazık ki hastane yetkililerince kabul edilmeyip geri çevrilmiştir. Bunun üzerine sivil hastanelere nakilleri yönlendirilmiş, ancak onların da yanık merkezleri olmaması nedeniyle geri çevrilmesi sonucu hasta vefat etmiştir. GATA Hastanesi'nce kabulü yapılmayan, yukarıda ismi belirtilen hastanın ölümüne sebebiyet veren yetkililer hakkında gerekli kanuni işlemin yapılması takdirlerinize maruzdur." 
   
   
</TEXT>
</DOC>
