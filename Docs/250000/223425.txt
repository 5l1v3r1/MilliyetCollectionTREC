<DOC>
<DOCNO> 223425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun54.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid'teki saldırlar için tutklananların sayısı 11'e çıktı 
</HEADLINE>
<TEXT>

     İspanya'nın başkenti Madrid'te 11 Mart'ta meydana gelen terör saldırılarıyla ilgili olarak tutuklananların sayısı 11'e yükseldi. 
     İspanyol polisi, yürütülen soruşturmalar çerçevesinde bugün öğleden sonra Oviedo kentinde İspanyol vatandaşı bir kadının yakalandığını açıkladı. 
     11 Mart'taki bombalı terör saldırılarından 62 saat sonra 3 Faslı, 2 Hintli 5 kişi, 15 Mart'ta San Sebastian'da Ali Amrous adlı Cezayirli, bu sabah da 4 kişi tutuklanmıştı. 
     Bu sabah tutuklanan 4 kişinin kimlikleri açıklanmazken, basın yayın organları bu kişilerin Kuzey Afrikalı olabileceklerini iddia etti. 
     Bu arada El Kaide'nin İspanya sorumlusu olarak bilinen ''Ebu Dahdah'' lakaplı İmadeddin Bereket Yarekeş adlı kişinin, bugün savcı Baltasar Garzon'a verdiği ifadede, 11 Mart saldırılarının zanlılarından Cemal Zugam adlı Faslı'yı tanıdığını söylediği bildirildi. 
     Öte yandan 202 kişinin öldüğü terör saldırılarında resmi rakamlara göre toplam yaralı sayısı ise 1806 olarak bildirildi. 
     Yetkililer, halen 168 kişinin hastanede tedavi gördüğünü, bunlardan 4'ünün durumunun ciddi olduğunu kaydetti. 
     
</TEXT>
</DOC>
