<DOC>
<DOCNO> 223694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun27.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Son bir yılda Irak'ta neler oldu Müttefiklerin kaybı 650 asker 
</HEADLINE>
<TEXT>

     Irak savaşının 20 Mart 2003'de başlamasından bu yana geçen bir yılda koalisyon kuvvetleri, çok sayıda saldırıya uğradı ve 650'ye yakın kayıp verdi. 
     Irak'ta son bir yılda gelişen başlıca olaylar şöyle 
     MART 2003 
     20 MART ABD, savaşı, ''Irak'ın Özgürleştirilmesi'' sloganıyla başlattı. Amerikan uçakları, günlerce sürecek hava bombardımanına başladı. 
     Amerikan ve İngiliz kara kuvvetleri, Irak'ın güneyine girdi. 
     23 MART 5 Amerikalı savaş esiri Irak televizyonunda teşhir edildi. 
     26-28 MART Bağdat'ın kalabalık bir mahallesi ve bir pazaryeri bombalandı, 44 kişi öldü. 
     31 MART Koalisyon kuvvetleri ile Irak Cumhuriyet Muhafızları Necef kentinde karşı karşıya geldi. 
     NİSAN 2003 
     2 NİSAN Amerikan kuvvetleri Bağdat yolunda, Dicle nehrini geçtiler. 
     4 NİSAN Uluslararası havaalanı ele geçirildi. 
     8 NİSAN Basın mensuplarının kaldığı Filistin Oteli'ne tank saldırısı 2 ölü. 
     9 NİSAN Bağdat düştü. Saddam Hüseyin'in dev heykelinin devrilmesi, rejimin çöktüğünün habercisiydi. Şehirde yağmalar başladı. 
     10 NİSAN Koalisyon kuvvetleri Irak'ın yarısından fazlasını işgal etti. 
     11 NİSAN Kerkük'ten sonra Musul da Amerikalıların eline geçti. 
     21 NİSAN Amerikalı geçici sivil idareci emekli general Jay Garner Irak'a geldi. 
     23 NİSAN Kerbela kentinde Amerikan karşıtı büyük bir gösteri düzenlendi. 
     30 NİSAN Saddam Hüseyin'in Amerikalılara karşı mücadele çağrısı yaptığı ileri sürüldü. 
     MAYIS 2003 
     1 MAYIS ABD Başkanı George Bush, esas çatışmaların bittiğini, ancak terörizmle savaşın devam ettiğini açıkladı. 
     2 MAYIS Irak'ı 3 bölgeye ayırmayı öngören uluslararası istikrar gücü oluşturuldu. 
     16 MAYIS Sivil idareci olarak atanan Paul Bremer, Baas Partisi yöneticilerinin kamu görevleri yürütmesini yasakladı. Bremer, 23 Mayıs'ta da güvenlik organlarının lağvedildiğini açıkladı. 
     22 MAYIS BM, Irak'a karşı 13 yıldır sürdürülen yaptırımların bittiğini duyurdu. 
     TEMMUZ 2003 
     6 TEMMUZ Paul Bremer, ''Geçici Yönetim Konseyi'' kurulmasını onayladı. İlk toplantı ayın 13'ünde yapıldı. 
     22 TEMMUZ Saddam Hüseyin'in oğulları Uday ve Kusay Musul'da öldürüldü. 
     AĞUSTOS 2003 
     7 AĞUSTOS Bağdat'taki Ürdün Büyükelçiliği'ne, bomba yüklü bir araçla saldırı düzenlendi, 14 kişi öldü. 
     18 AĞUSTOS Eski Devlet Başkan Yardımcısı Taha Yasin ve ''Kimyasal Ali'' lakaplı Ali Hasan El Mecid yakalandı. 
     19 AĞUSTOS Bağdat'taki BM merkezine intihar saldırısı düzenlendi, BM temsilcisi Sergio Vieira de Mello dahil olmak üzere 22 kişi öldü, 100 kadar kişi yaralandı. 
     29 AĞUSTOS Şiilerin kutsal kenti Necef'te bir caminin önünde bir araç havaya uçtu. Ayetullah Muhammed Bekir Hekim'in de aralarında bulunduğu 83 kişi öldü, 125 kişi yaralandı. 
     EYLÜL 2003 
     3 EYLÜL Saddam Hüseyin sonrası ilk hükümet kuruldu. ABD ve İngiltere'den sonra Polonya, bir işgal bölgesinin yönetimini aldı. 
     EKİM 2003 
     2 EKİM Irak Gözlem Grubu, ülkede hiçbir kitle imha silahı bulunmadığını açıkladı. 
     15 EKİM Yeni Irak Dinarı kullanılmaya başlandı. 
     16 EKİM BM Güvenlik Konseyi, ABD'nin, uluslararası bir gücü öngören, ancak Washington'un Irak üzerinde kısmi kontrolünü de benimseyen çözüm planını kabul etti. 
     23-24 EKİM Irak'ın yeniden inşası için İspanya'nın başkenti Madrid'de bir bağış konferansı yapıldı, 33 milyar dolar toplandı. 
     27 EKİM Bağdat'ta Uluslararası Kızılhaç Örgütü'ne ve 4 polis karakoluna yönelik intihar saldırıları yapıldı, 43 kişi öldü, 200'den fazla kişi yaralandı. 
     30 EKİM BM, Bağdat'tan çekildiğini açıkladı. 
     KASIM 2003 
     7 KASIM Türkiye, Irak'a asker göndermeyeceğini açıkladı. 
     12 KASIM Nasıriye kentindeki İtalyan askeri üssüne intihar saldırısı düzenlendi, 19'u İtalyan 28 kişi öldü. 
     15 KASIM İktidarın Iraklılara devrinin takvimi konusunda anlaşmaya varıldı. Şiiler, başta genel seçimlerle ilgili olmak üzere değişiklikler önerdi. 
     27 KASIM ABD Başkanı Bush, Şükran Günü'nde askerlerine moral vermek için gizlice Irak'a geldi. 
     ARALIK 2003 
     9 ARALIK Savaşa karşı ülkeler, ABD tarafından, Irak'ın yeniden inşası sürecinden dışlandı. 
     13 ARALIK Saddam Hüseyin, doğum yeri Tikrit'te yakalandı. 
     27 ARALIK Kerbela'da 4 saldırı düzenlendi, 7'si koalisyon askeri 19 kişi öldü. 
     OCAK 2004 
     18 OCAK ABD'nin Bağdat'taki Ana Karargahı önünde intihar saldırısı düzenlendi, 24 kişi öldü. 
     23 OCAK David Kay, Irak'ta kitle imha silahlarını arayan Irak Gözlem Grubu'ndan istifa etti. Kay, ABD ve İngiltere'nin istihbarat servislerini, kitle imha silahlarının varlığını abartmakla suçladı. 
     ŞUBAT 2004 
     1 ŞUBAT Erbil kentinde Irak Kürdistan Yurtseverler Birliği ve Irak Kürdistan Demokrat Partisi bürolarına intihar saldırısı düzenlendi, 100'den fazla kişi öldü. 
     10-11 ŞUBAT Irak güvenlik güçlerine karşı düzenlenen 2 saldırıda 100'den fazla kişi öldü. 
     MART 2004 
     2 MART Bağdat ve Kerbela'da Şiilere karşı saldırılar düzenlendi, 170'den fazla kişi öldü, 500'den fazla kişi yaralandı. 
     8 MART Geçici Anayasa imzalandı ve 30 Haziran'da iktidarın Iraklılara devrinin yolu açıldı. 
     17 MART Bağdat'taki Lübnan Dağı Oteli'ne düzenlenen bombalı saldırıda 7 kişi öldü 35'e kişi yaralandı. 
     18 MART - Irak'ta bir yıl önce lağvedilen Savunma Bakanlığı'nın, 15 Nisan'da yeniden açılacağı açıklandı. 
     
</TEXT>
</DOC>
