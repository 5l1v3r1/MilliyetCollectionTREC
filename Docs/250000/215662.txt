<DOC>
<DOCNO> 215662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun01.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen, yarın Kıbrıs'a gidecek... 
</HEADLINE>
<TEXT>

     Avrupa Komisyonu'nun genişlemeden sorumlu üyesi Günther Verheugen, Perşembe günü başlayacak Kıbrıs müzakereleri öncesinde yarın Kıbrıs'a gelecek. 
     KKTC ve Güney Kıbrıs'ta görüşmelerde bulunacak Verheugen'in, müzakerelerin ilk toplantısına katılması bekleniyor. 
     Müzakereler için AB Komisyonu'ndan bir uzmanlar heyeti de adaya gelecek. 4 veya 6 kişiden oluşacak uzmanlar heyeti, Annan planının ekonomik ve hukuki yanlarını ele alacak ve teknik komitelerin çalışmalarına katılacak. 
     Verheugen'in 8 ve 9 Mart tarihlerinde de Ankara'da olacağı belirtildi. 
     
     DE SOTO BUGÜN GELİYOR 
     Bu arada, Perşembe günü başlayacak Kıbrıs müzakerelerine BM Genel Sekreteri Kofi Annan adına katılacak, Genel Sekreter'in Kıbrıs Özel Temsilcisi Alvaro De Soto, akşam saatlerinde adaya gelecek. 
     De Soto, bugün Brüksel'de yapacağı temasların ardından Güney Kıbrıs'a gelecek. De Soto ile, BM çalışma grubu da gelecek. 
     
</TEXT>
</DOC>
