<DOC>
<DOCNO> 243834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sontur10.html </URL>
<DATE> 2004/05/29/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Trenlerin ismini yolcular belirleyecek 
</HEADLINE>
<TEXT>

     Ankara-İstanbul arasında sefer yapacak olan 4 yeni trenden 2'sinin ismi, internetten yşapılan anket sonucu belirlenecek. 
     Bilecik Gar Müdürü Mustafa Akbulut, AA muhabirine yaptığı açıklamada, Ankara-İstanbul arasında sefere konulacak 4 yeni trenin 2'sinin isminin, Ulaştırma Bakanı Binali Yıldırım tarafından Yahya Kemal Beyatlı ve Yakup Kadri Karaosmanoğlu olarak verildiğini söyledi. Akbulut, diğer iki trenin isminin ise yolcuların www.tcdd.gov.tr adresinden önereceği 5 isim arasından belirleneceğini kaydetti. 
     Kısa bir süre önce başlayan ankette bugüne kadar önerilen konulacak yeni isimler arasında ''Bilecik, Necip Fazıl, Sakarya, Onur, Malazgirt, Marmaray, Fenerbahçe, Beşiktaş ve Galatasaray'' gibi isimlerin bulunduğunu ifade eden Akbulut, ''Ancak vatandaş, kendi istediği bir ismi de tercih edebilir. Kentin ismini taşıyacak bir ekspres, trenin çalışması, bölgenin tanıtımına da katkı sağlayacaktır. Bu nedenle Bileciklilerin ankete katılmalarını bekliyoruz. Anket, Haziran ayında sonuçlandırılacak.'' dedi. 
     
</TEXT>
</DOC>
