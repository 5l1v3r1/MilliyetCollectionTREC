<DOC>
<DOCNO> 230369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun05.html </URL>
<DATE> 2004/04/11/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
"Irak'taki Japon rehineler bugün serbest bırakılacak..." 
</HEADLINE>
<TEXT>

     Japonya'da Başbakan Junichiro Koizumi'nin partisinin 2 numaralı ismi Shinzo Abe Irak'ta rehin tutulan Japon rehinelerin bugün serbest bırakılacağını söyledi. 
     Abe, bir televizyon kanalına yaptığı açıklamada Japon hükümetinin çeşitli diplomatik kaynaklardan aldığı bilgilere göre, 2'si yardım görevlisi 1'i foto muhabiri olan 3 rehinenin bugün serbest bırakılacaklarını duyurdu. 
     Öte yandan, Japonya'nın ulusal yayın kuruluşu NHK ve diğer medya kuruluşları Japon hükümetinin Irak ve Katar'daki yetkililerden Japon rehinelerin bırakılacaklarına ilişkin haberler aldıklarını ancak rehinelerin tam olarak ne zaman ve nerede serbest bırakılacaklarını teyit ettiremediklerini duyurdular. 
     Japonya Dışişleri Bakanlığı ise konuya ilişkin yorumda bulunmayacağını bildirdi. 
     
</TEXT>
</DOC>
