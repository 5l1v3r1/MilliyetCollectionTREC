<DOC>
<DOCNO> 229849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun05.html </URL>
<DATE> 2004/04/09/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Cezayir seçimlerinde Devlet Başkanı Buteflika önde gidiyor... 
</HEADLINE>
<TEXT>

     Cezayir'de, dün yapılan devlet başkanlığı seçimlerinde, Devlet Başkanı Abdülaziz Buteflika'nın önde gittiği belirtildi. 
     Buteflika'nın kampanya yetkilisi Tevfik Heladi, Reuters ajansına verdiği demeçte, dünkü seçimlerin adil geçtiğini, gelen bilgilere göre Buteflika'nın önde olduğunu belirterek, ''Ancak bu futbol gibi, düdük çalmadan sonucu bilemezsin'' dedi. 
     Buteflika yandaşları da şimdiden, başkent Cezayir'de seçim sonucunu kutlamaya başladılar. 
     Muhalefet ise, bir kanıt ortaya atamasa da, seçime hile karıştırıldığını öne sürüyor. 
     Buteflika'nın rakibi, eski Başbakan Ali Benflis, seçimlere hile karıştırıldığı için yasal başvuruda bulunacaklarını söyledi. 
     
</TEXT>
</DOC>
