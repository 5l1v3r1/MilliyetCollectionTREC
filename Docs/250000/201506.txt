<DOC>
<DOCNO> 201506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yasam/yas02.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüşme alerjisini dikkate alın 
</HEADLINE>
<TEXT>

   Öptüğünüz kişide oluşan ani kızarıklıkların ve kaşıntıların nedeni siz olabilirsiniz. Onun alerjik olduğu besini yemiş olmanız yeterli... 
      Ayşegül Aydoğan 
   
   ALERJİSİ olanlar dikkat Her geçen gün türlerine bir yenisi eklenen alerjilerin, öpüşme sonrası ortaya çıkanları da var. İstanbul Üniversitesi Cerrahpaşa Tıp Fakültesi Göğüs Hastalıkları Anabilim Dalı'ndan Prof. Dr. Ahmet Rasim Küçükusta, bugüne kadar pek çok kişide görülen bu alerji türünün anaflaksiye alerji koması bile neden olarak ölüm riski taşıdığını söyledi. 
   
   Zamanı mühim değil 
   NEDENİNİ, "Öpülen kişinin alerjik olduğu besini yemiş olması" diye gösteren Küçükusta, öpenin dil, ağız mukozasındaki besin taneciklerinin dahi öpülen kişi için risk olduğuna işaret etti. Küçükusta, "Alerji yaratan besinin ne zaman yenildiği önemli değil. 1-2 dakika sonraki öpüşmelerde ihtimal daha fazladır" dedi. 
   
   Anne baba da neden olabilir 
   ÖPMEYE bağlı alerjiler daha çok kadın ve çocuklarda görülüyor. En çok alerji yapanın dudaktan öpüşmeler olduğunu vurgulayan Küçükusta, yanak, boyun, yüz ve hatta gözden öpmelerde de gelişebildiğini belirtti. Dolayısıyla öpen kişinin sevgili, anne baba ya da başka bir kimse olmasının da mümkün olduğuna dikkat çekti. 
   
   Astım krizi bile olabilir    BELİRTİLERİN öpülen yerde kaşınma, kabarma ve şişme şeklindeki reaksiyonlar olduğunu, astım krizi görülebildiğini anlatan Küçükusta, şöyle devam etti "Öpüşmeye bağlı alerjilerde yerfıstığı, ağaç fıstığı, badem, ceviz, fındık gibi kuruyemişler ilk sırayı alırlar. Bunları, elma, havuç, kivi gibi meyveler, balık, kabuklu deniz hayvanları midye, istiridye , yumurta, süt, soya, bezelye ve buğday gibi besinler izler. İlaçlar da neden olabilir. Örneğin penisilin sınıfı antibiyotikler." 
   
   
</TEXT>
</DOC>
