<DOC>
<DOCNO> 224203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sondun22.html </URL>
<DATE> 2004/03/21/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Denktaş, yarın Papadopulos ile görüşecek... 
</HEADLINE>
<TEXT>

     KKTC Cumhurbaşkanı Rauf Denktaş, Rum yönetimi lideri Tasos Papadopulos ile Kıbrıs müzakereleri çerçevesinde yarın sabah yüz yüze bir görüşme yapacak. 
     BM Genel Sekreteri'nin Kıbrıs Özel Temilcisi Alvaro De Soto gözetiminde yapılacak görüşme saat 09.00'da başlayacak. 
     Cumhurbaşkanı Denktaş, dün konuyla ilgili açıklamasında, İsviçre'de 24 Mart'ta başlayacak 4'lü görüşmelerde KKTC'yi hükümetin tam yetkili olarak temsil edeceğini bizzat Papadopulos'a kendisinin söyleyeceğini belirtmişti. 
     Yarınki görüşmede mal-mülk, anayasa, harita, marş ve bayrak, kurucu devletlerin mal ve mülkünü kullanma hakkı, yüksek mahkemeye atanacak üç yabancı hakim ve Türkiye'den adaya yerleşenlerin durumu gibi konuların üzerinde durulacak. 
     Cumhurbaşkanı Denktaş, BM'ye, KKTC'nin mevcut anayasasını vereceklerini açıklamıştı. 
     
</TEXT>
</DOC>
