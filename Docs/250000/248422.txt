<DOC>
<DOCNO> 248422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy11.html </URL>
<DATE> 2004/06/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Erdoğan, Hollanda Kraliçesi Beatrix ile görüştü 
</HEADLINE>
<TEXT>

     Başbakan Recep Tayyip Erdoğan, Hollanda'daki temasları çerçevesinde, Hollanda Kraliçesi Beatrix ile görüştü. 
     Erdoğan, resmi ziyaret için geldiği Hollanda'da temaslarına başladı. Başbakan Erdoğan, ikamet ettiği Amsterdam'daki Okura Otel'den Lahey'e geçti. 
     Başbakan Erdoğan, Huis Ten Bosch Sarayı'nda Kraliçe Beatrix tarafından kabul edildi. 
     Basına kapalı gerçekleşen ve 35 dakika süren kabulün sonunda, basın mensuplarının görüntü almasına izin verildi. 
     Başbakan Erdoğan, saraya girişinde, konuk şeref defterini de imzaladı. 
     Erdoğan, daha sonra Hollanda Başbakanı Jan Peter Balkenende ile bir araya gelecek. İki Başbakan, heyetlerarası görüşmenin ardından ortak basın toplantısı düzenleyecek. 
     
</TEXT>
</DOC>
