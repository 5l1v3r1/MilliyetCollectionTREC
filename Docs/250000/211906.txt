<DOC>
<DOCNO> 211906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun29.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi ''Estetik yaptırmamı eşim istedi'' 
</HEADLINE>
<TEXT>

     İtalya Başbakanı Silvio Berlusconi, Başbakanlık Chigi Sarayı'nda dün gece modacılar için verdiği kokteylde, eşi Veronica Lario istediği için yüzüne estetik yaptırdığını söyledi. 
     Noel'den 24 Aralık sonra bir süre ''ortalıkta görünmeyen'' Berlusconi, ''Estetik yaptırmamı eşim istedi. Bana kalsa böyle bir şey yapmazdım. Ama bu konuda bana cesaret veren kişi eşim oldu'' dedi. 
     Berlusconi, gazetecilerle ayaküstü yaptığı sohbette, müdahalenin henüz tümüyle bitmediğini de söyledi. 
     Berlusconi, gözlerinin alt bölümlerini gerdirdiğini, dudak bölgesine de estetik yaptıracağını belirtti. 
     Berlusconi, resmi kabullere eşinin katılmaması konusunda da şunları söyledi 
     ''Karımın, çocuklarıma annelik yapma tercihini saygıyla karşılıyorum. Kendisi harika bir insan. Ama konuklar arasında Bayan Bush, Bayan Putin eşler olunca, karım da hazır bulunuyor.'' Başbakan Berlusconi, 10 Aralık 2003'te başladığı ve 10 gün sürdürdüğü diyetle 11 kilo verdiğini de hatırlattı. 
     Berlusconi, uyguladığı rejimi şöyle özetledi 
     ''Kararlı şekilde son derece basit bir diyet uyguladım. Kalorili olan her şeyden uzak durdum Ekmek, makarna, pilav, tatlı ve alkole el sürmedim. 10 gün boyunca sadece protein aldım. Sonra bunu yarıya düşürdüm. Öğlen ve akşam sadece birer tabak yemek yedim. Sonuçta 11 kilo verdim. Simdi, 1992'de diktirdiğim elbiseleri giyiyorum.'' 
     
</TEXT>
</DOC>
