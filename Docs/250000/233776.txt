<DOC>
<DOCNO> 233776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun22.html </URL>
<DATE> 2004/04/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Talat Çok yüksek 'evet' çıkarmamız lazım 
</HEADLINE>
<TEXT>

     KKTC Başbakanı Mehmet Ali Talat, 24 Nisan Cumartesi günü yapılacak referandumda ''çok yüksek 'evet' çıkarmaları gerektiğini'' söyledi. 
     Başbakan Talat, ''Yüksek bir 'evet'in dünyada önemli yankı yaratacağını'' belirtti. 
     ''Referandumda çok yüksek 'evet' çıkarmamız lazım'' diyen Talat, şunları söyledi 
     ''Kıbrıs Türkü olarak çözüm istediğimizi ve bunda kararlı olduğumuzu bütün dünyaya göstermemiz lazım. Ayrıca yüksek bir 'evet'in hem dünyada yaratacağı olumlu etki, hem de gelecekte bu planı, bizim bakımımızdan geriye götürme denemelerini de caydıracağını düşünüyorum.'' Başbakan Talat, bu akşam Lefkoşa'da yapılacak ''evet'' ve ''hayır'' mitingleriyle ilgili soru üzerine, halka ''yarın yine yüz yüze geleceklerini unutmamaları'' çağrısında bulunarak, şöyle konuştu 
     ''Yarın yine yüz yüze olacağız, ellerimizi sıkacağız. Birbirimizin yüzüne bakabilelim. Onun için mutlaka dikkatli olmak lazım, herhangi bir sorun, herhangi bir gerginlik yaşamamak lazım.'' 
     
</TEXT>
</DOC>
