<DOC>
<DOCNO> 249279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonspo19.html </URL>
<DATE> 2004/06/19/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İbrahim Toraman "Fenerbahçe'de oynamak istemiyorum" demedim 
</HEADLINE>
<TEXT>

     Beşiktaş'ın yeni transferi İbrahim Toraman, ''Fenerbahçe'de oynamak istiyorum'' diye bir açıklama yapmadığını söyledi. 
     Beşiktaş ile sözleşme imzalayan İbrahim Toraman, tatilini Çeşme'de geçiriyor. 
     İbrahim Toraman, AA muhabirine yaptığı açıklamada, Beşiktaş'a transferinin 2-2,5 yıldır gündemde olduğunu kaydetti. 
     ''Fenerbahçe'de oynamak istiyorum'' şeklinde bir açıklama yapmadığını öne süren Toraman, şöyle konuştu 
     '' Fenerbahçe'de oynamak istiyorum demedim. Hiçbir futbolcu böyle bir demeç vermez. Çünkü bizler profesyoneliz. Gaziantepspor ile 2 yıl daha sözleşmem vardı. Transferde tek yetkili ben değildim. Beşiktaş, Gaziantepspor'un maddi olarak istediğini karşıladı. Ben de ailem ve büyüklerime danıştım. Onların da görüşü bu yönde olunca Beşiktaş ile anlaştım.'' Beşiktaş'ın eski teknik direktörü Mircea Lucescu'nun kendisine yönelik teklifine sevindiğini belirten İbrahim Toraman, ''Ancak teklife ben de ailem de sıcak bakmadı. Türkiye'nin en büyük takımlarından Beşiktaş'a geldiğim için son derece mutluyum'' dedi. 
     
</TEXT>
</DOC>
