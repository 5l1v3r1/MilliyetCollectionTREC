<DOC>
<DOCNO> 229389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur13.html </URL>
<DATE> 2004/04/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
YÖK'ten sürpriz adım... YÖK ve üniversitelere imam kadrosu... 
</HEADLINE>
<TEXT>

     Prof. Erdoğan Teziç Başkanlığındaki YÖK ile hükümetin arası imam hatip mezunlarına üniversitesi giriş nedeniyle iyice açılırken YÖK sürpriz bir adım atarak kendi bünyesi ve üniversitelere imam kadrosu verdi. 
     YÖK'ün, Resmi Gazete'de yayınlanarak yürürlüğe giren "Yükseköğretim Üst Kuruluşları ile Yükseköğretim Kurumları Personeli Görevde Yükselme Yönetmeliğinde Değişiklik Yapılması Hakkında Yönetmelik", YÖK'te ve üniversitelerde "devrim" niteliğinde bir değişikliği beraberinde getirdi. Genel olarak YÖK'te ile üniversitelerin hizmet gruplarında yeni düzenlemeler öngören yönetmelik değişikliği, bu kurumların bünyelerinde yeni kadrolarda oluşturdu. "Müze araştırmacısı" adı altında üniversiteler bünyesindeki müzelere yönelik bir kadro oluşturan YÖK'ün ayrıca imamlar için de kadro hazırladı. 
     
     YÖK'E VE ÜNİVERSİTERE KADRO İMAM 

     YÖK, 2000 yılı tarihli yönetmeliğin ikinci bölümünde "hizmet grupları" başlığıyla yer alan 5'nci madde kapsamına Kurul'da ve üniversitelerde çalışanların dini faaliyetlerini dikkate alarak "Din Hizmetleri Grubu" oluşturdu. Bu hizmet grubu içinde de imam kadrosuna yer verildi. Değişiklikle artık YÖK ve üniversitelerin bünyelerinde kadrolu imam bulundurması sağlandı. 
     
     İMAMLAR İMAM HATİP MEZUNU DEĞİL İLAHİYAT MEZUNU OLACAK 

     YÖK, bünyesinde çalıştıracağı imamda arayacağı kriterlere de yönetmelikte yer verdi. Buna göre yükseköğretim üst kuruluşları ile üniversitelerde çalışacak imamların "İlahiyat Meslek Yüksekokulu veya İlahiyat Fakültesi mezunu olma"ları gerekiyor. YÖK böylelikle "imam hatip lisesi değil yüksekokul mezunu" olmaları yönündeki görüşü şart olarak koyan ilk kurum olma özelliğini de aldı. YÖK ayrıca imamların "son sicil notunun olumlu olması kaydıyla son üç yıllık sicil notu ortalaması en az 70 puan olması"na da bakacak. 
     Edinilen bilgiye göre YÖK'te halen Diyanet'in görevlendirdiği bir imam çalışıyor. Ancak imamın kadrosu YÖK'te değil Diyanet'te bulunuyor. 

ANKA 

     
</TEXT>
</DOC>
