<DOC>
<DOCNO> 214545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo28.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor 2 - Fenerbahçe 4 
</HEADLINE>
<TEXT>

     Türkiye Kupası çeyrek final maçında Çaykur Rizespor'u 4-2 yenen Fenerbahçe, yarı finale yükseldi. 
     Karşılaşmanın normal süresi 2-2 tamamlanırken, sarı-lacivertliler ilk uzatma devresinde kazandıkları 2 gümüş golle yarı finalist olma hakkını elde ettiler. 
     
     İLK YARI 

     19. dakikada Ümit Özat'ın pasıyla ceza sahasının dışında topla buluşan Tuncay, topa sert vurdu. Top yan direkten geri döndü. 
     21. dakikada, sağ taraftan gelişen Çaykur Rizespor atağında, Ünal, topu arka direkte bulunan Şener'e aktardı. Şener, ceza sahasına girerken topa sert vurdu. Top kaleci Volkan'ın solundan ağlara gitti 1-0 
     39. dakikada, Ümit Özat, Çaykur Rizespor ceza sahasının solunda topla buluştu. Attığı sert şutu kaleci Murat son anda uzaklaştırırken, meşin yuvarlak, Selçuk'un önüne düştü. Selçuk, düzgün bir vuruşla topu Çaykur Rizespor ağlarına gönderdi 1-1 
     
     İKİNCİ YARI 

     56. dikakada, Serkan'ın pasıyla sağ taraftan ceza sahasına giren Saffet, çapraz pozisyonda topa sert vurdu. Top kaleci Volkan'ın sağından ağlara gitti 2-1 
     60. dakikada, Van Hooijdonk'un kullandığı serbest vuruşta kaleci Murat, topu son zorlukla uzaklaştırdı. 
     85. dakikada, soldan kullanılan taç atışından gelen topa Luciano kafayı vurarak topu Çaykur Rizespor filelerine gönderdi 2-2 
     90. dakikada, Ünal'ın pasıyla ceza alanı içine giren Şener'in şutu kaleci Volkan'da kaldı. 
     Karşılaşmanın normal süresi 2-2 sona erdi. 
     
     UZATMALAR 

     Uzatamalara giden maçın 98. dakikasında, gelişen Fenerbahçe atağında, Rebrov topla ceza sahası içerisinde buluştu. Düzgün bir vuruşla topu Çaykur Rizespor ağlarına gönderdi 3-2 100. dakikada, Rebrov'un pasıyla ceza sahasına giren Tuncay sert bir şutla meşin yuvarlağı ağlarla buluşturdu 4-2 
     Maçın ilerleyen dakikalarında başka gol olmayınca, Çaykur Rizespor'u 4-2 yenen Fenerbahçe, yarı finale yükseldi. 
     
</TEXT>
</DOC>
