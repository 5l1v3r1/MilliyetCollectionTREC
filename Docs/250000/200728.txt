<DOC>
<DOCNO> 200728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/dunya/dun04.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kampanyada ağızlar bozuldu 
</HEADLINE>
<TEXT>

   ABD'de 2004 başkanlık seçiminin Demokrat adaylarından Kerry, Bush'u eleştirirken küfretti. Beyaz Saray, Kerry'nin özür dilemesini istedi 
      DIŞ HABERLER SERVİSİ 

   
   ABD'de Demokrat Parti'nin gelecek yılki başkanlık seçimindeki adaylarından biri olan Senatör John Kerry, ABD Başkanı George W. Bush'un politikalarını, eleştirirken kendini tutamayarak küfür etti. 
   Müzik dergisi Rolling Stone'un son sayısında yayımlanan röportajında, Massachussetts Senatörü Kerry, Bush'un Irak politikasını ele alış tarzını eleştirirken, İngilizce sinkaf fuck sözcüğünü kullandı, Bush'un her şeyi eline yüzüne bulaştırdığını, bir çuval inciri berbat ettiğini öne sürdü. 
   Kerry'nin sözleri tepki çekerken, Beyaz Saray Genel Sekreteri Andrew Card, Kerry'nin özür dilemesini istedi. Kerry'nin sözcüsü Stephanie Cutter ise, "John Kerry, savaşı yakından görmüş birisi ve iş Amerikan askerlerinin önüne ideolojik umursamazlık koyan politikacılara gelince sözlerini ince ince seçen birisi değil" diyerek yanıt verdi. Kerry, Vietnam Savaşı'nda yer almış, bir gümüş, bir de bronz yıldız ile ödüllendirilmiş savaş gazisi olarak saygı gören bir politikacı olarak biliniyor. 
   
   
   
   
   
   
</TEXT>
</DOC>
