<DOC>
<DOCNO> 205834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur22.html </URL>
<DATE> 2004/12/31/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Nilüfer Turizm'in sahibini yaralamaktan yargılanan kişi başından vuruldu 
</HEADLINE>
<TEXT>

     Bursa'da, Nilüfer Turizm'in sahibi Hüseyin Kayapalı'nın geçen yıl tabancayla yaralanması olayıyla ilgili davada tutuksuz yargılanan Birol Aladağ, bir işhanında uğradığı silahlı saldırı sonucu öldü. 
     Alınan bilgiye göre, Kayapalı'nın 31 Ağustos 2003 tarihinde silahlı saldırı sonucu yaralanmasıyla ilgili olarak, Bursa 1. Ağır Ceza Mahkemesi'nde görülen davada, ''cürüm işlemek için teşekkül oluşturmak ve adam öldürmeye teşebbüs'' suçundan bir süre tutuklu yargılanan, daha sonra tahliye edilen ''kasap'' lakaplı Birol Aladağ 39 , İnönü Caddesi Ersen İşhanı'nın 2. katında kumarhane olarak kullanıldığı öne sürülen bir büroda kimliği henüz belirlenemeyen kişi ya da kişilerin silahlı saldırısına uğradı. 
     Saldırıda tabancayla başından ağır yaralanan Aladağ, kaldırıldığı Vatan Hastanesi'nde kurtarılamadı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
