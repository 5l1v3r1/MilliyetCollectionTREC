<DOC>
<DOCNO> 244399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun21.html </URL>
<DATE> 2004/06/01/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Irak'ın yeni Devlet Başkanı Gazi Yaver 
</HEADLINE>
<TEXT>

     Otuz yıllık Saddam Hüseyin iktidarı ardından Irak'ın yeni Devlet Başkanı Gazi Yaver oldu. 
     ABD'nin belirlediği Geçici Yönetim Konseyi'nin dün yapacağı ve ülkenin yeni devlet başkanını belirleyeceği toplantının ertelenmesinin ardından bugün yapılan açıklamayla, Gazi Yaver'in yeni Irak Devlet Başkanı olarak atandığı açıklandı. 
     Konsey, başbakanlık ile bazı bakanlıkları zaten belirledi ama daha ziyade sembolik işlevi olan devlet başkanlığına kimin getirileceği üzerinde anlaşmazlık sürüyordu. 
     Atama konusunda gelen haberlere göre bu görevin önce eski Dışişleri Bakanı Adnan Paçacı'ya teklif edildiği ancak Paçacı'nın görevi reddettiği belirtiliyor. 
     Konsey üyelerinin çoğunun, Konsey'in başkanlığını yürüten Gazi Yaver'in bu göreve getirilmesini istediği belirtiliyordu. 
     Gazi Yaver, bölgedeki en güçlü aşiretlerden birinin üyesi olan bir inşaat mühendisi. 
     Irak'taki geçici hükümeti belirleyecek kişi olarak görevlendirilen Birleşmiş Milletler elçisi Lahdar Brahimi de Gazi Yaver'in Devlet Başkanı olarak atandığını doğruladı. 
     Iraklılar tarafından Konsey üyelerine baskı uygulamak ve yönlendirmeye çalışmakla suçlanan Washington herhangi bir adayın devlet başkanı olarak seçilmesi için baskı yapmadığını savundu. 
     
     İŞTE YENİ HÜKÜMET 

     Irak'ta Ocak 2005'te düzenlenecek genel seçimlere kadar ülkeyi yönetecek geçici hükümetin üyeleri belli oldu. 
     Buna göre, Başbakanlığı İyad Allavi üstlenirken, Berham Salih ulusal güvenlikten sorumlu Başbakan Yardımcısı oldu. 33 kişiden oluşan bakanlar kurulu listesi şöyle devam ediyor 
     Devlet Bakanı Kasım Davud. 
     Devlet Bakanı Mahmud Ferhan Osman. 
     Devlet Bakanı Adnan El Cenabi. 
     Dışişleri Bakanı Hoşyar Zebari. 
     Petrol Bakanı Tamer Garban. 
     İçişleri Bakanı Felah Hasan El Nakıb. 
     Maliye Bakanı Adil Abdülmehdi. 
     Savunma Bakanı Şeyh Kazım El Şalan. 
     Adalet Bakanı Malik Dohan El Hassan. 
     İnsan Hakları Bakanı Bahtiyar Emin. 
     Enerji Bakanı Eyham El Samaray. 
     Sağlık Bakanı Ala Abdüssahab El Alvan. 
     İletişim Bakanı Muhammed Ali Hakim. 
     İmar ve İskan Bakanı Ömer Faruk. 
     Çevre Bakanı Miskat El Momen. 
     Göçmen ve Mülteciler Bakanı Paskal İşo. 
     Yüksek Öğretim Bakanı Tahir El Bakaa. 
     Sanayi ve Maden Bakanı Haşim El Hasan. 
     Çalışma ve Sosyal İşler Bakanı Leyla Abdüllatif. 
     Kültür Bakanı Müfid El Cezairi. 
     Tarım Bakanı Savsan El Şerifi. 
     Eğitim Bakanı Sami El Muzaffer. 
     Sulama Bakanı Abdüllatif Raşid. 
     Planlama Bakanı Mehdi El Hafız. 
     Bayındırlık Bakanı Nesrin Mustafa El Barvari. 
     Bilim ve Teknoloji Bakanı Raşid Ömer Mandan. 
     Ticaret Bakanı Muhammed El Cuburi. 
     Ulaştırma Bakanı Luay Hatem Sultan El Aris. 
     Gençlik ve Spor Bakanı Ali Faik El Gabban. 
     Kadın Sorunları Bakanı Nermin Osman. 
     Eyalet İşleri Bakanı Vail Abdüllatif. 
     
</TEXT>
</DOC>
