<DOC>
<DOCNO> 232802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko23.html </URL>
<DATE> 2004/04/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Ziraat Bankası'nın aktifleri 9'luk reel artışla 46,6 katrilyona ulaştı 
</HEADLINE>
<TEXT>

     Ziraat Bankası'nın bugün yapılan olağan genel kurulunda, bankanın 2002 yılında 178 trilyon lira olan net karının, geçen yıl 1 katrilyon 72 trilyon liraya yükseldiği açıklandı. 
     Genel Kurul'da istifa eden Yönetim Kurulu Üyesi Mustafa Ünal'ın yerine İbrahim Tuncay'ın atanması onaylanırken, geçtiğimiz yıla ait hesaplar da ele alındı. 
     Buna göre 2003 yılı değerleriyle 2002 yılı sonunda 42.9 katrilyon lira olan aktifleri yüzde 9 reel büyümeyle 46.6 katrilyon liraya çıktı. 31.9 katrilyon lira olan toplam mevduat da yüzde 6'lık büyümeyle 33.9 katrilyon liraya yükseldi. 
     Bankanın 4.7 katrilyon lira olan özkaynakları ise yüzde 23 oranında büyüyerek 5.8 katrilyon liraya ulaştı. Özkaynaklardaki artış 2003 yılı karından kaynaklandı. 
     Bankacılık sektörünün yaklaşık 5'te birini oluşturan Ziraat Bankası'nın toplam aktif büyüklüğünün yanı sıra toplam mevduattan aldığı pay da yüzde 23'ler seviyesinde bulunuyor. 
     Bu arada Ziraat Bankası'nın geçmiş yıllardan sorunlu kredilerin çözümü için attığı adımlar kapsamında, borçlu 219 bin üreticiden ve tarım Kredi Kooperatifleri'nden 178 bin adedi toplam 600 trilyon liraya ulaşan tutar ile yeniden yapılandırıldı. 
     
     YENİ YÖNETİM KURULU 
     Öte yandan bugün yapılan Genel Kurul sonrası, bankanın yönetim kurulu şu isimlerden oluşuyor 
     ''Zeki Sayın Yönetim Kurulu Başkanı , Prof. Dr. İlhan Uludağ Yönetim Kurulu Başkan Vekili , Can Akın Çağlar İcra Kurulu Başkanı ve Genel Müdür , Murat Ulus Murahhas Üye, Erol Berktaş Murahhas üye, Nurzahit Keskin murahhas üye, Mehmet Mumcuoğlu murahhas üye, İbrahim Tuncay yönetim kurul üyesi, Osman Arıoğlu yönetim kurulu üyesi, Burhanettin Aktaş yönetim kurulu üyesi, Emin Süha Çayköylü yönetim kurulu üyesi.'' 
     
</TEXT>
</DOC>
