<DOC>
<DOCNO> 211793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sontur24.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya'nın minarelerinden biri rüzgarda hasar gördü... 
</HEADLINE>
<TEXT>

     Ayasofya Müzesi'nin minarelerinden birinin kurşun kaplamaları, fırtına nedeniyle yerinden ayrıldı. 
     Eminönü'ndeki Müze'nin kuzey ön cephesinde yer alan minarede, alemin alt tarafındaki kurşun kaplamaların bir kısmı yerinden ayrıldı. Kaplamaların, birkaç gün önce kenti etkisi altına alan ağır kış koşulları sırasında fırtına nedeniyle yerinden ayrıldığı ve üzerindeki karların erimesinden sonra hasarın ortaya çıktığı belirtildi. 
     Bu arada, Ayasofya Müzesi yetkilileri, fırtınanın minarenin yapısında herhangi bir hasara yol açmadığını ve sadece kaplamalara zarar verdiğini kaydederek, hasarın kısa sürede giderileceğini bildirdiler. 
     
</TEXT>
</DOC>
