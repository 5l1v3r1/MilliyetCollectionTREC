<DOC>
<DOCNO> 234268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/ekonomi/eko01.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, dünya liginde 3 basamak yükseldi 
</HEADLINE>
<TEXT>

   Türkiye, 3 basamak atlayarak milli geliriyle dünyanın en büyük 22'nci ekonomisi olurken, 3.574 dolarla kişi başına milli gelirde 5 basamak yükseldi 
   EKONOMİ SERVİSİ 
   
   Türkiye, 2003 yılındaki 239.8 milyar dolarlık milli geliriyle dünyanın en büyük 22'nci ekonomisi oldu. Gayri Safi Yurt İçi Hasıla GSYİH büyüklüğüne göre yapılan sıralamada, Türkiye geçen yıl üç basamak birden yükseldi. 
   IMF'nin Dünya Ekonomik Görünüm raporuna göre, 2002 yılında 184.8 milyar dolar GSYİH ile 25'nci ülke olan Türkiye, geçen yıl milli gelirini dolar bazında yüzde 29.8 artırarak 239.8 milyar dolara çıkardı ve 22'nci sıraya yerleşti. Türkiye, geçen yıl GSYİH büyüklüğü bakımından Norveç, Danimarka, Yunanistan, Finlandiya, Portekiz, İrlanda gibi AB üyesi ve Polonya, Macaristan, Ukrayna, Romanya, Litvanya, Bulgaristan gibi AB adayı ülkeleri geride bıraktı. 
   Geçen yıl GSYİH büyüklüğü bakımından ilk beş sırada yer alan ülkeler değişmedi. ABD 10 trilyon 985.5 milyar dolarla birinci, Japonya 4 trilyon 301.8 milyar dolarla ikinci, Almanya 2 trilyon 408.6 milyar dolarla üçüncü, İngiltere 1 trilyon 798.6 milyar dolarla dördüncü oldu. 
   Türkiye'de 2002 yılında 2 bin 799 dolar olan kişi başına GSYİH, 2003'te 775 dolar artarak 3 bin 574 dolara çıktı. Böylece Türkiye, kişi başına milli gelir sıralamasında 5 basamak birden çıkarak 73'üncülükten 68'inciliğe yükseldi. 
   
   Nüfus çok olunca 
   Türkiye, milli gelirde 22'inci sırada yer almasına karşın, nüfusunun kalabalıklığı nedeniyle kişi başına gelirde, gelişmiş ülkelerin yanı sıra, gelişmekte olan Belize, Ekvador, Botswana, Gabon gibi Afrika Litvanya, Letonya, Estonya, Macaristan gibi eski doğu bloku ülkelerinin bile altında kaldı. Kişi başına milli geliri en yüksek ülke olan Lüksemburg geçen yıl 57 bin 371 dolarla birinciliğini korudu. 
   
   Gelecekte Türkiye projeksiyonları    IMF raporunda, Türkiye'nin GSYİH büyüklüğünün 2004 yılında yüzde 28 artarak 307.3 milyar, 2005'de de yüzde 6.8'lik artışla 328.2 milyar dolara ulaşacağı tahmin ediliyor. Kişi başına GSYİH'nin ise 2004 yılında 935 dolar artarak 4 bin 509 dolar, 2005'te de 230 dolarlık artışla 4 bin 738 dolar olacağı öngörülüyor. Buna göre Türkiye toplam GSYİH büyüklüğünde bu yıl 21'nciliğe yükselecek, gelecek yıl da 20'nci büyük ekonomi olacak. 
   Türkiye kişi başına GSYİH büyüklüğünde ise bu yıl 8 basamak birden yükselerek 60'ncılığa çıkacak, 2005'te ise bir basamak düşerek 61'inci olacak. 
   
   Türkiye 2004'te 20. sıraya yükselecek Sıra Ülke 2003 GSYİH Milyar dolar 2004 tahmini GSYİH Milyar dolar 1 ABD 10.985,4 11.731,5 2 Japonya 4.301,8 4.612,0 3 Almanya 2.408,5 2,690,9 4 İngiltere 1.798,5 2.140,9 5 Fransa 1.754,2 1.974,8 6 İtalya 1.470,9 1.699,5 7 Çin 1.409,8 1.583,2 8 Kanada 866,9 951,4 9 İspanya 840.1 977,6 10 Meksika 626,0 653,1 11 G.Kore 605,3 655,9 12 Hindistan 575,3 635,6 13 Hollanda 512,6 573,8 14 Avusturalya 508,2 622,6 15 Brezilya 497,5 558,4 16 Rusya 434,2 543,2 17 İsviçre 309,4 332,7 18 Belçika 303,0 342,9 19 İsveç 301,7 338,4 20 Avusturya 253,5 283,7 21 Tayvan 285,9 309,0 22 Türkiye 239,8 307,3 23 Suudi Arabistan 211,4 220,4 24 Danimarka 210,8 243,0 25 Polonya 209,5 222,4 26 Endonezya 208,2 228,8 27 Yunanistan 174,0 203,6 28 G. Afrika 163,8 177,2 29 Finlandiya 162,1 182,3 30 Hong Kong 158,5 163,4 31 İrlanda 149,1 172,6 32 Portekiz 147,4 161,1 33 Tayland 143,1 162,2 34 İran 134,7 152,4 35 Arjantin 129,7 149,6 36 İsrail 108,5 111,1 37 Malezya 103,1 110,2 38 Singapur 91,3 99,4 39 Çek Cumhuriyeti 85,4 100,1 40 Venezüella 84,9 90,1 
   
</TEXT>
</DOC>
