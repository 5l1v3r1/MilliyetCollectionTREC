<DOC>
<DOCNO> 224062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonspo12.html </URL>
<DATE> 2004/03/20/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Gaziantepspor 1 - Samsunspor 0 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor, Samsunspor'u 1-0 yendi. 
     Gaziantepspor, Çaykur Rizespor maçında kırmızı kart gören Yusuf Şimşek ile sakat olan Hakan Bayraktar'dan yoksun mücadele ettiği karşılaşmadan kazandığı 3 puanla zirve iddiasını sürdürdü. 
     Gaziantepspor, hızlı başladığı karşılaşmada baskılı oynayıp organize ataklar geliştirdi. Samsunspor kalesinde Lazarov, Jaziri ve Hasan Özer ile gol arayan Gaziantepspor, Jaziri'nin kazandırdığı golle öne geçti. 
     Savunma ağırlıklı oynamayı tercih eden Samsunspor ise ani karşı ataklarla ve Celil ile gol bulmaya çalıştı, istediğini gerçekleştirmede başarılı olamadı. 
     8. dakikada, Lazarov'un ortaladığı topu Müslüm kontrol etti. Jaziri, Müslüm'ün ayağından kaptığı topu, kaleci Göksel'i de geçerek boş kaleye yuvarladı 1-0 
     28. dakikada Gaziantepspor'da, ikili mücadele sırasında sakatlanan ve sahayı sedyede terk eden İlhan'ın yerine Sedat oyuna dahil oldu. 
     29. dakikada, Bülent'in savunma oyuncularını geçip plaseyle Samsunspor kalesine gönderdiği topu iyi yer tutan Göksel kontrol etti. 
     36. dakikada, Lazarov'un köşe atışından Samsunspor ceza sahasına yolladığı topa Bouazizi kafasıyla vurdu, meşin yuvarlak kaleyi bulmadı. 
     40. dakikada, Kirita'nın ceza sahası dışından sert şutunda meşin yuvarlak Gaziantepspor savunma oyuncularına çarpıp yön değiştirdi. Kaleci Ömer ani bir hareketle meşin yuvarlağın gol çizgisini geçmesine izin vermedi. 
     42. dakikada Lazarov, daha uygun durumdaki Hasan Özer'i topla buluşturdu. Bu futbolcunun ceza sahası ön çizgisi üzerinden Samsunspor kalesine gönderdiği meşin yuvarlak auta gitti. 
     Karşılaşmanın ilk yarısı 1-0 ev sahibi Gaziantepspor'un üstünlüğüyle sona erdi. 
     İKİNCİ YARI 
     48. dakikada Lazarov'un serbest atıştan Samsunspor kalesine gönderdiği topu iyi izleyen kaleci Göksel kornere tokatladı. 
     54. dakikada Gaziantepspor savunma oyuncularından kurtulan Caner'in ceza alanı ön çizgisi üzerinden sert şutunda, meşin yuvarlak az farkla auta gitti. 
     83. dakikada, Lazarov ceza alanı içinde bekleyen Şevki'yi topla buluşturdu. Bu futbolcunun ayağından fazla açtığı topu kaleci Göksel kontrol etti. 
     87. dakikada De Silva'nın köşe atışından Gaziantepspor ceza alanına yolladığı topa iyi yükselerek Kenan kafasıyla vurdu, meşin yuvarlak oyun alanını aut olarak terketti. 
     90. dakikada Hasan Yurt'un pasında topla buluşan Lazarov'un ceza alanı içinden sert şutunda kaleci Göksel topu çeldi. Uygun durumdaki Şevki'nin dokunamadığı topu Samsunspor savunma oyuncuları uzaklaştırdı. 
     Karşılaşma, Gaziantepspor'un 1-0 üstünlüğüyle sona erdi. 
     MAÇIN KARNESİ 
     

Stat Kamil Ocak Hakemler Mutlu Çelik xx, Birol Budan xx, Turan Ökke xx Gaziantepspor Ömer xx, Mehmet Polat xx, Bülent xxx, Bouazizi xx, Johnson xx, İbrahim Toroman xxx, İlhan x Dk. 28 Sedat xx , Devran xx, Jaziri xx Dk. 46 Şevki xx , Hasan Özer xx Dk. 79 Hasan Yurt x , Lazarov xx Samsunspor Göksel x, Mehmet xx, Evren x Dk. 46 Musa xx , Adnan xx, Müslüm x Dk. 46 Da Silva x , Caner xx, Kirita xx, Şenol xx, Kenan x, Celil xx Dk. 72 Cesar x , Serkan xx Gol Dk. 8 Jaziri Sarı Kartlar Dk. 4 Lazarov, Dk. 37 Jaziri Gaziantepspor , Dk. 25 Evren, Dk. 27 Celil, Dk. 50 Kirita Samsunspor      
</TEXT>
</DOC>
