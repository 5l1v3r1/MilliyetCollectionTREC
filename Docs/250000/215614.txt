<DOC>
<DOCNO> 215614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/siyaset/siy20.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Nas ANAP'a ihtiyaç var    ANAP Genel Başkanı Nesrin Nas, "ANAP'a bugün dünden çok daha fazla ihtiyaç var" dedi. Seçimde iyi sonuç alacaklarını belirten Nas, dün Kırklareli Belediye Başkan adayı Ali Gökçen, Demirköy, Kavaklı, Büyükkarıştıran, Sakızköy, Sergen, Çakıllı adaylarını tanıttı. 
   
   Gürseler Tekirdağ adayı    Aktif siyaseti bırakan Erdal İnönü'nün eski başdanışmanı ve eski SHP milletvekili Güneş Gürseler, CHP'nin Tekirdağ Merkez Belediye başkan adayı oldu. Bir dönem Başbakanlık başdanışmanı da olan Gürseler, Tekirdağ Barosu Başkanlığı da yaptı. 
   
   Özden liderlikten ayrıldı    Cumhuriyetçi Demokrasi Partisi CDP Genel Başkanı Yekta Güngör Özden, parti genel başkanlığından ayrıldı. CDP'den yapılan açıklamada, genel yönetim kurulu yapılıncaya dek genel başkanlığı Prof. Dr. Övsev Dörtlemez'in yürüteceği belirtildi. 
   
   Rekor oy pusulası 1 metre    Yerel seçimlerde kullanılacak ve boyu 1 metre olacak olan oy pusulalarının basımına 29 Şubat' ta başlanacak. Oy pusulalarından turuncu olanlar il genel meclisi üyeliği, mavi olanlar belediye başkanlığı, sarı olanlar belediye meclis üyeliği, beyaz olanlar büyükşehir belediye başkanlığı seçiminde kullanılacak. 
   
   
   
   
   
</TEXT>
</DOC>
