<DOC>
<DOCNO> 217391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun26.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Kekilli'ye ikizinden eleştiri .. 
</HEADLINE>
<TEXT>

     54. Berlin Film Festivali'nde ''Altın Ayı'' ödülünü kazanan ''Gegen die Wand'' Duvara Karşı filminin başrol oyuncusu Sibel Kekilli'ye 23 ikizinden eleştiri geldi. 
     Almanya'da yayımlanan Bild gazetesine konuşan Serpil, porno filmleri çevirdiğinin ortaya çıkmasından sonra Sibel'i her zaman koruduğunu, ailesi içinde kendisini savunan tek kişi olduğunu belirtti ve ''Ancak Sibel ödül alınca kendisini daha iyi biri zannetti'' diye konuştu. 
     Sibel'in, Frankfurter Allgemeine Sonntagszeitung gazetesine yaptığı açıklamada kendisini eleştirdiğini hatırlatan Serpil, ''Onun gözünde herhalde ben artık yeteri kadar iyi değilim. Hala bir kızkardeşim var mı bilemiyorum'' dedi. 
     Öte yandan, Sibel'in, porno filmlerinin yanı sıra striptizci olarak çalışmak üzere internette de ilan verdiği ortaya çıktı. 
     Essen kentindeki bir striptiz lokalinin yöneticisi, ''Üstsüz dans etmek için başvuruda bulundu. Sahneye her çıkışında 200 euro alıyordu. Bir süre sonra zamanı olmadığını söyleyerek bizden ayrıldı'' dedi. 
     Sibel, porno filmleri çevirdiğinin ortaya çıkmasından sonra, ailesi tarafından reddedilmiş, Berliner Kurier gazetesi, baba Mehmet Kekilli'nin kızını öldürmek istediğini ileri sürmüştü. 
     Sibel'in çıplak görüntülerinin de yer aldığı ''Gegen die Wand'' adlı film, Almanya'da 11 Mart Perşembe günü gösterime girecek. 
     
</TEXT>
</DOC>
