<DOC>
<DOCNO> 229391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur15.html </URL>
<DATE> 2004/04/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Tartıştığı yengesini öldürdü... Yurttan kısa kısa... 
</HEADLINE>
<TEXT>

     Aksaray'ın Taşpınar Beldesi'nde bir kişi tartıştığı yengesini öldürdü. 
     Alınan bilgiye göre, Gündüz A. 18 yengesi Serpil Atilla ile henüz bilinmeyen bir nedenle tartışmaya başladı. 
     Tartışmanın kavgaya dönüşmesi üzerine evde bulunan tabancayla yengesine ateş ederek öldüren Gündüz A, olay yerinden kaçtı. 
     Olayla ilgili soruşturma başlatıldığı bildirildi. 
     DEREYE DÜŞEN SARA HASTASI BOĞULDU 
     Kocaeli'nin Gebze İlçesi'nde kriz geçirip dereye düşen sara hastası boğuldu. 
     Yenimahalle'de dere içinde ceset bulunduğu ihbarı üzerine olay yerine gelen polis, Ramazan Balçık'a 14 ait cesetle karşılaştı. 
     Sara hastası olduğu öğrenilen Balçık'ın yapılan otopsisinde, dereye düşmeden önce sara krizi geçirdiği belirlendi. 
     NAZİLLİ'DE ŞÜPHELİ ÖLÜM... 
     Aydın'ın Nazilli İlçesi'nde aniden rahatsızlanarak ölen kişinin ölümü şüphe yarattı. 
     Hasköy'de oturan 32 yaşındaki Şevket Aygen, evinde aniden rahatsızlandı. Baygın bir şekilde Nazilli SSK Hastanesi'ne getirilen Aygen, tüm müdahalelere rağmen kurtarılamadı. 
     Hastane yetkilileri ölüm nedeninin yapılacak otopsi sonrası belli olacağını bildirdiler. 
     Polis olayla ilgili soruşturma başlattı. 
     BALKONDAN DÜŞEN ÇOCUK AĞIR YARALANDI 
     Konya'nın Akşehir İlçesi'nde 3. katın balkonundan düşen çocuk ağır yaralandı. 
     Yeni Mahalle'de bulunan Evkur Sitesi'nin 3. katında oturan Rıza Anlar 4 , annesinin mutfakta olduğu sırada balkona çıktı. Aşağıya bakmak isterken dengesini kaybeden çocuk, beton zemine düştü. 
     Yakınları tarafından Akşehir Devlet Hastanesi'ne kaldırılan Anlar, ilk müdahalenin ardından Konya'daki Selçuk Üniversitesi Meram Tıp Fakültesi Hastanesi'ne sevk edildi. 
     JANDARMAYA TARİHİ ESER SATMAK İSTERKEN YAKALANDI 
     Çankırı'da bir kişi jandama ekiplerine tarihi eser satmak isterken suçüstü yakalandı. 
     Alınan bilgiye göre, bir ihbarı değerlendiren jandarma ekipleri, elindeki tarihi eserleri satmak isteyen Mustafa Kayadibi 58 ile alıcı gibi davranarak irtibat kurdu. 
     Jandarma ekipleriyle İnanç Köyü yol ayrımında buluşan Kayadibi, 400 yıllık bir kılıç, Osmanlı dönemine ait 14 para ve tarihi yüzükle yakalandı. 
     DEDESİNE AİT İLAÇLARI İÇİNCE... 
     Çankırı'nın Yukarıçavuş Köyü'nde 7 yaşındaki bir çocuk, dedesine ait ilaçları içince zehirlendi. 
     Alınan bilgiye göre S.Ç, dedesine ait ilaçları içtikten bir süre sonra fenalaştı. 
     Annesi Fatma Ç. tarafından Çankırı Devlet Hastanesi'ne kaldırılan S.Ç, burada yapılan ilk müdahalenin ardından Ankara Dr. Sami Ulus Çocuk Hastanesi'ne sevk edildi. 
     
</TEXT>
</DOC>
