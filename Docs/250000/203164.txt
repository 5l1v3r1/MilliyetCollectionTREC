<DOC>
<DOCNO> 203164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun10.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Player'dan Microsoft'a "tekel" davası .. 
</HEADLINE>
<TEXT>

     Bilgisayarlarda müzik dinlemek ve film seyretmek için kullanılan Real player adlı programın üreticisi RealNetworks şirketi, kendi yazılımlarını haksız yere bilgisayar kullanıcılarına empoze ettiği iddiasıyla Microsoft firması aleyhinde tekel karşıtı dava açtı. 
     RealNetworks, Microsoft'un haksız rekabette bulunarak bilgisayar kullanıcılarını müzik ve video için kendi yazılımlarını kullanmaya zorladığını öne sürdü. 
     RealNetworks, California'nın San Jose kentinde açtığı davada, Microsoft'un tekelci tutumu yüzünden büyük çapta gelir kaybına uğradığını iddia ederek, Microsoft'tan 1 milyar dolar tazminat istedi. 
     RealNetworks'un Microsoft'a karşı Avrupa Komisyonu ile de işbirliği yaptığı belirtildi. 
     Firmanın başkanı Rob Glaser, Microsoft'un, kullanıcılar istese de istemese de onları kendi ürünü olan Windows Media Player'i kullanmaya zorladığını ileri sürdü. 
     
</TEXT>
</DOC>
