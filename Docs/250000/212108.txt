<DOC>
<DOCNO> 212108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/spor/ygokberk.html </URL>
<DATE> 2004/01/30/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Beyefendi ama tırnak içinde 
</HEADLINE>
<TEXT>

      Tırnak içindeki "beyefendilerle" dalgamı geçerim ben. Tepkisizdiler, sessiz, ifadesiz bence renksizdiler de. Onlar "iyi çocuklardır" da. "Balkanlı beyefendilerden" hafif huylanırım da. "Türkiş beyefendilerden" fena halde korkarım da. 
   Herhangi bir hazır giyim mağazasında üç-beş dakika yeter de artar bile kemerden çoraba "beyefendi" olmaları için. Bir de koyu renk pardesü bulundu mu, "defo"ları da kapandımı... 
   "Pazar"larını merak ederim mesela onların, ya da "iş"siz saatlerini. Evde televizyon seyrederken, tuvalette klozetin üstünde otururken, nasıldırlar acaba Donları yırtık mıdır, ağızları bozuk mudur, ya da kendileri bozuk mudur, çorapları kirli midir,"boya"ları yokken "foya"ları nasıldır acaba 
   Romalı'ya göre yağmur yağdığında sağdaki ilk restoran en iyisidir. Bana göre de ilk uçuşan etekte "gözüken"e ilk koşan da genelde tırnak içinde bir "çözülen beyefendidir". Duyguları elbiselerinin içinde saklanmış, frenlenmiş, hesapta kibar, hesapta centilmen ya da hesapta filan falandırlar da, işte hesaplar tutmayınca da... 
   Seçtikleri "beyefendi" dandik çıktığında evde kalmış kızlarına koca arayan anaların ortak feryadını bilirsiniz. 
   - Meğer "oynuyor"muş. 
   - Ne kadar da farklı tanıtmıştı bize kendisini. 
   
   Biz onu general zannetmiştik 
   Hiç unutmam, İzmir'deydi galiba. General kılığında gezen biri yakalanmıştı. Adam her sabah üniformasıyla ve "siyah renosuyla" gelip "ana"nın evinden kızını alıyordu. Şoför bile kullanmıyordu ne kadar mütevazı . Ama bir sabah o "ana", onu bir otobüs durağında, belediye otobüsü beklerken görmüştü. Sivildi de. Ya "aman allahım ne tevazuydu" bu. Ya da yoksa... 
   Uzatmayalım, adam "generali" oynuyordu. Bir generalin imkanlarına tav olan ana da işte buna oynatıyordu. Biz onu general zannetmiştik diye bağırıyordu. 
   
   Günaydın 
   Hadi o Galatasaraylı futbolcunun omuzuna o paltoyu koyarken uyanmadınız. Beşiktaşlı'nınkine koyarken de mi uyanamadınız. O "baba"ydı. Beşiktaşlı "oğlu" üşümesindi. Koyduğu palto kendisininki bile değildi, malzemecininkiydi. O üveymiydi, üşüyebilirmiydi Mesela Terim'i yendiğinde yenilen de imparator ya Beşiktaşlı muhabirin ağzı kulaklarındaydı. Terim'e giydirecekti ya. 
   - O imparator, ya siz peki 
   Cevabı tam hatırlamıyorum şimdi. Ama buram buram "Balkan cinliği" kokuyordu. Ben işçiyim, ya da askerim gibisinden birşeyler yuvarlamıştı ağzından. Vaaay be demişti herkes de. Allah'ım, ne alçak gönüllü bir adam. 
   
   Sinan'sız çıkmam abi 
   Mehmet Demirkol 'in yazdığı gibi Avrupa'nın iki takımlı, en şaibeli liginin ülkesinde doğan o, yeniden doğduğu onlarca unvana ve milyonlarca Euro'ya boğulduğu ve en "susan" olması gereken bu ülkede "kusan" bir Rumen haline niye geldi peki Aynı Galatasaraylı "dün"lerde yaptığı gibi işler iyi giderken beyefendiyi oynayıp, kötü gittiğinde "ne beyefendisi be"yi oynaması, Beşiktaş'taki ilk "kaza"dan sonra da sağına soluna, önüne arkasına bulaşması, Galatasaray yönetiminin "idare etsin yeter" diye getirdikleri Lucescu, o "dün"lerde en azından haddini biliyordu. Galatasaray'da futbolcuları bile toplayamıyordu. Ama yine şanslıydı, "Bugün"lerde de Beşiktaş'ta "Sinan"'ı buluyordu. 
   
   En yaşlı popstar 
   O da en yaşlı ve en son popstar. Buradan gideceği falan da yok. Kendi ülkesinde "para" yok. Mesela İtalya'da da ona zaten "iş" yok Brescia gibi takımların haricinde . 
   İstemeden sırası gelmişken, ya da ben isteyerek sırasını getirmişken. Galatasaray'ı şampiyon yaptığı halde neden kovuldu diyenlere nedense Terim de dörtte dört yaptı, bir de "UEFA" kaptı, yine de kovulmamış mıydı demiyorlardı hernedense mesela. Bu Galatasaray'ı bile şampiyon yaptı diyenlere de mesela o Galatasaray'ı bile şampiyon yapamadı da demiyorlardı her nedense mesela Jardel'li, Hagi'li, Emre'li, vesaire . Evet, O en yaşlı ve en son popstar. O bizi kullandı, ama Terim'e gıcccık kapanlar ve "tırs"anlar tarafından da fena halde kullanıldı da. Son kullanma tarihi geçince de... 
   
   Bilgin'den    "O" yarın gelebilir de, gelip bir daha gelmeyebilir de, gelip hiç gitmeyebilir de. Ama tabii hiç gelmeyebilir de. On kadının dokuzu belki beğenmez beni. Ne mavi gözlüyüm, ne sarışın, ne uzun, ne kısa, ne saçlı ne maçlı, ne çekik gözlü, ne de "şu"lu, ne de "bu"luyum. Ama "O" beğenen "bir" var ya, "O" da mesela tüm Floransa'nın, mesela tüm Roma'nın, mesela tüm İstanbul'un veya tüm bilmemnerenin peşinden koştuğu "çok özel" biri oluyor hep. "O" da öyle "çok özel" tabii. Hiç yaşlanmıyorsun diyorlar bana. Hep "tetik"te, hep dikkatli, hep herşeye hazırlıklıyım. Her an "O"nu tamamen kazanabilirim de, her an "O"nu tamamen kaybedebilirim de. Her an öyle canlı canlı öyle heyecanlı öyle napolikanlıyım ki, yaşlanmaya vaktim mi var ki 
   
   'Lisesiz' 'liseli' olur mu olur    "ŞAPKA" Ertekin'in işlettiği kulüplerden birinde tanışmıştım Alp Yalman'la. O Galatasaray Başkanı'ydı, ben de bir Galatasaraylı. Konu aniden Galatasaray üyeliğine geldi. Alp bey de zarif adam, ilgi gösterdi. Sizin gibi birinin kulübümüze üye olması ne iyi olur gibisinden de birşeyler söyledi. Gerçi Galatasaraylılık yetiyordu bana. Daha özgürceydi, daha da "bence"ydi. Ama işte istemedende olsa peki dedim. 
   Sonra işte işlemler falan filan. Sonra da anlarsınız işte "bekleyin" falan filan. Lise dışındakiler için ayrılan kontenjan öyle kalabalıktı ki... Gerçi başka "liseli" olan ben, beklerken "ortaokullu" bile olmayan bir ilkokullu müteahhiti bekletmemişti liseliler. Sonra da soğudum zaten. Bir daha da hiç üye olmak istemedim. Mesela bu sene yönetici bir arkadaşım "hadi" dediğinde de istemedim. 
   
   Aralarında 500 metre var 
   Annem, babam beni Beyoğlu'ndaki "Alman Lisesi"nin imtihanına sokacaklarına 500 metre ilerideki Galatasaray Lisesi'ninkine soksalardı, Alp beye gerek kalmadan da Galatasaray kulübü üyesi olacaktım. "Liselilik" okadar itmişti ki beni iyi ki de Alman Lisesi'ne girmişim dedim çoğu zaman kendi kendime. Galatasaray nedense "lise"li kalmak için ısrar ediyor. Diğer "lise"lilerle büyüme yerine "lise"siyle küçülmekte de kararlı görünüyor. Mehmet Barlas'ın deyimiyle futbol takımı "üniversite"li, ama yönetenler "lise"li. 
   Mesela son Rize maçında seyirci yoktu deniyor ya. Bence vardı, belki liseliler vardı. İşte zaten hepsi de belki o kadardı. Galatasaray'ın lisesi "beyni" tabii. Ama Galatasaray'ın, başka liselilerin beyinlerine de ihtiyacı var tabii. 
   
   SERİ İLANLAR 
   Pazartesi - Çarşamba 09.30 - 10.00 Radyo D'de 
   Cuma'ları ise Milliyet'teyiz Başka şubemiz yoktur. 
   İmza Köyün Delisi 


   
      
   
</TEXT>
</DOC>
