<DOC>
<DOCNO> 209880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko03.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıt ürünlerinin ÖTV tutarları yeniden belirlendi... 
</HEADLINE>
<TEXT>

     Benzin çesitleri ile fuel oil'in iki çeşidinden alınan özel tüketim vergisi ötv tutarları düşürüldü. Gazyağının ve diğer bir çeşit fuel oil'in ötv'si ise artırıldı. Diğer petrol ürünlerinden alınan ÖTV'de herhangi bir değişiklik yapılmadı. 
     Bugünkü Resmi Gazete'de yayımlanan Bakanlar Kurulu Kararnamesi ile gazyağındaki ÖTV miktarı, 6 Ocak'tan geçerli olmak üzere litre başına 614 bin 500 lira oldu. 
     4 Ocak 2004 tarihinden geçerli olmak üzere ise kurşunsuz süper benzindeki ÖTV tutarı litre başına 965 bin lira, kurşunlu süper benzinde 983 bin 500 lira, motorinde ise 655 bin 500 lira olarak tespit edildi. 
     Yine 4 Ocak'tan geçerli olmak üzere sıvılaştırılmış petrol gazındaki LPG ÖTV miktarı kilogram başına 564 bin 500 lira, otogazda da 647 bin lira olarak düzenlendi. 
     Ağırlık itibariyle kükürt miktarı yüzde 1'i geçmeyen fuel oilden de kilogram başına alınan ÖTV tutarı, 26 Aralık 2003 tarihinden geçerli olmak üzere 154 bin lira, kükürt miktarı yüzde 2'yi geçen fuel oiller için 136 bin 500 lira olarak belirlendi. 
     Ağırlık itibariyle kükürt miktarı yüzde 1'i geçen, fakat 2'yi geçmeyen fuel oillerin özel tüketim vergisi tutarı da 1 Ocak 2004'ten itibaren 359 bin lira olarak uygulanmaya başlandı. 
     Söz konusu kararname ile benzol, toluol, solvent nafta gibi ürünler ile yağların özel tüketim vergisi miktarları da yeniden düzenlendi. 
     Buna göre, 4 Ocak'tan itibaren benzol, toluol, solvent nafta, heptan, pentan ve hakzandan kilogram başına 983 bin 500 lira ÖTV alınacak. 
     Yağlarda ise bu rakam 350 bin lira olarak uygulanacak. 
     
</TEXT>
</DOC>
