<DOC>
<DOCNO> 216785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur02.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar yarışmasına katılmak için ''kendini kaçırdı''... 
</HEADLINE>
<TEXT>

     Popstar Yarışması'na katılmak için, kendisini ''kaçırıldı'' gösteren ve fidye isteyen genç, tutuksuz yargılanmak üzere serbest bırakıldı. 
     Restoran işleten Mustafa Bozan, oğlu Hakan'ın kaçırıldığı ve 5 milyar lira fidye istendiği yönünde cep telefonuna mesaj gönderildiğini ileri sürerek polise başvurmuştu. Hakan Bozan 19 , babasının gönderdiği parayı İstanbul'daki bir banka şubesinden çekmek isterken yakalanmıştı. 
     İzmir'e gönderilen genç, ifadesinde ''Popstar Yarışması''nın ön elemelerinde 26. olduğunu, İstanbul'a çağırıldığını söyledi. Babasının işyeri kira bedeli olan 720 milyon lirayı alarak İstanbul'a kaçan genç, elemelerde 2-3 milyar liraya ihtiyacı olduğunu düşünerek, babasına cep telefonundan ''Oğlunu kaçırdık, hesabına 5 milyar lira para göndermezsen, onu öldürürüz'' mesajı çektiğini, parayı almak üzere gittiğinde yakalandığını belirtti. 
     Kendini ''kaçırıldı'' gösteren genç, ''Adli mercilere ve polise yanıltıcı beyanda bulunmak'' suçlamasıyla adliyeye sevk edildi. Hakan Bozan, çıkarıldığı mahkemede tutuksuz yargılanmak üzere serbest bırakıldı. 

     
</TEXT>
</DOC>
