<DOC>
<DOCNO> 241927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun35.html </URL>
<DATE> 2004/05/22/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
İspanya'nın Madrid ve Barselona kentlerinde monarşi karşıtı gösteriler 
</HEADLINE>
<TEXT>

     İspanya veliahdı Prens Felipe ve eski gazeteci Letizia Ortiz'in düğün gününde, başkent Madrid ve Barselona kentinde monarşi karşıtı gösteriler yapıldı. 
     Çoğulcu demokrasiye dayalı monarşiyle yönetilen İspanya'nın iki büyük kentinde Prens Felipe'nin bugünkü düğün töreni protesto edildi. 
     Madrid'de kendisine ''Kraliyet düğününe karşı halk hareketi'' adını veren küreselleşme, kapitalizm ve savaş karşıtlarından oluşan grup, gösteride İspanya'da cumhuriyet isteğini söyledi. 
     Avrupa'da monarşinin artık neredeyse kalmadığını savunan göstericiler, ''İspanya yarın cumhuriyet olacak'', ''Daha az kraliyet düğünü, daha çok sosyal harcama'', ''Kraliyet ailesi için geçici iş bulun'' sloganlarını attı. 
     Barselona kentinde bir meydanda toplanan göstericiler, sembolik düğün düzenleyerek, Prens Felipe'nin düğünü protesto ettiler. 
     
</TEXT>
</DOC>
