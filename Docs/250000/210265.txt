<DOC>
<DOCNO> 210265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/guncel/gun90.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Bayhan, Baykal ve Sosyal Demokrasi...    Başbakan Erdoğan'ın "Bayhan'ı iki kez izledim. Bizim evdekiler Bayhan'ı destekliyor..." açıklamasının yankıları sürüyor. Tayyip Bey'den geri kalmak istemeyenlerin konuyla ilgili açıklamaları bekleniyor. Onlar beklene dursun, üyeleri arasında aerobik dvd'siyle sosyal demokrasiden sonra zayıflama ve sağlıklı vücut konusunda da uzman olan Tuğba Özay'ın da bulunduğu CHP neyi bekliyor anlamadık... Türkiye'nin neredeyse tamamının ilgilendiği izlenme oranlarının zaman zaman 75'lere kadar çıktığı bir olaya CHP yine üç maymun muamelesi yapıyor Görmüyor, duymuyor, konuşmuyor. CHP'nin üzerindeki ölü toprağını atmak için bu iyi bir fırsat... 
   1 Derhal büyük bir kanalda, sorularını çocukların, hatta farklı olsun diye bebeklerin sorduğu özel bir açık oturuma katılabilir... 
   2 Kendisi uzun ve sıkıcı konuşma dalında çeşitli dünya rekorlarına sahiptir. Konuşmasının içine Popstar kahramanlarının isimlerini serpiştirerek bugüne dek anlaşılamamış sosyal demokrasiyle ilgili görüşlerini en azından dinlenir hale getirebilir... 
   3 Tayyip Bey, Bayhan'ı kaptı. Oysa Bayhan geçtiğimiz hafta üçüncü oldu. Sayın Baykal da ailesinin, komşularının, yurtdışındaki tüm temsilciliklerimizde ve KKTC'deki tanıdıklarının ikinci Abidin ve birinci Firdevs'i desteklediğini açıklayabilir... 
   4 Bayhan'ın ezeli ve ebedi muhalifi Deniz Seki'yi CHP'ye üye yapabilir, hatta Abidin ya da Firdevs her nerede yaşamış ve yaşatılmışsa, onları oradan belediye başkan adayı gösterebilir... 
   5 Tek başına tüm yarışmacılara kök söktüren Armağan Çağlayan'ı CHP'ye transfer ederek, herkesin beklediği muhalefeti şöyle ağız tadıyla yaptırabilir... 
   Her fırsatta "Bize televizyonlarda yer vermiyorlar " diye serzenişte bulunan Sayın Baykal'a bu son kıyağımız. İster değerlendirir, ister seçimden sonra "Aaah, ah Bu SerinDuruş'u kaçıncı dinlemeyişim .." diye dövünür durur. Yine dövünecek gibi geldi bize... 
   
   Poker oynarken söylediğim "Düşünüyorum, öyleyse varım " lafım gerçi yanlış anlaşıldı fakat iyi de oldu aslında... 
   Descartes 
   
   Gereksiz Bilgiler    Bir Yabani Muhabbet Kuşu, yeteri kadar su bulamadığı zaman yumurtlamayı bırakır... 
   Bir Ozan Doğulu, yeteri kadar alkol bulduğunda sevgilisi ile görüntülendiği için bar çıkışında gazetecilere küfür edip tekme tokat saldırabilir... 
   
   Olası Kurban Bayramı haberleri ve manşetleri Top5    1 Kaçan kurbanlık haberleri -Azgın boğa dehşet saçtı... -Kaçan dana dama çıktı... -Kaçan boğa trafiği altüst etti... 
   2 Balıktan, tavuktan kurban olur mu -Az sonra Beyaz Hoca açıklayacak... -Yaşar Nuri balık kesecek az sonra... -Şok Şok Şok Beyaz Hoca, Yaşar Nuri'yle karşı karşıya... 
   3 Acemi kasap haberleri -Bu bayram da acemi kasaplar işbaşında... -144'ü ağır 200 kişi hastaneye kaldırıldı... -Danayı keserken kolunu kesti... 
   4 Kurban derisi haberleri -Deri toplayan THK yetkilisini hastanelik ettiler... -Polis kaçak deri toplayanlara operasyon başlattı... - Kurban derisi toplama yetkisinin yalnızca THK'ya verilmesine karşı çıkan İslami kesimler kampanya başlattı .. 
   5 Ünlüler bayramda ne yaptı -İbo kumarda kaç para kaybetti -Hülya bayramda kaç para aldı -Flaş Flaş Flaş hangi ünlü kurban kesilirken gözyaşlarına boğuldu 
   
   Not Her türlü TopX listeyi www.shockhaber.com adresinden gönderebilirsiniz... 
   
   Müstahak 
   "Layık olduğun yere git, kavuş Savaş Ay'ına..." b b 
</TEXT>
</DOC>
