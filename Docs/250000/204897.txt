<DOC>
<DOCNO> 204897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/yazar/pulur.html </URL>
<DATE> 2003/12/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Men çe guyem tamburem çe zened " 
</HEADLINE>
<TEXT>

   
   FENERBAHÇELİ bir dost "Fatih Terim için uzun yazmışsın " dedi 
   "Düşenin dostu olmaz " deseydin, yeterdi. 
   Doğru laf, düşenin dostu olmuyor. 
   Bizim "Karakaplı"yı şöyle bir karıştırdık, ne laflar not etmişiz 
   "Dost sanma, şanlı vaktinde dost olanı 
   Dost bil gamlı vaktinde elinden tutanı." 
   
   "Dünya malı elde iken, hep düşmanlar dost olur 
   Elde bir şey kalmayınca dost bile düşman olur." 
   
   "Ahlaksızlık" kaybolsa, herifi Taksim Meydanı'na dikseler, herkes tanır 
   "İşte ahlaksızlığın heykeli " 
   Herif şimdi kalkmış, ahlak üzerine vaaz veriyor, ahlaktan namustan söz ediyor insanın aklına ünlü beyit gelmez mi 
   "Bize mülhid diyenin kendinde iman olsa 
   Dahleden dinimize bari müselman olsa." 
   Türkçesi "Bize dinsiz, imansız, diyenin kendisinde iman olsa Dinimize karışan bari Müslüman olsa." 
   
   CİDDİ, derli toplu ailelerde, ailenin reisi lafta ve k ğıt üzerinde "erkek" görülse de "gizli reis" her zaman kadındır. 
   Uygun bir fıkra... 
   Adam kitapçıya gitmiş 
   "Evin reisi erkektir, adında bir kitap varmış, onu istiyorum " 
   Tezg htar başını sallamış 
   "Maalesef efendim, bizde masal kitabı yok " 
   
   GÜZEL bir kadın, sırtında çok pahalı olduğu belli bir kürkle otele girmiş, genç bir kız yanaşmış 
   "Sırtınızdaki o kürk için kaç hayvanın can verdiğini biliyor musunuz " 
   Kadın dudak bükmüş 
   "Sen de benim, bu kürkü alıp giymek için kaç hayvanın altına yattığımı biliyor musun " 
   Her şeyin bir bedeli var 
   
   İNSANI insan yapan, toplumu toplum yapan, insanlığı hayvanlıktan ayıran değerler teker teker yıkılıyor, gidiyor, yerine yenileri konulamıyor. 
   Bazılarına göre küreselleşen dünyanın gereği bunlar... 
   Yıkmak, yıkmak, yıkmak... 
   Mehmet Akif der ki 
   "Yıkmak, insanlara yapmak gibi kıymet mi verir 
   Onu en çulpa herifler de emin ol becerir. 
   Hele sen gösteriver, işte şudur kubbe diye 
   İki ırgatla iner şimdi Süleymaniye. 
   Ama gel kaldıralım, dendi mi heyhat o zaman 
   Bir Süleyman daha lazım, yeniden bir de Sinan." 
   
   YAZIYORUZ, söylüyoruz, anlatmaya çalışıyoruz da ne oluyor 
   "Men çe guyem, tamburem çe zened" diye Farsça bir deyim var 
   "Ben ne söylerim, tamburum ne çalar " 
   
      
   
</TEXT>
</DOC>
