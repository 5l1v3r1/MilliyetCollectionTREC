<DOC>
<DOCNO> 229181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/yasam/ayas.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlık parası borsası 
</HEADLINE>
<TEXT>

   Samsun'un sekiz köyünde küçük kızların normalde 3 - 5 milyar, kaçırma halinde ise 10 milyarı bulan 'başlık parası' için okuldan alındığı anlaşıldı 
      ŞENOL ÇAKIR Samsun DHA 
   
   Samsun'a 30 kilometre uzaklıkta bulunan ve taşımalı eğitim yapılan Başalan Cumhuriyet İlköğretim Okulu 5. sınıf öğrencisi S.Y. 13 , ailesi tarafından okuldan alınınca, Samsun Barosu Çocuk Hakları Komisyonu'na mektup yazdı. 
   Araştırma sonucu, Başalan, Düzardıç, İmamlar, Çamalan, Gödekli, Uluçayır, Fındıcak ve Düzören köylerinde, küçük kızların 'süt hakkı' adı altında 'başlık parası' karşılığı evlendirilmesinin gelenek haline geldiği ve bu köylerdeki 13 - 14 yaş arasındaki 72 kız öğrencinin bu nedenle okuldan alındığı belirlendi. 
   Bunun üzerine harekete geçen Milli Eğitim Müdürlüğü, öğretmen ve Çocuk Komisyonu üyeleri, velileri ikna etmek için büyük çaba harcadı. Ancak sadece S.Y. de dahil 12 kız öğrencinin okula devam etmesi sağlanabildi. 
   
   'Traktörünü satan var...' 
   Başalan köyünde yaşayan Ahmet Yılmaz, başlık parasının kaldırılması için tüm çabaların sonuçsuz kaldığını belirterek, şunları anlattı 
   "Bir kızın değeri 3 - 5 milyar lira arasında değişiyor. Erkek kaçırırsa kan davasına dönüşmemesi için rakam 7 - 10 milyar liraya kadar çıkıyor. İnsanlar traktörlerini, arsasını satıp başlık parasına dönüştürüyor." 
   Samsun Valiliği'nin velilerle ilgili soruşturması devam ediyor. 
   Okula tekrar başlamanın sevincini yaşayan S.Y. ise, kendi gibi kız öğrencilerin bilinçli olmasını istedi. Köylerde kız öğrencilerin aksine erkeklerin okuması için her türlü fedak rlığın yapıldığını anlatan S.Y., "Yaşamımızı körlüklerle geçirmeyelim. Hepimiz doktor, mühendis olalım" dedi. 
   
   'Parası benden' deyince gönderdi    Samsun Milli Eğitim Müdürü Cevdet Aydın'la Başalan İlköğretim Okulu Müdürü Nuray Yazıcıkuzu, kız öğrencilerin yeniden okula gönderilmesi için ailelere ikna turları başlattı. 
   Köylere giden Aydın, kızların okula gönderilmesi halinde her türlü kırtasiye masraflarının karşılanacağı sözü verdi. Aydın, son olarak Başalan köyünde oturan ve İlköğretim Okulu 5. ve 
   4. sınıftan alınan iki kız kardeşin babaları R.Ü.'yü 60 ziyaret etti. R.Ü., iki eşinin öldüğünden kızlarını evde ve tarlada çalışması için okuldan aldığını söyledi. 
   Ü., 1.5 saat süren çabalar sonunda bir kızını okula göndermeye razı oldu. Aydın, Ü.'ye "Diğer kızını da okula gönderirsen, bütün masraflarını karşılayacağım" sözü verince, diğer kızını da okula göndereceğini belirtti. 
   
   
</TEXT>
</DOC>
