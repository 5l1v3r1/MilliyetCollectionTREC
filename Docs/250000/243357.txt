<DOC>
<DOCNO> 243357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sontur05.html </URL>
<DATE> 2004/05/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fatih'te yangın .. 
</HEADLINE>
<TEXT>

     Fatih'te, yanarak kullanılamaz hale gelen 2 katlı gecekondunun sahibi, hafif yaralandı. 
     AA muhabirinin aldığı bilgiye göre, Balat Karabaş Mahallesi Mustafa Paşa Bostanı Sokak'taki Muhittin Yılmaz'a ait 2 katlı gecekonduda, sabah saatlerinde henüz belirlenemeyen bir nedenle yangın çıktı. 
     İhbar üzerine olay yerine gitmeye çalışan Fatih itfaiye ekipleri, araçların sokak başına rasgele park edilmesi nedeniyle yangın yerine ulaşmakta güçlük çekti. 
     Uğraşlar sonucu kendilerine yol açmayı başaran itfaiye ekipleri, tamamen alevlerin sardığı gecekondudaki yangına yaklaşık yarım saat sonra müdahale edebildi. 
     2 katlı gecekondu, itfaiyenin müdahalesine rağmen tamamen kullanılamaz hale geldi. 
     Gecekondunun sahibi Muhittin Yılmaz ise olayı hafif yaralı olarak atlattı. 
     
</TEXT>
</DOC>
