<DOC>
<DOCNO> 223853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sontur19.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çamaşır suyu içen çocuk zehirlendi... Yurttan kısa kısa... 
</HEADLINE>
<TEXT>

     Konya'nın Karatay İlçesi'nde, çamaşır suyu içen çocuk zehirlenerek hastaneye kaldırıldı. 
     Ortasinan Mahallesi Karakayış Caddesi'nde, Fatma Karaman 30 ev işleriyle uğraşırken, yalnız bıraktığı kızı Şeyma Karaman 3 şişedeki çamaşır suyunu, içme suyu zannederek içti. Şeyma Karaman'ı annesi tarafından Konya Numune Hastanesi'ne kaldırıldı. 
     Tedavi altına alınan Karaman'ın hayati tehlikesinin bulunmadığı bildirildi. 
     KAYALIKLARDAN DÜŞEN ÇOBAN ÖLDÜ 
     Osmaniye'nin Kadirli İlçesi'nde, kayalıklardan düşen çoban öldü. 
     Yeşilyayla Köyü Serpme mevkiinde, hayvanlarını otlatırken ayağı kayarak kayalıklardan düşen Muzaffer Sarıal 43 , olay yerinde hayatını kaybetti. 
     Olayla ilgili soruşturmanın sürdürüldüğü bildirildi. 
     TRAKTÖRÜN ALTINDA KALARAK ÖLDÜ 
     Tokat'ın Zile İlçesi'nde iterek çalıştırmak istediği traktörünün altında kalan kişi, hayatını kaybetti. 
     Ağcakeçili Köyü'nde, Haydar Bakan 66 , 60 ZK 488 plakalı traktörünü iterek çalıştırmak istedi. 
     Traktörün aniden üzerine doğru gelmesiyle tekerin altında kalan Bakan, olay yerinde hayatını kaybetti. 
     AYDIN'DA HAYVAN OTLATMA KAVGASI 1 YARALI... 
     Aydın'ın Koçarlı İlçesi'nde, hayvan otlatma meselesi yüzünden çıkan kavgada, 1 kişi bıçakla yaralandı. 
     Yeniköy Köyü Hürriyet Mahallesi'nde Mustafa Gümüşoğlu ile Murat Tepeli arasında hayvan otlatma meselesi yüzünden tartışma çıktı. Tartışmanın kavgaya dönüşmesi üzerine, Gümüşoğlu bıçakla Tepeli'yi yaraladı. 
     Tepeli, Aydın Devlet Hastanesi'ne kaldırılırdı. Gümüşoğlu ise, gözaltına alındı. 
     BOZDOĞAN'DA ORMAN YANGINI... 
     Aydın'ın Bozdoğan İlçesi'nde çıkan orman yangını, büyümeden söndürüldü. 
     Güre Köyü Malkupu mevkiinde tarlasındaki kuru otları yakan Sezai D, rüzgarın etkisiyle ormanlık alana sıçrayan kıvılcımlar yüzünden yangın çıkmasına neden oldu. Yangına, Bozdoğan Orman İşletme Müdürlüğüne bağlı 1 arazöz, 10 işçi ve askerler müdahale etti. 
     Kısa sürede kontrol altına alınan yangında, 2 dönüm ormanlık alan tamamen yandı. 
     Sezai D, gözaltına alındı. 
     
</TEXT>
</DOC>
