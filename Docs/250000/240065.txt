<DOC>
<DOCNO> 240065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo36.html </URL>
<DATE> 2004/05/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Trabzonspor, Romashcenko ile yollarını ayırıyor... 
</HEADLINE>
<TEXT>

     Trabzonspor'un sezon sonunda sözleşmesi sona erecek olan Belaruslu oyuncusu Maxim Romashcenko ile yolları ayrılıyor. 
     Bordo-mavili futbolcunun, bugün kulüp futbol şubesi sorumlusu Süleyman Atal ile bir görüşme yaptığı ve görüşmede anlaşma sağlayamadığı öğrenildi. 
     Gençlerbirliği maçı kadrosuna alınmayan Romaschenko, yönetim kuruluyla yaptığı görüşmede maddi olarak bir anlaşma sağlayamadığını belirterek, ''Bu akşam ülkeme gideceğim. İleride istediğim düzeyde öneri gelirse kabul ederim'' diye konuştu. 
     Öte yandan Beşiktaş maçında 1 gol atan Romaschenko'ya Arda Deri ve Avcı Evi tarafından daha önce söz verilen bir profesyonel magnum av tüfeği hediye edildi. 
     
     ŞAKAR, BELÇİKA'YA GİDİYOR 
     Trabzonspor Kulübü Asbaşkanı Nevzat Şakar'ın yarın Belçika'ya gideceği öğrenildi. 
     Şakar'ın, antrenör Hayati Palancı ile birlikte bu ülkeye gideceği ve bazı oyuncuları izleyeceği kaydedildi. 
     Trabzonspor Kulübü Yönetim Kurulu Üyesi Ömer Sarı'nın da 19 Mayıs Çarşamba günü Çek Cumhuriyeti ve Rusya'ya gideceği bildirildi. 
     
</TEXT>
</DOC>
