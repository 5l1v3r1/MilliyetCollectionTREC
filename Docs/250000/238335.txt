<DOC>
<DOCNO> 238335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sondun14.html </URL>
<DATE> 2004/05/08/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fisher Iraklı esirlere aşağılayıcı muamele yapanlar cezalandırılmalı... 
</HEADLINE>
<TEXT>

     Almanya Dışişleri Bakanı Joschka Fischer, Ebu Garib cezaevindeki Iraklı tutuklulara kötü muamele yapanların cezalandırılmalarını istedi. 
     Fischer, Der Spiegel dergisine yaptığı açıklamada, Iraklı esirlere kötü muamele yapıldığını gösteren fotoğrafların ''korkunç ve itici'' olduğunu belirterek, ''Iraklı esirlere aşağılayıcı muamele yapanlar cezalandırılmalı'' dedi. 
     Derginin haberinde, Fischer'in 10 Mayıs Pazartesi günü ABD'ye yapacağı 3 günlük ziyaret sırasında bu konuya fazla değinmek istemediği, ancak Hür Demokrat Parti FDP Genel Başkanı Guido Westerwelle'nin yanı sıra Birlik 90 Yeşiller Partisi'nden Alman hükümetinin insan hakları sorumlusu Claudia Roth ile federal meclis milletvekili Hans-Christian Ströbele'nin de, bu konunun açıkça dile getirilmesini istedikleri belirtildi. 
     
</TEXT>
</DOC>
