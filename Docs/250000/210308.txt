<DOC>
<DOCNO> 210308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/yasam/yas12.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyam ikizleri yardım bekliyor 
</HEADLINE>
<TEXT>

      KAHRAMANMARAŞ DHA 
   
   Doğdukları 25 Aralık 2000'den bu yana ailelerinden ayrı, hastanede olan Kahramanmaraşlı siyam ikizleri Ayşe ve Sema Tanrıkulu, ameliyatla ayrılmayacakları kesinlik kazanınca taburcu edildi. 
   Çukurova Üniversitesi Tıp Fakültesi Balcalı Hastanesi'ndeki doktor ve hemşirelerin her türlü ihtiyaçlarını karşıladığı ikizler, ailelerine kavuştu kavuşmasına ancak, ikizler, Kırmakaya köyündeki evlerinde yeni bir yaşam mücadelesine başladı. Köydeki zor yaşam koşulları, soğuk hava ve yetersiz beslenme ikizlerin sağlığını tehdit ediyor. 
   İkizlerin bakımını hastanedeki gibi yapmalarının mümkün olmadığını vurgulayan anne Hatice Tanrıkulu 26 , "Eşim işsiz. Devletimizin ve hayırseverlerin desteğini bekliyoruz" diyerek yardım istedi. Baba Yunus Tanrıkulu 27 ise şunları söyledi "Onlar bizim canımız. Olanaksızlıktan, üç yıldan beri hastanede ziyaretlerine bile gidemedik. Bundan sonra ne yaparız bilemiyorum. Her ne olursa olsun onlara bakmaya çalışacağım." 
   
   
</TEXT>
</DOC>
