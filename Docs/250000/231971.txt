<DOC>
<DOCNO> 231971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun44.html </URL>
<DATE> 2004/04/16/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Bush'a sinemadan yaylım ateşi Birçok film ve belgesel Ekim'i bekliyor 
</HEADLINE>
<TEXT>

     ABD'nin önde gelen bazı film yapımcılarının çektikleri filmlerle televizyon kanallarına büyük sermayeli reklamlar veren Cumhuriyetçi Parti Başkan adayı ABD Başkanı George Bush'un bu reklam kampanyasına karşı sinema salonlarında mücadele vereceği kaydediliyor. 
     ABD başkanlık seçimlerinin yapılacağı Kasım ayından önce gösterime girmesi beklenen ve Başkan Bush'u zor durumda bırakacağı tahmin edilen filmler arasında Oscar ödüllü Chris Cooper'un oynadığı ve Michael Moore'un yönettiği filmler de yer alıyor. 
     Başkanlık yarışında Bush'u zorlayacak filmler şunlar 
     ''Silver City - Gümüş Şehir'' Oscar ödüllü aktör Chris Cooper'ın rol aldığı film John Sayles tarafından yönetiliyor. ''Film, George Bush'un Texas valisi olmaya çalıştığı dönemi anlatıyor'' diyen Yönetmen Sayles, bu film münasebetiyle seçmenlerin ''demokrasiye yapılan saldırı'' hakkında bir kez daha düşüneceklerini umduğunu söyledi. 
     ''Fahrenheit 9 11 The Temperature When Freedom Burns - 9 11 Fahrenheit Özgürlüklerin Yandığı Sıcaklık''. 
     ''Bowling for Colubine'' filmiyle geçen yıl Oscar ödülü alan belgeselci-yönetmen Michael Moore'un, üzerinde çalıştığı bu belgesel filmin son rötuşlarını yapmak üzere harıl harıl edit odasında çalıştığı kaydediliyor. Filmin gösterime ilk gireceği Cannes Film Festivali'nde büyük alkış alması bekleniyor. Irak'ta savaşanların çatı tamiratı için orada olmadıklarını söyleyen Moore, ''Bunlar tüccar ve askerler ve para için oradalar'' dedi. 
     ''Bush's Brain - Bush'un Beyni'' Yine bir belgesel olan film, ABD Başkanı George Bush'un siyasi gurusu Karl Rove'un önerdiği stratejileri eleştiriyor. 
     Kasım ayına yetişemese de, Başkan Bush'un kontr-terrorizm danışmanı Richard Clarke'ın ''Against All Enemies - Bütün Düşmanlara Karşı'' isimli büyük ses getiren kitabının film hakkını alan Sony Pictures'un çekeceği film de aynı kategoride değerlendiriliyor. 
     
</TEXT>
</DOC>
