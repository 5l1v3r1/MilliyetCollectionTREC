<DOC>
<DOCNO> 229805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/spor/spo10.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da skandal 
</HEADLINE>
<TEXT>

   Erzurum Valisi Mustafa Malay'ın talimatıyla Erzurumspor'un evrakları inceleme altına alındı. Cemal Polat yönetiminin iki hakemi tatile gönderdiği ortaya çıktı 
      TOLGA ŞARDAN 

   
   Batışın hikayesi 
   ÖNCE 1. Lig'den düşen, ardından ekonomik kriz nedeniyle kapanma noktasına gelen Erzurumspor'un iç dünyasında büyük skandalların yaşandığı öğrenildi. Vali Mustafa Malay'ın talimatıyla kulübün evrakları incelemeye alındı, acı gerçekler ortaya çıktı. Cemal Polat yönetiminin, kulüp kasasından 3.4 milyar lira ödeyip, Harun Yiğit ve İbrahim Çınar isimli hakemleri tatile gönderdiği ortaya çıktı. İki hakem için 4 oda ayrıldığı tespit edildi. 
   
   Liste çok kabarık 
   MÜFETTİŞLERİN raporlarında yer alan iddialar şöyle İl Gençlik ve Spor Müdürlüğü'nde çalışan İkram Sönmez'in 400 milyonluk telefon faturasının ödenmesi. Yönetimin 2.1 milyar tutan yemek, içki ve masaj gibi giderlerinin karşılanması. Polat'ın otel konaklamalarının yaklaşık 10 milyar lira kasadan ödenmesi. Gazetecilere 250 milyonluk ödeme. Grubaç isimli futbolcunun transferinde ekstradan 77 milyarlık ödeme yapılması. 
   
   
</TEXT>
</DOC>
