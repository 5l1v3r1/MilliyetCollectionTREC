<DOC>
<DOCNO> 246101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/ekonomi/eko09.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Benetton Filistin'deki ilk yabancı marka oldu 
</HEADLINE>
<TEXT>



Benetton, Filistin'in Ramallah kentinde mağaza açtı. Benetton Türkiye'den yapılan açıklamaya göre, Ramallah kentinde açılan mağaza, ülkedeki ilk yabancı marka olma özelliğini taşıyor. Şirket önümüzdeki yıl Gazze'de de bir mağaza açmayı planlıyor. Ürünlerinin tümüyle Benetton Türkiye tarafından tedarik edildiği Filistin mağazasının, bölge için büyük önem taşıdığı belirtildi. Benetton'un, Türk pazarına giren ilk yabancı giyim markası olduğuna işaret eden Benetton Türkiye Genel Müdürü Zeynep Selgur, şunları kaydetti 
"Benetton Türkiye, Nisan 2004'te İsrail'in, şimdi de Filistin'in ürün tedariğini üstlenerek, yurtdışı faaliyetlerini Türk Cumhuriyetleri'nden sonra Ortadoğu'ya da taşımaya başladı. Bu girişimin, barış umudu içindeki Filistin'in gelişmesinde çok önemli bir adım olduğuna inanıyoruz. Benetton Türkiye olarak, bir ilki daha gerçekleştiren İtalya'nın yanında yer almaktan mutluyuz." 


</TEXT>
</DOC>
