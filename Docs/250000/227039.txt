<DOC>
<DOCNO> 227039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/guncel/gun01.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sahte dolar basan matbaaya baskın 
</HEADLINE>
<TEXT>

      SERHAT ÜNAL İstanbul 
   
   Bahçelievler'deki bir matbaada sahte para bastıkları öne sürülen 2 kişi, polisin düzenlediği operasyonla yakalandı. Mali Şube Müdürlüğü'ne bağlı ekipler, bir istihbarat sonucu Bahçelievler'deki bir matbaada sahte para basıldığını öğrendiler. Düzenlenen baskında, matbaanın sahibi Okan Onur ile azmettirdiği öne sürülen Bahri Başak gözaltına alındı. Yapılan aramalarda, 4 bin 738 adet sahte 100'lük ABD Doları, her birinde 6 adet 10'luk ABD Doları'nın ön yüzü bulunan 1683 tabaka, 100 bin 980 adet sahte 10'luk ABD Doları, 26 adet sahte 20 milyon lira, bir adet sahte 50'lik Euro, 8 adet basımı tam olarak tamamlanmamış sahte 500'lük Euro, sahte nüfus cüzdanı, 45 adet sahte çek, 14 adet sahte 10'luk ABD Doları basımında kullanılan çinko kalıp ve 22 adet film, numaratör, baskı makinesi, kesme makinesi, el pedalı, kalıp pozlandırma makinesi, para basımında kulanılan makine, sahte paraların renk ayarlamasında kullanılan toz boyalar, bir koli sahte para k ğıdı, iki bilgisayar, yazıcı, renkli fotokopi ele geçirildi. 
   Zanlılardan Başak'ın sahtecilik suçundan sabıkalı olduğu ve maddi sıkıntı çeken Onur'u sahte para basımı konusunda azmettirdiği belirtildi. Bakırköy Adliyesi'ne sevk edilen 2 kişi tutuklandı. 
   
   
   
</TEXT>
</DOC>
