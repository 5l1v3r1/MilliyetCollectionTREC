<DOC>
<DOCNO> 223588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/dunya/dun03.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'yı kızdıran Büyükelçi 
</HEADLINE>
<TEXT>

   Bak Büyükelçisi Ünal Çeviköz'ün, "Türkiye'nin Acaristan'a asker göndermeye hakkı vardır" açıklaması, Rusya'da manşete çıktı 
      CENK BAŞLAMIŞ Moskova 

   
   Bak Büyükelçisi Ünal Çeviköz'ün, "Türkiye'nin Gürcistan'a bağlı Acara Özerk Cumhuriyeti'ne asker gönderme hakkı bulunduğu"nu açıklaması, Rus basınında manşetlere çıkarken, Acar lider Aslan Abaşidze de Ankara ile Moskova'nın kendilerini korumak zorunda olduğunu söyledi. 
   Rus İnterfaks Ajansı'nın haberine göre, Çeviköz önceki gün Bak 'de gazetecilere yaptığı açıklamada, 1921 yılında imzalanan Kars Antlaşması'na atıfta bulunarak, "Antlaşmanın h l geçerli olduğunu söylemek yeterli. Bunun dışında bir yorum yapmaya gerek yok" dedi. 
   Gürcistan'ın Moskova Büyükelçisi Konstantin Kemulariya ise, Kars Antlaşması'nın geçerliliğini kaybettiğini savunarak, Acaristan'ın Türkiye'den yardım isteyemeyeceğini söyledi. Kemulariya, "Kars Antlaşması'nın süresi çoktan doldu. Türkiye - Rusya ve Türkiye - Gürcistan arasında farklı ilişkiler, farklı gerçekler var" dedi. 
   Rus basını ise Büyükelçi Çeviköz'ün açıklamalarına geniş yer ayırdı. İzvestiya haberi, "Türkiye Acaristan'a asker göndermekle tehdit ediyor" başlığıyla birinci sayfasından duyurdu. Gürcistan'da ABD ve Rusya'nın çıkarlarının da bulunduğunu belirten gazete, "Şimdi de Türk Büyükelçisi Acaristan'a asker gönderebileceklerini söylüyor. Büyük Kafkas savaşı için her zaman olduğu gibi bir Türkiye eksikti" diye yazdı. Pravda, "Acaristan'ı Türk askeri koruyacak" başlığını kullandı. 
   
   Anlaştılar, abluka kalkıyor 
   Gürcistan ve Acaristan'ı karşı karşıya getiren kriz dün yatışma yoluna girdi. Gürcistan Devlet Başkanı Saakaşvili, Acara Özerk Cumhuriyeti'ne uygulanan ekonomik ambargonun kaldırılacağını açıkladı. 
   Acar lideri Aslan Abaşidze ile Batum'da üç buçuk saat görüşen Saakaşvili, taraflar arasındaki yanlış anlamaların giderildiğini söyledi. Gürcü lider, Abaşidze ile muhaliflere yönelik baskıların son bulması, dağıtılan silahların toplanması ve Acaristan'ın mali durumuyla ilgili olarak Tiflis'e ayrıntılı bilgi vermesi konularında anlaştıklarını söyledi. 
   
   
   
</TEXT>
</DOC>
