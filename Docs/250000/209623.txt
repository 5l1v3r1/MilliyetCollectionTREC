<DOC>
<DOCNO> 209623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun34.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Parlamenter Forumu'nda "Bush doktrini" kınandı 
</HEADLINE>
<TEXT>

     Hindistan'ın Bombay kentinde düzenlenen Dünya Sosyal Forumu ile aynı anda toplanan Dünya Parlamenter Forumu, yayınladığı nihai bildiriyle ''Bush Doktrini''ni kınadı ve özellikle Asya'da nükleer silahların artmasına son vermek amacıyla çalışmalara başlanacağını bildirdi. 
     Forum yetkilisi Francis Wurtz, düzenlediği basın toplantısında, nihai bildiride, 30 ülkeden çoğunlukla sol ve çevreci partilere mensup 200 parlamenterin, ''Bush Doktrini''ni ve ''Savaş, dünyayı düzene koymak için bir araçtır'' olgusunu kınadığını belirtti. 
     Özellikle ''parlamenterlerin, nükleer silahların çoğalmasının önlenmesi için gayret göstermesinin gerektiği'' dile getirilen bildiride ayrıca, ''devlet terörü de dahil olmak üzere, terörün her türlüsü kınandı'' ve ''BM yasaları temelinde yeni bir uluslararası düzen'' önerisinde bulunuldu. 
     Dünya Parlamenter Forumu'nun bir sonraki toplantısının Brezilya'nın Porto Alegre kentinde yapılmasına karar verildi. 
     
</TEXT>
</DOC>
