<DOC>
<DOCNO> 245601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonspo03.html </URL>
<DATE> 2004/06/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Beşiktaş'ta imzalar haftabaşından itibaren atılmaya başlayacak 
</HEADLINE>
<TEXT>

     Beşiktaş'ın Futbol Şubesi'nden Sorumlu Asbaşkanı Kıvanç Oktay, transferde görüştükleri oyuncularla imzaların önümüzdeki haftadan itibaren atılmaya başlanacağını söyledi. 
     Almanya'da bulunan ve buraya futbolcu transferi için gelmediklerini belirten Oktay, AA muhabirine telefonla yaptığı açıklamada, ''Ben bugün için Bomba bir sürprizimiz var demedim. Almanya'ya ise sadece hocamız Matthaeus ile görüşmek ve fikir alışverişinde bulunmak için geldik. Transferde imzaları önümüzdeki haftadan itibaren atmaya başlayacağız'' dedi. 
     Şu an için görüştükleri birçok oyuncu bulunduğunu, ancak anlaşmanın sağlanmadığını ifade eden Oktay, ''Bitmiş bir transferimiz yok. Ayrıca bizim başlayıp da tıkanan bir görüşmemiz de yok. Hocamız ile konuştuktan sonra bazı şeyler belli olacak. Burada yabancı kontenjanımızın da yarattığı bir durum var'' diye konuştu. 
     Kıvanç Oktay, transferde kadrolarına kattıkları oyuncuları Alman teknik adamın görüşleri doğrultuda belirlediklerini vurgulayarak, Mustafa Doğan'ı da Matthaeus'un isteğiyle transfer ettiklerini sözlerine ekledi. 

     
</TEXT>
</DOC>
