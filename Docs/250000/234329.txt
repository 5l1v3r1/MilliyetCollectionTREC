<DOC>
<DOCNO> 234329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/yasam/yas08.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS, Çin'de can aldı... 
</HEADLINE>
<TEXT>

   
   Çin, ülkede iki Akut Solunum Yolu Yetmezliği Sendromu SARS vakası tespit edildiğini ve hastalardan birinin öldüğünü doğruladı. Bu vakaların başkent Pekin ve Anhui eyaletinde ortaya çıktığı kaydedilirken, Sağlık Bakanlığı iki şüpheli vakaya daha rastlandığını duyurdu. Bu açıklamanın ardından ülkedeki havalimanlarında ve sağlık merkezlerinde SARS taraması başlatıldı. Ülkeye giriş çıkış yapan uçak yolcularının sağlık kontrolleri yapılırken, isimleri ve gidecekleri yerlerin adresleri alındı. Geçen yıl özellikle Asya ülkelerini etkisi altına alan SARS, sadece Çin'de 349 can almıştı. 30 kadar ülkeye yayılan SARS, dünyada 774 kişinin ölümüne yol açmıştı. 
   
   
</TEXT>
</DOC>
