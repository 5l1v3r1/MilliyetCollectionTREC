<DOC>
<DOCNO> 214083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo10.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Erdinç İkinciliği sonuna kadar kovalayacağız... 
</HEADLINE>
<TEXT>

     Adanaspor maçında takımının galibiyet golünü atan Erdinç, Trabzonspor'un ikincilik şansını sonuna kadar kovalayacaklarını söyledi. 
     Erdinç, Adanaspor maçında çok iyi bir futbol ortaya koymamalarına rağmen maçtan galibiyetle ayrılmasını bildiklerini belirterek, ''Maç içerisinde kopukluk vardı. Ancak hocamız ile birlikte bu sorunları gidererek, daha iyi bir futbol oynayacağımıza inanıyoruz'' dedi. 
     Bu sezon bordo-mavili takımda 2. golünü attığını da ifade eden Erdinç, ''Geçen sezon boyunca 2 gol atmıştım. Bir savunma oyuncusu olarak takıma katkı sağlamak mutluluk verici'' diye konuştu. 
     Trabzonspor'un Şampiyonlar Ligi hedefini sonuna kadar kovalayacağını da kaydeden Erdinç, şöyle konuştu 
     ''İkincilik çok uzak değil. Önümüzde 14 maç var. Daha iyi bir futbol ortaya koyup iyi sonuçlar alarak rakiplerimizin puan kaybını bekleyeceğiz. Şampiyonlar Ligi için elimizden geleni yapacağız. Adanaspor maçı artık geride kaldı. Konyaspor ile hafta içinde yapacağımız maçı düşünüyoruz. Türkiye Kupası hedefimiz için bu maçtan galibiyetle ayrılmak zorunda olduğumuzu biliyoruz.'' 

     
</TEXT>
</DOC>
