<DOC>
<DOCNO> 227384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas25.html </URL>
<DATE> 2004/03/31/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Penelope Cruz teselli arıyor 
</HEADLINE>
<TEXT>

     Tom Cruise'dan geçtiğimiz günlerde ayrılan Penelope Cruz teselliyi yakın arkadaşı Halle Berry'de arıyor. 
     Hollywood’dan gelen son haberlere bakılırsa uzun süredir birlikte olduğu sevgilisi Tom Cruise’dan ayrıldıktan sonra zor günler yaşayan beyaz perdenin İspanyol güzeli Penelope Cruz, yakın arkadaşı Halle Berry’e sığındı. 
     Güzel yıldız, sürekli olarak Berry’i telefonla arayıp yakın arkadaşıyla dertlerini paylaşıyor. 
     Cruise-Cruz çifti geçtiğimiz hafta ayrıldıklarını açıklayarak hayranlarını şok etmişti. Şu sıralar son projesi "Sahara"nın çekimleri için Fas’ta bulunan "Vanilla Sky"ın başarılı oyuncusu Cruz’un Oscar’lı Berry’le en kısa zamanda bir görüşme ayarlamaya çalıştığı bildirildi. 
     Ülkemizde de büyük ilgiyle karşılanan gerilim "Gothika"nın setinde yakın arkadaş olan Cruz ve Berry’nin arkadaşlıkları tam gaz sürüyor. Güzel yıldızlara yakın bir köstebek "Sürekli iletişim halindeler ve bir an önce buluşmak istiyorlar" dedi. 
     Yeni aşk iddiası 
     Penelope Cruz’un uzun zamandır birlikte olduğu "Son Samuray"ın başarılı oyuncusu Tom Cruise’dan ayrıldıktan hemen sonra yeni filmindeki rol arkadaşı ünlü aktör Matthew McConaughey ile aşk yaşamaya başladığı bildirildi. 
     İspanyol asıllı seksi oyuncu Cruz ile yakışıklı aktör McConaughey şu sıralar "Sahara" filminin çekimleri için Fas’ta bulunuyor. Set çalışanları Cruz’un Cruise’dan ayrıldıktan sonra rol arkadaşından destek istediğini belirti. 
     
</TEXT>
</DOC>
