<DOC>
<DOCNO> 233665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/guncel/agun.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
RABİA'DAN MEKTUP VAR 
</HEADLINE>
<TEXT>

   Kocasını öldürdüğü gerekçesiyle 24 yıl ağır hapis cezasına çarptırılan Rabia, cezaevinden Milliyet'e yazdığı mektupta "Kocam 15'imde bana tecavüz etti. Ailemin şerefi için evlendim. Sonra dayak başladı" diyor 
      Gülay Fırat İstanbul 
   
   Adanalı Rabia Yoldaş'ın 27 ismi geçen yıl gazetelerin üçüncü sayfalarına, "13 yıl boyunca işkence gördüğü kocası Murat Yoldaş'ı öldürdü" haberiyle geçti. Eşini öldürdüğü gerekçesiyle 24 yıl ağır hapis cezasına çarptırılan Rabia, Adana Kozan Cezaevi'nden Milliyet'e yazdığı mektupta dramını anlatıyordu. Bir de kocasının, tecavüzcüsü olduğunu iddia ediyordu. 
   Yoldaş ailesinin kendisini 15 yaşındayken oğlu Murat Yoldaş'a istediğini yazan Rabia, sonrasını şöyle anlattı 
   "TIR şoförü babam, eşim Murat Yoldaş'ın birçok kez hırsızlık, yaralama, memura hakaret, sahte para ve alıkoyma benzeri suçtan cezaevine girdiğini öğreniyor. Yine de kibarlıkla aradaki 17 yaş farkı öne sürüp okuduğumu belirterek kibarca reddediyor. 
   
   'Ailem için evlendim' 
   Sonra işi gereği yurtdışına giden babam, anneme beni okula getirip götürmesini tembih etmiş. Bir hafta annemle gidip geldim, rahatsız bir durum olmayınca, tek gitmeye başladığım 2. gün, Murat iki arkadaşıyla beni zorla kaçırıp tecavüz etti. Ailem şik yetçi oldu, 'evleniriz' diye şik yeti geri aldırdı. Bir hafta sonra ailemin namusu ve şerefi için evlendim. 
   3 ay rüya gibiydi. Ama ailesinin tavrı ve hamile kalamayışım bu rüyayı bozdu. Ailesiyle oturuyorduk. Hamile kalana dek 6 ay, ya ailesinin hakaretlerine ya da dayaklarına maruz kaldım, ama hep sustum. Çünkü ailem bana sahip çıkmıyordu. Aylar sonra öğrendim ki, annem beni okula götürmediği için babamdan dayak yemiş ve bunalıma girip kendini asmış, ölmüştü. 
   Hangisini anlatayım size Bahçe hortumuyla saatlerce dayak yedikten sonra gidip küçük oğlum Mert'i doğurduğumu mu, babamın evinde kardeşlerimin önünde tecavüze uğradığımı mı Masada bir k se yoğurt döküldüğü için çatalı defalarca bacaklarıma batırdığını mı 
   Babamın evine çocuklarımı da alıp birçok kez gittim ama dayak atıp geri gönderdi hep. Artık dur demenin zamanı geldi diye düşünüp yavrularımla otele yerleştim. Darp raporu alıp şik yetçi oldum, boşanma davası açtım. Pek çok darp raporum ve şik yetçi olduğum davam var. Ama babam beni buldu, eve getirip dövdü, sonra Murat geldi, o da beni dövmekten tanınmaz hale getirdi. 
   
   'Anneni ben öldürdüm' 
   ... Ne yazık pazar günü Murat gizlice içeri girip bana hakaret edip vurmaya başladı. Bu sırada söylediği bir cümle ona karşı bastırmış olduğum öfkemi ortaya çıkardı. 'Annen intihar etti zannedin siz, ben öldürdüm.' Olabilir diye düşündüm, elini beline getirdiğinde korkup silahı aldım korksun, gitsin istedim olmadı. Bir el boş, sonrası gözümü yumup tetiğe dokunduklarım... Yine de onu öldürmüş olduğuma inanamadım." 
   
   Tokat atması hafif haksız tahrik sayıldı    Adana 5. Ağır Ceza Mahkemesi, 20 Şubat 2004'te verdiği kararda, Rabia Yoldaş'ı döven kocasının 1997'de mahk m olduğu, 2001'de Rabia'nın dayak nedeniyle 7 günlük rapor aldığı, 8 Temmuz 2003'te de "telefonla tehdit ve hakaret" şik yetinde bulunup boşanma davası açtığı bilgileri yer aldı. Bir gün önce kocasının eve gelme isteğini kabul eden Rabia'nın olay günü, iki çocuğunu sabah teyzelerine gönderdiği bildirildi. Mahkeme, kocasının, Rabia'ya yönelik olaydan önceki müessir fiilleri ve olay günü aksi kanıtlanamayan sanık savunmasına göre, maktulün tokat atması ve müessir fiilinin olayların bir bütünü olarak ele aldığında, sanık lehine "hafif haksız tahrik" olarak değerlendirmesi gerektiği, öldürmeyi gerektirecek ağır tahrik boyutuna ulaşmadığına karar verdi ve "kasten adam öldürmek" suçundan 24 yıla hükmetti. Rabia'nın duruşmadaki tutum ve davranışları dikkate alınarak indirim yapılmazken, Yoldaş ailesinin "taammüden cinayet" iddiasına ilişkin delil olmadığına mahkeme karar verildi. Dava temyizde... 
   
   
</TEXT>
</DOC>
