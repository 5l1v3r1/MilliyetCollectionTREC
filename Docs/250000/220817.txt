<DOC>
<DOCNO> 220817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sontur28.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli bağımsız milletvekili Kandoğan DYP'ye geçiyor... 
</HEADLINE>
<TEXT>

     Denizli Milletvekili Ümmet Kandoğan, ''DYP'ye geçip burada nefer gibi çalışacağım'' dedi. 
     Denizli'de düzenlenen toplu nikah törenine katılan Kandoğan, basın mensuplarının soruları üzerine yarın, İstanbul'da düzenlenecek törenle DYP'ye katılacağını açıkladı. 
     Kandoğan AK Parti'den istifa gerekçesini açıklarken, ''Seçim sattı mahalline girildiğinde, aday belirleme noktasında çok hatalar yapıldı. Ben bu hataların içinde olmamak için istifa ettim'' dedi. 
     Türkiye'de AK Parti'de kongrelerini yapmamış iki il teşkilatı bulunduğunu, bunlardan birinin Şanlıurfa, diğerinin de Denizli olduğunu hatırlatan Kandoğan, bunun nedeninin, kendisini tasfiye etmeye yönelik olduğunu iddia etti. Kandoğan, şöyle devam etti 
     ''Kongre yapılırsa Ümmet Kandoğan'a yakın isimler seçimi kazanacak diye görevde olan il teşkilatı alındı, yerine atama yapıldı. Aday belirleme sürecinde de bana yakın olan kişiler belediye başkan adayı gösterilmedi. Ben de bu antidemokratik uygulamayı protesto için istifa ettim.'' Kandoğan, bundan sonra siyasi hayatını DYP çatısı altında sürdüreceğini belirterek, ''DYP'de nefer gibi çalışacağım'' dedi. 
     
</TEXT>
</DOC>
