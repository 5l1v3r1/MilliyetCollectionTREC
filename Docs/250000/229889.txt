<DOC>
<DOCNO> 229889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun45.html </URL>
<DATE> 2004/04/09/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Irak'ta 1 İngiliz öldürüldü, İtalyanlar kaçırıldı mı 
</HEADLINE>
<TEXT>

     Irak'ta bir İngilizin öldürüldüğü açıklandı. 
     İngiltere Dışişleri Bakanlığından bugün yapılan açıklamaya göre, öldürülen Michael Bloss adlı İngilizin, özel güvenlik görevlisi olduğu sanılıyor. 
     Bloss'un bir Amerikan güvenlik firması için çalıştığı yönünde bilgiler bulunduğu kaydedildi. 
     
     İTALYANLAR KAÇIRILDI MI 
     İtalya Dışişleri Bakanlığı, Irak'ta 4 İtalyan vatandaşının kaçırıldığı haberini araştırıyor. 
     Dışişleri Bakanı Franco Frattini, şu ana kadar ellerine geçen bilgilere göre, Irak'ta ''kaybolan'' veya ''kaçırılan'' İtalyan vatandaşı olmadığını belirtti. 
     Irak'ta görev yapan gazeteci, uzman, sivil toplum örgütü temsilcilerinin kontrol edildiği kaydedildi. 
     Reuters haber ajansının muhabiri, Bağdat yakınlarında 4 İtalyan'ın kaçırıldığını bildirmişti. 
     
</TEXT>
</DOC>
