<DOC>
<DOCNO> 237624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur33.html </URL>
<DATE> 2004/05/05/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Baba-oğula aynı anda nikah töreni .. 
</HEADLINE>
<TEXT>

     Şanlıurfa'nın Suruç İlçe Kaymakamlığı'nca, nikahsız yaşayan 27 çifte resmi nikah kıyıldı. 
     Suruç Öğretmenevi'nde gerçekleştirilen törende, Onbir Nisan Beldesi'nde çiftçilikle uğraşan baba-oğul İbrahim ve Mehmet Deniz'e aynı anda resmi nikah kıyıldı. 
     İbrahim Deniz 4 yıldır imam nikahıyla birlikte yaşadığı Fadile Deniz ile nikah masasına otururken, Mehmet Deniz'de 3 yıldır birlikte yaşadığı, 1 çocuğunun annesi Hatice Deniz ile resmi nikah kıydırdı. 
     Çiftlerin şahitliklerini Kaymakam Mahmut Nedim Tuncer ve Onbir Nisan Belediye Başkanı Mithat Kılıç yaptı. 
     İbrahim Deniz, maddi durumları iyi olmadığı için şimdiye kadar resmi nikah yaptırmadıklarını belirterek, kaymakamlığın daveti üzerine bu kararı aldıklarını söylediler. 
     Daha sonra Kaymakam Tuncer, nikahı kıyılan çiftlere, birer çeyrek altın armağan etti. 
     
</TEXT>
</DOC>
