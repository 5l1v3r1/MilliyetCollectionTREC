<DOC>
<DOCNO> 223554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur24.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka nakil aracı soyuldu 
</HEADLINE>
<TEXT>

     Düzce'nin Akçakoca İlçesi'nde bir bankanın para nakil aracı soyuldu. 
     Edinilen bilgiye göre, para nakil aracı saat 14.45 sıralarında Akçakoca Şifalısu mevkiinde kar maskeli 3 kişi tarafından pompalı tüfeklerle durduruldu. Olayda nakil aracını korumakla görevli Ergin Koşar, soygunculara müdahale etmek istedi. Çıkan silahlı çatışmada Koşar, başından yaralandı. 
     Soyguncular, araç şoförü ve güvenlik görevlisini etkisiz hale getirerek nakil aracında bulunan yaklaşık 100 milyar lirayı alarak beyaz renkli bir araçla araçla olay yerinden uzaklaştı. 
     Düzce emniyet ve jandarma birimleri, çevre il ve ilçelerle irtibat kurarak şüpheli aracı ve soyguncuları yakalamak için çalışmalarını sürdürüyor. 
     Bu arada, Akçakoca Devlet Hastanesi'ne kaldırılan Koşar'ın sağlık durumunun ciddiyetini koruduğu bildirildi. 
     
</TEXT>
</DOC>
