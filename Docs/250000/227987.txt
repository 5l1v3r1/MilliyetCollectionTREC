<DOC>
<DOCNO> 227987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonsiy31.html </URL>
<DATE> 2004/04/02/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Başkan Alişan ve 7 yönetici kefaletle serbest bırakıldı 
</HEADLINE>
<TEXT>

     Mali polis tarafından önceki gün gözaltına alınan Sakarya Esnaf ve Sanatkar Odaları Birliği SESOB Başkanı Hasan Alişan ile 7 yönetici kefaletle, 15 yönetici de Savcılık tarafından serbest bırakıldı. 
     AA muhabirinin aldığı bilgiye göre, Kaçakçılık ve Organize Suçlarla Mücadele Şubesi'nce yürütülen operasyonda gözaltına alınan Alişan ile Birliğin eski ve yeni yöneticisi 22 kişi, bugün adliyeye sevkedildi. 
     Görevi kötüye kullanmakla suçlanan yöneticilerden 15'i, Savcılık'taki ifadelerinin ardından serbest bırakıldı. 
     Çıkarıldıkları mahkemece tutuklanan Başkan Hasan Alişan ile Osman Akcan, Esat Balkan, Tanju Balcı, Muzaffer Cengiz, Özcan Bektaşoğlu, Muhittin Kılıç ve Fazlı Demirci de 3'er milyar lira kefaletle serbest kaldı. 
     Kaçakçılık ve Organize Suçlarla Mücadele Şubesi, geçen yıl da SESOB'a baskın düzenlemiş, kurumun tüm belgeleri ile bilgisayarlarına el konulmuştu. 
     Baskın sonrasında ifadesine başvurulduktan sonra serbest bırakılan oda yöneticileri, el konulan evrak ve bilgisayarlardaki bilirkişi incelemesinin bitmesinin ardından, önceki gün tekrar gözaltına alınmışlardı. 
     
</TEXT>
</DOC>
