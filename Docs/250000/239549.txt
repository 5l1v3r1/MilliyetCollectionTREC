<DOC>
<DOCNO> 239549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/ekonomi/eko05.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakime 155 - 275 milyon zam 
</HEADLINE>
<TEXT>


9 bin hakimin maaşına 15 Mayıs'ta yüzde 5.6 ile yüzde 28.2 oranları arasında zam yapılacak. Zam, bütçeye yıllık 34.5 trilyon yük getirecek 

ANKARA Milliyet 

Geçim sıkıntısı nedeniyle 'vicdanlarıyla cüzdanları' arasında kaldıklarını sık sık vurgulayan hakimlerin maaşına 15 Mayıs'ta 155 - 275 milyon lira arasında zam yapılacak. Yargıda görevli memurlara da ayda 50 saati aşmayacak şekilde mesai karşılığı 50 - 65 milyon lira ödenecek. 9 bin hakim ve savcıların maaşına yüzde 5.6 - 28.2 zam öngören yasa tasarısı dün TBMM Plan ve Bütçe Komisyonu'nda kabul edildi. Zammın bütçeye ek yükü ayda 2.9 trilyon, yılda 34.5 trilyon olacak. 
Yeni düzenlemeyle Anayasa Mahkemesi, Yargıtay, Danıştay, Sayıştay başkanlarının maaşları 3 milyar 247 milyon 900 bin lira olacak. 
Hakim adayının eline, 154 milyon 750 bin liralık zamdan sonra, 988 milyon 850 bin lira maaş geçecek. 
Fazla mesai Anayasa Mahkemesi, Yargıtay ve Danıştay ile ceza ve infaz kurumları hariç, Adalet Bakanlığı merkez ve taşra teşkilatı kadrolarında 657 Sayılı Devlet Memurları Kanunu'na tabi olarak çalışan personele uygulanacak. 




</TEXT>
</DOC>
