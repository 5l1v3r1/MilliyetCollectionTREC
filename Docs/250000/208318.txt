<DOC>
<DOCNO> 208318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun23.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova, Euro kalpazanlarının pazarı oldu 
</HEADLINE>
<TEXT>

     Kosova'da, sahte Euro banknotlara sıkça rastlandığı belirtildi. 
     Kosova Maliye Bakanlığı yetkililerinden Agron Dida, Kosova'da en çok sahte 200 ve 50 euroluk banknotlara rastlandığını belirtirken, 100, 20 ve 5 euro değerindeki sahte paralara ise daha az rastlandığını katdetti. 
     BM Polis Gücü UNMİK Polisi Sözcüsü Derek Chapell, sahte euroların genelde Bulgaristan'dan ve başka ülkelerden Kosova'ya sokulduğunu kaydederek, 2002 yılında yaklaşık 25 bin sahte euro ele geçirildiğine, yakalanan kalpazanların ise hepsinin Arnavut olduğuna dikkat çekti. 
     UNMİK Sözcüsü, geçen yıl sınıra yakın Kaçanik kasabasında, bir Makedon uyruklunun üzerinde sahte 12 bin 500 Euro bulunduğunu da hatırlattı. 
     UNMİK Polisi yetkilileri aynı zamanda, sahte euroların kalpazanlar tarafından alışveriş sırasında kullanıldığını, fakat bu paraların Kosova'da üretildiğine inanmadıklarını kaydediyorlar. 
     
</TEXT>
</DOC>
