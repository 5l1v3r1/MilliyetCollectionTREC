<DOC>
<DOCNO> 239789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur23.html </URL>
<DATE> 2004/05/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Marmaris'te "temiz lise" operasyonu .. Liselilere uyuşturucu satıyorlardı 
</HEADLINE>
<TEXT>

     Marmaris'te düzenlenen operasyonda, ''lise öğrencilerine uyuşturucu madde ve hap temin ettikleri'' iddiasıyla 2 kişi yakalandı. 
     Alınan bilgiye göre, Marmaris Emniyet Müdürlüğü Kaçakçılık ve Organize Suçlarla Mücadele Büro Amirliği ekipleri, Marmaris Cumhuriyet Başsavcısı Alim Taş'ın talimatıyla ''Temiz Lise'' ismiyle operasyon başlattı. 
     Operasyonda, okul önlerinde öğrencilere uyuşturucu madde ve hap temin eden, daha önce aynı suçtan sabıkalı Yahya Cucuk 29 ile ''dağıtıcı ve içici'' lise öğrencisi E.A. 19 gözaltına aldı. 
     Zanlıların verdiği bilgilerden, Sabancı Lisesi'nden 10, diğer liselerden ise 5 olmak üzere 15 öğrencinin uyuşturucu madde bağımlısı olduğu ortaya çıktı. Bu öğrencilerin ailelerine tedavi edilmeleri için bilgi verildi. 
     Yaklaşık 2 aydır takip edilen Yahya Cucuk'un, Sabancı Lisesi yakınında öğrenci E.A'ya esrar, ecstacy ve sentetik hap verirken kameralarla tespit edilip, suçüstü yakalandığı bildirildi. 
     Emniyetteki işlemlerinin ardından adliyeye sevk edilen zanlılar, tutuklanarak cezaevine gönderildi. 
     
</TEXT>
</DOC>
