<DOC>
<DOCNO> 227749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonyas19.html </URL>
<DATE> 2004/04/01/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Kalp krizi riskini tahmin eden bilgisayar programı... 
</HEADLINE>
<TEXT>

     Avrupa Kardiyoloji Derneği'nin ESC , kişilerin 10 yıl içindeki kalp krizi ve inme riskini tahmin etmeye yardımcı olabilecek yeni bir bilgisayar programı geliştirdiği bildirildi. 
     ESC'nin geliştirdiği ''HeartScore'' isimli programın, tansiyon, kolesterol, yaş, cinsiyet, sigara kullanımı gibi kişisel verileri değerlendirerek, risk tahmini yapabildiği belirtildi. 
     Program, toplam riski gösteren yazılı risk kartlarının aksine, doktorun ve hastanın değişen risk faktörlerini görmesine imkan tanıyor. Örneğin, bir hasta sigarayı bırakırsa bu değişiklik programa yansıtılıyor. 
     ESC Başkanı Profesör Jean-Pierre Bassand, ''HeartScore, doktorların hastalarıyla risk faktörlerini tahmin etmeleri ve tartışmalarına yardım eden çok iyi bir araç'' dedi. 
     Bassand, kardiyovasküler hastalıkların Avrupa'da en yaygın ölüm nedeni olduğunu söyleyerek, geliştirilen programın hastalığın önlenmesi ya da en azından ertelenmesi için yararlı olabileceğini belirtti. 
     Doktorların bu programı, ESC'nin internet sitesi ''www.escardio.org HeartScore'' adresinden ücretsiz indirebileceği kaydedildi. 
     
</TEXT>
</DOC>
