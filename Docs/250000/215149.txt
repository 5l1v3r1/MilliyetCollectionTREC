<DOC>
<DOCNO> 215149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko11.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Taftneft'ten Tüpraş açıklaması... 
</HEADLINE>
<TEXT>

     Tataristan Cumhuriyeti Türkiye ResmiTemsilcisi Ramil M. Mavlyutov, Tatneft'in, Tüpraş özelleştirmesine talip olurken ulusal ve uluslararası tüm hukuki ve yasal koşulları dikkate aldığını belirterek, ''Kaldı ki, Tüpraş gibi Rusya'nın yurtdışındaki en büyük yatırımı olacak bir yatırım kararının alınmasında hukuka aykırı bir uygulama zaten düşünülemez'' dedi. 
     Mavlyutov, Tatneft'in bazı küçük ortaklarının Tüpraş'ın satın alınması kararına olumsuz yaklaştıkları yönünde bazı basın organlarında çıkan haberler üzerine bir açıklama yaptı. 
     Ramil Mavlyutov, Tatneft'in yüzde 31'inin Tataristan devletine aitolduğunu belirterek, şöyle dedi 
     ''Tatneft halka açık bir kuruluştur. Tatneft hisselerinin yüzde 20'si New York, Londra ve Frankfurt borsalarında işlem görmektedir. Kalan hisselerin bir bölümü çalışanlara aittir. Diğer bölümü ise Moskova Borsası'nda işlem görmektedir. 
     Halka açık bir şirket olarak Tatneft'in büyük ortaklarının yanı sıra onbinlerce küçük ortağı bulunmaktadır. İsteyen herkes borsalar kanalıyla Tatneft hisse senedine sahip olabilir, alıp satabilir. Hissesenedi sahibi olarak her hissedarımızın da Tatneft'in kararları üzerine söz söyleme, görüş bildirme, ihtiyaç duyması halinde hukuki yollara başvurma hakkı bulunmaktadır.'' Bir dünya şirketi olarak Tatneft yönetiminin, stratejik kararlar başta olmak üzere tüm kararlarını alırken muhakkak Tatneft Hukuk Bölümü'nün bilgi ve görüşüne başvurduğunu, ulusal ve uluslararası ölçekli tüm anlaşmalarını da yine aynı çerçevede yaptığını vurgulayan Mavlyutov, şunları kaydetti 
     ''Tüpraş özelleştirmesi konusunda Tatneft'in almış olduğu karar dayine aynı çerçevededir. Tatneft, Tüpraş özelleştirmesine talip olurken, ulusal ve uluslararası tüm hukuki ve yasal koşulları dikkate almıştır. Kaldı ki, Tüpraş gibi Rusya'nın yurtdışındaki en büyük yatırımı olacak bir yatırım kararının alınmasında hukuka aykırı bir uygulama zaten düşünülemez. 
     Tatneft yönetiminin almış olduğu kararlara karşı, aksi yönde görüşü bulunan ortaklarımız için hukuki yollar her zaman açık olmuştur. Tatneft'in bu konuda hiçbir endişesi bulunmamaktadır. 
     Tüpraş projesini, gelecek stratejilerinin en önemli unsurları arasında gören Tatneft, tüm tarafların yararına olduğuna inandığı bu sürecin en iyi şekilde sonuçlandırılması yönünde üzerine düşeni yerinegetirmenin gayreti içindedir.'' 
     
     TATNEFT 
     1943 yılında kurulan Tatneft, 61 yıllık tarihiyle Rusya'nın en köklü şirketleri arasında yer alıyor. Yıllık 5 milyar doların üzerinde cirosuyla Tatneft, Rusya Federasyonu'nun 6'ncı büyük petrol şirketi, en büyük 10 sanayi kuruluşundan birisi durumunda. 120 bin çalışanıyla,yıllık 25 milyon ton ham petrol üreten Tatneft'in ikisi Rusya'da, biriUkrayna'nın en büyük rafinerisi olmak üzere, 3 adet rafinerisi bulunuyor. Rafinerilerin toplam yıllık işleme kapasitesi 18 milyon tondüzeyinde. Avrupa ve dünyanın pek çok ülkesine ham hetrol ihraç eden Tatneft, üretiminin yüzde 40'ını ihraç ediyor. Tataristan devleti, yüzde 31 oranındaki hissesiyle Tatneft'in ana hissedarı durumunda. Bu nedenle, Tataristan Başbakanı aynı zamanda Tatneft'in Yönetim Kurulu Başkanlığı'nı da yürütüyor. 
     
</TEXT>
</DOC>
