<DOC>
<DOCNO> 239052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko31.html </URL>
<DATE> 2004/05/11/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Sanayi Bakanı Coşkun Ekonomide endişe edecek bir durum yok 
</HEADLINE>
<TEXT>

     Sanayi ve Ticaret Bakanı Ali Coşkun, Türk ekonomisinde şu anda endişe edecek bir durum olmadığını bildirdi. 
     Coşkun, İstanbul Üniversitesi İÜ Teknoloji Geliştirme Merkezi'nin açılışı sırasında gazetecilerin sorularını yanıtladı. 
     ''Piyasadaki dalgalanmalar için bir önlem almayı düşünüyor musunuz '' sorusu üzerine Coşkun, önlemi piyasanın kendisinin aldığını, rekabete açık serbest piyasa şartlarında ekonominin kendi dinamiklerini oluşturduğunu, dengesini kurduğunu kaydetti. 
     Ali Coşkun, ''Onun için Hükümet herhangi bir şekilde müdahale etmeyecektir. Zaten endişe edecek bir durum yok. Makro ekonomik dengeler kurulmuştur. Sadece dış ticaret açığı, sadece dövizdeki oynamayla ekonomiye müdahale olmaz. Bir bütün olarak ele alındığında, Türk ekonomisinde şu anda endişe edecek bir durum yok'' diye konuştu. 
     
</TEXT>
</DOC>
