<DOC>
<DOCNO> 201453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/dunya/dun01.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimin kilidi Annan Planı 
</HEADLINE>
<TEXT>

   SEFA KARAHASAN Lefkoşa 

   
   KKTC'deki tarihi seçimlerde 7 siyasi parti yarışıyor. Partilerin yarışında, Annan Planı'na ilişkin politikalar, kilit noktayı oluşturuyor. Seçimde bir tarafta, "Annan Planı müzakere edilir" diyen partiler, diğer tarafta, "Bu plan müzakere zemini oluşturmaz" diyen partiler yer alıyor. Seçime katılacak olan partilerin politikaları ve sloganları şöyle 
   
   UBP Sağduyuya oy ver 
   Ulusal Birlik Partisi UBP 
   Lideri Başbakan Derviş Eroğlu. 
   Politikası "Annan Planı kabul edilemez, plan iki kesimliliği, Türkiye'nin garantörlüğünü, Türk halkını yok sayıyor. AB'ye girmek ancak Türkiye ile birlikte mümkün olabilir." 
   Sloganları "Ulusal Birlik toprağa sahip çıkmaktır", "Sağduyuya oy ver." 
   
   DP Gelecek biziz 
   Demokrat Parti DP 
   Lideri Devlet Bakanı ve Başbakan Yardımcısı Serdar Denktaş. 
   Politikası "Annan Planı, ancak büyük değişiklikler yapılırsa müzakerelere temel olabilir. Cumhurbaşkanı Denktaş görüşmeciliğe devam etmeli." 
   Sloganları "Toprak ve mülk mühimdir. Annan Planı buna ne der ", "Gelecek biziz." 
   
   CTP - BG Avrupa göründü 
   Cumhuriyetçi Türk Partisi - Birleşik Güçler CTP - BG 
   Lideri Mehmet Ali Talat. 
   Politikası "Annan Planı çerçevesinde Kıbrıs sorunu çözülebilir. Cumhurbaşkanı Denktaş görüşmecilikten alınmalı. Avrupa Birliği'ne yakınız." 
   Sloganları "Avrupa göründü", "Yeni bir Kıbrıs için CTP - BG", "Talat görüşmeci." 
   
   BDH Baharda Avrupa 
   Barış ve Demokrasi Hareketi BDH 
   Lideri Mustafa Akıncı. 
   Politikası "Annan Planı temelinde bir çözüm, Kıbrıs için en iyi fırsat. 1 Mayıs'a kadar bu sorun çözülmeli, aksi takdirde Türkiye'nin başı ağrır." 
   Sloganları "Mevsimi geldi artık", "Baharda Avrupa", "Kıbrıs Türkü'nün onurlu sesi." 
   
   ÇABP Statüko tumba 
   Çözüm ve Avrupa Birliği Partisi ÇABP 
   Lideri Kıbrıs Türk Ticaret Odası Başkanı Ali Erel. 
   Politikası "Annan Planı temelinde çözüm olmalı." 
   Sloganları "Statüko tumba, hoş geldin Avrupa", "Yeni dinamikler, yeni vizyon", "Baharda 200 bin yeni Avrupalı." 
   
   MBP Çözüm 
   Milliyetçi Barış Partisi MBP 
   Liderleri Ertuğrul Hasipoğlu ve Ali Rıza Görgün Parti, Adalet ve Barış Partisi ile Milliyetçi Adalet Partisi'nin ittifakıyla kuruldu . 
   Politikası "Annan Planı değişmeli, bu haliyle kabul edilemez." 
   Sloganları "Sessiz çoğunluğun sesi", "Çözüm." 
   
   KAP Toparlanın geliyoruz 
   Kıbrıs Adalet Partisi KAP 
   Lideri Oğuz Kalelioğlu. 
   Politikası "Annan Planı kabul edilirse Kıbrıs Türk halkı yok olur." 
   Sloganları "Toparlanın geliyoruz", "Ne soyguncular ne Annancılar", "Anavatan olmadan asla", "Bir geminin tek kaptanı olur." 
   
   
</TEXT>
</DOC>
