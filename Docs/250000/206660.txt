<DOC>
<DOCNO> 206660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/ekonomi/eko01.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine tedbir paketi 
</HEADLINE>
<TEXT>

   Asgari ücret ve emekli zammı nedeniyle ihtiyaç duyulacak 4.5 katrilyon lira için ek gelir bulunması gerekecek. Bunun için tedbir paketi hazırlanacak 
      Ahmet Erhan Çelik 
   
   Asgari ücretliler ile emeklilere yapılan zamlar 4.5 katrilyon liraya ulaşabileceği belirtilen "kararlarını" gündeme getirdi. Uluslararası Para Fonu IMF "informel" bir dille "tedbirler karara dönüşmeden 7'nci gözden geçirme görüşmelerine gelmeyeceğiz" mesajı gönderdi. 
   "Ne yapacağız, henüz bilemiyoruz" diyen ekonomi bürokratları, bugünden itibaren merkezi toplantılara başlayacak. Milliyet'e bilgi veren Hazine ve Maliye yetkilileri asgari ücretli ve emekli zamlarının "bütçede yerinin olmadığını" belirtirken "Kesinlikle ek tedbire ihtiyaç var. Ancak ne henüz hükümetten bize talimat geldi, ne de biz somut bir çalışma başlattık. Halen kafalarda parça bölük bazı seçenekler var" dedi. Yetkililer, şöyle konuştu "Henüz emekli zamlarının yük hesabı çıkmadı. Asgari ücretten dolayı bütçeye 1.5 katrilyon liraya yakın yük gelecek. Emekliler ilgili seçeneklerin ortalamalarına göre toplam ek finansman ihtiyacı 4.5 katrilyon liraya çıkabilir. Tedbirler ya ek gelir ya da bütçe kısıntlarını içerecek. Ancak bütçede kısılabilecek yer kalmadı. Emanet hesapları bile 2004'e aktardık." 
   
   IMF "gelmem" diyor 
   IMF'yle 15 Ocak'ta başlatılması planlanan gözden geçirme müzakerelerinde takvimin kayacağı şimdiden belli oldu. "Önce tedbir alın, öyle gelelim" diyen IMF, bugüne kadar gözden geçirme müzakerelerine gelmek için resmi yazışmada bulunmadı. Ekonomi bürokrasisindeki h kim görüş de "Hazır olmadan IMF'yi çağırmayalım" şeklinde formüle ediliyor. Genel ve katma bütçenin geçici sonuçları ile Hazine finansmanının yılsonu hesapları henüz netleşmedi. Bu rakamların Ocak ayının 3'üncü haftasında belirleneceği, IMF görüşmelerindeki sarkmanın bu nedenle doğal karşılanması gerektiği belirtiliyor. 
   
   Emekli müjdesini Erdoğan verecek    SSK ve Bağ - Kur emekli ücretlerine yapılacak zam, bugün toplanacak AKP grubunda Başbakan Recep Tayyip Erdoğan tarafından açıklanacak. Bakanlar Kurulu'ndan sonra açıklama yapan Hükümet Sözcüsü ve Adalet Bakanı Cemil Çiçek, kurulda SSK ve Bağ - Kur emekli ücetlerini 2004 yılında yapılacak zam oranı ile ilgili bir değerlendirme yapıldığını belirterek, konuyla ilgili gece son bir değerlendirme yapılacağını söyledi. Çiçek, emekli zammıyla ilgili açıklamanın AKP grup toplantısında Başbakan Erdoğan tarafından yapılacağını kaydetti. 
   Edinilen bilgiye göre Bakanlar Kurulu'nda öncelikli olarak alternatifli öneriler ele alındı. Erdoğan Hazine Müsteşarlığı, Maliye ve Çalışma bakanlıkları bürokratlarının bir araya gelip çalışma yapmalarını ve kendisine en uygun rakamı bildirmesini istedi. Bu amaçla dün önce bürokratların, ardından ilgili bakanların gece geç saatlere kadar yaptığı toplantıda alternatifler ikiye indirildi. Buna göre, Bağ - Kur ve SSK emeklilerine ilk altı ay için yüzde 6, ikinci altı ay için yüzde 6 ve birinci altı ay için yüzde 10, ikinci altı ay için yüzde 10 şeklinde iki alternatif öne çıktı. Bakanların özellikle 6 6 alternatifi üzerinde yoğunlaştıkları öğrenilirken, Erdoğan'a da bu rakamın iletilmesi bekleniyor. 
   
   
</TEXT>
</DOC>
