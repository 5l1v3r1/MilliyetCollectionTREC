<DOC>
<DOCNO> 230805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/siyaset/siy01.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük şüphe .. 
</HEADLINE>
<TEXT>

   Rumların 'AB'ye tek başına girme' planıyla referandumu erteleme girişimi üzerine harekete geçen Ankara'dan, Annan'a mesaj Referanduma sahip çık 
   
   Kıbrıs Rum Yönetimi'nde iktidar ortağı AKEL'in de beklentilerin aksine referandumun ertelenmesi yönündeki talebi üzerine Türkiye, Birleşmiş Milletler ile acil temasa geçerek, "Referandumu erteletmeyin" uyarısında bulundu. 
   Rum lider Papadopulos'un "ret" çağrısı, AKEL'in referandumun ertelenmemesi halinde "hayır" oyu kullanılacağını açıklaması, plan içeriğini Türk tarafı aleyhine değiştirme hesabı olarak yorumlandı. Ankara'ya, AKEL'in çıkışının "1 Mayıs'ta AB'ye tek başına girme manevrası" anlamına geldiği duyumları geldi. 
   
   De Soto'ya sert uyarı 
   BM kulislerinde "Madem Papadopulos da, AKEL de, Denktaş da erteleme istiyor, o zaman olur" yönünde temaslar yapılması üzerine, harekete geçen Dışişleri Müsteşarı Uğur Ziyal, Annan'ın Kıbrıs Temsilcisi De Soto'yu arayarak, şunları söyledi "Türkler referandum hazırlığı yapıyor. Rumlarda hazırlık görünmüyor. Rum liderler referandumun ertelenmesine yönelik talepler öne sürüyor. New York'ta başlattığınız sürece sahip çıkın ve referandumun zamanında yapılmasını sağlayın." 
   Ziyal, "İyi niyetli değiller. Hedefleri, Güney'in Türkler olmadan 1 Mayıs'ta tek başına AB'ye girmesi" mesajını da verirken, Dışişleri Bakanı Gül şunları söyledi "Rumların tek başına AB'ye girmesi her şeyi tıkar. Önemli olan referandumun 1 Mayıs'tan önce yapılması."n UTKU ÇAKIRÖZER 
   
   Rum tarafı 'hayır' derse    Referandumda Rumların 'hayır', Türklerin 'evet' demesi, Türkiye ve KKTC'ye şunları sağlayacak 
   "Sorun Türkiye" izlenimi kaybolacak. AB'den müzakere tarihi alınması kolaylaşabilecek. 
   Rumların AB' de Türkiye aleyhine tavır almalarına AB izin vermeyecek. 
   Rumların, 'Türkiye işgalci' suçlamasını çürütecek. 
   Tanınma kararı çıkabilecek. 
   KKTC'ye ambargo hafifletilebilecek. 
   Birçok ülkede KKTC temsilciliğine izin verilecek. 
   KKTC Futbol Takımı uluslararası müsabakalara katılabilecek. 
   
   'Erdoğan kandırıldı'    ANKARA Milliyet 

   KKTC Cumhurbaşkanı Rauf Denktaş, Başbakan Recep Tayyip Erdoğan'ın Kıbrıs konusunda kandırıldığını öne sürdü. Habertürk'te önceki akşam konuşan Denktaş, hükümetin göreve gelir gelmez sorunun çözülememesinin suçunu kendilerine attığını söyledi. Denktaş, "Yunanistan, Türkiye'nin teslim olmasını istiyor. Türkiye AB'ye girmek için Yunanistan'ın her istediğini yapmak zorunda mı " dedi. Annan Planı'na ilişkin Türk hükümetine her bilginin verilmediğini de savunan Denktaş, "Türk hükümetiyle mücadele haddim değil" diye konuştu. Başbakan Recep Tayyip Erdoğan ise, Japonya'da gazetecilerin sorularını yanıtladı, Denktaş'ın sözlerine ilişkin olarak, "Ben söylenmesi gerekenleri söyledim" şeklinde konuştu. 
   
   
   
</TEXT>
</DOC>
