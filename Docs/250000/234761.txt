<DOC>
<DOCNO> 234761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/siyaset/siy10.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Normal olan, taşımasız eğitim 
</HEADLINE>
<TEXT>


BAHAR ATAKAN Ankara 


Milli Eğitim Bakanı Hüseyin Çelik, sekiz yıllık kesintisiz ve zorunlu eğitimin 12 yıla çıkarılmasının AKP'nin parti programında bulunduğunu, ancak Türkiye'nin henüz buna hazır olmadığını söyledi. Sekiz yıllık eğitimi taşımalı sistemden kurtarmadan, zorunlu eğitimi 12 yıla çıkarmanın mümkün olmadığını kaydeden Çelik, "Bu, bütün köylerde lise dahil eğitim yapılması demek. Türkiye buna hazır mı " dedi. Taşımalı sistemin, sekiz yıllık eğitime geçilmesiyle zaruretten doğduğunu anlatan Çelik, "Taşımalı eğitimi bugünkü şartlarıyla devam ettiremezsiniz. Dünyanın hiçbir yerinde böyle gariplik yok. Kademeli şekilde zaruretlerden doğan durumu ortadan kaldırıp normalleştirirsiniz. Normal olan, taşımasız eğitimdir" dedi. 



</TEXT>
</DOC>
