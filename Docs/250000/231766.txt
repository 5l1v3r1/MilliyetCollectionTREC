<DOC>
<DOCNO> 231766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur04.html </URL>
<DATE> 2004/04/15/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çanakkale'de üniversite öğrencileri arasında kavga 3 yaralı 
</HEADLINE>
<TEXT>

     Çanakkale'de üniversite öğrencileri arasında çıkan kavgada 3 kişi yaralandı. 
     AA muhabirinin aldığı bilgiye göre, 18 Mart Stadyumu önünde gece karşılaşan iki grup öğrenci arasında tartışma çıktı. Tartışma, kısa sürüde kavgaya dönüştü. Kavgada Muharrem Durmaz, Emre Akyüz ve Harun Güven adındaki 3 öğrenci hafif yaralandı. Yaralı öğrenciler, Çanakkale Devlet Hastanesi'nde tedavi altına alındılar. 
     Devlet Hastanesi önünde toplanan bir grup öğrenci adına basın açıklaması yapan Çanakkale Ülkü Ocağı Başkanı Evren Yalçın, üniversitenin çeşitli olaylara karıştırılmak istendiğini ileri sürerek, ''3 arkadaşımız, yolda yürüdükleri sırada yaklaşık 15 kişilik bir grubun saldırına uğradı. Biz bu tür olayları artık istemiyoruz'' dedi. 
     Yalçın, olayla ilgili olarak gerekli yerlere suç duyurusunda bulunacaklarını kaydetti. 
     
</TEXT>
</DOC>
