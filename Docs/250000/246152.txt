<DOC>
<DOCNO> 246152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/spor/spo05.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal tatlı sert 
</HEADLINE>
<TEXT>



Üstü kapalı uyardı 
MİLLİ Takım Teknik Direktörü Ersun Yanal, uzakdoğu kamp döneminde futbolcuların performansından memnun olduğunu belirtmesine rağmen özellikle son Güney Kore maçı sonrası bazı oyunculara üstü kapalı mesaj gönderdi. Yanal'ın futbolcularına, "Çok ofansif oynuyoruz. Rakibi kendi sahasında hapsetmek güzel. Ancak aynı şekilde savunmamıza da önem vermeliyiz" dediği öğrenildi. 

'Defansı unutmayın' 
BU sistemi oturtmaları halinde hiçbir rakip karşısında zorlanmayacaklarını belirten Yanal, "Ancak sizler zaman zaman defansı unutuyorsunuz. Rakip hatayı affetmez. Bundan sonra bir hazırlık maçı daha oynayacağız. Orada sizleri daha hazır görmek istiyorum" ifadelerini de kullandı. Bu arada futbol hayatını Japonya'da sürdüren Alpay'ın, Seul Havalimanı'nda karşılaştığı Ay-Yıldızlı kafileyi görmezden gelmesi tepki çekti. 

Yayın uyarısı 

NECMİ KEPÇETUTAN 

'Seçim beklenmesin' 
KULÜPLER Birliği, Futbol Federasyonu yasasının henüz Cumhurbaşkanlığı tarafından onaylanmaması ve tasarının veto edilmesi olasılığı karşısında kulüplerin mağdur olmaması için naklen yayın ihalesinin Haluk Ulusoy federasyonu tarafından yapılmasını istedi. Kulüpler birliği söz konusu kararını da yazılı olarak federasyona iletti. 

'Zarar büyük olur' 
CEMAL Aydın, yönetimlerde sürekliliğin esas olduğunu, ihalenin gecikmesinin büyük zararlara yol açacağını belirtti. Aydın, "Genel kurul ve seçim tarihi h l belirsiz. Biz ihalenin acilen yapılmasını ve kulüplerin transfer döneminde ilk taksitlerini almasını istiyoruz. Yayın gelirlerinin dağılımı konusu ise bir sonraki adımdır" dedi. 

Yılmaz'dan tepki 


Aktuğ'a cevap verdi 
FUTBOL Federasyonu başkanlığı için adaylığını açıklayan Mehmet Ali Yılmaz, Trabzonspor Kulübü Başkanı Atay Aktuğ'un, bu olaydan neden bu kadar rahatsızlık duyduğunu anlayamadığını bildirdi. Yılmaz, yaptığı yazılı açıklamada, Aktuğ'un sözlerine üzüldüğünü belirterek "Aktuğ'un angajmanı nedir anlayamadım" görüşüne yer verdi. 

'Endişeye mahal yok' 
YILMAZ, "Eğer mevcut federasyondan diğer kulüpler de, kendileri kadar memnunsa endişeye mahal yoktur, rahat olsun" dedi. Mehmet Ali Yılmaz, Haluk Ulusoy ile ilgili sözlerinin yanlış anlaşıldığına dikkat çekti, "O zaman bir basın mensubu, 'Başkanlık için adınız geçiyor' diye sordu. Ben de, 'Seçime daha çok zaman var, şimdi çok erken' dedim" ifadesini kullandı. 



</TEXT>
</DOC>
