<DOC>
<DOCNO> 209905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko28.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 427 gün vadeli tahvil ihalesinde faiz yüzde 24.8 oldu... 
</HEADLINE>
<TEXT>

     Hazine'nin, bugün düzenlediği 3 ayda bir değişken faizli tahvil ihalesinde dönemsel faiz yüzde 7.42, 427 gün vadeli iskontolu devlet tahvili ihalesinde ise bileşik faiz yüzde 24.8 oldu. 
     Hazine'nin düzenlediği 3 ayda bir değişken faiz ödemeli Türk Lirası cinsinden devlet tahvili ihalesine, nominal 2 katrilyon 812.1 trilyon liralık teklif geldi. Nominal 2 katrilyon 625 trilyon lira, net 2 katrilyon 685.8 trilyon liralık satış yapıldı. Dönemsel faizi yüzde 7.42 olan ihalede satılan kağıtların ihraç tarihi 21 Ocak Çarşamba olarak belirlenirken, geri ödemesi 18 Ocak 2006 tarihinde yapılacak. 
     Söz konusu tahvilin ilk kupon ödemesi 21 Nisan 2004'de gerçekleştirilecek. 
     
     İSKONTOLU TAHVİL İHALESİ 
     Bugün düzenlenen 427 gün vadeli, Türk Lirası cinsinden iskontolu devlet tahvili ihalesinde de 3 katrilyon 138.9 trilyon liralık nominal teklif geldi. 
     Toplam 2 katrilyon 285.8 trilyon liralık nominal satış yapılırken, net 1 katrilyon 762.7 trilyon liralık gelir elde edildi. İhalede, basit yıllık faiz yüzde 25.30, bileşik faiz ise yüzde 24.8 oldu. Kağıtların ihraç tarihi 21 Ocak Çarşamba olarak belirlenirken, geri ödeme 23 Mart 2005'te yapılacak. 
     Hazine bugünkü ihale öncesi, ortalama faizden nominal 882.9 trilyon liralık rekabetçi olmayan ortamda ROT ve kamuya satış yaptı. Satılan kağıtların 480.9 trilyon lirası 3 ayda bir değişken faizli tahvil, 402 trilyon lirası da iskontolu tahvil cinsinden oldu. 
     Hazine'nin en son 13 Ocak'ta düzenlediği 672 gün vadeli tahvil ihalesinde, bileşik faiz yüzde 22.17, basit faiz ise yüzde 21.06 olarak gerçekleşti. 
     
</TEXT>
</DOC>
