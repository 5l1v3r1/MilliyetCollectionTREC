<DOC>
<DOCNO> 244186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/soneko31.html </URL>
<DATE> 2004/05/31/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsa günü yüzde 1.42'lik kayıpla tamamladı... 
</HEADLINE>
<TEXT>

     İMKB Bileşik Endeksi 2. seansı 17.10 puan kayıpla 17,081.08 puandan tamamladı. 
     Hisse senetleri 2. seansta ortalama yüzde 0.10 oranında değer kaybetti. 
     İlk seanstaki 229.69 puanlık kayıp dikkate alındığında Borsa endeksi, günün tamamında 246.79 puan geriledi. Hisse senetlerinin günlük ortalama değer kaybı yüzde 1.42 oldu. 
     Endeks, 2. seansa 3.26 puan artışla 17,101.44 puan seviyesinde başladı. Seansın ilk yarısını 17,025.52 puandan geçen endeks, seans içinde en düşük 16,996.10 puanı, en yüksek 17,114.63 puanı gördü. 
     2. seans kapanışında, mali endeks 29.69 puan artışla 22,896.91 puana yükseldi. Sanayi endeksi 32.15 puan kayıpla 15,629.69 puana, hizmetler endeksi 59.68 puan kayıpla 9,598.57 puana geriledi. 
     Böylece ilk seansa göre mali grup hisseler ortalama yüzde 0.13 değer kazandı. Sanayi grubu hisseler ortalama yüzde 0.21, hizmet grubu hisseler ortalama yüzde 0.62 değer yitirdi . 
     2. seansta işlem gören toplam 304 hisse senedinden 165'i değer kaybetti, 73'ü değer kazandı, 66'sının fiyatında değişiklik olmadı. 
     
     YILIN EN DÜŞÜK İŞLEM HACMİ 

     Seansta, 196 trilyon 535 milyar 719 milyon liralık işlem hacmi kaydedildi. Günlük işlem hacminde ise 362 trilyon 435 milyar 896 milyon lira ile yılın en düşük değeri oluştu. 
     Daha önce en düşük işlem hacmi, 364 trilyon 997 milyar lira ile 5 Şubat tarihinde gerçekleşmişti. 
     2. seansta Yapı Kredi Bankası, İş Finansal Kiralama, Doğan Holding, İş Bankası C ve Erdemir, en yoğun işlem gören hisse senetleri olarak belirlendi. 
     
</TEXT>
</DOC>
