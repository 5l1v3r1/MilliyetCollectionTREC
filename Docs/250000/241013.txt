<DOC>
<DOCNO> 241013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo28.html </URL>
<DATE> 2004/05/18/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Beşiktaş'ta başkan adayları, çalışmalarını aralıksız sürdürüyor... 
</HEADLINE>
<TEXT>

     Beşiktaş Kulübü'nde 30 Mayıs'ta yapılacak olağanüstü kongre öncesi başkan adayları çalışmalarını aralıksız sürdürüyor. Yıldırım Demirören yarın sabah Konya Beşiktaşlılar Derneği lokalinde katılacağı toplantı sonrası İstanbul'a dönerek, akşam saatlerinde Beşiktaşlı Sporcular Sosyal Dayanışma Derneği'nde eski sporcularla biraraya gelecek. 
     Fikret Orman ise yarın akşam Kabataşlı Beşiktaşlılar Derneği'nin Ortaköy Feriye Lokantası'ndaki kokteyline katılıp, daha sonra Gaziosmanpaşa, Eyüp ve Bayrampaşa'daki kongre üyeleriyle Gaziosmanpaşa Belediyesi Sosyal Tesisleri'nde yemek yiyecek. 
     Affan Keçeci de perşembe ve cuma günü Ege ve Trakya'daki Beşiktaş derneklerini gezerek, seçim çalışmalarını sürdürecek. Keçeci ayrıca seçim çalışmaları için ''www.affankececi.com'' adlı web sitesi ve Akatlar'da seçim bürosu açtı. 
     
</TEXT>
</DOC>
