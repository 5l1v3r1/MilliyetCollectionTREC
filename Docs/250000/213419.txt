<DOC>
<DOCNO> 213419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/guncel/gun90.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Araba muhabbetleri...    Şimdi bu ünlüler bir acayipleşti. Biz sanırdık ki, en iyi evlerde onlar oturur, en iyi arabalara onlar biner, en iyi elbiseleri onlar giyer, en uzağa onlar gider Değilmiş. Son zamanlarda bir lüksten kaçma, bir kendini başka türlü ifade etme çabasına girdiler. Petek Hanımınki biraz daha eski olmakla birlikte, O'nu da hatırlatma maiyetinde aşağıya aldık... 
   1 Petek Dinçöz... "Çok çalışıyorum ama hiç kazanmıyorum. Bakın neye biniyorum. Vermem öyle arabaya çok para" diyerek, kendisine bir Şahin yaptı. Vergi dairesindeki arkadaşlar "Ya hakkaten kızın bindiği arabaya bak Olacak şey değil, üzüldük valla Kliması da yoktur, tüh " derler mi Yoksa Petek Hanım -fazla ekrana çıkmadığı için bilemiyoruz- hala ısrar ediyor mu Şahin'de 
   2 İbrahim Tatlıses... Daha çok ticari amaçlı, hani BBG'cilerin taksisi benzeri bir aracı makam arabası yapmış nedense. Kıbrıs'ta kaza geçirdi -geçmiş olsun bu arada- birini haşat etti, bakıyoruz bir tane de beyazından almış. Keyif O'nun, istediğine biner. Belki de promosyon amaçlı, bedavadan veriyorlardır, kim bilir... 
   3 Hülya Avşar... 9 milyarlık vergiyi duyunca lüks cipini sattı, birinci köprüden geçmemeyi umursamayarak cip-hummer bozması küçük bir kamyonet aldı. Arkada yük ve eşya taşımasına yarayacak kasası bile var. Cipe göre ucuz kalıyor, vergisi cipin 10'da biri de, inşallah dizeldir. Vergiden kurtardığını benzine versin istemeyiz... 
   Görüldüğü gibi ünlüler arasında son moda bu. Lüks değil, dikkat çekebilecek, konuşulmayı sağlayacak araç sahibi olmak. Yoksa çıkıp "Ay en güzel otel odalarını bana veriyorlar. Bakın bilmem kaç metrekare..." dedikten sonra ucuz bir arabaya binip ne kadar mütevazı olduğunu göstermeye çalışmayı kimse yemiyor. Yoksa "Zenginin malı züğürdün çenesini yormasın " diye yapıyorlar da bizim algılamamız mı kıt 
   Ve görüldüğü gibi, sırf Bay Bush'un boğulmasına neden olan kraker gibi kuru kuruya "Petek Hanım Şahin'e binmeye devam ediyor mu " diye sormayalım diye amma cambazlık yaptık haa. Yordu valla... 
   
   Metroseksüel değil, bakımlı bir erkeğim .. 
   Narcissus Mitolojide kendi görüntüsüne aşık olan ve suya düşen yansımasına hayran kalarak nergis çiçeğine dönüşen karakter. Ayrıca Narsisizm'in dolaylı isim babası. 
   
   Gereksiz bilgiler 
   - Bir kunduz, dere yatağına çaktığı kazıkların üstüne baraj inşa edip, çok sağlam bir yuva yapabilecek kadar zekidir... 
   - Bir hırsız müteahhit, dere yatağının kenarına kumdan apartman inşa edip, durduk yerde yıkılacak çok çürük yuvalar yapabilecek kadar neyse, anlayan anladı 
   
   En büyük aşklar Top5 
   1 Romeo-Juliet 2 Mecnun-Leyla 3 Ferhat-Şirin 4 Kerem-Aslı 5 Caner-Tülin fasulyeden 
   
   Güzel Gün 
   "Ayın 7 Şubatında imza günüm var..." 
</TEXT>
</DOC>
