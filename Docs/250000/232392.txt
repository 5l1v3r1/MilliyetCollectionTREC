<DOC>
<DOCNO> 232392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonyas09.html </URL>
<DATE> 2004/04/17/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Schröder'in kardeşi, ''Biri Bizi Gözetliyor''a katılacak... 
</HEADLINE>
<TEXT>

     Almanya Başbakanı Gerhard Schröder'in kardeşi Lothar Vosseler 57 , özel televizyon kanalı RTL II'de yayınlanan ''Big Brother'' Biri bizi gözetliyor programına katılacak. 
     Vosseler, Bild gazetesine yaptığı açıklamada, ''Bir gün boyunca 'Big Brother' evinde neler yapılıyor bir bakacağım. Belki bir hafta ya da daha fazla kalabilirim. Bunda gurur kırıcı bir şey görmüyorum. Sonuçta Guido Westerwelle de Hür Demokrat Parti Genel Başkanı bu evde kaldı'' dedi. 
     Vosseler'in, Avrupa Parlamentosu seçimlerinden bir gün önce ''Big Brother'' evine yerleşeceği ve seçimlerin yapılacağı 13 Haziran'da ilk çekim yapılacağı için evde kalanlarla siyasi tartışmalar yapacağı bildirildi. 
     Berliner Kurier gazetesi, Vosseler'in, ''Big Brother'' evinde kaldığı sürece her hafta için 250 euro alacağını yazdı. Gazetenin haberinde, bugüne kadar geçici işlerde çalışan ve şimdi işsiz olan Vosseler'in, eşi Gerda ile birlikte her ay 1200 euro işsizlik parası aldığı kaydedildi. 
     
</TEXT>
</DOC>
