<DOC>
<DOCNO> 236905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/soneko42.html </URL>
<DATE> 2004/05/03/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Hisse senetleri bugün ortalama yüzde 1.91 değer kaybetti... 
</HEADLINE>
<TEXT>

     Borsa'da işlem gören hisse senetleri, bugün ortalama yüzde 1.91 değer kaybetti. 
     İMKB Ulusal 100 Endeksi, 1. seansı yüzde 1.72 gerileyerek 17,713.35 puandan tamamladı. 2. seansta da yüzde 0.20 gerileyen endeks, haftanın ilk işlem gününü 17,678.25 puandan kapattı. 
     1. seanstaki 309.34 puanlık kayıp dikkate alındığında, endeks günlük bazda 344.44 puan ve yüzde 1.91 geriledi. 
     Hisse senetleri piyasasında toplam 732.5 trilyon liralık işlem hacmi kaydedildi. 
     
     DOLAR YÜKSELDİ 
     Merkez Bankası, doların bugünkü efektif kurunu alışta 1 milyon 430 bin 709 lira, satışta 1 milyon 440 bin 774 lira olarak açıkladı. 
     Böylece dolar, Merkez Bankası'nın Cuma günü açıkladığı kura göre, alışta 14 bin 402 lira, satışta 14 bin 503 lira yükseldi. 
     Kapalıçarşı'da Cuma günü 1 milyon 425 bin liradan kapanan dolar, güne 1 milyon 423 bin liradan, 1 milyon 706 bin liradan kapanan Euro ise 1 milyon 700 bin liradan başladı. 
     Kapanışta, doların satış fiyatı 1 milyon 458 bin liraya, Euro'nun satış fiyatı 1 milyon 738 bin liraya çıktı. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin, bugün valörlü işlemlerinde basit getiri yüzde 25.38, bileşik getiri yüzde 24.19 oldu. 
     Bu kağıdın aynı gün valörlü işlemlerinin bileşik getirisi, Cuma günkü kapanışa göre 0.27 puan geriledi. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00 olarak belirlendi. 
     
</TEXT>
</DOC>
