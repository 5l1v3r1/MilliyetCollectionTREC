<DOC>
<DOCNO> 224741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun24.html </URL>
<DATE> 2004/03/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İşte yeni plan... Kıbrıs'ta "4. Annan Planı" hazır 
</HEADLINE>
<TEXT>

     Birleşmiş Milletler'in BM , 4. Annan planını hazırladığı ve İsviçre'de dörtlü görüşmelerin başlamasıyla taraflara sunacağı bildirildi. 
     Rum Politis gazetesinin, ''Avrupalı bir diplomatik kaynağa'' dayanarak, ''İşte Lüzern Paketi'' başlığıyla verdiği habere göre, 4. Annan planı ortak devletin fonksiyonelliği, toprak, güvenlik ve ekonomik konularda Kıbrıs Rum tarafını tatmin ediyor. 
     Gazeteye göre, Türk tarafı ise mümkün olduğunca daha az Rumun geri döneceği Kıbrıs Türk devleti modelinin yer aldığı ''iki bölgelilik'' talebinde kazançlı çıkacak. Avrupa Birliği de AB aynı zamanda, Annan planının içerdiği istisnalar AB müktesabatına uymayan düzenlemeler konusunda Ankara'yı kısmen tatmin edecek. 
     Haberde, De Soto ve ekibinin, Türk ve Rum taraflarının müzakere masasına koyduğu belgelerden uygulanabilir gördüğünü planın nihai metnine dahil ettiği belirtildi. 
     Politis gazetesine göre, Rum tarafının 4. Annan planına dahil edilen istekleri şunlar 
     ''-Fonksiyonellik Rum yönetimi lideri Tasos Papadopulos ortak devlet kurumlarının fonksiyonelliğinin iyileştirilmesi talebinde kazanıyor. BM, kuruluş anlaşmasının imzalanmasından itibaren 40 gün içinde federal parlamentoların oluşturulması için seçim yapılmasını kabul ediyor. Sayıları 6'dan fazla olması beklenen Başkanlık Konseyi üyeleri süratle seçiliyor ve Kıbrıs Türk kurucu devlet liderinin eşbaşkanlık süresi 4 aydan 2 aya iniyor. 
     -Asliye Mahkemesi kurulması talebi kabul ediliyor. 
     -Toprak Arabulucuların bu konudaki tavrı net. Türkiye iki bölgeliliğin güçlendirilmesini istiyorsa önemli oranda toprak parçası iade edecek. Hiç kimse kesin toprak oranını belirtmiyor. Ancak son şeklinin Kıbrıs Rum tarafının müzakere kabiliyetine bağlı olacağı vurgulanıyor. 
     -Güvenlik Uluslararası unsurlar, Yunanistan ve Türkiye'nin güçlü bir iradeye sahip olduğunu ve güvenlik konusunda bir anlaşmaya varacağına inanıyor. Adada kalacak asker sayısı, arabulucular tarafından 'ikincil' bir konu olarak görülüyor. 
     -Ekonomik yönü BM, Papadopulos'un endişelerini dikkate alıyor ve çözümün maliyetiyle ilgili daha iyi bir inceleme sunuyor.'' 
     
     TÜRK TARAFININ TATMİN EDİLDİĞİ KONULAR 
     Gazete, 4. Annan planında Kıbrıs Türk tarafının şu isteklerinin yer alacağını belirtiyor 
     ''-İki Bölgeliliğin Güçlendirilmesi Ankara'nın çok az sayıda Rumun olacağı Kıbrıs Türk devleti ve sınırlarının düzleştirilmesi talebini elde ettiği görülüyor. Federal temsiliyette özellikle de ortak devletin senatosunda özlü 'siyasi eşitlik' talebi de kabul görüyor. Türkiye bunun karşılığında önemli oranda toprak tavizi teminatında bulunuyor. 
     -AB Müktesebatından İstisnalar Derogasyon 
     Türk tarafı, anlaşmanın AB standartlarına uymayan maddelerinin, Avrupa mahkemelerinde iptal edilmemesi için, AB temel yasası olarak kabul edilmesini istiyor. 
     AB, Kıbrıs Rumlarının kuzeye yerleşmesi ve mülk satın alması hakkında geçici istisnaları bitiş tarihi belli müktesebata dahil edecek. AB, çözümden sonra istisnalar hakkında Kıbrıs Rumlarının AİHM'e başvurma ihtimaliyle ilgili Türkiye'nin endişelerini de anlıyor. Bu konuda AB nihai kararı vermedi. 
     Arabulucular ise anlaşmanın imzalanmasından sonra Türk tarafının endişelerini büyük ölçüde rahatlatan 'teknik düzenlemelerden' söz ediyor. Uluslararası unsurlar 'iki bölgeliliğin' güçlendirildiği oranda AİHM'e başvuruları da cezbettiği yönünde Ankara'ya uyarılarda bulunuyor. Kıbrıs'ın AB üyelik sözleşmesinin yeniden müzakere edilmesinin ise 'anlamsız ve olmayacak bir fikir' olduğunu bildiriyor.'' Politis gazetesi, Cumhurbaşkanı Rauf Denktaş'ın ''iki ulus'' ve ''iki din'' konusundaki önerilerinin ve Papadopulos'un, ''iade edilecek toprakların BM denetimine verilmesi talebinin uygun görülmediğini'' yazdı. 
     Gazete, Yunanistan ve Türkiye başbakanlarının 4'lü görüşmeye katılmasıyla özlü bir al-ver sürecinin başlamasını ihtimal dışı bırakmadıklarını belirttiği arabulucuların, ''Nihai belgenin gayet dengeli olduğu'' görüşlerine yer verdi. 
     Gazete, ''Belge, müzakereler sonunda her iki tarafa karlı çıkma, İngilizlerin deyimiyle 'win-win situation' hissi veriyor'' ifadesini kullandı. 
     
</TEXT>
</DOC>
