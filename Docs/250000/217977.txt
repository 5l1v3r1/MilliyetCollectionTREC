<DOC>
<DOCNO> 217977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun48.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BTC boru hattı inşaatında ilk can kaybı 
</HEADLINE>
<TEXT>

     Rena Bendaliyeva bildiriyor - Azerbaycan petrolünü Türkiye üzerinden dünya pazarına ulaştırması amaçlanan Bakü-Tiflis-Ceyhan BTC petrol boru hattı inşaatında bugün meydana gelen kaza, hat inşaatında ilk can kaybına yol açtı. 
     BP Azerbaycan yetkililerinin A.A muhabirine verdiği bilgiye göre, hattın Gürcistan'daki Tetrickaro kesiminde yürütülen inşaat çalışmaları sırasında elektrik akımına kapılan çalışanlardan Goca Gogolauri 40 hayatını kaybetti, Lasa Labadze 20 yaralandı. 
     BTC'nin Gürcistan ayağındaki inşaatta meydana gelen olayın inşaat süresince ilk kez can kaybına yol açtığına işaret eden yetkililer, hayatını kaybeden Gogolauri'nin BP personeli olmadığını, alandaki işi üstlenen müteahhit firmanın çalışanı olduğunu kaydettiler. 
     Yetkililer, olayla ilgili soruşturma başlatıldığını belirttiler. 
     
</TEXT>
</DOC>
