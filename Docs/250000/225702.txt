<DOC>
<DOCNO> 225702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/spor/spo04.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'dan uyarı 
</HEADLINE>
<TEXT>

   Trabzonspor Teknik Direktörü Ziya Doğan, Malatya deplasmanı öncesinde futbolcularının dikkatini çekti, "Sizden iyi futbol ve galibiyet bekliyorum" dedi 
      
   'Engelleri aşalım' 
   BORDO - Mavili takımın başında yenilgi görmeyen Ziya Doğan, yarınki Malatyaspor maçından da üç puan bekliyor. Trabzonspor'un her geçen hafta istediği düzeye gelmeye başladığını dile getiren Doğan, futbolcularını uyardı. Tecrübeli teknik adam, "Önümüzdeki engelleri bir bir aşmamız gerekiyor. Sizden Malatya deplasmanında iyi futbol ve galibiyet bekliyorum" diye konuştu. 
   
   'Tuzağa dikkat' 
   ZİYA Doğan, Gökdeniz ve Fatih Tekke'nin transferlerinin sürekli gündeme getirilmesini tuzak olarak yorumladı. Doğan şunları söyledi "Geçen yıl zirvenin adayı Gençlerbirliği'ydi. Bir anda çıkan Fenerbahçe - Ersun Yanal teması takımın motivasyonunu bozdu. Biz aynı oyuna gelmemeliyiz. Dikkatli olup, sadece futbolu düşünmemiz gerekiyor. Söylentilere inanmayın." 
   
   Malatyaspor seferi    TRABZONSPOR, Malatyaspor ile oynayacağı zorlu maçın hazırlıklarını dün yaptığı tek idmanla tamamlayarak kampa girdi. Tüm futbolcuların katıldığı çalışmada ofansif girişimlere ağırlık verildi. Bordo - Mavili takım, kritik maç için bugün Malatya'ya gidip, kampa girecek. 
   
   Yabancılara özel ilgi    TRABZONSPOR Futbol Şube Sorumluları'ndan Süleyman Atal ve Erda Aygün ile Profesyonel Futbol İşleri Sorumlusu Caner Çuvalcıoğlu, önceki gece Maxim Romaschenko'nun evinde yabancı oyuncularla biraraya geldi. Atal, "Yabancı oyuncular farklı bir coğrafyada yaşıyorlar. Onların daha çok ilgiye ihtiyacı var" dedi. 
   
   Fedak r kaptan    İstanbulspor maçında beyin travması geçirmesine karşın Denizlispor karşılaşmasında sahaya çıkan Fatih Tekke, Malatya sınavına da hasta hasta hazırlandı. Yıldız futbolcu, "Bu dönemde takımı yalnız bırakamam. Görev verilirse sahaya çıkacağım" dedi. 
   
   
</TEXT>
</DOC>
