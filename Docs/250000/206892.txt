<DOC>
<DOCNO> 206892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sontur44.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırıkkale'de zincirsiz araçlar trafiğe çıkarılmıyor... 
</HEADLINE>
<TEXT>

     Yoğun kar yağışı Kırıkkale'de ulaşımın aksamasına neden oldu. Akşam saatlerinde şiddetini artıran kar nedeniyle Kırıkkale-Ankara, Kırıkkale-Samsun ve Kırıkkale- Kayseri karayollarında ulaşım güçlükle sağlanıyor. 
     Alınan bilgilere göre Kırıkkale-Ankara karayolunun Elmadağ yokuşunda yol yaklaşık bir saat ulaşıma kapandı. Karayolları 4 bölge Şefliği'ne bağlı ekiplerin çalışması sonucu yol tekrar trafiğe açıldı. Samsun ve Kayseri güzergahlarında ise ulaşım güçlükle sağlanıyor. Trafik ekipleri yollarda zincir, takoz ve çekme aracı kontrolü yaparak, bu malzemeleri bulunmayan araçların trafiğe çıkmasına izin vermiyorlar. 
     Yoğun kar yağışı nedeniyle Kırıkkale'ye bağlı Keskin, Sulakyurt ve Çelebi ilçeleri ile bağlı köylerinde ilköğretim okulları ve liseler bir gün tatil edildi. 
     Kırıkkale Vali Vekili Osman Günaydın, Kırıkkale bağlantılı karayollarında Elmadağ yokuşu hariç kapanmanın söz konusu olmadığını bildirdi. Elmadağ yokuşunda ise karayolları ekiplerinin çalışmalarını sürdürdükleri bildirildi. 
     
</TEXT>
</DOC>
