<DOC>
<DOCNO> 207004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sondun32.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombay'da yüzlerce poliste AIDS virüsü .. 
</HEADLINE>
<TEXT>

     Hindistan'ın Bombay kentinde görev yapan polislerin yüzlercesinde AİDS virüsü bulundu. 
     AFP'ye açıklama yapan emniyet yetkilisi Kişan Jain, yaklaşık 450 poliste HİV bulunduğunu bildirdi. 
     Bunun kesin sayı olmadığını da belirten polis yetkilisi, ''Bombay'da 40 bin polis görev yapıyor. Bunların büyük bölümünün test sonuçları da henüz alınmadı'' dedi ve polisi AİDS konusunda aydınlatmak ve duyarlı kılabilmek için kampanya başlatacaklarını belirtti. 
     Yetkili, bunca polisin nasıl AİDS virüsü kaptığının belirlenmesine çalışıldığını kaydetti. 
     Hint polislerinin çoğu eğitimsiz ve bu yüzden de çok düşük maaş alıyor. 
     Resmi verilere göre, Hindistan'da 4.5 milyon AİDS'li var. 
     
</TEXT>
</DOC>
