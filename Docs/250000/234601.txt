<DOC>
<DOCNO> 234601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun02.html </URL>
<DATE> 2004/04/25/ </DATE>
<TIME> 09.40 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Irak'ta ABD konvoyuna saldırı üzerine askerler ateş açtı 4 çocuk öldü 
</HEADLINE>
<TEXT>

     Irak'ın başkenti Bağdat'ta, Amerikan askeri konvoyuna saldırı düzenlendiği bildirildi. 
     Görgü tanıklarının verdiği bilgiye göre, konvoydaki araçlardan biri, yola yerleştirilen bombanın patlaması sonucu hasar gördü. 
     Saldırının hemen ardından açılan ateş sonucu 4 çocuğun öldüğü bildirildi. 
     Görgü tanıkları, Bağdat'ın doğusundaki Kanal caddesine yerleştirilen bombanın Amerikan konvoyunun geçtiği sırada patladığını, askerlerin açtıkları ateşte, yaşları 12 civarında olan 4 çocuğun öldüğünü söyledi. 
     Olayı gören bir şoför, ''Boynundan vurulan bir çocuğu caddede yatarken gördüm. Yanında da bir başkası vardı. Sırtında okul çantası taşıyordu. Yaklaşık 15 dakika sonra akrabaları gelip cesedini götürdü'' dedi. 
     ABD ordusu olayı henüz doğrulamadı. 
     
</TEXT>
</DOC>
