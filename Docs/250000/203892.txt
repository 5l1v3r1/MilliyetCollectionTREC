<DOC>
<DOCNO> 203892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun11.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik kimseye yaramıyor 
</HEADLINE>
<TEXT>

     Bilimsel bir tespit Evlilik erkeklerin ruh sağlığını bozuyor. Ancak yalnızlık da erkeklerin psikolojisine zararlı. Sevgilisi ve kocası olmayan kadınlar psikolojik olarak daha sağlıklı. 
     Evli erkekler bek rlara göre daha sık psikolojik sorun yaşıyor. Eşi ve sevgilisi olmayan kadınlar ise psikolojik açıdan daha sağlıklı oluyor. 
     Britanya'nın Londra kentindeki Queen Mary Üniversitesi'nde, evli, bek r, sevgilisi olan ve olmayan 4 bin kadın ve erkek üzerinde araştırma yapıldı. Araştırmadan şu sonuçlar çıktı 
     
     'HALKALI KÖLE' 
     Evlilik erkeklere yaramıyor. 'Halkalı köle' erkeklerin psikolojik açıdan rahatsızlanma olasılığı, sevgilisi olan, sevgilileriyle yaşayan erkeklere göre daha fazla. Ancak erkekler kadınsız da yapamıyor. Psikolojik rahatsızlığa yakanlanmak açısından en büyük risk grubunu gönülleri boş erkekler oluşturuyor. 
     İlk ilişkileri uzun süren kadın ve erkekler, sabırlı ve sadık olmanın ödülünü alıyor tüm bireyler arasında psikolojik sorun yaşama riski en az olan grup onlar. Fakat ilk uzun süreli ilişki bittiğinde risk artıyor. 
     Erkeklere göre daha hassas olan kadınlar ayrılıklardan da daha fazla etkileniyor. Psikolojilerinin bozulma riski erkeklerden fazla. Bir ayrılığın ardından kadınların kendilerini toparlamaları için daha uzun süre gerekiyor. Kadınlar için en iyisi yalnız olmak yalnız kadınların psikolojisi kolay kolay bozulmuyor. Hiç ilişkisi olmamış kadınların ruh sağlığının bozulma riski, evli, başından evlilik geçmiş veya sevgilisi olan kadınlara göre çok düşük. 
     'Sevgilisiz olmaz' diyen kadınlara ise uzmanların tavsiyesi evlenmeleri, çünkü evli kadınlar sevgilisi olan kadınlara göre psikolojik açıdan daha sağlam. Uzmanlar bunu, sevgili konumundaki kadınların eş konumundakiler kadar haklara sahip olmamalarına bağlıyor. 
     
     'BEKLENTİLER FARKLI' 
     Araştırmayı değerlendiren Britanyalı ilişki uzmanı Paula Hall, şöyle konuşuyor "Kadınlar güven arıyor. Özellikle çocuk sahibi olduklarında güven ihtiyacı artıyor, bu yüzden evli kadınlar sadece sevgilisi olan kadınlara göre daha sağlıklı. Erkekler için ise güven tali önemde. İlişkideki en büyük sorunları kendilerini kapana kısılmış hissetmeleri. Evlilik bu duyguyu pekiştirdiğinden nik h onlara yaramıyor." 
     
</TEXT>
</DOC>
