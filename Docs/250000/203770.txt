<DOC>
<DOCNO> 203770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur07.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı'da yağmur, Doğu'da sis Sıcaklık artıyor 
</HEADLINE>
<TEXT>

     Soğuk ve karlı günler geçiren Türkiye'yi, sağanak yağışlı ve sisli bir hafta bekliyor. Batı bölgelerinde etkili yağmur beklenirken, soğuk havanın sürdüğü Doğu bölgelerde sis etkili olacak. 
     Bugün akşama kadar, Çanakkale çevresi sağanak yağışlı, diğer bölgeler parçalı ve az bulutlu geçecek. Hava sıcaklığı yurdun kuzey ve doğu kesimlerinde biraz artacak, diğer yerlerde önemli bir değişiklik olmayacak. 
     
     SALI 

     Marmara, Ege ve Batı Akdeniz'de etkili sağanak yağış ve lodos görülürken, Hakkari ve çevresi de yağış alacak. Diğer bölgelerimiz parçalı bulutlu ve açık bir gün geçirecek. 
     
     ÇARŞAMBA 

     Marmara, Batı Karadeniz, Ege, İç Anadolu'nun batısı, Batı Akdeniz'de yağmur ve lodos etkli olacak. Diğer bölgelerimiz parçalı bulutlu ve açık. İç Anadolu'da sabah saatlerinde sis görülecek. 
     
     PERŞEMBE 

     Marmara, Batı Karadeniz, Ege, Akdeniz, İç Anadolu'nun batısı ve güneyinde sağanak yağış görülürken, özellikle Akdeniz bölgesinde sel tehlikesine dikkat Diğer bölgeler parçalı bulutlu ve açık. Çarşamba olduğu gibi bugün de İç Anadolu ve Doğu Anadolu'da sisli bir gökyüzü var. 
     
</TEXT>
</DOC>
