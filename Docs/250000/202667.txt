<DOC>
<DOCNO> 202667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/yazar/tamer.html </URL>
<DATE> 2003/12/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sosyal demokrat politikaların küresel açmazı 
</HEADLINE>
<TEXT>

   
   Sosyal Demokrasi Vakfı SODEV'in 10. yıl kutlamaları çerçevesinde düzenlediği 21. Yüzyıl'da Sosyal Demokrat Politikalar konulu konferansta, küreselleşmenin olumsuz etkilerine karşı sadece Türkiye'de değil, uluslararası düzeyde de önlem almanın son derece zor olduğunun altı çizildi. 
   Diyelim ki uluslararası düzeyde sosyal demokratlar adına bunun öncülüğünü, CHP'nin de üyesi olduğu Sosyalist Enternasyonal yapacak. Alman, İngiliz, Fransız sosyal demokrat partileri de Sosyalist Enternasyonal'e üye, Türkiye ve Latin Amerika'dan sosyal demokrat partiler de... Üye ülkeler farklı gelişmişlik düzeylerinde oldukları gibi, küreselleşme karşısındaki avantaj ve dezavantajları da farklı. Dahası gelişmişlik ya da azgelişmişlik düzeyi aynı olan ülkelerin her birinin avantaj ve dezavantajları da birbirinden farklı. Bu durumda uluslararası düzeyde yeni bir adil ticaret düzeni kurmak nasıl mümkün olacak 
   
   Derviş'ten pamuk açmazı 
   CHP Genel Başkan Yardımcısı Kemal Derviş, daha önceki konuşmalarında dinlediğim çarpıcı pamuk örneğini, SODEV'in toplantısında da dile getirmiş 
   "Pamuğa Amerika muazzam destek veriyor. Biz de pamuğumuzu uluslararası piyasada satmak istiyoruz. Ama aynı zamanda da pamuk ithalatı diye bir durum söz konusu. Şimdi Amerika'nın çok ucuza sattığı pamuğu ben Türkiye'ye almayayım, yüksek gümrük koyayım desem, tekstil üreticilerinin girdi maliyeti artıyor, ürünlerimin rekabet gücü zayıflıyor. Ben de pamuğa muazzam sübvansiyon versem, bu kez bütçem üzerinde büyük yük oluşturuyor." 
   
   Vergileri indir baskısı 
   Benzeri bir açmaz örneği de Türkiye Sosyal Ekonomik Siyasal Araştırmalar Vakfı TÜSES'in Başkanı ve Bilgi Üniversitesi ekonomi bölümü öğretim üyesi Prof. Dr. Burhan Şenatalar'dan 
   "Yaşlı nüfus oranındaki artış, hem emeklilik hem de sağlık sigortasına çok ağır bir yük getiriyor. Özellikle sağlık sigortasında teknolojik devrim sonucu bir yandan tomografi, MR ve benzeri yeni araçların kullanımı maliyeti arttırırken, diğer yandan yaşlı nüfus arttığı için, sağlık harcaması gereği de artıyor. Öte yanda ise küreselleşme vergiler üzerinde baskı yaratıyor. Vergileri indirin ki dünya pazarlarında daha kolay rekabet edebilesiniz Hem sosyal hizmet ve sosyal harcama gereksinmesini arttıran gelişmeler var, hem de aynı zamanda vergileri aşağıya doğru iten küresel rekabet baskısı var. Bu açmazın içinden çıkmak da çok zor." 
   
   Sıçrama yapabiliriz 
   Mevcut uluslararası düzenin, küreselleşmeyi yönetemediği aşik r. Dünya Bankası, IMF ve BM gibi uluslararası kurumların, günün koşullarına göre yeniden yapılandırılmaları da şimdilik hayal. Gelişmiş ülkeler herkesin şapka çıkaracağı "objektif" kurallar koyup, uygulamada tam tersine hep kendilerine yontuyorlar. O "objektif " kurallar, sadece kuralları koyanların dışındakiler, yani gelişmekte olan ülkeler için aynen geçerli Türkiye gibi gelişmekte olan ülkelerin ise işi çok daha zor. 
   Ama dün de yazdığım gibi Prof. Dr. Burhan Şenatalar'a göre küreselleşme otomatikman gelişmiş ülkeler için iyi, az gelişmiş ülkeler için kötü diye bir şey yok. Türkiye zaman yitirmeden kendi durumunu iyi analiz edip, kendi parametrelerini önüne koyup, kendi kullanabileceği değişkenleri belirleyip, kendi politikalarını saptarsa pekal bir sıçrama yapabilir. 
   Örnek mi istiyorsunuz Prof. Şenatalar Çin örneğini veriyor 
   "Çin, şu anda küreselleşmeden yararlanan bir ülke. Kendi avantajlarını somut sonuca dönüştürebiliyor. Bir yandan çok fazla ihracat yapabiliyor, bir yandan da çok fazla yabancı sermaye çekebiliyor. Her yıl 40 - 50 milyar dolarlık yabancı sermaye çekiyor. Bizim 50 yılda çekemediğimizi, Çin 1 yılda çekiyor. Benim koşullarım Çin'den farklı, ama benim sorunlarım da farklı." 
   
      
   
</TEXT>
</DOC>
