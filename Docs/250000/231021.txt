<DOC>
<DOCNO> 231021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo08.html </URL>
<DATE> 2004/04/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Fenerbahçe, şampiyonlukta şanslı... 
</HEADLINE>
<TEXT>

     Birinci Futbol Ligi'nde son 5 sezonun istatistiklerine bakıldığında, Trabzonspor'un 4, Beşiktaş'ın 5 puan önünde liderliğini sürdüren Fenerbahçe'nin şampiyonluk şansının yüksek olduğu dikkati çekiyor. 
     Ligde son 5 sezonda 29. haftayı lider tamamlayan takımlar, sezonu da şampiyon olarak kapattılar. 
     1998-1999, 1999-2000 ve 2001-2002 sezonlarında Galatasaray, 2001-2002'de Fenerbahçe ve son olarak da 2003-2004 sezonunda Beşiktaş, lider girdikleri son 5 haftada avantajlarını koruyarak, mutlu sona ulaştı. 
     
     1999-2000'DE 7 PUAN KAYBINA RAĞMEN 
     Galatasaray, şampiyonluğu kazandığı 1999-2000'de, sezonun bitimine 5 hafta kala lider durumda bulunurken, daha sonra 7 puan kaybetmesine rağmen şampiyonluk ipini göğüsledi. 
     Sarı-kırmızılılar, bu sezonda son 5 haftada 1 mağlubiyet, 2 de beraberlik alırken, rakiplerinin de puan kayıplarıyla şampiyonluğu elde etti. 
     
     SON 2 SEZONDA LİDERLER PUAN KAYBETMEDİ 
     Son 2 sezonda, 30. haftaya girilirken lider durumda bulunan takımlar hiç puan kaybetmediler. 
     2001-2002 sezonunda Mircea Lucescu yönetimindeki Galatasaray ve 2002-2003 sezonunda aynı teknik adamın başında olduğu Beşiktaş, son 5 haftada puan yitirmeden şampiyonluk ipini göğüslemeyi başardılar. 
     
     SON 5 SEZONUN İSTATİSTİKLERİ 
     Birinci Futbol Ligi'nde son 5 sezonda takımların 29. hafta sonundaki pozisyonları ve lig sonundaki durumları şöyle 
     
     
Sezon 29. hafta lideri Şampiyon Son 5 hafta puan kaybı 1998-99 Galatasaray Galatasaray 3 puan 1999-00 Galatasaray Galatasaray 7 puan 2000-01 Fenerbahçe Fenerbahçe 3 puan 2001-02 Galatasaray Galatasaray 0 puan 2002-03 Beşiktaş Beşiktaş 0 puan 
     
</TEXT>
</DOC>
