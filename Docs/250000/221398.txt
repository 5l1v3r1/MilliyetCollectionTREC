<DOC>
<DOCNO> 221398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/magazin/mag01.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaca'nın son şarkısı 
</HEADLINE>
<TEXT>

   Cem Karaca'nın ölmeden 3 gün önce kayıtlarını bitirdiği 'Hayvan Terli' isimli single'ı, 17 Mart'ta sevenleriyle buluşacak 
      MAGAZİN SERVİSİ 
   
   Solunum ve kalp yetmezliği nedeniyle 8 Şubat'ta yaşamını yitiren Cem Karaca'nın vefat etmeden bir kaç gün önce önce seslendirdiği 'Hayvan Terli' isimli single çalışması, 17 Mart'ta piyasaya çıkacak. DMC etiketiyle raflardaki yerini alacak single'ın içinde parçanın iki versiyonu, klibi, enstrümantal versiyonları, kamera arkası ve belgesel görüntüleri yer alıyor. 
   
   'Bize vasiyetiydi' 
   Anadolu'da sıkça kullanılan 'Hayvan terli, yemez' deyiminden yola çıkılarak hazırlanan şarkının bestecisi Mehmet Eryılmaz, "Cem Abi klip çekimi sırasında şarkımı dinlemişti. 3 yıl sonra harekete geçerek birlikte bu single'ı yaptık, 5 Şubat'ta kayıtları Ercan Saatçi'ye yolladık. 8 Şubat'ta ecel Cem Abi'yi aramızdan alınca da vasiyetini yerine getirme görevini üstlendik" diye konuştu. 
   
   Kayıtlar çalındı 
   Öte yandan Cem Karaca'nın ölmeden kısa süre önce seslendirdiği orjinal kayıtların da yer aldığı Müzikotek stüdyoları'ndaki 4 bilgisayar, 3 Mart gecesi çalındı. 
   Kayıtların bilinmeden tahrip edilmesinden korkan stüdyo sahipleri, hırsızların bir an önce kayıtları iade etmesi için çağrıda bulundu. 
   
   İŞTE O ŞARKI    HAYVAN TERLİ 
   Hayvan terli terli 
   Terli hayvan yemi yer mi, 
   ı, ıh, ı, ıh 
   Üzülenler bu düzende hep de aynı hep de aynı 
   
   Gemler sende olsa bile 
   Yemler yenmez bile bile 
   Hayvan terli bu düzende 
   
   Bugün varsan yarın yoksun 
   Tarih oku bilgin artsın 
   Sen dünyadan bihabersen 
   Söyle beyim atlar ne yapsın 
   
   Aynı mı kalacak, aynı mı 
   I, ıh, ı, ıh, ı, ıh 
   
   
</TEXT>
</DOC>
