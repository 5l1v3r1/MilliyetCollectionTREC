<DOC>
<DOCNO> 248276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/guncel/axgun02.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipinde cinayet de işlendi 
</HEADLINE>
<TEXT>


Yüksek güvenlikli Sincan Cezaevi'nde, telefon skandalından sonra bir hükümlü de arkadaşını çay kaşığı saplayarak öldürdü 

TÜRKER KARAPINAR Ankara 

Sincan F Tipi Cezaevi'nde adam öldürmekten hükümlü Erkan Kızılkaya, tartıştığı arkadaşı Erkan Salihoğlu'nu şahdamarına çay kaşığı saplayarak öldürdü. Sincan F Tipi Cezaevi'nde geçen yıl bir cep telefonu bulunurken, Adana F Tipi Cezaevi'nden de geçen ay Hasan Kabak adlı bir mahk m firar etmişti. F tiplerinde yaşanan bu olaylar, bu cezaevlerinin yüksek güvenlikli olduğu görü şünü tartışmaya açtı. 
Cinayet, Çıkar Amaçlı Suç Örgütleriyle Mücadele Kanunu uyarınca Sincan F Tipi Cezaevi'nde tutulan tutuklu ve hükümlülerin, önceki gün 5'er kişilik gruplar halinde yaptıkları rehabilitasyon amaçlı sohbet toplantısında meydana geldi. Toplantıda, Ankara 1 No'lu DGM'de çete suçundan yargılanan ve bir dönem aynı koğuşu paylaşan Kızılkaya ile Salihoğlu arasında tartışma çıktı. Kızılkaya, önceden betona sürterek ucunu sivrilttiği çay kaşığını şah damarına sapladığı Salihoğlu'nu öldürdü. Kızılkaya'nın, çay kaşığını betona sürterken çıkan sesin duyulmaması için, hücrenin sularını açtığı öğrenildi. 

Müebbete mahk m 
Kızılkaya'nın, daha önce "adam öldürmek" suçundan müebbet hapse mahk m edildiği öğrenildi. Sincan Cumhuriyet Başsavcılığı, Kızılkaya'nın çay kaşığını odaya nasıl sokabildiğini araştırıyor. 


</TEXT>
</DOC>
