<DOC>
<DOCNO> 226885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/soneko38.html </URL>
<DATE> 2004/03/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
İMKB... Garanti Bankası hisseleri yüzde 15.65 değer kaybetti... 
</HEADLINE>
<TEXT>

     Garanti Bankası hisseleri, banka hisselerinin satın alınmasına ilişkin ön anlaşmanın Doğuş Holding A.Ş ve Banca Intesa arasında imzalanmasının ardından bugün toplam yüzde 15.65 değer kaybetti. 
     1. seansta yüzde 9.57 düşen Garanti Bankası hisseleri, 2. seansta da yüzde 6.73 geriledi. Günü toplam 900 lira gerileyerek 4,850 liradan tamamlayan hisselerin toplam değer kaybı yüzde 15.65 olarak hesaplandı. 
     Doğuş Grubu'nun Borsa'daki diğer iştiraklerinden Garanti Factoring hisselerinin günlük değer kaybı yüzde 9.71, Garanti Gayrimenkul Yatırım Ortaklığı'nın yüzde 10.38, Garanti Yatırım Ortaklığı'nın ise yüzde 8.02 oldu. 
     1. seansta yüzde 10.43 artış yaşayan Garanti Yatırım Ortaklığı Yeni hisseleri 2. seansta da yüzde 10.24 yükseldi. Bu hisselerin günlük değer kazancı yüzde 21.74 olarak belirlendi. 
     
</TEXT>
</DOC>
