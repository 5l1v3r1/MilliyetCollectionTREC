<DOC>
<DOCNO> 224193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sondun12.html </URL>
<DATE> 2004/03/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
ETA, Zapatero'dan neler istedi 
</HEADLINE>
<TEXT>

     İspanya'nın kuzeyindeki Bask bölgesinin bağımsızlığı için savaşan terör örgütü ETA, genel seçimleri kazanan İspanyol Sosyalist İşçi Partisi PSOE Genel Sekreteri Jose Luis Rodriguez Zapatero'dan, ''Bask halkı için cesur ve güçlü jestler'' istedi. 
     Bask bölgesinde yayımlanan Gara ve Berria gazetelerinde yayınlanan örgütün bildirisinde, Zapatero'nun Irak topraklarından İspanyol askerlerinin çekileceği yönündeki açıklaması, ''cesur ve güçlü bir jest'' olarak nitelendirildi ve aynı jestin ''Bask devleti'' için de yapılması istendi. 
     Bildirisinde, bağımsızlık mücadelesini sürdüreceğini bildiren ETA, ''diyalog yoluyla çözüme kesinlikle hazır durumda olduğunu'' belirtti. ETA, ''sağduyu ve akıl yoluyla barışa ulaşmanın mümkün olduğunu'' kaydetti ve ''Bask'taki anlaşmazlığın çözümü bir vekilin, bir kişinin veya bir örgütün elinde değil. Bask halkı, İspanya ve Fransa'dan vekiller ile uluslararası komiteleri, Avrupa'ya arka çıkmayı ve güvence vermeyi hesaba katmak zorunda olacaklar'' ifadelerini kullandı. 
     Bu arada, İspanya'daki bazı uzmanlar, 1996 yılında Halk Partisi'nin seçimleri kazanmasından sonra ateşkeş ilan eden ETA'nın PSOE'nin seçimleri kazanmasından sonra aynı stratejiyi izleyebileceğini söylediler. 
     
</TEXT>
</DOC>
