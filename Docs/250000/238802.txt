<DOC>
<DOCNO> 238802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/soneko25.html </URL>
<DATE> 2004/05/10/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü yüzde 1.14'lük kayıpla tamamladı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 5.47 puan kayıpla, 16,807.71 puandan kapandı. 
     2. seansta hisse senetlerinin ortalama değer kaybı yüzde 0.03 oldu. 
     Endeks, 2. seansa 87.18 puan gerileyerek, 16,726.00 puan seviyesinde başladı. Seansın ilk yarısını 16,860.76 puandan geçen endeks, seans içinde en düşük 16,700.39, en yüksek 16,875.48 puanı gördü. 
     1. seanstaki 188.79 puanlık kayıp dikkate alındığında, endeks, günlük bazda 194.26 puan ve yüzde 1.14 oranında geriledi. 
     2. seans kapanışında, mali endeks 7.60 puan artışla 22,692.05 puana, hizmetler endeksi 36.51 puan artışla 9,346.20 puana yükseldi, sanayi endeksi 78.81 puan kayıpla 15,312.01 puana geriledi. 
     Böylece ilk seansa göre mali grup hisseler ortalama yüzde 0.03, hizmet grubu hisseler ortalama yüzde 0.39 değer kazandı, sanayi grubu hisseler ortalama yüzde 0.51 değer kaybetti. 
     2. seansta işlem gören toplam 313 hisse senedinden 201'i değer kaybetti, 60'ı değer kazandı, 52'sinin fiyatında değişiklik olmadı. 
     Seansta, 299 trilyon 632 milyar 715 milyon liralık işlem hacmi kaydedildi. Günlük işlem hacmi ise 573 trilyon 9 milyar 276 milyon lira olarak hesaplandı. 
     2. seansta Doğan Holding, Yapı Kredi Bankası, Sabancı Holding, Turkcell ve Garanti Bankası en yoğun işlem gören hisse senetleri olarak belirlendi. 

     
</TEXT>
</DOC>
