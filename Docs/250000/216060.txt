<DOC>
<DOCNO> 216060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur11.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul müdürünün çantası çalındı 
</HEADLINE>
<TEXT>

     Kırklareli'nin Lüleburgaz İlçesi'nde, lise müdürünün odasından çantası çalındı. Çantanın içindeki banka kartlarıyla ATM'den para çekildiği belirlendi. 
     Lüleburgaz Anadolu Lisesi Müdürü Hüseyin Gürçay, çantasını odasında bırakarak, toplantı salonuna gitti. Toplantı sonrası odasına dönen Gürçay, şifreli çantasının yerinde olmadığını fark etti. 
     Polise başvuran Gürçay, içinde 980 milyon lira para ile Ziraat Bankası, Pamukbank, Akbank ve İş Bankası'na ait bankamatik kartları olan çantasının bulunmasını istedi. 
     Yapılan araştırmada Ziraat Bankası'na ait bankamatik kartından 920 milyon lira, Pamukbank'a ait bankamatik kartından 500 milyon lira ve Akbank'a ait bankamatik kartından da 1 milyar lira para çekildiği belirlendi. 
     Hırsızlık olayını gerçekleştiren kişinin yakalanmasına çalışılıyor. 
     
</TEXT>
</DOC>
