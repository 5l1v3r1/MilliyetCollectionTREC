<DOC>
<DOCNO> 200436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur22.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçükçekmece'deki cinayet aydınlatıldı... 
</HEADLINE>
<TEXT>

     Küçükçekmece Başakşehir'de yaklaşık bir hafta önce Necla Palabıyık'ın evinde bıçaklanarak ve başına sert bir cisimle vurularak öldürülmesi ardından da altınlarının çalınmasına ilişkin kızı ve kızının sevgilisi gözaltına alındı. 
     İstanbul Emniyet Müdürlüğü Basın Protokol ve Halkla İlişkiler Şubesi'nden yapılan yazılı açıklamada, 1 Aralık 2003 günü, saat 17.30 sıralarında Küçükçekmece Başakşehir bölgesinde bir evde 1949 doğumlu bir bayanın bıçaklanarak ve darp edilerek öldürülmesi olayının Asayiş Şube Müdürlüğü'nce aydınlatıldığı bildirildi. 
     Açıklamada, ''olayla ilgili yapılan çalışmalar sonucunda, olayın katil zanlısı olan bir erkek şahıs ile olayın planlayıcısı bir bayan suç delilleriyle birlikte gözaltına alınmışlardır'' denildi. 
     Gözaltına alınan bayanın, öldürülen Necla Palabıyık'ın kızı, erkeğin de kızının sevgilisi olduğu öğrenildi. 
     Olaydan sonra Palabıyık'ın 4 adet altın bileziği ile yaklaşık 500 milyon lira parası çalınmıştı. 
     
</TEXT>
</DOC>
