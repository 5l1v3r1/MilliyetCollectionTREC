<DOC>
<DOCNO> 229135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/guncel/gun90.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Türk televizyonlarında unutulmayan anlar... Yepyeni - 14.Bölüm    Adnan Aybaba'nın Ahmet Çakar'ın vurulmasından sonraki Telegol programında "izninizle" diyerek Ahmet Çakar'ın koltuğuna sarılıp koltuğu öpmesi, ardından kendi koltuğunun yanına çekip "bir de elinden tutayım Ahmet abinin" demesi...İbrahim Tatlıses'in Yılmaz Morgül'ü arabanın arka koltuğunda unutarak arabayı kilitleyip ortamdan uzaklaşması. Gazetecilerin durumu fark etmesi ve arabaya hücum etmelerinin ardından Morgül'ün arabadan çıkarılması ve olayı "İbrahim abinin bir parçasını dinliyordum çok üzüldüm, kendimden geçmişim. İbrahim abi de biraz kendime geleyim diye beni arabada bıraktı" şeklinde açıklayarak sıyrılmaya çalışması... Tayfun Talipoğlu'nun asansörde mahsur kalması, canlı yayında asansörün camını kırıp Tayfun Talipoğlu'nun eline mikrofonu uzatarak "canlı yayındayız" diye haberleri istemeleri, Tayfun Talipoğlu'nun önce şaka yapıldığını sanması ardından haberleri sunması...Caner ve Hamiyet adlı iki "Biz Evleniyoruz" yarışmacısının Aydın'ın sabah programında tartıştıkları sırada birinin diğerine "şimdi Aydın Bey, Aydın Bey diyorsun. Bana da Aydın'ın programına çıkma, çok seviyesiz bir program diyordun" demesi, Kuşum Aydın'ın boşluğa bakarak donup kalması...Popstar yarışmasında Armağan Çağlayan'ın Bayhan'a "Seni Broadway'de bir müzikalde hayal ediyorum" demesi, Bayhan'ın "Sen hakkatten hayal kuruyorsun " diye karşılık vermesi...Ali Kırca'nın Atv Ana Haberde kendi haber ekibinin yaptığı "Sabuha" remix'ini İbrahim Tatlıses'e dinletmesi, İbrahim Tatlıses'in şarkı hakkındaki fikri sorulunca gayet memnuniyetsiz bir şekilde "güzel olmuş" demesi...Acun'un programında, yurtdışında bir barda, önüne gelen kıza sakıntılık yapıp yılışan bir tipi gösterip ''Görüyorsunuz sayın seyirciler magandalık sadece Türklere özgü değil, Avrupa'da da magandalar var" demesi, ardından o kişinin gelip ''Abi nasılsın Ben de Türküm" demesi... 
   
   Küstüüüm küstüüüüm... Kaliforniya'ya vali yapsan da küstüüüm küstüüüm... 
   Arnold Schwarzenegger 
   
   Doğrudur İnanırız 
   "Sert erkeğim, höt dedim mi korkarlar .." b b b b 
</TEXT>
</DOC>
