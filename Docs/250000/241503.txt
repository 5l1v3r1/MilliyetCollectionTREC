<DOC>
<DOCNO> 241503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur29.html </URL>
<DATE> 2004/05/20/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Çakıcı hakkında yeni gıyabi tutuklama kararı... 
</HEADLINE>
<TEXT>

     Yurtdışına kaçtığı öne sürülen Alaattin Çakıcı hakkında, bir gıyabi tutuklama kararı daha çıkartıldı. 
     AA muhabirinin aldığı bilgiye göre, Tevfik Nurullah Ağansoy'un da aralarında bulunduğu 4 kişinin 8 yıl önce Bebek'te öldürülmesine ilişkin davaya bakan İstanbul 2. Ağır Ceza Mahkemesi, olayın azmettiricisi olmakla suçlanan, ancak Fransa'nın iade şartı uyarınca yargılayamadığı ve dosyasını ayırdığı Çakıcı hakkında, TCK'daki değişiklikler ve yurtdışına kaçtığı ihtimalini değerlendirerek CMUK'un 104. maddesi uyarınca gıyabi tutuklama kararı verdi. 
     Çakıcı hakkında, geçtiğimiz günlerde ''Türkbank ihalesine fesat karıştırmak'' ve ''Cürüm işlemek amacıyla teşekkül oluşturmak'' suçlarından yürütülen soruşturma kapsamında da gıyabi tutuklama kararı çıkartılmıştı. 
     
</TEXT>
</DOC>
