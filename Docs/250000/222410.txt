<DOC>
<DOCNO> 222410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun33.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı gözlemciler Rusya seçimlerini demokratik bulmadı 
</HEADLINE>
<TEXT>

     Rusya'da dün düzenlene devlet başkanlığı seçimini izleyen Avrupalı gözlemciler, devlet medyasının tek taraflı kampanya yaptığını belirterek, seçimi demokratik standartlara uygun bulmadı. 
     Avrupa Güvenlik ve İşbirliği Teşkilatı AGİT ve Avrupa Konseyi Parlamenterler Meclisi ortak gözlemci heyetinin başkanı Julian Peel Yates, seçim kampanyası ve genel olarak oy verme işleminin demokratik seçim süreci ilkelerini yansıtmadığını söyledi. 
     Seçim kampanyasında uluslararası demokratik standartlara uyulmadığını belirten Yates, ''Rus yetkililer, devlet kontrolündeki medyanın adaylara ayrım yapmadan eşit bir şekilde yer verme ve gizli oy kullanma kuralını sağlamada yetersiz kaldı'' dedi. 
     Devlet başkanlığı seçimine katılan adaylar seçim kampanyası sırasında devlet medyasının seslerini duyurmak için kendilerine yeterince yer vermediğini savunmuş, yerel yöneticilerin yeniden aday olan Devlet Başkanı Vladimir Putin'i desteklemek için seçim kampanyalarına engel çıkardıklarını öne sürmüşlerdi. 
     
</TEXT>
</DOC>
