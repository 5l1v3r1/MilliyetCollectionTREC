<DOC>
<DOCNO> 236566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/ekonomi/eko07.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıdan el koyma kararına onay 
</HEADLINE>
<TEXT>



Danıştay İdari Dava Daireleri Genel Kurulu, Yaşarbank'ın Tasarruf Mevduatı Sigorta Fonu'na TMSF devri ve bankacılık izninin kaldırılmasına yönelik kararları hukuka uygun buldu. 
Danıştay İdari Dava Daireleri Genel Kurulu, Yurtbank'ın TMSF'ye devrine ilişkin Bankacılık Düzenleme ve Denetleme Kurulu kararının iptal istemini reddine ilişkin 10. Daire Kararı'nı da onayladı. Tarişbank'ın, Tasarruf Mevduatı Sigorta Fonu'na devrine ilişkin Bankacılık Düzenleme ve Denetleme Kurulu'nun BDDK 10 Temmuz 2001 tarihli kararının iptali istemiyle açılan davaya son nokta konuldu. 
Danıştay 10. Dairesi, söz konusu Bankacılık Düzenleme ve Denetleme Kurulu kararının iptal istemi reddetmişti. Bu kararın temyiz incelemesini yapan Danıştay İdari Dava Dairleri Genel Kurulu, 10. Daire'nin kararını hukuka uygun bularak onamıştı. Bu kararın düzeltilmesi tashih - i karar istemini de inceleyen Danıştay İdari Dava Daireleri Genel Kurulu, istemde öne sürülen gerekçeleri yerinde görmeyerek reddetti. 


</TEXT>
</DOC>
