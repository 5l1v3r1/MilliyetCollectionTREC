<DOC>
<DOCNO> 201299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/yasam/yas08.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haberimiz site çökertti 
</HEADLINE>
<TEXT>

      CENK BAŞLAMIŞ 
   
   Moskova'da eşi görülmedik bir Türk gecesi düzenleyen Rus genç kızların, aralarında haberleştiği bir forum olduğu haberi önceki gün Milliyet'te yayımlanınca, Türk gençleri internete hücum etti. 
   Sabah saatlerinden başlayarak söz konusu internet sitesine giren çok sayıda Türk genci, forum üyesi Rus genç kızları elektronik posta yağmuruna tuttu. Türkçe, İngilizce ve Rusça yazılan mesajların sahipleri Rus genç kızlarla tanışmak istediklerini bildirdi. Umut, Rus kızlarla arkadaş olmayı arzuladığını belirtti Ünsal ise "Türkiye'ye geldiğinde beraber dolaşalım" dedi. Mesaj yağmuru, elektronik postaları kilitleyecek boyuta erişince, forum üyeleri çareyi Türklere ortak bir cevap hazırlamakta buldu. 
   
   
</TEXT>
</DOC>
