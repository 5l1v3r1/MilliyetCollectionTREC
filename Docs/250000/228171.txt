<DOC>
<DOCNO> 228171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/yazar/asik.html </URL>
<DATE> 2004/04/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Akhisar pembe kol 
</HEADLINE>
<TEXT>

   
   Avukat Halil Vehbi Başaran, Akhisar'dan "Türkiye'de ara sıra güzel şeyler de oluyor" başlığı altında küçük bir not göndermiş... Okuyoruz 
   "Sayın Akhisar Kaymakamı Seyfullah Hacımüftüoğlu'nun çabaları ile Akhisar Emniyeti ve jandarma karakollarına video kame- ralar yerleştirilerek, karakola giriş anınızdan çıktığınız ana kadar olan tüm aşamalar günün 24 saatinde kayıt altına alınmaktadır. Gerek sorgu, gerek gözaltı sürelerinde yapılan kayıtlar 30 gün süre ile elektronik ortamda saklanmaktadır. Karakola düşme korkusu da artık bir k bus olmaktan çıkmıştır..." 
   İnşallah, diyoruz... 
   
   Akıllı adam hem kitapları, hem de doğrudan doğruya hayatı okur. 
   Lin Yutang 
   
   Gönlüm aranıp dünleri feryat etme 
   K m almak için yarınlar icat etme 
   Dünler düş olup gitti, yarınlarsa hayal 
   Cahilce şu gerçek günü berbat etme. 
   Ömer Hayyam 
   
   İşte çözüm...    Milli Kütüphane'deki komik uygulamayı bu sütunda yazdık... Eski bir gazete koleksiyonundan bir sayfa fotokopi alacaksınız diyelim... Sizden, fotokopi ücretini götürüp ta Ziraat Bankası'nın Heykel Şubesi'ne yatırmanız isteniyor, bir sayfa fotokopi için yarım gününüzü gözden çıkartmanız gerekiyordu... Kültür Bakanlığı Basın Müşaviri Şükrü Demiryürek bu konuda yürek ferahlatan bir açıklama yaptı. Milli Kütüphane'de para tahsili için bir kişinin görevlendirdiğini bildirdi. Mesele çözümlendi. Teşekkürler... 
   
   Kütüphane haftası kutlanıyor... İyi ki böyle bir hafta icat etmişler. Bu sayede kütüphane diye bir şey olduğu duyuluyor. 
   Arif Ayhan 
   
   Basın ceza kıskacında...    AKP kadroları muhalefette iken ülkede demokrasi yokluğundan pek yakınırlardı. İktidara geçince eski günleri unuttular. Kendilerinden önceki iktidarları taklit etmeye başladılar... 
   Konumuz basına ceza yağmuru... 
   Basın Yasası'nın 19 - 33 arası maddeleri gazete ve gazetecilere akıl almaz cezalar yağdırıyor. 
   Örneğin... 500 tane satan bir günlük gazete, eğer baskıyı izleyen 24 saat içinde cumhuriyet savcısına 2 nüsha göndermez ise 30 milyar ile 100 milyar lira arası cezaya çarptırılıyor... 
   Gazetecinin hali de duman... Birinci maddesi "basın özgürdür" diye başlayan Basın Kanunu'un 30. maddesine göre eğer savcı iddianamesini ilk duruşmada okumadan bir ceza kovuşturmasından söz etmişseniz cezanız 30 milyar liradan başlıyor... 
   Bu sütunda yazdığımız bir vatandaş şikayeti yüzünden, o konuda henüz savcı iddianamesini okumadığı için, geçenlerde 30 milyar lira ödeme emri aldık. 
   Eğer parayı defaten ödemez isek hakkımızda yüzde 50 artırımla 45 milyar lira ceza istemiyle dava açılacak... 
   "Uzanlar'ın Ürdün Vatandaşlığı Belgeleri" konulu haberle ilgili olarak Milliyet ve Hürriyet'ten Haber iddianame okunmadan önce yazıldığı için 60'ar milyar TL ön ödeme isteniyor. 
   "Uzanlar - Bir Korku İmparatorluğunun Çöküşü" adlı kitabından dolayı hem yazar Nedim Şener hem yayıncısına 40'ar milyar lira ödeme emri geldi. 
   Bu yasanın amacı hazırlık soruşturmasının gizliliğini sağlamak, sanıkların delilleri karartmasını önlemek idi. Ne var ki CMUK zaten hazırlık soruşturmasının gizliliğini ortadan kaldırdı. Bu madde gerekliliğini yitirdi. 
   Bu bir yana... 
   AKP hükümeti şu sıralarda yeni bir yasa tasarısı hazırlıyor... 
   Dev para cezaları yeni tasarıda pek az indirimle yine korunuyor... 
   Bu iktidar demokrasi adımlarını sadece Avrupa istediği zaman Avrupa'nın hatırı için mi atacak Kendisinin bir demokrasi duyarlığı ve refleksi yok mu 
   Muhalefet günlerindeki demokrasi sevdası ne çabuk unutuldu. 
   
   
      
   
   
</TEXT>
</DOC>
