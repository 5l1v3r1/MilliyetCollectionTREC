<DOC>
<DOCNO> 207263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun33.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Savunma Bakanı Irak'tak saldırıları Saddam yönetiyordu 
</HEADLINE>
<TEXT>

     İspanya Savunma Bakanı Federico Trillo, devrik Irak Devlet Başkanı Saddam Hüseyin'in Amerikan askerlerine yakalanmadan önce, gizlendiği yerden gerilla faaliyetlerini yönettiğini ve yabancılara saldırıları bizzat emrettiğini belirtti. 
     Antena 3 televizyonuna konuşan Trillo, Amerikalıların açıklamalarına atıfta bulunarak, Saddam Hüseyin'in isyanı yönettiğinin, düzenli olarak terörist örgütlenmeyle doğrudan ya da dolaylı iletişim içinde olduğunun görüldüğünü kaydetti. 
     Trillo, Amerikan güçlerinin Saddam'ın verdiği bazı emirleri bildiğini belirterek, bizzat Saddam tarafından, yabancı ajanlara saldırı emri verilmesini örnek gösterdi. 
     ABD Başkanı George Bush'un Irak'ta savaşın bittiğini ilan ettiği 1 Mayıs'tan sonra, 217'si Amerikan, 44'ü diğer uluslardan olmak üzere toplam 261 koalisyon askeri öldürüldü. 
     İspanyol istihbarat ajanı 7 kişi, Kasım ayında Iraklı militanların araçlarına açtığı ateş sonucu ölmüştü. 
     
</TEXT>
</DOC>
