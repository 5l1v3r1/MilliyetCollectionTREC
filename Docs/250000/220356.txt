<DOC>
<DOCNO> 220356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur48.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu aldatığı şühhesiyle gelinini öldürdü 
</HEADLINE>
<TEXT>

     Konya'da bir kayınvalide, oğlunu aldattığından şüphelendiği gelinini silahla vurarak öldürdü. 
     Edinilen bilgiye göre, yaklaşık 1 ay önce silahla yaralama olayına karıştığı iddiasıyla tutuklanarak Çumra Cezaevi'ne gönderilen Orhan Yılmaz'ın annesi Gülten Yılmaz, Cumhuriyet Mahallesi'nde çocuğuyla birlikte yaşayan gelininin evine geldi. 
     Sitenin kapısında evden bir erkeğin çıktığını görerek şüphelenen Gülten Yılmaz, bir süre sonra kapıyı açan geliniyle tartışmaya başladı. Tartışmanın kavgaya dönüşmesi üzerine kayınvalide Gülten Yılmaz, gelini Filiz Yılmaz'ı silahla vurdu. Yılmaz, olay yerinde öldü. 
     Komşuların ihbarı üzerine olay yerine gelen güvenlik güçleri, kayınvalide Gülten Yılmaz'ı, ifadesi alınmak üzere Cumhuriyet Polis Merkezi'ne götürdü. 
     Gülten Yılmaz'ın, ilk ifadesinde, ''Evden birinin çıktığını gördüm. İçeri girince Filiz Yılmaz'ı uygunsuz durumda yakaladım. Bir süre tartıştık. Daha sonra yanımda taşıdığım silahla onu vurdum'' dediği öğrenildi. 
     Olayla ilgili başlatılan soruşturma sürüyor. 
     
</TEXT>
</DOC>
