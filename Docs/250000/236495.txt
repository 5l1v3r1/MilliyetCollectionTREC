<DOC>
<DOCNO> 236495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo11.html </URL>
<DATE> 2004/05/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
NBA... Timberwolves, konferans yarı finallerine yükseldi... 
</HEADLINE>
<TEXT>

     ABD Profesyonel Basketbol Ligi'nde NBA play-off 1. tur mücadelesine, bu sabaha karşı yapılan 2 maçla devam edildi. 
     Batı Konferansı'nda Minnesota Timberwolves, serideki 5. maçında Denver Nugeets'ı 102-91 yenerek durumu 4-1 yaptı ve konferans yarı finallerine yükselmeyi başardı. 
     Ev sahibi takım Timberwolves'da Kevin Garnett 28 sayı, 7 ribaunt ve 8 asist, Sam Cassell 26 sayı, 5 ribaunt ve 2 asist, Latrell Sprewell de 19 sayı, 4 ribaunt ve 5 asistlik oyunuyla galibiyeti getiren isimler oldu. 
     Konuk ekip Denver Nuggets da ise Andre Miller'ın 21 sayı, 6 ribaunt ve 3 asisti, Marcus Camby'nin 21 sayı, 15 ribaunt ve 1 asisti, Earl Boykins'in 19 sayı ve 4 asisti, Voshon Lenard'ın da 17 sayı, 4 ribaunt ve 4 asisti, takımlarını yenilgiden kurtaramadı. 
     Böylece Minnesota yarı finale yükselirken, Denver play-off mücadelesine veda etmiş oldu. 
     Doğu Konferansı'nda ise Miami Heat, sahasında New Orleans Hornets'ı çekişmeli geçen bir mücadeleden sonra 87-83 yenerek seride 3-2 öne geçti. 
     Yarı finale yükselmesi için 1 galibiyete daha ihtiyacı olan Miami'de Eddie Jones, 25 sayı, 2 ribaunt ve 1 asist, Dwyane Wade 21 sayı, 5 ribaunt ve 5 asist, Lamar Odom, 16 sayı, 4 ribaunt ve 2 asistlik performansıyla sonucu belirleyen isimler arasında yer aldı. 
     New Orleans Hornets adına rakip potaya 33 sayı göndererek günün en skorer ismi olan Baron Davis'in başarılı performansı, takımını yenilgiden kurtarmaya yetmedi. 
     4 ribaunt alan ve 7 asist yapan Davis'i 12 sayı, 13 ribaunt ve 2 asistle P.J.Brown, 10 sayı, 2 ribaunt ve 2 asistle David Wesley ile 10 sayı, 10 ribaunt ve 2 asistle Jamaal Maglorie takip etti. 
     Bu galibiyetle Miami, seride rakibi karşısında 3-2 öne geçti. 
     Ligde play-off mücadelesi, 3 Mayıs Pazar günü TSİ sabaha karşı yapılacak 2 maçla sürecek. 
     Batı Konferansı'nda Los Angeles Lakers-San Antonio Spurs arasında yarı final ilk maçı oynanırken, Doğu Konferansı'nda ise Miami Heats ile New Orleans Hornets 3-2 seride 6. kez karşı karşıya gelecek. 
     
</TEXT>
</DOC>
