<DOC>
<DOCNO> 227817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yasam/ayas.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başımıza icat çıkardılar 
</HEADLINE>
<TEXT>

   Birbirinden ilginç ürünlerin bulunduğu İsviçre'deki 'İcatlar Sergisi', bir nevi 'Zihni Sinir Sergisi'ne dönüştü 
      DIŞ HABERLER SERVİSİ 
   
   İsviçre'nin Cenevre kentinde düzenlenen 32. Uluslararası İcatlar, Yeni Teknikler ve Ürünler Sergisi'nde dünyanın dört bir yanından gelen mucitler ilginç eserlerini sergiliyor. 
   Önceki gün Alman Reiner Dickhaus, insanın omurga sağlığını gözeten ve enerji tasarrufu sağlayan ergonomik alet saplarını tanıtırken, Güney Koreli Lee Cheol Gyu da bebeklerin düştüklerinde yaralanmalarını engelleyecek 'yastık'ı sergiledi. 
   Dünya çevresini ilk kez sıcak havayla dolan balonla hiç durmadan dolaşan ekibin lideri İsviçreli Bertrand Piccard da, bu kez dünyanın çevresini dolaşacağı, güneş enerjisiyle hareket eden 'solar uçak' modelini tanıttı. 
   Aslen psikiyatr olan 46 yaşındaki Piccard, 'Solar İtki' adlı projesi aksamadan yürürse, 2006'da uçağın ilk prototipinin üretilmesini, 2007'de de uçmasını umuyor. 
   
   
   
   
   
</TEXT>
</DOC>
