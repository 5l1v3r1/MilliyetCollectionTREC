<DOC>
<DOCNO> 241041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur12.html </URL>
<DATE> 2004/05/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Aynı aileden 10 kişi yemekten zehirlendi, 1 kişi öldü... 
</HEADLINE>
<TEXT>

     Bitlis'in Mutki İlçesi'nde, aynı aileden 10 kişinin yedikleri yemekten zehirlendiği, 1 kişinin öldüğü bildirildi. 
     Alınan bilgiye göre, Mutki'nin Meydan Nahiyesi Bağarası Köyü Yalçınlar Mezrası'nda yaşayan Çalı ailesi, dün akşam saatlerinde, güneşte kurutulmuş et ve fasulye ile yaptıkları yemeği yediler. 
     Yemekten birkaç saat sonra zehirlenme belirtileri görülen ailenin yardımına, önce köydeki komşuları geldi. 
     Köylüler, ailenin 2 ferdini dağ yoluyla Siirt'e ulaştırmaya çalışırken, bir yandan da Mutki Sağlık Ocağı ekiplerini arayarak ambulans ve sağlık personeli istediler. 
     Ailenin küçük kızı Eylem 8 , zehirlenme sonucu yaşamını yitirdi. İzzettin, Hasibe, Mehmet, Özgür, Nurhan, Sercan, Servan, Ünal, Figen ve Okan Çalı ise Siirt'te ve Mutki Sağlık Ocağı'nda tedavi altına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
