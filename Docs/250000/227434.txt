<DOC>
<DOCNO> 227434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/siyaset/siy04.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Derviş bayrak açmaz' 
</HEADLINE>
<TEXT>

   CHP lideri Baykal, seçim sonuçlarından rahatsız olan Derviş'in partiyi karıştırma anlayışı içinde hareket edeceğine inanmadığını söyledi 
      ANKARA Milliyet 

   
   CHP Genel Başkanı Deniz Baykal, Genel Başkan Yardımcısı Kemal Derviş'in kendisine bayrak açacağı ve partiden istifa edeceği iddialarına ilişkin, "Olabilir, olmayabilir. Derviş'in CHP'yi tehdit etme, karıştırma anlayışı içinde davrandığı kanısında değilim. Partimizin değerli bir unsuru, değer verdiğim bir insan. Siyasetin gidişinden şik yeti, rahatsızlığı olur, doğal" dedi. 
   Baykal, Merkez Yönetim Kurulu MYK öncesi, basın toplantısında, Derviş'in, partinin il ve ilçe başkanlarına yönelik "seçimlerde adaylara yardımcı olmadılar, rant peşinde koştular" suçlamasına ilişkin soruyu, "Herkes düşüncesini özgürce ifade eder. Düşünce ifade etmenin üslubu var. MYK'da, örgüte suçlama anlayışı paylaşılamaz" diye yanıtladı. 
   Baykal, MYK sonrası, "Bazı güçlerin Derviş'i genel başkanlığa sevk ettiğini düşünüyor musunuz " sorusu üzerine, "Derviş'in buna alet olması söz konusu değil. Beraber çalışıyoruz, bir sorun yok" dedi. Derviş'in, "rant" suçlamasına MYK üyeleri tepki gösterdi. Derviş, tepkilere, "Bana gelen şik yetler var, bunları dile getirdim. Bakanlıktayken de benzer şik yetler geliyordu" karşılığını verdi. 
   
   Derviş erken çıktı 
   Derviş'in, MYK öncesindeki basın toplantısına katılmaması dikkat çekti. Baykal, Derviş'in neden katılmadığına ilişkin olarak, "Nerede olduğunu bilmiyorum" dedi. 
   Derviş, daha sonra toplantıya katıldı ancak "Meclis'te dış politikayla ilgili çalışmalarım var, bitirebilirsem gelirim" diye erken ayrıldı. 
   
   
</TEXT>
</DOC>
