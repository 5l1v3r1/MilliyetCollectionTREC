<DOC>
<DOCNO> 212422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sonspo23.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 3 - Gaziantepspor 0 
</HEADLINE>
<TEXT>

     Birinci Süper Futbol Ligi'nde Galatasaray, Gaziantespor'u 3-0 mağlup etti 
     
     İlk yarı 

     4. dakikada Volkan'ın derinlemesine pasıyla Gaziantepspor savunmasının arkasına sarkan Sabri, ceza alanına girer girermez sert vurdu. Ancak meşin yuvarlak yandan auta çıktı. 
     7. dakikada ceza alanı içinde Bülent ile yaptığı verkaç sonrası sol çaprazda kaleciyle karşı karşıya kalan Yusuf'un daralan açıya karşın vuruşunda, meşin yuvarlak kaleci Aykut'tan döndü. Savunma tehlikeyi uzaklaştırdı. 
     14. dakikada sol çaprazda Volkan'ın kullandığı serbest vuruşta, altıpas içinde iyi yükselen Orhan, şık bir kafa vuruşuyla meşin yuvarlağı filelere gönderdi 1-0 
     28. dakikada Galatasaray'da, Sabri'nin yaklaşık 25 metreden şutunda, top az farkla auta gitti. 
     32. dakikada Yusuf'un arapasıyla ceza alanı sağ çaprazında kaleci Aykut ile karşı karşıya kalan Lazarov'un bekletmeden vuruşunda, top Aykut'tan döndü. Dönen topu kontrol eden Yusuf'un şutunda da meşin yuvarlak, yine Aykut'un müdahalesiyle kornere gitti. 
     35. dakikada Prates'in sağdan ortasında, Hakan Şükür'ün güzel kafa şutunda topu Ömer güçlükle kornere çeldi. 
     38. dakikada ani gelişen Galatasaray atağında Hakan'dan aldığı pasla ceza alanı giren Ayhan'ın şutunda, topa son anda İbrahim ayak koydu ve önemli bir tehlikeyi uzaklaştırdı. 
     40. dakikada çalımlarla Gaziantepspor savunmasını aşan Sabri'nin sert şutunda, top kaleci Ömer'den döndü. Hakan Şükür'ün, hemen yanına düşen topa müdahale edememesi sonrası savunma tehlikeyi uzaklaştırdı. 
     43. dakikada kaleci Ömer'in hatalı pası sonrası sağ çaprazda topla buluşan Sabri'nin aşırtma vuruşunda, top üstten auta gitti. 
     Karşılaşmanın ilk yarısını Galatasaray, 1-0 önde kapadı. 
     
     İkinci yarı 

     53. dakikada Volkan'ın ara pasıyla sol çaprazda kaleciyle karşı karşıya kalan Ayhan'ın ilk vuruşu Ömer'den döndü. Meşin yuvarlağı ikinci kez önünde bulan Ayhan'ın daralan açıya rağmen vuruşunda, top kale çizgisine paralel olarak auta çıktı. 
     60. dakikada Johnson'ın pasıyla soldan hızla ceza sahasına giren Lazarov'un sert şutunda, top kaleci Aykut'da kaldı. 
     71. dakikada sağdan Sabri'nin yaptığı ortaya altıpas önünde güzel bir kafa vuruşu yapan Hakan Şükür, topu kaleci Ömer'in üzerinden filelere göndererek, takımını 2-0 öne geçirdi. 
     74. dakikada orta sahadan Prates'in ortasında, Mehmet'in sektirdiği topu Hakan Şükür boş pozisyonda önünde buldu. Hakan Şükür'ün sert şutunda, top üstten auta gitti. 
     82. dakikada sağdan Sabri'nin sağ taraftan ön direğe ortaladığı topa Cihan kafayı vurdu. Kaleci Ömer'i geçen meşin yuvarlağı, Hakan Şükür kale çizgisi üzerinden boş kaleye gönderdi 3-0 
     86. dakikada sağdan Sabri'nin ortaladığı topa arka direkte Cihan voleyi vurdu. Top defansa çarparak kornere gitti. 
     90. dakikada sağdan Cihan'ın gönderdiği topa, ceza sahası içinden Necati kafayı vurdu. Kaleci Ömer'den dönen topu önünde bulan Necati bir kez daha vuruşunu yaptı. Fakat savunma tehlikeyi uzaklaştırdı. 
     Karşılaşma Galatasaray'ın 3-0 üstünlüğüyle sona erdi. 
     
</TEXT>
</DOC>
