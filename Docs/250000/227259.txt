<DOC>
<DOCNO> 227259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonsiy05.html </URL>
<DATE> 2004/03/31/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yerel seçimlerde il ve ilçeler için resmi olmayan kesin sonuçlar... 
</HEADLINE>
<TEXT>

     Mahalli İdareler Genel Seçimi'de il ve ilçe belediye başkanlıklarında Türkiye genelinde resmi olmayan kesin sonuçlar alındı. 
     Buna göre, AK Parti 12'si büyükşehir olmak üzere 58 ilde belediye başkanlığını kazandı. 
     Seçimlerde, CHP 2'si büyükşehir olmak üzere 8 il belediye başkanlığını kazandı. 
     Seçimlerde, SHP 1'i büyükşehir olmak üzere 5 ilde, DSP 1'i büyükşehir olmak 3 ilde, MHP 4 ilde, DYP ve SP birer ilde belediye başkanlığını aldı. Seçimlerde bir bağımsız belediye başkanı da seçildi. Ardahan Belediye Başkanlığı'nı kazanan Mikail Kayatürk il belediye başkanlığını kazanan tek bağımsız aday oldu. 
     Bazı illerde resmi olmayan kesin sonuçlar alınmasına karşın itirazlar bulunuyor. Trabzon'da Ak Parti'nin 140 sandıkta yeniden sayım yapılması yönündeki itirazı üzerine, bu sandıklardaki oylar yeniden sayılacak. 
     Sinop'ta oyların eşit çıkmasının ardından Belediye Başkanlığı kura sonucu Ak Parti'ye geçti, ancak CHP'nin 24 saat içinde itiraz hakkı bulunduğu bildirildi. 
     
     İLÇELERDE DURUM 

     İlçe belediye başkanlığı seçimlerinde de Ak Parti 489 yerde belediye başkanlığını aldı. 
     Ak Parti'yi 120 belediye başkanlığı kazanan CHP, 89 belediye başkanlığı kazanan DYP, 69 belediye başkanlığı kazanan MHP, 34 belediye başkanlığı kazanan SHP, 25 belediye başkanlığı kazanan ANAP, 5 belediye başkanlığı kazanan DSP, 3'er belediye başkanlığı kazanan BBP ve Genç Parti, 1'er ilçe belediye başkanlığı kazanan ÖDP ve DP izledi. 
     Yerel seçimlerde 17 belediye başkanlığını da bağımsız adaylar kazandı. 

     
</TEXT>
</DOC>
