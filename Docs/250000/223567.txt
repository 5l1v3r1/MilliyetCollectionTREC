<DOC>
<DOCNO> 223567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonyas05.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 2050'de beyazlar yarı yarıya azalacak 
</HEADLINE>
<TEXT>

     ABD'de 2050 yılına kadar beyaz nüfusun oranının yarıya düşeceği bildirildi. 
     Amerikan Nüfus Dairesi'nin tahminlerine göre, 2050'de ABD nüfusu yüzde 50 artarak 420 milyona ulaşırken, Asyalılar ve Hispaniklerin nüfusu büyük artış gösterecek. 
     ABD'de azınlık gruplarının nüfusun yüzde 49.9'una ulaşacağı 2050 yılına kadar, ülke nüfusunun daha yaşlanacağı, şu anda yüzde 12 olan 65 ve üzeri yaştakilerin oranının yüzde 21'e ulaşacağı tahmin ediliyor. 
     Ülkede şu anda nüfusun yüzde 69'unu oluşturan beyazların nüfus artış hızının düşük doğum oranı ve göç nedeniyle yavaşlayacağı, 2050'ye kadar sadece yüzde 7 artarak, 210 milyon ya da nüfusun yüzde 50.1 oranında olacağı öngörülüyor. 
     ABD'de beyaz nüfus oranındaki büyük düşüşe karşın Asyalı ve Hispanik nüfus oranında patlama yaşanacağını tahmin eden Amerikan Nüfus Dairesi, Asyalı nüfusun 2050'de 3 kat artarak 33 milyona, Hispaniklerin de yüzde 188 artarak 102.6 milyona ulaşmalarını bekliyor. 
     ABD'de ayrıca daha sağlıklı yaşam tarzı ve daha iyi ilaç tedavisi sayesinde yaşam süresinin de uzaması ve şu an yüzde 1.5 olan 85 yaş ve üzeri kişilerin oranının yzüde 5'e ulaşması öngörlüyor. 
     
</TEXT>
</DOC>
