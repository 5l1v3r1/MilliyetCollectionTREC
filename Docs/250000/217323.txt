<DOC>
<DOCNO> 217323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/spor/bbas.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık şakası yok 
</HEADLINE>
<TEXT>

   Basketbol Avrupa Ligi'nde Efes Pilsen dişine göre, Ülkerspor ise zorlu bir gruba düştü. Çift devreli lig usulü oynanacak maçlar 3 Mart'ta start alacak 
   
   Barcelona'da çekildi 
   BASKETBOL Avrupa Ligi'nde Efes Pilsen ve Ülkerspor'un ikinci raund grupları, dün İspanya'nın Barcelona kentindeki kura çekimi ile belirlendi. Barcelona'da Sant Jordi Salonu'nda gerçekleştirilen kura sonunda Efes Pilsen, E Grubu'nda İtalyan Skipper Bologna, Sloven Olimpija ve Fransız Pau Orthez ile eşleşti. Lacivert - Beyazlılar, ilk maçı 3 ya da 4 Mart'ta Pau Orthez ile rakip sahada oynayacak. 
   
   Birinciler finale 
   KUPADAKİ diğer temsilcimiz Ülkerspor ise G Grubu'nda, Final - Four'un ev sahibi İsrail'in Maccabi Tel Aviv, İspanyol Pamesa Valencia ve Litvanya'nın Zalgiris Kaunas takımlarıyla eşleşti. Turuncu - Yeşilliler de ilk maçta 3 ya da 4 Mart'ta Zalgiris Kaunas ile İstanbul'da karşılaşacak. Çift devreli lig sistemiyle altı maç oynayacak olan takımlardan grupta birinci sırayı alanlar, 29 Nisan - 1 Mayıs'ta İsrail'in başkenti Tel Aviv'de düzenlenecek olan Final - Four'a kalacaklar. 
   
   Mahmuti temkinli    EFES Pilsen coachu Oktay Mahmuti, kura çekimi sonrası yaptığı açıklamada artık güçlü - zayıf takım kavramının ortadan kalktığını söyledi. Mahmuti, "Eşleşme için kolay ya da zor diye yorum yapamayız. Çünkü artık Avrupa'nın en iyi 16 kulübü oynuyor. Her maç final niteliğinde olacak. Mart ayını en iyi şekilde değerlendiren takımlar final - four biletini kapar" diye konuştu. 
   
   AVRUPA LİGİ İKİNCİ RAUND GRUPLARI    EFES PİLSEN 
   3 veya 4 Mart 
   Pau Orthez - EFES PİLSEN 
   10 veya 11 Mart 
   U.Olimpija - EFES PİLSEN 
   17 veya 18 Mart 
   EFES PİLSEN - Skipper 
   24 veya 25 Mart 
   EFES PİLSEN - Pau Orthez 
   31 Mart veya 1 Nisan 
   Skipper - EFES PİLSEN 
   7 veya 8 Nisan 
   EFES PİLSEN - U.Olimpija 
   
   D GRUBU 
   CSKA Moskova 
   Cibona Zagreb 
   TAU Ceramica 
   Olympiakos 
   
   E GRUBU 
   EFES PİLSEN 
   Skipper Bologna 
   Union Olimpija 
   Pau Orthez 
   
   ÜLKERSPOR 
   3 veya 4 Mart 
   ÜLKERSPOR - Zalgiris 
   10 veya 11 Mart 
   ÜLKERSPOR - Valencia 
   17 veya 18 Mart 
   Maccabi - ÜLKERSPOR 
   24 veya 25 Mart 
   Zalgiris - ÜLKERSPOR 
   31 Mart veya 1 Nisan 
   ÜLKERSPOR - Maccabi 
   7 veya 8 Nisan 
   Valencia - ÜLKERSPOR 
   
   F GRUBU 
   Barcelona 
   Benetton 
   Montepaschi 
   Panathinaikos 
   
   G GRUBU 
   Maccabi Tel Aviv 
   Pamesa Valencia 
   ÜLKERSPOR 
   Zalgiris Kaunas 
   
   Ülker ders verdi 64-81    Turuncu - Yeşilli takım, tecrübeli isimlerini devreye sokup, Türk Telekom'u sahadan sildi 
      BASKETBOL Erkekler Ligi'nde günün tek maçında Ülker, Türk Telekom'u zorlanmadan yenerek, lider Efes Pilsen'i takibe devam etti. Her iki takımın da özellikle ikinci çeyrekte bol hatalı bir oyun ortaya koyduğu maçta Turuncu - Yeşilliler, Booker, Blair ve İbrahim gibi tecrübeli oyuncularının ve pota altında Kerem'in skorer oyunuyla sonuca gitti. Türk Telekom ise ikinci periyotta iki kez öne geçtiği maçta güçlü rakibiyle başa çıkamadı. 
   
   Maçın karnesi 
   HAKEMLER Tarkan Puser, Yener Yılmaz, Serkan Ünal 
   TÜRK TELEKOM Mack 6 12, Bekir 6 10, Stanescu 5 7, Umut 5 5, Can 5 7, Mutlu 5 4, Nedim 6 11, Şemsettin 5 6 
   ÜLKERSPOR Booker 8 17, Serkan 6 9, İbrahim 6 12, Kerem 8 17, Blair 6 12, Naumoski 6 7, Rentzias 4 3, Fatih 3 1, Muratcan 4 3 
   1.PERİYOT 15 - 13 Ülker , 2.PERİYOT 40 - 31 Ülker , 3.PERİYOT 58 - 49 Ülker , MAÇ SKORU 81 - 64 Ülker 
   BEŞ FAUL İbrahim 39.26 , Can 39.39 
   
   
</TEXT>
</DOC>
