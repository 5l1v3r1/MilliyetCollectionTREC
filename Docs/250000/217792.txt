<DOC>
<DOCNO> 217792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur08.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin güldüren köy isimleri... 
</HEADLINE>
<TEXT>

     Kocaeli'ne bağlı ilçelerdeki bazı köy isimleri duyanları tebessüm ettiriyor. Yöre halkının pek umursamadığı isimlerin ne zaman ve kim tarafından konulduğu ise bilinmiyor. 
     Derlenen bilgilere göre, büyük bölümü Kandıra İlçesi'ndeki köylerin isimleri duyanlarca komik bulunuyor. İnsanlara verilen sıfatları, meslekleri, karakterleri simgeleyen köy adları kültür zenginliği ve mizah anlayışı hakkında da bilgi veriyor. 
     Kandıra İlçesi'ndeki güldüren köy isimlerinden bazıları şunlar 
     ''Hamursuzlar, Ekmekyemezler, Beygirler, Malaklar, Yaramazlar, Budalalar, Civelekler, Cansızlar, Gebeşler, Sofular, Böcekler, Pirceler, Tokaşlar, Yorgalar, Mollalar, Karasakallar, Cicilli, Kanlar, Deliveli, Keçioğlu, Bitikoğlu, Kumarlar, Tekkeşinler, Zurnacılar, Bıçakçılar, Terziler, Horaşlar, Yağcılar, Tafralar, İranlar, Kayıplar, Gaipler, Tekerler, Çaprazlar, Solaklar, Çiller, Çakallar, Dölekler, Süllü, Beşkeş, Tokmaklı, Dayaklar, Kocakaymaz, Hacımazlı.'' İzmit merkez ilçeye bağlı bazı köylerin isimleri de şöyle 
     ''Bulduk, Gırgırlar, Şapşallar, Kargaköy, Boduroğlu, Cıvcıvoğlu, Arızlı, Çulcular, Arpalık İhsaniye. 
     Derince İlçesi'ndeki Dümbüldeksuyu ve Kekler köy adları da duyanlarca komik bulunuyor. 
     Köy sakinleri isimlerin kim tarafından ve ne zaman konulduğu konusunda bilgilerinin olmadığını ifade ederken, isimlerden de rahatsız olmadıklarını belirtiyor. 
     
</TEXT>
</DOC>
