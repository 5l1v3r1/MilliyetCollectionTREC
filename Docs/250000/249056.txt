<DOC>
<DOCNO> 249056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonspo22.html </URL>
<DATE> 2004/06/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Fenerbahçe Kulübü Haysiyet Divanı yarın toplanıyor... 
</HEADLINE>
<TEXT>

     Fenerbahçe Kulübü Haysiyet Divanı yarın toplanacak. 
     Fenerbahçe Kulübü'nde, Tuncer Erdoğan başkanlığında toplanacak Haysiyet Divanı'nın gündeminde, Sadettin Saran var. 
     Başkan Erdoğan, bir süre önce savunmasını aldıkları eski yönetici Sadettin Saran hakkında bir karar almaları durumunda, toplantı sonunda açıklama yapacaklarını söyledi. 
     Saran, son kongre öncesi bir gazetede yer alan açıklamalarıyla ilgili, Kulüp Başkanı Aziz Yıldırım'ın isteğiyle, Yüksek Divan Kurulu tarafından Haysiyet Divanı'na verilmişti. 
     Saran'ın ifadesi, bir süre önce Haysiyet Divanı toplantısında alınmış ve gerekli incelemeler başlatılmıştı. 
     
</TEXT>
</DOC>
