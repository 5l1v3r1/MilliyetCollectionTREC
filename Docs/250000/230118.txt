<DOC>
<DOCNO> 230118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/yasam/yas06.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
New Yorklu tiryakiler adalete de yenildi 
</HEADLINE>
<TEXT>

   Sigara yasağına 'İfade özgürlüğümüz engelleniyor' diye itiraz eden tiryakilerin tezini mahkeme reddetti 
      MELİH KARAKULLUKÇU New York 
   
   New York'ta sigara yasakları için açılan davaya bakan Federal Bölge Mahkemesi, bar ve restoranlarda sigara içilmesini yasaklayan yeni kanunun Anayasa'daki "ifade ve toplantı özgürlüğü" ilkesine aykırı olmadığına karar verdi. 
   Yasağa karşı Temmuz 2003'te açılan davada, NYC Clash Tiryakilerin Taciz Edilmesine Karşı Vatandaşlar Lobisi adlı örgüt, tiryakilerin sigara olmadan görüşlerini rahatça açıklamalarının ve toplantılara katılmalarının imk nsız olduğunu ileri sürüyordu. Tiryakiler, kendilerini ifade etmek için ihtiyaç duydukları sigaralarının, bilimsel olmayan bir gerekçeyle ellerinden alınmasının, ifade ve toplantı hürriyetlerini koruyan anayasa maddelerininin açık bir ihlali olduğunu savunuyorlardı. 
   Ancak, tiryakilerin tezlerini ikna edici bulmayan yargıç kararında, anayasal ihlal iddialarının altında yatan, "ifade ve sosyal aktivitenin sigarasız tam anlamıyla yaşanamayacağı" gözleminin yersiz olduğunu belirtti. Davayı açan örgütün kurucusu, Audrey Silk, "Hayalkırıklığına uğradık. Oysa, yaygın görüşü çürüten çok sayıda belge sunmuş ve güçlü bir savunma hazırlamıştık" dedi. 
   
   
</TEXT>
</DOC>
