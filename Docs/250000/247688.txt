<DOC>
<DOCNO> 247688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/yasam/yas02.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüks oto çetesine kameralı operasyon 
</HEADLINE>
<TEXT>


İstanbul'da lüks otomobilleri çalarak yurdışına satan çete, işlediği tüm suçlar kameraya çekilerek yakalandı 

M. AKİF ERDEM İstanbul 

İstanbul'da motor kilitli immobilizerli lüks otomobilleri çalarak bir kısmını parçalayıp satan bir kısmını da yurtdışına gönderen uluslararası bir çete, h kim kararıyla oto hırsızlık bürosu dedektifleri tarafından adım adım izlenerek kameraya alındı. Oto hırsızlık şebekesinin işlediği tüm suçları görüntülemeyi başaran polis, şebekenin lideri Abdülkadir Ekinci ile Azeri uyruklu Mahir Hanifaev'in de aralarında bulunduğu 5 kişiyi yakalayarak gözaltına aldı. Liderliğini oto hırsızlığından sabıkalı Abdülkadir Ekinci'nin yaptığı şebeke, uzman dedektifler tarafından adım adım izlendi. 
Kadıköy, İzmir ve Yalova'da aynı zamanda başlayan 7 ayrı operasyonda Abdülkadir Ekinci ve Mahir Hanifaev'in de bulunduğu 5 kişi gözaltına alındı. Çete elemanlarının Türkiye'den çaldığı lüks Mercedes marka otomobillere sahte evrak düzenleyerek Azerbaycan'a gönderdikleri öne sürüldü. 
Şebeke elemanları düz kontak yapılamayan immobilizerli otomobilleri yanlarında getirdikleri 3 ayrı immobilizer beyinleri takarak çalıştırdıkları bildirildi. Şebeke üyelerinin gösterdiği yerlerde 2 adet çalıntı Mercedes, 3 adet Opel Vectra, 1 adet Opel Tigra, 1 adet Honda Civic ve 3 adet Nissan Pick Up kamyonet ele geçirildi. 




</TEXT>
</DOC>
