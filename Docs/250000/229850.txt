<DOC>
<DOCNO> 229850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun06.html </URL>
<DATE> 2004/04/09/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Irak'ta rehin alınan Japonlar'ın aileleri Japon askerleri çekilsin... 
</HEADLINE>
<TEXT>

     Irak'ta kaçırılarak rehin alınan 3 Japon'un aileleri, Japon askerlerinin Irak'tan çekilmesini istiyor. 
     Rehinelerden birinin annesi Naoko Imai, gözyaşları içinde, ''Hükümetimizden oğlumun hayatını kurtarmasını istiyorum'' dedi. 
     Bir diğer rehinenin kız kardeşi Ayako Takato da, ''Zaman az. Geçici de olsa askerler Irak'tan çekilsin, aksi halde kız kardeşimin buraya canlı dönemeyeceğinden korkuyorum'' dedi. 
     Rehineleri elinde tutan ''Mücahitler Tugayı'' adlı grup, Japonya hükümetine seslenerek, üç gün içinde Irak'taki askerlerini çekmesini istemiş, aksi halde rehineleri canlı olarak toprağa gömeceği tehdidinde bulunmuştu. 
     Bu arada Japon hükümeti, askerlerini Irak'tan çekme planlarının olmadığını yineledi. 

     
</TEXT>
</DOC>
