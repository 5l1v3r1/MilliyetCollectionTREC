<DOC>
<DOCNO> 243318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonsiy35.html </URL>
<DATE> 2004/05/27/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
Ak parti Trabzon il ve ilçe yöneticileri istifa etti 
</HEADLINE>
<TEXT>

     AK Parti Trabzon İl ve Merkez İlçe yöneticileri istifa etti. 
     AK Parti Trabzon İl Başkanı Ali Rıza Akdeniz, AA muhabirine yaptığı açıklamada, Genel Merkez tarafından sözlü olarak istifalarının istendiğini belirterek, ''Biz de İl ve Merkez İlçe teşkilatı yöneticileri olarak istifa ettik. Yönetici arkadaşlarımın istifalarını alıyorum. Ancak henüz Merkez'e bildirmedik'' dedi. 
     İstifalarını, yarın düzenleyecekleri basın toplantısıyla kamuoyuna duyuracaklarını ifade eden Akdeniz, şunları söyledi 
     ''Trabzon'da yerel seçimleri kaybetmemizin hoş olmadığını teşkilatlar olarak görmekteyiz. Seçimin ardından hemen istifa ederek, Trabzon'da bir boşluğun oluşmaması için bugünü kadar bekledik. Bu süreç artık olgunlaşmıştır. Genel merkezimizin, Trabzon'da daha rahat hareket edebilmesi için Trabzon İl ve Merkez İlçe teşkilatı olarak istifa ettik.'' 
     
</TEXT>
</DOC>
