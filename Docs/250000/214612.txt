<DOC>
<DOCNO> 214612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/ekonomi/eko03.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tüpraş Denizbank'a bir katkı sağlamaz' 
</HEADLINE>
<TEXT>

   Denizbank Genel Müdürü Hakan Ateş, Zorlu Grubu'nun Tüpraş'ı almasının bankaya katkı sağlamayacağını söyledi 
      EKONOMİ SERVİSİ 
   
   Denizbank'ın 2003 yılı bilanço verilerinin açıklandığı basın toplantısında soruları yanıtlayan Denizbank Finansal Hizmetler Grubu Başkanı ve Denizbank Genel Müdürü Hakan Ateş, Tüpraş'ın özelleştirilmesinde ödeme sürecinde bankanın bir desteğinin olmayacağını söyledi. 
   Böyle bir desteğin aynı grubun şirketi olması nedeniyle mümkün olmayacağını belirten Ateş, Tüpraş'ın bankaya katkısının da çok fazla olmayacağını kaydetti. 
   Ödeme konusunda 'İki ortak özelleştirme bedelinin bir bölümünü cepten koyacaklar. Geri kalan kısmını da sanırım sermaye piyasalarından borçlanacaklardır" diyen Ateş, Tüpraş'la Denizbank'ın ilişkisi hakkında şunları söyledi 
   "Vestel'le, Taç'la ilişkimiz neyse bunlarla da o olacak. Grup şirketleriyle ilişkimiz ne ise bunda da o olacak. Bize bir katkı sağlamayacak, network olarak bizi çok büyütecek bir etki yapmayacak. Ama tabii ki Türkiye'nin en büyük firması. Petrol Ofisi, İş Bankası, Dışbank'a nasıl katkı sağladıysa Tüpraş bize böyle bir katkı sağlayacak. Bizim için diğer bankalar kadar avantajlı olmayacak. Çünkü grup şirketi olacak." 
   
   Net k r 71 milyon dolar    Denizbank'ın 2003 yılı sonunda net olarak 71 milyon dolar k r elde ettiğini açıklayan Ateş, bankanın toplam aktiflerinin 4 milyar 23 milyon dolara, mevduatının ise 2.7 milyar dolara yükseldiğini bildirdi. Ateş, şunları kaydetti. "Yüzde 18.3 düzeyinde gerçekleşen sermaye yeterlilik rasyomuz ve yıl sonu itibariyle yüzde 6 düzeyine ulaşarak sektör ortalamasının çok üzerinde gerçekleşen serbest sermaye rasyomuzla Türkiye'nin serbest sermaye ve verimlilik rasyosu en yüksek bankaları arasında yer alıyoruz." 
   
   
</TEXT>
</DOC>
