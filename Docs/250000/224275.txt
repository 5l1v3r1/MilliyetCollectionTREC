<DOC>
<DOCNO> 224275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur05.html </URL>
<DATE> 2004/03/21/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İstanbul'da Nevruz kutlamaları öncesi yoğun güvenlik önlemleri alındı 
</HEADLINE>
<TEXT>

     Zeytinburnu Kazlıçeşme'de yapılacak Nevruz kutlaması nedeniyle geniş güvenlik önlemleri alındı. 
     Çeşitli semtlerden sabah saatlerinden itibaren alana gelen gruplar, oluşturulan polis kontrol noktalarından geçtikten sonra içeriye alınıyor. 
     Alanda toplanmaya başlayanların DEHAP, EMEP, çeşitli sivil toplum örgütlerinin isimleri yazılı pankart ve dövizler taşıdıkları, bazı kişilerin ellerinde de sarı-kırmızı-yeşil renkli bez parçaları olduğu görüldü. 
     Gruplar, alanın çeşitli noktalarında ateşler yakarak, davul-zurna eşliğinde halay çekerken, alana ulaşan yollar da araç trafiğine kapatıldı. 
     Kutlama, İstanbul Emniyet Müdürlüğü'nde oluşturulan kriz merkezinde de kapalı devre kamera sistemiyle izleniyor. 

     
</TEXT>
</DOC>
