<DOC>
<DOCNO> 208059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun10.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CTP, hükümet protokolünü onayladı... 
</HEADLINE>
<TEXT>

     Cumhuriyetçi Türk Partisi CTP Parti Meclisi, Cumhuriyetçi Türk Partisi-Demokrat Parti DP koalisyon hükümeti protokolünü oy birliğiyle onayladı. 
     CTP Genel Başkanı Mehmet Ali Talat, dün gece parti meclisi toplantısının ardından yaptığı açıklamada, Parti Meclisi'nin hükümet protokolünü oy birliğiyle onayladığını, Bakanlar Kurulu'nun CTP'li üyelerinin belirlemesi için de Merkez Yönetim Kurulu'nu MYK yetkilendirdiğini bildirdi. 
     Talat, Bakanlar Kurulu listesini Cumhurbaşkanı'na sunduktan sonra açıklayacaklarını söyledi. 
     ''Hükümetlerinin kişisel ve örgütsel çıkarları değil toplumsal çıkarları ön planda tutacağını'' dile getiren Talat, ''toplumsal uzlaşı ve çözüm hedefindeki hükümetin Kıbrıs sorununu 1 Mayıs 2004'e kadar Annan Planı zemininde görüşerek sonuçlandırma misyonunda olduğunu'' kaydetti. Talat, ''hükümetin ana ilkelerinden birinin de Kıbrıs Türk tarafını Avrupa Birliği normlarına hazırlamak olduğunu'' ifade etti. 
     CTP Lideri Talat, bu çerçevede sivil toplum örgütleri, kurum ve kuruluşların bu süreçte hükümete destek olmasının çok önemli olduğunu dile getirdi. 
     DP Parti Meclisi de, koalisyon hükümetinin protokolünü dün oyçokluğu ile onaylamıştı. 
     Bu arada, Talat'ın, CTP-DP hükümetinin bakanlar kurulu listesini bugün Cumhurbaşkanı Rauf Denktaş'a sunması bekleniyor. 
     CTP Genel Başkanı Mehmet Ali Talat'ın hükümeti kurma görevi yarın sona eriyor. 
     
</TEXT>
</DOC>
