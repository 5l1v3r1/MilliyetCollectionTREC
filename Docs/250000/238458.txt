<DOC>
<DOCNO> 238458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur34.html </URL>
<DATE> 2004/05/08/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Çakıcı'ya kaçmakta yardım ettiği iddia edilen yat sahibi gözaltına alındı 
</HEADLINE>
<TEXT>

     Alaaddin Çakıcı'nın yurtdışına kaçtığı iddialarıyla ilgili sürdürülen soruşturma kapsamında, Antalya'da bir yat sahibi gözaltına alındı. 
     AA muhabirinin aldığı bilgiye göre, kesinleşmiş hapis cezası bulunurken yurtdışına kaçtığı iddia edilen Alaaddin Çakıcı ile ilgili yürütülen soruşturma kapsamında, Antalya Polisi ve Sahil Güvenlik Komutanlığı'na bağlı ekipler, Liman bölgesinde düzenlenen operasyonla bir kişiyi gözaltına alındı. 
     Çakıcı'nın en son Antalya'da bulunduğuna ilişkin iddiaların ortaya atılması üzerine yoğunlaşan soruşturma sonucu, Antalya Limanı'nda yatı bulunan ve ''Çakıcı'nın bu yatla yurtdışına kaçmasına yardım ettiği'' öne sürülen M.S.H, Antalya Kaçakçılık ve Organize Suçlar Şube Müdürlüğü ekiplerince gözaltına alındı ve İstanbul'dan gelen polis ekibine teslim edildi. 
     M.S.H'nin sorgusunun İstanbul'da yapılacağı bildirildi. 
     Alaaddin Çakıcı'nın, yanında 4-5 kişi ile M.S.H'ın yatıyla Antalya Limanı'ndan hareket ederek Rodos'a geçtiği yatın Antalya Limanı'na dün yeniden geldiği öğrenildi. 
     
</TEXT>
</DOC>
