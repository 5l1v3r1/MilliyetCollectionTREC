<DOC>
<DOCNO> 243673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonyas20.html </URL>
<DATE> 2004/05/28/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Hırsızlar, ATM cihazını çaldı... 
</HEADLINE>
<TEXT>

     Avusturya'nın Lendorf köyündeki Raiffeisen bankasına ait otomatik para çekme makinesi ATM çalındı. 
     Olay yerinde araştırma yapan bölge jandarma ekipleri, bankanın camını kırarak lobide kurulu ATM'ye ulaşan hırsızların, 360 kilo ağırlığındaki makineyi zincirle kamyona bağlayıp yerinden söktüklerini tahmin ettiklerini belirttiler. 
     Hırsızların makinenin içindeki 30 bin euroyu aldıktan sonra ATM'yi boş bir araziye bırakma olasılığını göz önünde bulunduran jandarma ekipleri, Lendorf köyü ve civarındaki arama çalışmalarını sürdürüyor. 
     Hırsızlık olayını soruşturan jandarma yetkilisi, Raiffeisen bankasının lobisinde alarm sistemi ve kamera bulunmadığı için olayla ilgili hiçbir bulgu elde edemediklerini söyledi. 
     
</TEXT>
</DOC>
