<DOC>
<DOCNO> 213984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/spor/spo04.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'u ter bastı 2-1 
</HEADLINE>
<TEXT>

   Adanaspor karşısında Ümit'in golüyle yenik duruma düşen Bordo-Mavililer, Gökdeniz ve Erdinç ile galibiyete ulaştı. Karadeniz ekibi, Beşiktaş ve Fenerbahçe'yi takibe devam etti 
      
   İlk yarı Adanaspor'un 
   TRABZONSPOR, Ziya Doğan'ın yönetiminde çıktığı ilk maçtan galibiyetle ayrıldı, zirvedeki takibini devam ettirdi. Ligin son sıralarından kurtulmak için büyük mücadele veren Adana ise Bordo-Mavililer'i zorlamasına rağmen puan almayı başaramadı. Konuk ekip 19'da Ümit ile öne geçti, devreyi de 1-0 galip kapadı. 
   
   Erdinç güldürdü 
   İKİNCİ yarı ise Karadeniz takımının üstünlüğüyle geçti. Taraftarının desteğiyle maça ağırlığını koyan Trabzonspor, 49'da Gökdeniz ile beraberliği sağladı. Adanaspor karşısındaki baskısını sürdüren Bordo - Mavililer, beklediği galibiyet golüne 79. dakikada Erdinç ile ulaştı ve karşılaşmadan 2-1 galip ayrılmayı bildi. 
   
   Maçın karnesi 
   HAKEMLER Bülent Demirlek, Oğuz Akar, Ahmet Çalışkan 
   TRABZONSPOR Petkoviç 6 - D'Haene 5 , Erdinç 6 , Tolga 5 , Volkan 5 - İbrahim 5 , Gökdeniz 5 Emre Dk.83 , Hüseyin 5 , Sommers 4 Yattara Dk.46 7 - Mehmet Yılmaz 5 , Fatih 6 
   YEDEKLER Hasan, Alişen, Hasan Üçüncü, Augustine, Maxim 
   ADANASPOR Atilla 5 - Mehmet 5 , Güngör 4 Timur Dk.65 4 , Serkan 5 , Sancak 5 - Murat 5 , Lalik 5 Gökmen Dk.83 , İlker 5 , Ümit 6 , Gürhan 5 Abdullah Dk.78 4 - Ali Asım 6 
   YEDEKLER Serkan, Umut, Ercan, Meszaros 
   GOLLER Ümit Dk.19 , Gökdeniz Dk.49 , Erdinç Dk.79 
   SARI KARTLAR D'Haene, Fatih Trabzonspor , Sancak Adanaspor 
   
   'Bize yakışmadı'    Doğan'ın tesellisi 
   ADANASPOR karşısında zorlanmalarına rağmen galibiyeti bulan Trabzonspor'un Teknik Direktörü Ziya Doğan, "Sahadaki futbol bize yakışmadı" diye konuştu. Rakiplerinin can havliyle oynadığını belirten Doğan, "Maçın yorumunu fazla yapmamak lazım. Üç puan iyi ama, yapacak çok işimiz var. Kalite yüksek ancak takım oyunu sahaya yansımıyor. Yine de galibiyetle başlamak güzel" dedi. 
   
   Yüce'nin inancı 
   YILMAZ Vural'ın ayrılmasından sonra Adanaspor'un başına geçen Ahmet Ziya Yüce ise Trabzonspor karşısında ortaya koydukları oyunu sürdürmeleri durumunda ligde kalacaklarına inandığını belirtti. Son üç haftada iyi bir futbol ortaya koyduklarını vurgulayan Yüce şöyle devam etti "Bu maçlardan 7 puanla da ayrılabilirdik. Ancak böyle oynarsak, ligde kalacağımızı Türkiye'ye ilan ediyorum." 
   
   
</TEXT>
</DOC>
