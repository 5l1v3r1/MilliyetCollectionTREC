<DOC>
<DOCNO> 200642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sonspo21.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın ödü koptu 
</HEADLINE>
<TEXT>

     Free Bird Havayolları, Galatasaray kafilesini taşıyan uçağın türbülansa yakalandığını, ancak uçakta hiçbir yaralanma ve benzeri olumsuzluk yaşanmadığını bildirdi. 
     Free Bird Havayolları'ndan yapılan yazılı açıklamada, Galatasaray yönetici ve futbolcuları ile basın mensuplarının bulunduğu FHY 091 sefer sayılı İstanbul-Biarritz uçağında, İtalya üzerinde, ''açık hava türbülansı'' denilen ve radarda görünmeyen bir türbülans yaşandığı belirtildi. 
     Açıklamada, bu tür bir türbülansın her uçuşta yaşanmasının mümkün olduğu ifade edilerek, şöyle denildi 
     ''Kaptan pilotlarımız türbülansın etkilerinin olmadığı alçak bir irtifaya geçip uçuşun normal seyrine devam etmişlerdir. Uçakta hiçbir yaralanma ve benzeri olumsuzluk yaşanmadığı gibi, kabin hizmeti olağan şekilde devam etmiştir. 119 yolcusu bulunan uçak sorunsuz bir şekilde, planlandığı saatte Biarritz'e inmiştir.'' 
     
     İspanya kafilesi 

     Galatasaray'ın 21 kişilik İspanya kafilesinde şu futbolcular yer alıyor 
     Aykut Erçetin, Aly Faryd Mondragon, Bülent Korkmaz, Orhan Ak, Frank De Boer, Arif Erdem, Berkant Göktan, Joao Batista, Ümit Karan, Hakan Şükür, Hasan Şaş, Cihan Haspolatlı, Volkan Arslan, Ovidiu Petre, Abdullah Ercan, Cesar Prates, Gabriel Tamas, Sabri Sarıoğlu, Hakan Ünsal, Ergün Penbe, Suat Usta. 
     Galatasaray, yarın yerel saatle 18.00'de son çalışmasını karşılaşmanın da oynanacağı Anoeta Stadı'nda gerçekleştirecek. 
     
</TEXT>
</DOC>
