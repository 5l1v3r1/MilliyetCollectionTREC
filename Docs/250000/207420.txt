<DOC>
<DOCNO> 207420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/siyaset/siy03.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli yönetmelik tarih oldu 
</HEADLINE>
<TEXT>

   MGK Sekreterliği'nin yetki ve görevleri "buharlaştı"... Genel Sekreter artık Başbakan'a karşı sorumlu... Genel Sekreter'in atanmasındaki kıstaslar kalktı 
   BARKIN ŞIK Ankara 

   
   Milli Güvenlik Kurulu MGK Genel Sekreterliği'nin 10 Şubat 1984'te yayımlanan "gizli" yönetmeliği tarih oldu. Yeni "şeffaf" yönetmelikle, Genel Sekreterliğin birçok yetki ve görevi ortadan kalktı. Genel Sekreter Başbakan'a karşı sorumlu hale getirilirken, teşkilat yapısındaki üç başkanlık kaldırıldı. Genel Sekreterliğin psikolojik harek t, özel milli siyaset belgelerini hazırlama görevi ve MGK kararlarının takibi ve koordinasyonu yetkisi de kaldırıldı. 
   
   Resmi gazetede yayımlandı 
   7. Uyum Paketi ile 2945 sayılı Milli Güvenlik Kurulu Genel Sekreterliği Kanunu'nda yapılan yasal değişikliklere uygun olarak hazırlanan Milli Güvenlik Kurulu Genel Sekreterliği Yönetmeliği, dünkü Resmi Gazete'de yayımlandı. 
   Yeni yönetmeliğin tanımlar bölümünde, "Milli güvenlik" ve "Devletin milli güvenlik siyaseti" kavramları korunurken, "Özel Milli Siyaset, milli menfaat, milli hedef, milli güç, olağanüstü hal, sıkıyönetim hali, seferberlik hali, buhran hali, savaş hali, topyek n savunma, koruyucu güvenlik" kavramları çıkarıldı. 
   
   Psikolojik harek t yok 
   Eski yönetmeliğin "Teşkilat" bölümündeki Bilgi Toplama ve Değerlendirme Grup Başkanlığı, Toplumla İlişkiler Başkanlığı ile Topyek n Savunma ve Sivil Hizmetler Başkanlığı yeni yönetmelikte yer almazken, Genel Sekreterliğin "Psikolojik Harek t" yetkisi tarihe karıştı. 
   MGK kararlarının takibi ve koordinasyonu yetkisiyle özel milli siyaset belgelerini hazırlama görevi de ortadan kalktı. Sekreterlik bünyesinde yeni kurulan başkanlığın adı Seferberlik ve Savaş Hazırlıkları Planlama Dairesi Başkanlığı oldu. 
   En fazla üç genel sekreter yardımcısının görevlendirilebileceği hükme bağlanırken, "Genel Sekreter orgeneral oramiral rütbesindeki TSK mensupları arasından Genelkurmay Başkanı'nın önerisi, Başbakan'ın teklifi üzerine Bakanlar Kurulu'nca atanır" hükmü kaldırıldı. Genel Sekreter'in atanmasına ilişkin hiçbir kıstas da yeni yönetmelikte yer almadı. 
   
   Mali işlemlere denetim geldi    Yönetmelikle mali işlemlere de denetim getirildi. Eski yönetmelikte gizli hizmet ödeneğinin harcanması konusunda tutulacak kayıt, nakit paranın korunması ve harcanması usulleri genel sekreterin direktiflerine bırakılırken, yeni yönetmelikte bu işlemlerin 1050 sayılı Muhasebei Umumiye Kanunu'nun 77. maddesine uygun yapılacağı ifade edildi. 
   
   
   
   
</TEXT>
</DOC>
