<DOC>
<DOCNO> 201515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yasam/yas11.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da felçli trafik canavarı 
</HEADLINE>
<TEXT>

   Daha önce de araç kullanırken yakalanan felçli Yıldırım Avcı yolda zig zag çizince yine kaçamadı... 
      YAŞAR ANTER Muğla DHA 
   
   Bodrum'da yıllar önce geçirdiği trafik kazasında belden aşağısı felç olan Yıldırım Avcı, otomobil kullanırken yakalandı. Yanında taşıdığı sopayla gaz ve fren pedalına basarak araç kullanan Avcı, 305 milyon 100 bin lira para cezası ödeyip serbest kaldı. 
   Bodrum - Turgutreis Karayolu'nda kontrol yapan jandarma trafik timi, zigzag çizerek gelen bir otomobil gördü. Aracı durduran jandarma, önce sürücünün kalp krizi geçirdiğini ya da sarhoş olduğunu düşündü. Ancak sürücü Avcı'nın 45 belden aşağısının felç olduğu ve yanındaki sopayla gaza ve frene basarak karayolunda seyrettiği ortaya çıktı. 1984 yılında ehliyet aldığını ancak 1993'te yaptığı kaza sonucu felç olduğunu ve demir yürüteçle hareket ettiğini belirten Avcı'nın, daha önce de araç kullanırken yakalandığı ve ehliyetine el konulduğu belirlendi. 
   
   
</TEXT>
</DOC>
