<DOC>
<DOCNO> 249413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sondun26.html </URL>
<DATE> 2004/06/20/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
El Kaide yetkilisinin Saddam'ın askerleri arasında olduğu iddiası... 
</HEADLINE>
<TEXT>

     ABD'deki 11 Eylül saldırılarını soruşturan komisyona, El Kaide'nin ''çok önemli bir üyesinin'' devrik Irak lideri Saddam Hüseyin'in milisleri arasında subay olduğuna ilişkin kanıt sunulduğu belirtildi. 
     Komisyon üyesi Cumhuriyetçi Parti üyesi John Lehman, NBC televizyonuna yaptığı açıklamada, kesinleşmesi halinde, yeni istihbarat bilgisinin Amerikan yönetiminin 11 Eylül saldırılarını düzenlediğine inandığı El Kaide ile Irak arasında bağlantı olduğu iddialarını güçlendireceğini söyledi. 
     Lehman, doğrulanması gereken bu bilginin Irak ile El Kaide arasında ilişki olmadığını bildiren komisyon raporunun ardından elde edildiğini ve ele geçen belgelerin Saddam'ın Fedaileri içinde yarbay rütbeli bir kişinin El Kaide'nin önemli bir üyesi olduğunu gösterdiğini kaydetti. 
     
</TEXT>
</DOC>
