<DOC>
<DOCNO> 200945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur19.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Lösemi tedavisinde olumlu sonuçlar alınıyor... 
</HEADLINE>
<TEXT>

     Ege Üniversitesi EÜ Tıp Fakültesi Onkoloji Bilim Dalı'nda yürütülen ve kanser hücrelerini yok etmeyi hedefleyen araştırma projesinin ilk sonuçlarının olumlu olduğu bildirildi. 
     EÜ Tıp Fakültesi Onkoloji Bilim Dalı Başkanı Prof. Dr. Erdem Göker, yazılı açıklamasında, kanser hastalarına umut olacak tedavinin doğrudan kanser hücresine odaklı olduğunu belirtti. Göker, ''Kanser hücresinde bulunan birtakım proteinler var. Bu proteinleri yok etmeye yönelik ilaçlar geliştirilmeye başlandı. Bu ilaçlar sağlıklı hücrelere zarar vermiyor, ancak kanser hücrelerini öldürüyor'' dedi. 
     Prof. Dr. Erdem, açıklamasında şu bilgilere yer verdi 
     ''Şu anda meme, akciğer ve kolon bağırsak kanserlerinin tedavisi için geliştirilen buna benzer ilaçlar var. Meme kanseri için kullanılan ilaçlar Türkiye'de mevcut. Kliniğimizde şu anda akciğer ve kolon kanserlerinin tedavisiyle ilgili klinik düzeyde çalışmalarımız sürüyor.'' EÜ Tıp Fakültesi'nde 20'den fazla uluslararası araştırmanın devam ettiğini belirten Prof. Dr. Göker, ''Çalışmalarımız etkinliği kanıtlanmış, yan etkisi bilinen ilaçlar üzerinde yapılıyor'' dedi. 
     
</TEXT>
</DOC>
