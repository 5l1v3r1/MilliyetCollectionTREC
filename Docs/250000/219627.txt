<DOC>
<DOCNO> 219627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/ekonomi/eko06.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık izinde 10 gün şartı 
</HEADLINE>
<TEXT>

   Çalışma Bakanlığı'nın yaptığı yeni düzenlemeyle yıllık izinler 10 günden daha kısa süreye bölünemeyecek 
   ANKARA ANKA 
   
   Çalışma Bakanlığı İş Yasası'nda yapılan değişiklikler dikkate alarak yıllık izinlerle ilgili esasları yeniden düzenlendi. Buna göre, yıllık izin süresinin ve izne hak hazanmak için gerekli sürenin hesabında işçinin aynı işverene ait değişik işyerlerinde çalıştığı süreler birleştirilecek. 
   Yıllık izin yönetmeliğine göre, yıllık ücretli izin işveren tarafından bölünemeyecek. 
   İzin süreleri, tarafların anlaşması ile bir bölümü 10 günden aşağı olmamak üzere en çok üçe bölünebilecek. İşveren tarafından yıl içinde verilmiş diğer ücretli ve ücretsiz izinler veya dinlenme ve hastalık izinleri yıllık izne mahsup edilemeyecek. Yıllık ücretli izin süresi hizmet süresi 1 yıldan 5 yıla kadar olanlara 14 günden, 5 yıldan fazla 15 yıldan az olanlara 20 günden, 15 yıl ve daha fazla olanlara 26 günden az olamayacak. 
   İşveren nisan ayı başı ile ekim ayı sonu arasındaki süre içinde, işçilerin tümünü veya bir kısmını kapsayan toplu izin uygulayabilecek. İşçi sayısı 100'den fazla olan işyerlerinde işvereni temsilen bir, işçileri temsilen iki kişi olmak üzere toplam üç kişiden oluşan izin kurulu oluşturulacak. İzin kurulu, yıllık izin çizelgelerini hazırlayacak. 
   
   
</TEXT>
</DOC>
