<DOC>
<DOCNO> 213704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sondun04.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Texas'ta evin tuvaletinden petrol fışkırdı... 
</HEADLINE>
<TEXT>

     ABD'nin Texas eyaletinin Longview kentinde bir evin tuvaletinden ham petrol fışkırdı. 
     Yerel basının haberine göre, Leila Le Tourneau isimli kadın akşam işten eve geldiğinde tüm tuvalet ve banyo ile evin zeminin ham petrolle kaplı olduğunu gördü. 
     Etrafı kaplayan ham petrol nedeniyle ev oturulmaz hale gelirken, uzmanlar, tuvaletten fışkıran petrolün kaynağını araştırmaya başladılar. 
     Yerel KLTV televizyon kanalı, evin tamamen boşaltılmamış eski bir petrol kuyusunun üzerine inşa edilmiş olabileceğini duyurdu. 
     Oğluyla birlikte otelde kalmaya başlayan Bayan Le Tourneau ise '' Texas'ta herkesin arka bahçesinden petrol fışkırmıyor mu diye espri yaparken şimdi evimin içinde petrol buldum'' diye konuştu. 
     
</TEXT>
</DOC>
