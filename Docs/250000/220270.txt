<DOC>
<DOCNO> 220270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/soneko10.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar yükseldi... 
</HEADLINE>
<TEXT>

     Uluslararası borsalarda geçen hafta, ABD Doları, Kanada Doları dışındaki önemli paralar karşısında yükselirken, altın fiyatları da değer kazandı. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 109.15 110.67 İsviçre Frangı 1.2655 1.2738 Kanada Doları 1.3366 1.3171 
     Londra Borsası'nda haftaya 1.2464 dolarda başlayan euro, hafta sonunda 1.2392 dolara indi. 
     Aynı borsada pazartesi 1.8661 dolarda kapanan İngiliz Sterlini de cuma kapanışta 1.8443 dolara düştü. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA PAZARTESİ CUMA Londra 398.50 399.10 Zürih 398.35 399.50 Hong Kong 398.75 393.35 
     Londra Borsası'nda pazartesi 6.74 dolarda kapanan gümüşün ons fiyatı cuma kapanışta 6.88 dolara çıktı. 
     
     MENKUL KIYMET PİYASALARI 
     New York Borsası, haftanın son işlem gününde değer kaybetti. Borsanın düşüşünde ABD'de dün açıklanan aylık işsizlik rakamları etkili oldu. 
     Çalışma bakanlığının Şubat ayında ülkede 21 bin kişinin daha işsiz kaldığını açıklaması, ekonomik canlanmanın göstergesi olarak istihdamda bir toparlanma bekleyen yatırımcıları hayal kırıklığına uğrattı. 
     New York Borsası'nda, son işlem gününün aksine haftanın genelinde yükseliş hakimdi. 
     New York Menkul Kıymetler Borsası'nda geçen hafta, Dow Jones Endeksi bir önceki haftaya göre yüzde 0.11 yükselerek 10,595.55 puana, Nasdaq Endeksi de yüzde 0.90 oranında artış göstererek, 2,047.63 puana yükseldiler. 
     Standard and Poor's 500 endeksi de, yüzde 1.05 oranında yükselişle haftayı kapattı. 
     Avrupa borsalarında da geçen hafta yükseliş yaşandı. 
     Londra Menkul Kıymetler Borsası'ndaki FTSE 100 endeksi, 54.9 puanlık artışla, haftayı 4,547.1 puandan kapattı. 
     Frankfurt Borsası'nın DAX Endeksi, 107.98 puan haftalık kazançla 4,126.14 puanda kapanırken, Paris Borsası'ndaki CAC-40 Endeksinin haftalık kazancı 35.67 puanda kaldı. 
     Tokyo Borsası'nda ise önemli bir yükseliş vardı. Borsa, ekonomideki olumlu gelişmeler nedeniyle, 21 ayın en büyük yükselişini yaşadı. 
     Tokyo Borsası'nın Nikkei Endeksi, 495.37 puanlık haftalık kazançla 11,7.29 puanda kapandı. 
     
     PETROL FİYATLARI YÜKSELDİ... 
     Uluslararası piyasalarda ham petrol fiyatları yükseldi. Petrol fiyatlarının yükselmesinde, yatırımcıların, ABD Doları'nın zayıf olması nedeniyle, petrol gibi emtia borsasına yatırım yapmaları etkili oldu. 
     New York Petrol Emtia Borsası'nda, Batı Teksas Petrolü'nün Nisan ayı vadeli varil teslim fiyatı 37.26 dolar düzeyine çıktı. 
     
</TEXT>
</DOC>
