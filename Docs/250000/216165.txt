<DOC>
<DOCNO> 216165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/yasam/yas12.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest pitbull sahibini yakacak 
</HEADLINE>
<TEXT>

      ANKARA Milliyet 
   
   TCK'da yapılan değişiklikte "pitbull" gibi vahşi cins köpekleri başkalarını tehlikeye atacak şekilde serbest bırakana hapis cezası öngörüldü. TBMM Adalet Alt Komisyonu'nda yapılan yeni düzenlemeye göre, gözetimi altındaki hayvanı başkalarının hayatı veya sağlığı bakımından tehlikeli olabilecek şekilde serbest bırakan veya bunların kontrol altına alınmasında ihmal gösteren kişi,bir aydan 6 aya kadar hapis veya adli para cezasıyla cezalandırılacak. 
   Tasarıya "Akıl hastası üzerindeki bakım ve gözetim yükümlülüğünün ihlali" başlığıyla eklenen yeni bir madde uyarınca da, "Akıl hastası üzerindeki bakım ve gözetim yükümlülüğünü, başkalarının hayatı, sağlığı veya malvarlığı bakımından tehlikeli olabilecek şekilde ihmal eden kişiye de bir aydan altı aya kadar hapis veya adli para cezası verilecek. 
   
   
</TEXT>
</DOC>
