<DOC>
<DOCNO> 225542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonsiy32.html </URL>
<DATE> 2004/03/25/ </DATE>
<TIME> 23.42 </TIME>
<AUTHOR>  </AUTHOR>
<HEADLINE>
Konakaltı Belediye Başkan adayının otomobili kurşunlandı... 
</HEADLINE>
<TEXT>

     DYP Antalya Alt Kademe Konyaaltı Belediye Başkan Adayı Hatice Yılmaz'ın otomobiline silahlı saldırıda bulunuldu. 
     AA muhabirinin edindiği bilgiye göre, Tahıl Pazarı Mahallesi 469. Sokak Şahin İş Merkezi'ndeki yerel televizyon kanalında ''Yerel Seçim 2004'' adlı programa katılan DYP'nin Konyaaltı Belediye Başkan Adayı Yılmaz'ın otomobili, kimliği belirsiz 2 kişi tarafından kurşunlandı. 
     Otomobilin ön camı ve lastiklerine 6 el ateş eden saldırganlar olay yerinden kaçtı. 
     Dışarıdaki silah seslerini duyan Yılmaz, programdaki konuşmasına devam etmek istedi ancak yapımcı programı bitirmek zorunda kaldı. 
     Yılmaz, yaptığı açıklamada, ''Allah'tan can kaybı meydana gelmedi. Kirli siyasetten arınmamız gerektiğini belirttiğim bir program esnasında otomobilim silahlı saldırıya uğradı. Korkutmaya çalışıyorlar'' dedi. 
     
</TEXT>
</DOC>
