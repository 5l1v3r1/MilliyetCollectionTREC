<DOC>
<DOCNO> 240006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonsiy03.html </URL>
<DATE> 2004/05/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngiltere Başbakanı Blair, Türkiye'ye geliyor 
</HEADLINE>
<TEXT>

     İngiltere Başbakanı Tony Blair, 17 Mayıs Pazartesi günü Türkiye'ye bir günlük çalışma ziyaretinde bulunacak. 
     Başbakanlık Basın Merkezi'nden yapılan açıklamaya göre, Blair'in ziyareti, iki ülke başbakanları arasında düzenli zirve toplantıları yapılması yönünde geçtiğimiz yıl varılan mutabakat çerçevesinde gerçekleştirilen ilk ziyaret olacak. 
     Toy Blair, ziyareti sırasında Cumhurbaşkanı Ahmet Necdet Sezer tarafından kabul edilecek, Başbakan Recep Tayyip Erdoğan ile görüşecek. 
     Erdoğan, Blair onuruna bir de akşam yemeği verecek. 
     Görüşmelerde, başta Türkiye-AB ilişkileri, Kıbrıs, terörizmle mücadele, NATO Zirvesi, Irak olmak üzere iki ülkeyi ilgilendiren ikili, bölgesel ve uluslararası konuların ele alınması öngörülüyor. 
     Tony Blair, temaslarının ardından aynı gün Türkiye'den ayrılacak. 

     
</TEXT>
</DOC>
