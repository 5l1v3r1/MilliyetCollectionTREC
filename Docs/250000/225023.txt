<DOC>
<DOCNO> 225023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/spor/aspo.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BU BENİM BORCUM 
</HEADLINE>
<TEXT>

   Galatasaray'ın yeni teknik patronu Gheorghe Hagi, ayağının tozuyla başarı sözü verdi, "Futbolculuğumda olduğu gibi, teknik direktörlüğümde de bana güvenenlere bunun karşılığını vereceğim" ifadesini kullandı 
      BÜNYAMİN OSMAN 

   
   Sevgiliye benzetti 
   NE Hagi, Galatasaray'ı ne de Galatasaraylı onun gibi bir efsaneyi unutabilmişti. Aradan iki yıl geçti, Bursaspor'da çalıştı, ama Cim - Bom'a gönül verenlerin aklının bir köşesinde hep Hagi vardı. O da Sarı - Kırmızılı renkleri unutamadığını kabul ediyor, Romanya'da yayınlanan Gazeta Sporturilor'a şunları söylüyordu "Aynı bir kızın peşinde koşmak gibiydi. Onu Camiayı ikna edip, nazından kurtulmak için çok uğraştım. Ama sonunda amacıma ulaştım. Onunla tekrar buluşmamız sevinç doluydu." 
   
   'Takım ruhu süperdi' 
   GALATASARAY'DA geçirdiği 5 senenin unutulmaz bir dönem olduğunu vurgulayan Gheorghe Hagi, o günlerdeki başarının en büyük etkeninin, takım ruhu olduğunu da söyledi. Sadece Sarı - Kırmızılılar'ın değil, tüm futbolseverlerin kendilerine saygı ve sevgi duyduğunu belirten Rumen teknik adam, bunu, "Adeta dinlerini sevdikleri gibi seviyorlardı" sözüyle yorumladı. Terim'in yerini almadığını ısrarla vurgulayan Hagi, "Sadece beni onore edip bu göreve getirdiler. Onun dışında Fatih hocayla çok iyi arkadaşız" ifadesini kullandı. 
   
   Gözü hep yüksekte 
   GÖREVE gelirken yönetimle önlerine bir hedef koymadıklarını da söyleyen Hagi, "Onlar söylemediler ama tabii ki gönüllerinden UEFA Kupası'na katılmanın geçtiğini biliyorum. Gelecek sezon zaten zirveden inmemek için mücadele vereceğiz" dedi. Hagi, futbolculuk döneminde olduğu gibi, teknik adamlığının da karşılığını vereceğini ifade ederek, "Bu benim Galatasaray'a borcum sayılır " yorumunu yaptı. Rumen hoca, vatandaşları Petre ve Bratu'nun da diğerlerinden ayrılmayacağını, çalışanın forma giyeceğini belirtti. 
   
   Oğlu çıldırmış 
   KADRO dışı bırakılanlara bir şans daha vereceğini söyleyen Galatasaray Teknik Direktörü, bu sınavı geçenin takımda kalacağını ifade etti. Cim - Bom'a gelmesine en çok oğlu Ianis'in sevindiğini vurgulayan Hagi, "Okuluna gidip, 'Artık Türkiye'ye gidiyorum' diye çığlıklar atmış" ifadesini kullandı. Rumen çalıştırıcı, sözlerini şöyle noktaladı "Benim için sevindirici olan diğer bir olay, futbolu bırakmadan önce kaldığım evde yeniden oturacak olmam. Orası benim için çok anlamlı." 
   
   Hagi'den 4 emir    11 kişi ofans, 11 kişi defans yapacağız Top yorulmaz, kendinizi değil onu koşturunBirbirinizle konuşun, sahada yardımlaşınKaleyi görünce herkesten şut istiyorum 
   
   
</TEXT>
</DOC>
