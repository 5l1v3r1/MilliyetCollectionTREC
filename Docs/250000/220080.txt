<DOC>
<DOCNO> 220080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sonspo23.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en iyisi Sabonis 
</HEADLINE>
<TEXT>

     Basketbolda Erkekler Avrupa Ligi 2. turunda gruplarda ilk hafta maçları geride kalırken, ilk haftanın ''en değerli oyuncusu'' MVP , Litvanya'nın BC Zalgiris Kaunas takımının ''efsane'' pivotu Arvydas Sabonis oldu. 
     39 yaşında ve 2.20 metre boyundaki emektar yıldız, dün gece G Grubu'nda, takımının Ülkerspor'u İstanbul'da 85-73 yendiği maçta 33 dakika sahada kaldı ve bu sürede 6 7 iki sayı, 2 2 üç sayı ve 7 9 serbest atış isabetiyle 25 sayı kaydetti. Sabonis, bunun yanısıra 13'ü savunma, 3'ü hücum olmak üzere 16 ribaunt aldı, 4 asist ve 1 blok yaptı ve 47 puanla 1. hafta ''en değerli oyuncu'' klasmanında ilk sıraya yerleşti. 
     Ligde ilk tur grup maçlarını da bu unvanla tamamlayan Sabonis, böylece 2. tur mücadelesine de kaldığı yerden başlamış oldu. 
     Aynı zamanda BC Zalgiris Kaunas takımının sahibi durumundaki Sabonis, 2. tur grup maçlarının sayı krallığında, Efes Pilsenli Antonio Granger ile birlikte 25, toplam ribaunt kategorisinde 16, savunma ribaundu kategorisinde de 13 rakamlarıyla ilk haftayı zirvede kapadı. 
     Asist krallığında ise ilk haftada Efes Pilsenli Kerem Tunçeri, 9 asistle ilk sırada yer aldı. 
     Ayrıca Efes Pilsen, ilk maçlar sonunda 57 ile en az sayı yiyen takım olarak dikkati çekti. 
     Ligin bireysel istatistiklerinde, 2. tur grup maçları 1. haftası sonunda ilk sıralarda bulunan diğer sporcular ile Türk takımları sporcularının klasmandaki yerleri şöyle 
     
     En Değerli Oyuncu 
     3-Antonio Granger Efes Pilsen 27. 
     5-Petar Naumoski Ülkerspor 25. 
     
     Sayı 
     5-İbrahim Kutluay, Petar Naumoski Ülkerspor 21. 
     
     Toplam Ribaunt 
     3-Joseph Blair Ülkerspor 12. 
     
     Savunma Ribaundu 
     5-Joseph Blair Ülkerspor 6. 
     
     Hücum Ribaundu 
     1-Dejan Tomaseviç Pamesa Valencia 10. 
     2-Mirsad Türkcan USH CSKA Moskova 7. 
     3-Joseph Blair Ülkerspor 6. 
     
     Asist 
     5-Veljko Mrsiç Ülkerspor 5. 
     
     Blok 
     1-David Kornel TAU Ceramica Vitoria , Thomas Van den Spiegel Skipper Bologna 3. 
     
     Top Çalma 
     1-David Vanterpool Montepaschi Siena 5. 
     
</TEXT>
</DOC>
