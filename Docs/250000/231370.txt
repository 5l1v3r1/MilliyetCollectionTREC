<DOC>
<DOCNO> 231370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonspo14.html </URL>
<DATE> 2004/04/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Bulak Galatarasay'ın durumu kimseyi aldatmasın, ciddi bir rakiptir 
</HEADLINE>
<TEXT>

     Denizlispor Teknik Direktörü Giray Bulak, Galatasaray'ın ligdeki durumunun yanıltıcı olacağını belirterek, ''Her zaman güçlü ve ciddi bir rakiptir'' dedi. 
     Bu sezon istikrarlı bir grafik çizdiklerini ve 18 haftadır 4. sırada bulunduklarını ifade eden Giray Bulak, iyi sonuçlardan birini daha almak için İstanbul'a gideceklerini söyledi. 
     Galatasaray ile yapacakları maça büyük önem verdiklerini kaydeden Bulak, ''Galatasaray'ın durumu kimseyi aldatmasın. İçinde bulundukları sıkıntılara karşın her zaman önemli, güçlü ve ciddi bir rakiptir. Bunu bilerek sahaya çıkacağız. Kazanmak istiyoruz. Ancak herşeyden önce dostluk ve centilmenlik kazansın'' diye konuştu. 
     Öte yandan yeşil-siyahlılar, 16 Nisan Cuma günü deplasmanda yapacakları maçın hazırlıklarını, bugünkü antrenmanla sürdürdü. 
     Takımda 3'er sarı kartı bulunan Levent, Çağdaş ve Serhat, cezalı duruma düşmemeleri için uyarıldı. 
     
</TEXT>
</DOC>
