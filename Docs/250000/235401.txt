<DOC>
<DOCNO> 235401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonyas27.html </URL>
<DATE> 2004/04/27/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Rapçi P.Diddy, Broadway'de rol aldı... 
</HEADLINE>
<TEXT>

     Amerikalı rapçi, yapımcı, moda tasarımcısı, maratoncu, film yıldızı Sean ''P. Diddy'' Combs, şimdi de Broadway'e el attı. 
     ''Güneşte bir Leke'' A Raisin in the Sun adlı ünlü eserde efsane aktör Sidney Poitier'nin oynadığı Walter Lee'yi canlandıran çok yönlü sanatçı, ilk oyununda beğeni topladı. 
     P. Diddy lakaplı rapçi Combs, ''En zor şey açılış oyunu, kendini izleyiciye göstermek, güven ve beğeni kazanmak, sahneye P. Diddy ve diğerlerini değil sadece Walter Lee'yi getirmek, en zoru bu'' diye konuştu. 
     P. Diddy'nin Broadway'de ilk kez sahneye çıkışına birçok ünlü de tanıklık etti. 
     Ünlü ''talk show''cu Oprah Winfrey, ''Bence Puffy çok cesur'' derken, film yapımcısı Spike Lee, ''İnsanlar onun maraton koşmadığını söylüyor ama tarih başarısını ispatladı'' diye konuştu. 
     Combs'ın 11 Temmuz'a kadar sürecek oyununda, 3 kez Tony ödülü kazanan Audra McDonald ve Phylicia Rashad gibi ünlü isimler rol alıyor. 
     
</TEXT>
</DOC>
