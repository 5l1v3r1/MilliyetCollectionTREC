<DOC>
<DOCNO> 225853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonsiy12.html </URL>
<DATE> 2004/03/26/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Karayalçın Herkesi seçimden sonra 'Ah keşke' dememeye çağırıyorum 
</HEADLINE>
<TEXT>

     SHP Genel Başkanı ve Ankara Büyükşehir Belediye Başkan Adayı Murat Karayalçın, herkesi sandığa giderek sorumluluğunu yerine getirmeye ve seçimden sonra ''ah keşke...'' diye yakınmamaya çağırdı. 
     Karayalçın, yaptığı yazılı açıklamada, ''Ankara'nın artık bir yol ayırımına geldiğini'' belirterek, ''kentin ya yoksullaşmaya ve gerilemeye boyun eğeceğini ya da kendisini umutsuzluğa ve yılgınlığa sevketmeye çalışan güçlere direnerek geleceğini sahip çıkacağını'' kaydetti. 
     ''Ben Ankara'nın kolay kolay teslim olmayacak bir iradeye ve deneyime sahip olduğunu inanıyorum'' diyen Karayalçın, ''Ankara'nın 1994 ve 1999 yıllarında yaşanan hataların bedelini pahalıya ödediğini'' savundu. Karayalçın, Ankaralıların bu gidişe ''dur'' diyeceğini ve çocukların uygar bir kentte yaşamasının yolunu açacağını belirterek, bunun ön şartının 28 Mart günü sandığa gitmek olduğunu hatırlattı. 
     Karayalçın, herkesi seçimlerde sandığa gitmeye çağırarak, şu görüşleri ifade etti 
     ''Unutmayınız ki, kullanmadığınız her oy kentimizin ve ülkemizin geleceğini biraz daha belirsiz hale getirecek. Bu duruma kayıtsız kalmaya hiçbirimizin hakkı yok. Seçim sonrasında yaşanacaklardan hepimiz sorumlu olacağız. Herkesi sandığa giderek sorumluluğunu yerine getirmeye, seçimden sonra ah keşke... diye yakınmamaya çağırıyorum.'' 
     
</TEXT>
</DOC>
