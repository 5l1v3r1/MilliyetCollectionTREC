<DOC>
<DOCNO> 201559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sondun19.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de kadınların gözdesi Genç erkekler 
</HEADLINE>
<TEXT>

     İngiltere'de kendisinden genç bir erkekle evlilik yapan kadınların her geçen gün arttığı bildirildi. 
     Ulusal İstatistik Ofisi tarafından yapılan açıklamada, İngiltere'de evliliklerdeki yaş oranının her geçen gün dramatik biçimde değiştiği belirtildi. 
     1963 yılında evlilik yapan çiftlerin büyük bölümünün 20'li yaşlarda bulunduğu ve kadınların yüzde 15'inin eşinden büyük olduğu bildirilen açıklamada, 1998 yılındaysa kadınların yüzde 26'sının kendinden en az 6 yaş küçük bir erkekle evlendiği kaydedildi. 
     Buna daha çok kadınların kariyer yapma arzusuyla evlilik kararı almakta gecikmelerinin yol açtığını belirtilen açıklamada, şöyle denildi 
     ''Oysa İngiltere'nin geleneksel görüntüsü, erkeğin kadından 5 yaş büyük olduğu evlilikler olarak ortaya çıkıyordu. 1964 yılında da yapılan evliliklerin yüzde 64'ünde erkek kadından en az 5 yaş büyüktü, bu oran da bugün yüzde 49'a düştü.'' Çok genç kadınların yaşlı erkeklerle evlilik yapma oranında da artış olduğu, 1963 yılında yüzde 21 olan bu oranın 1998 yılında yüzde 25'e yükseldiği kaydedilen İngiltere Ulusal İstatistik Ofisi açıklamasında, özellikle eşi ölen ya da eşinden ayrılan erkeklerin ikinci evliliklerinde kendilerinden çok daha genç bir kadınla evlilik yapmayı tercih ettiği belirtildi. 
     
</TEXT>
</DOC>
