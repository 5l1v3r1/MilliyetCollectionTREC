<DOC>
<DOCNO> 241028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo43.html </URL>
<DATE> 2004/05/18/ </DATE>
<TIME> 21.31 </TIME>
<AUTHOR>  </AUTHOR>
<HEADLINE>
Play-Off'ta Ülker, Beşiktaş'ı 88 - 60 mağlup etti 
</HEADLINE>
<TEXT>

     Türkiye Basketbol Ligi play-off yarı-final ilk karşılaşmasında Ülkerspor, Beşiktaş'ı 88-60'lık skorla farklı yenerek, seride durumu 2-0 yaptı. 
     Maça hızlı başlayan ev sahibi Ülkerspor, pota altından Blair ve İbrahim ile bulduğu sayılarla 4. dakikada 8-0'lık üstünlük sağladı. Beşiktaş, üst üste üç sayılık basket girişimlerinden boş dönerken, siyah-beyazlılar ilk sayılarını 5. dakika içinde bulabildi. Ülkerspor, oyunda rakibine büyük üstünlük kurup, Blair, Booker ve Serkan ile rahat basketler bularak 1. periyodu 15 sayı farkla 24-9 önde kapadı. 
     Beşiktaş ikinci periyoda da kötü başladı ve sahada bir varlık gösteremedi. Ülkerspor, rakip sahada yaptığı baskı ile Beşiktaş'ın organize hücumlar geliştirmesini engellerken, İbrahim'in etkili oyunuyla 13. dakikada farkı 19 sayıya 30-11 çıkardı. İyi savunma yapıp, hücumda da etkili olan Ülkerspor, ilk yarıyı 41-26 önde tamamladı. 
     Karşılaşmanın ikinci yarısına etkili başlayan Ülkerspor, rakibine 3 dakika sayı imkanı tanımayarak 10-0'lık bir seri yakaladı. Beşiktaş, bu dakikalarda adeta rakibini seyrederken, turuncu-yeşilliler, 24. dakikada farkı 26 sayıya 56-30 çıkardı ve 3. periyodu da 67-45 önde geçti. 
     Son periyotta oyundan iyice kopan Beşiktaş'ta, El-Amin'in farkı kapatma çabaları da sonuçsuz kalınca, Ülkerspor baştan sona rahat bir oyun ortaya koyduğu karşılaşmada, Beşiktaş'ı 88-60 yendi. Normal ligde rakibini iki maçta da yenen ve seriye 1-0 önde başlayan Ülkerspor, bu sonuçla seride skoru 2-0'a taşıdı. 
     Bu arada, karşılaşmanın hakemleri, 13. dakikada küfürlü tezahürat ve sahaya atılan yabancı maddeler nedeniyle anons yaptırdı. 
     
     Künye 
     Salon Ahmet Cömert Hakemler Mustafa Can xx, İsmail Özgün xx, Ozan Çakar xx Ülkerspor Serkan xxx 17, Booker xxx 9, İbrahim xxx 12, Kerem xxx 15, Blair xxx 17, Naumoski xx 11, Rentzias xx 2, Muratcan x 2, Tutku x 2, Fatih x 1 Beşiktaş El Amin xx 16, Mustafa xx 11, Ayuso xx 10, Nedim x 6, Cutrell x 5, Ruzic x 1, Tolga x, Faruk x, Hüseyin x 7, Barış 4, Ufuk x 1.Periyot 24-9 
     Devre 41-26 Ülkerspor lehine 
     3. Periyot 67-45 
     5 Faul alan Dk. 39.43 Rentzias Ülkerspor 
     
</TEXT>
</DOC>
