<DOC>
<DOCNO> 207667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yasam/ayas.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AMATEM alsa kurtulabilirdi 
</HEADLINE>
<TEXT>

   Eski yüz güzeli Burçin'in ölümünün ardından, bir trajedi çıktı. Tedavi olmak isteyen genç kadına, AMATEM'in 35 gün sonraya gün verdiği anlaşıldı 
      İSTANBUL Milliyet 
   
   Cesedi, Zeytinburnu Kozlu Mezarlığı'nda bulunan Türkiye eski Yüz Güzeli Burçin Bircan'ın 20 , uyuşturucu bağımlılığından kurtulmak için 9 Aralık 2003'te Alkol ve Madde Bağımlıları Tedavi Merkezi'ne AMATEM başvurduğu ortaya çıktı. 
   Bircan'ın ölümüyle ilgili soruşturma sonucu, Bircan'a AMATEM'den 13 Ocak 2004'e gün verildiği belirlendi. AMATEM Başhekimi Prof. Dr. Musa Tosun, Bircan'ın biri 22001, diğeri 9 Aralık 2003'te iki müracaatı bulunduğunu söyledi. 
   Bircan'a 9 Aralık'ta ayakta tedavi uygulandığını ve 13 Ocak 2004'te yatırılmak üzere randevu verildiğini belirten Tosun, parası olmadığı için kabul edilmediği iddiasını ise, "Parası olmadığı için kimse geri çevrilmiyor" diyerek yanıtladı. Geç randevuyu da yatak yetersizliğine bağlayan Tosun, AMATEM yetkilileri hakkında ise, yasal hata olmadığı için işlem yapmadıklarını kaydetti. 
   
   Menajeri ifade verdi 
   Bircan'a uyuşturucuyu Beyoğlu Tarlabaşı'nda satan torbacıyı arayan polis ise, 'Ford Models Super Model Of The World' Türkiye eski birincisi genç kadının menajeri ve Top Model Agency'nin sahibi Cavidan Akyol'un ifadesini aldı. 
   Kesin ölüm nedeni araştırılan Bircan'ın günlüğünü de incelemeye alan polis, Bircan'ın Narkotik Şube'de kaydının olmadığını bildirdi. Polis kayıtlarına göre, İstanbul'da son iki ayda uyuşturucudan 15 kişi can verdi. 
   
   Burçin Bircan'ın günlüğünden 
   Bu illetten kurtulmalıyım    Burçİn Bircan'ın 2003'ün son üç haftasını tedavi amacıyla Balıklı Rum Hastanesi'nde geçirdiği öne sürüldü. Burçin'in, tedavi süresince 30 sahifelik günlük tuttuğu ve yazılarında uyuşturucudan kurtulmak için çok çaba sarfettiği belirtildi. Burçin günlüğe "Uyuşturucu illetinden artık kurtulmak istiyorum. Beni ve hayatımı mahvetti. Ancak çok zorlanıyorum. Eğer kurtulursam hayata yeniden başlayacağım" diye yazdı. 
   
   
</TEXT>
</DOC>
