<DOC>
<DOCNO> 238383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonsiy07.html </URL>
<DATE> 2004/05/08/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Talat ''ABD ziyareti KKTC'nin saygın hale geldiğinin göstergesi..'' 
</HEADLINE>
<TEXT>

     KKTC Başbakanı Mehmet Ali Talat, ABD'den yapılan davetin, KKTC'nin yönetim ve devlet olarak tanınmasa bile, saygın hale geldiğinin göstergesi olduğunu söyledi. 
     ABD'de gerçekleştirdiği bir dizi temasları tamamlayan KKTC Başbakanı Talat, Türkiye'ye geldi. 
     Talat, Atatürk Havalimanı'nda yaptığı açıklamada, Kıbrıs'ta yapılan referandumda 2 tarafta farklı sonucun çıkmasının Kıbrıs sorunun çözümünü engellediğini söyledi. 
     Bu sorunun çözülememiş olmasından üzüntü duyduğunu ifade eden Talat, buna karşın Türk tarafından yüzde 65 evet oyu çıkmış olmasının dünyanın Türk halkına bakışını değiştirdiğini kaydetti. 
     Talat, Kıbrıslı Türklerin bugüne kadar olumlu davranmadığı, ayrılıkçı olduğu iddiasıyla suçlanmasının artık mümkün olmadığını ifade etti. 

     
</TEXT>
</DOC>
