<DOC>
<DOCNO> 217873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/siyaset/siy09.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskişehir'de GP'nin adayı Orakoğlu 
</HEADLINE>
<TEXT>

      ESKİŞEHİR DHA 

   
   Köstebek Davası sanıklarından eski Emniyet Genel Müdürlüğü İstihbarat Dairesi Başkan Vekili Bülent Orakoğlu, Genç Parti'nin Eskişehir Büyükşehir Belediye Başkan adayı oldu. Deniz Kuvvetleri Askeri Mahkemesi'nde açılan davada mahkeme memur olduğu gerekçesiyle Orakoğlu hakkında görevsizlik kararı vermişti. Batı Çalışma Grubu'nun gizli ihtiyaçları belgesini dönemin İçişleri Bakanı Meral Akşener'e verdiği gerekçesiyle Ankara DGM de Orakoğlu hakkında "Devletin güvenliği ile ilgili belgeleri muvakkaten de olsa, tahsis olundukları yerden başka bir yerde kullanma suçundan" 8 yıldan az olmamak üzere ağır hapis istemiyle dava açıldı. Ankara 2 No'lu DGM'de görülen davanının ilk duruşmasında Orakoğlu oybirliğiyle beraat etti. 
   Orakoğlu, 1999 seçimlerinde de Eskişehir'de kendisi gibi Emniyet Genel Müdürlüğü'nde görevli Adem Demir ile birlikte DYP'den milletvekili aday adayı oldu, ancak parti genel merkezince aday gösterilmedi. 
   
   
   
</TEXT>
</DOC>
