<DOC>
<DOCNO> 245114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur33.html </URL>
<DATE> 2004/06/03/ </DATE>
<TIME> 19.02 </TIME>
<AUTHOR>  </AUTHOR>
<HEADLINE>
Atatürk Üniversitesi'ndeki seçimde Yaşar Sütbeyaz en fazla oyu aldı 
</HEADLINE>
<TEXT>

     Atatürk Üniversitesi'nde A.Ü yapılan rektör adayı belirleme seçimlerinde en yüksek oyu, halen rektörlük görevini yürüten Prof. Dr. Yaşar Sütbeyaz aldı. 
     Atatürk Üniversitesi Kültür Merkezi'nde yapılan, 1040 öğretim üyesinin oy kullandığı seçimlerde, 1019 geçerli oyun 606'sını, halen rektörlük görevini sürdüren Prof. Dr. Yaşar Sütbeyaz aldı. 
     Aday adaylarından Prof. Dr. Cevat Gerni 330, Prof. Dr. Yılmaz Özbek 78, Prof. Dr. Sadi Çöğenli de 2 oy aldı. 1'er oy alan ve sıralamaları kurayla belirlenen 3 adaydan Prof. Dr. İrfan Erdem beşinci, Prof. Dr. Vahdettin Başçı da altıncı sırada yer aldı. 1 oy alan adaylardan Prof. Dr. Ayten Er ise kura sonucunda liste dışı bırakıldı. 
     Seçim sonuçlarının açıklanmasının ardından diğer adayları kutlayan Sütbeyaz, teşekkür konuşmasında, seçimlerin, Atatürk Üniversitesi'ne yakışır şekilde geçtiğini, adayların bu yarışta gösterdikleri seviyeli tutumdan dolayı mutlu olduklarını söyledi. 
     Prof. Dr. Sütbeyaz, gazetecilere yaptığı açıklamada, seçim öncesinde öğretim üyelerini ziyaret edip oy istediğini ve bu oyların hepsini almaktan kıvanç duyduğunu ifade etti. 
     Bundan sonraki süreçte, YÖK tarafından belirlenecek 6 aday adayından 3 kişinin ismi, Cumhurbaşkanı Ahmet Necdet Sezer'in onayına sunulacak. 
     
</TEXT>
</DOC>
