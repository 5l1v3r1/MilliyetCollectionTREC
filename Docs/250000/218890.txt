<DOC>
<DOCNO> 218890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/yazar/sazak.html </URL>
<DATE> 2004/03/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
108. ölüm 
</HEADLINE>
<TEXT>

   
   F tipi cezaevlerinde 108'inci ölüm haberi Kandıra'dan geldi. 
   Kandıra'da 130 gündür ölüm orucunda bulunan Muharrem Karademir 'tecrit'i ve tutuklu yakınlarına yönelik baskı girişimlerini protesto amacıyla kendini yakarak ölüme gitti. Cezaevi yönetiminin müdahalesiyle Kocaeli Devlet Hastanesi'ne kaldırılan Karademir, hekimlerin çabasına karşın kurtarılamadı. 
   30 yaşındaki bir insan yaşamına niye son vermek ister 
   Niye ölmeye yatar 
   Devlet, F tipi cezaevlerindeki tecridin insanlar sonunda kendilerini yakacak duruma gelinceye dek sürmesine nasıl seyirci kalır 
   Bu ülkede F tipi sorunu, ölüm orucundakiler kitlesel halde ölünce mi çözülecek 3.5 yıldır süren bu inatlaşma, AB adayı Türkiye'ye, insan hak ve özgürlüklerini geliştirme iddiasındaki AKP hükümetine yakışıyor mu 
   Muharrem Karademir, F tipi nedeniyle yaşamını yitiren 108'inci kişi. 
   Ölüm orucundan sağ kurtulup sakat kalan, yüzlerce insan var. Siyasi tutuklu ya da hükümlü olmak, Ortaçağ esareti ya da kürek mahkumiyeti gibi 'ömür boyu' tecritte tutulmanın gerekçesi olabilir mi PKK davasından hüküm giyenler de F tipi cezaevlerine naklediliyormuş. 
   Yurtdışında bulunduğum sürede Tekirdağ'dan, Kandıra'dan, Siirt'ten cezaevi mektupları birikmiş. 2004 başında, cezaevlerindeki tecridin insanları 'ölüm sınırı'na getirdiğini 'F tipi yaşamlar' başlığı altında yazmıştım. Adalet Bakanlığı Ceza ve Tevkifevleri Genel Müdürü Kenan İpek, Bakan Cemil Çiçek adına uzunca bir yanıt göndermiş. Cezaevlerindeki koşulların ne denli iyileştiğini, 'tecrit ve sansür' uygulamasının doğru olmadığını, F tipinde kalanların on kişiyi aşmayacak gruplar halinde haftada beş saat ortak alana çıkarıldıklarını bildirmiş. 
   Eğer bu uygulama F tiplerinde soluk aldırabilmiş olsa insanlar kendilerini yakmak yerine 'hücre'de yaşamayı tercih ederlerdi Buna rağmen ölüm orucunu sürdürerek, cezaevlerindeki sorunlara dikkat çekmeye çalışıyorlar. 
   F tiplerindeki sorunlara 'üç maymun politikası'yla göz yummak, çağdaş bir ülke olma iddiasına yakışmıyor. Kaldı ki bizlere gönderilen mektuplar, cezaevlerinden 'görülmüştür' kaşesiyle yollandığına göre cezaevlerinde gerilimin tırmanmakta olduğunu yöneticiler biliyor. 
   İşte F tipinden yükselen sesler 
   "Ne istiyoruz Hapiste de olsak, insan gibi koşullarda yaşamak istiyoruz. Sağlıklı koşullarda yaşamak istiyoruz. İsteyin Adalet Bakanlığı doktorlarının 19 Aralık öncesi ve sonrasında tuttukları kişisel sağlık dosyalarını ne demek istediğimiz anlaşılacaktır." 
   Tekirdağ Cezaevi'ndeki okurumuz haklı Acaba en iyi mahkum 'ölü olandır' diye mi düşünülüyor 
   Kandıra'daki 108'inci ölüme bakıp aksini savunmak zor. 
   Powell'dan, Prodi'den mektup beklemeyin 
   Ölümleri durdurun 
   
      
   
   
</TEXT>
</DOC>
