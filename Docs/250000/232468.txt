<DOC>
<DOCNO> 232468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yasam/yas04.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir asırlık huzuru delik deşik etti 
</HEADLINE>
<TEXT>

   ABD'de 1912'den beri cinayet işlenmeyen kasabada bir Türk baba eşini öldürdü, dört çocuğunu yaraladı 
      CAN KAMİLOĞLU New York DHA 
   
   ABD'de 1912'den bu yana hiçbir cinayetin işlenmediği New York eyaletinin büyük kentlerinden Rochester'ın Scottsville kasabasında cinnet getiren işsiz İsmail Peltek 42 , eşi Hatice'yi 38 bıçak ve çekiçle öldürdü, dört çocuğunu da yaraladı. 
   24 Nathaniel Drive'daki evden ağır yaralı halde kaçan Zeliha Peltek'in 22 çığlıkları üzerine komşuları ve çevre sakinleri polisi aradı. Sokakta yatan Zeliha Peltek'i ambulansla hastaneye kaldıran polis, Hatice Peltek'in cesedini banyo küvetinde, evin küçük kızı Melisa'yı 4 ağır yaralı olarak yerde, baba Peltek'i de baygın halde buldu. 
   
   Üç kardeşin durumu ağır 
   Şerif Patrick O'Flynn, olayla ilgili şu bilgileri verdi "Ceset yerel saatle 07.25'te bulundu. İki erkek kardeş, Yunus 19 ve Adem 17 bıçak darbeleriyle hafif yaralanmış ve kaçmış. 1998'de New York'tan kasabaya taşındıklarını söylediler. Baba Peltek tedavisinden sonra hapishaneye gönderilecek. Yaralı iki kız kardeşin durumu ciddi. Ancak Melisa'nın durumu daha ağır. Cesede otopsi yapılacak." 
   Rochestar İslam Merkezi Direktörü Dr. Muhammed Shafiq ise, Peltek'in ruhsal sorunlarının bulunduğunu iddia ederek, "Kendisine ücretsiz psikiyatri bulduk ancak hiç gitmedi" dedi. 
   1912'de William Twyman'ın babasını tabancayla öldürmesinden sonra tek bir cinayetin bile işlenmediği kasaba sakinleri ise büyük şaşkınlık yaşadı. Olay ABD medyasında da büyük yankı uyandırdı. 
   
   
</TEXT>
</DOC>
