<DOC>
<DOCNO> 220946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun30.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar'ın çoğu flört etmeyi seviyor 
</HEADLINE>
<TEXT>

     Almanya'da yapılan bir araştırma, Almanların çoğunun flört etmeyi sevdiğini ortaya koydu. 
     Lisa adlı kadın dergisi tarafından yapılan araştırmaya göre, Almanların yüzde 76'sı flört etmeyi seviyor ve bunun, ''hayatın tuzu ve biberi'' olduğuna inanıyor. 
     Araştırmaya katılan, yaşları 20 ile 49 arasında değişen 3 erkek ve kadının yüzde 37'si her yerde ve her zaman flört ettiğini, yüzde 27'si ise flörtü bir ilişkinin başlangıcı olarak gördüğünü belirtti. 
     Birlikte olduğu kişi tarafından ihmal edildiği hissine kapıldığı zaman flört ettiğini söyleyenlerin oranı yüzde 4 olarak belirlendi. Katılımcıların yüzde 22'si hiçbir zaman flört etmediğini söyledi. 
     Kadınların erkeklere karşı daha hoşgörülü oldukları sonucu çıkarılan araştırmaya göre, kadınların yüzde 49'u, birlikte oldukları erkeklerin başka bir kadına ilgi göstermesine kızmıyor, ancak telefon numaraları değiştirilmeye başlandığında kıskanıyor. Kadınların yüzde 15'i ise birlikte oldukları erkeklerin başka bir kadına ilgi göstermelerine öfkeleniyor. 
     
</TEXT>
</DOC>
