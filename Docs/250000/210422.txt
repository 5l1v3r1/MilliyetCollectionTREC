<DOC>
<DOCNO> 210422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo08.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan korsan ürünlere savaş... 
</HEADLINE>
<TEXT>

     Beşiktaş Kulübü, taraftarlarını korsan ürünleri ihbar etmeye çağırdı. 
     Siyah-beyazlı kulüpten yapılan açıklamada, BJK logolu ürünleri korsan olarak üreten ve satanlara karşı taraftarların duyarlı olmalarını ve kulübe ihbar etmelerini istedi. 
     Açıklamada, şu görüşlere yer verildi 
     ''Siyah-beyaz renklerde yüzlerce ürünümüz üretiliyor ve bu ürünlerin satışından elde edilen gelir yine Beşiktaşımız'ın geleceği, kulübümüzün Türkiye'nin en büyük kulübü olarak kalması ve dünyanın sayılı kulüpleri arasına girmesi için harcanıyor. Oysa korsan ürünler Beşiktaşımız'ın adını kullanan, belki de Beşiktaşlı bile olmayan yasa dışı kişiler tarafından kendilerine kazanç sağlamak amacıyla üretilip satılıyor. 
     Sizlerden ricamız, korsan ürün gördüğünüzde bize bildirmeniz ve kulübümüze büyük bir katkı sağlamanız. Bunun için yapmanız gereken 'ihbar besiktasjk.com.tr' adresine korsan ürün satışını gördüğünüz yeri bildirmeniz.'' Açıklamada ayrıca, ihbar sonrasında yetkililerce yapılacak araştırmada sonuç alınması durumunda, ihbarı gerçekleştirenlere Beşiktaş forması hediye edileceği bildirildi. 
     
</TEXT>
</DOC>
