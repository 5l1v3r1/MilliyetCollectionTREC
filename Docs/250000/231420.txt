<DOC>
<DOCNO> 231420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur28.html </URL>
<DATE> 2004/04/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kaçırdıkları kız, trafik kazasında hayatını kaybetti .. 
</HEADLINE>
<TEXT>

     Manisa'nın Kırkağaç İlçesi'nde meydana gelen trafik kazasında evlenmek vaadiyle kaçırıldığı iddia edilen genç kız ile bir kişi hayatını kaybetti, biri kızı kaçıran genç 2 kişi yaralandı. 
     Alınan bilgiye göre, polise başvuran Mahmut Öztürk, kızı Gülay Öztürk'ün 20 , Hakan Yücetürk tarafından evlenmek vaadiyle kaçırıldığını bildirdi. 
     Polisin olayla ilgili çalışması sürerken, Kırkağaç-Saruhanlı karayolunda meydana gelen trafik kazasında Gülay Öztürk'ün öldüğü haberi geldi. 
     Yapılan araştırmada, Dilek Beldesi yakınlarında hatalı sollama yapan Muammer Yıldırım'ın 21 kullandığı 45 F 6036 plakalı otomobilin şarampole yuvarlandığı, sürücü Yıldırım ile Gülay Öztürk'ün öldüğü öğrenildi. 
     Araçta bulunan Hakan Yücetürk 22 ve Ahmet Bayram'ın 25 ise ağır yaralı olarak Manisa Devlet Hastanesi'ne kaldırıldığı bildirildi. 
     Kızının kazada öldüğü haberini alan baba büyük üzüntü yaşadı. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
