<DOC>
<DOCNO> 245616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonspo18.html </URL>
<DATE> 2004/06/05/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Voleybol Erkekler Avrupa Ligi... Türkiye 3 - Rusya 1 
</HEADLINE>
<TEXT>

     Salon Atatürk. 
     Hakemler Andrzej Kiszczak Polonya xx, Peter Bajci Slovakya xx. 
     Türkiye Hüseyin xxx, Volkan xxx, Barış xxx, Sinan Cem xxx, Fatih xxx, Hakan xxx Nuri xxx, Ali xxxx, Ahmet xxx, Selçuk xx, Burak xx . 
     Rusya Apalikov xx, Abrosimov xx, Bovdoui xx, Latyshev xxx, Tereshin xxx, Arkhipov xx Ermakov xx, Korneev xxx, Astashenkov xxx, Zaytsev x . 
     Setler 27-29, 25-20, 25-16, 25-22. 
     Süre 97 dakika 29, 23, 21, 24 . 
     BURSA A.A - 05.06.2004 - A Milli Erkek Voleybol Takımı, Avrupa Ligi'nde grubundaki 5. maçında lider Rusya'yı 3-1 yendi. 
     1. Grup'ta mücadele eden ve 3. sırada bulunan Türkiye, voleybol tarihinde ilk kez yendiği Rusya karşısında, çekişmeli geçen ilk seti son anda yaptığı hatalarla 29-27 kaybetti. 
     Ancak Bursalı voleybolseverlerin desteğiyle toparlanan milliler, ikinci setten itibaren savunmada ve hücumda iyi organize olarak, üst üste sayılar aldı. Özellikle Barış ve Hüseyin'le rakip blokları geçen ay yıldızlılar, seti 25-20 alarak, durumu 1-1 yaptı. 
     Üçüncü sette Sinan Cem'in etkili servisleriyle sayılar kazanan Türkiye, oyuna sonradan giren Ali'nin sert smaçlarıyla sette 12-8 öne geçti. Giderek temposunu yükselten milliler, file önündeki organize hücumlarla seti 25-16 kazanarak, skorda 2-1 üstünlük sağladı. 
     Dördüncü sette Barış ve Ahmet'in hücumdaki etkili oyunuyla ikinci teknik molayı 16-14 üstün geçen Türkiye, Hüseyin'in başarılı paslarını Ali ve Barış'la sayıya çevirerek, seti 25-22, maçı da 3-1 kazandı. 
     Türkiye, grubundaki 6. maçını yarın yine Bursa Atatürk Spor Salonu'nda saat 13.30'da yine Rusya ile yapacak. 
     
</TEXT>
</DOC>
