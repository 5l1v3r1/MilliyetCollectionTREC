<DOC>
<DOCNO> 242272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/spor/spo06.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Roland Garros şöleni 
</HEADLINE>
<TEXT>



Federer zirvede 
TENİSTE yılın ikinci Grand Slam turnuvası Roland Garros, Fransa'nın başkenti Paris'te bugün başlayacak. İki hafta süreyle tenis severlerin ilgi odağı olacak dev şampiyonada, iki yıldır ilk turda elenen İsviçreli Roger Federer tek erkeklerde bir numaralı seribaşı durumunda bulunuyor. Kaburga ve dirseğindeki sakatlıkla boğuşan turnuvanın son şampiyonu İspanyol Juan Carlos Ferrero'nun durumu ise bugün netlik kazanacak. 

Navratilova sürprizi 
BELÇİKALI Justine Henin Hardenne'in de tek bayanlarda bir numaralı seribaşı olarak yer alacağı turnuvanın en flaş ismi ise on yıl sonra ilk kez bir Grand Slam turnuvada boy gösterecek olan 47 yaşındaki Çek asıllı ABD'li Martina Navratilova olacak. Navratilova, ilk turda Arjantinli Gisela Dulko ile mücadele verecek. Tek bayanlarda son şampiyon Belçikalı Kim Clijters, sakatlığı nedeniyle turnuvada yer alamayacak. 



</TEXT>
</DOC>
