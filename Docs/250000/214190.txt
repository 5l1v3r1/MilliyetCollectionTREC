<DOC>
<DOCNO> 214190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/spor/spo07.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü'nün gözü Rijkaard'da 
</HEADLINE>
<TEXT>

      MEHMET ÇİFTÇİ 

   
   Valdez cezalı 
   BARCELONA'DA kaleci Victor Valdez'in Osasuna deplasmanında gördüğü sarı kart nedeni ile cezalı duruma düşmesi, Rüştü'ye yeniden forma şansı doğurdu. Ancak İspanyol medyası, milli kalecimizin yediği hatalı goller nedeniyle taraftarın üzerinde yarattığı şokun etkisinin henüz geçmediğini, Rijkaard'ın da bu riski göze alacağına inanmadıkları vurgulayıp, yarış için üçüncü kaleci Jorquera'nın daha şanslı olduğunu belirttiler. 
   
   Jorquera baskısı 
   GAZETELER, "Atletico Bilbao gibi hızlı ve ofansif futbol oynayan bir takıma karşı Rüştü'yü kaleye koymak, kaybetmek anlamına gelir" yorumunu yaptılar. Rijkaard, bu konuda açıklama yapmazken, bunu fırsat bilen Katalan gazeteler, Hollandalı teknik adam üzerinde Jorquera konusunda baskı kurmaya çalışıyor. Medya mensupları ile pek konuşmayan Rüştü'nün ise moralinin yavaş yavaş kendine geldiği ifade edildi. 
   
   
</TEXT>
</DOC>
