<DOC>
<DOCNO> 236256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonspo22.html </URL>
<DATE> 2004/04/30/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Türkiye Basketbol Ligi Beşiktaş 67 - Darüşşafaka 79 
</HEADLINE>
<TEXT>

     Türkiye Basketbol Ligi Play-Off çeyrek final ilk maçında Darüşşafaka, Beşiktaş'ı 79-67 yenerek, seride 2-1 öne geçti. 
     Maça hücumda kötü başlayan Beşiktaş, rakibinin sayılarına engel olamadı ve 2.5 dakika içinde 6-1 geriye düştü. Darüşşafaka, iyi savunmasının yanında dış şutlarda başarılı oldu ve Cevher'in 3 sayılık basketleriyle, 7. dakikada farkı 12 sayıya 20-8 çıkardı. Konuk ekip, ilk periyodu da 24-16 önde geçti. 
     Beşiktaş, ikinci periyotta da hücumda etkisiz kaldı. Darüşşafaka, özellikle Cevher'in dış atışlardan bulduğu sayılarla, bu bölümde farkı tekrar açtı ve ilk yarıyı 45-29 önde tamamladı. 
     İkinci yarıya Cüneyt'in 3 sayılık basketiyle başlayan yeşil-siyahlılar, 21. dakikada 48-31'le farkı 17 sayıya çıkardı. Bu dakikadan sonra dış şutlarda Ayuso'yu devreye sokan Beşiktaş, bu oyuncuyla peşpeşe 2 sayılık basketler buldu ve 26. dakikada farkı 6 sayıya 52-46 indirdi. Beşiktaş, hücumda tekrar sorun yaşayınca, Darüşşafaka 4 dakikada 10-0'lık seri yakaladı ve 3. periyodu 62-46 önde kapadı. 
     Son periyotta pota altında Whorthon ile sayılar üreten konuk ekip, farkı açarak 33. dakikayı 68-50 önde geçti. Beşiktaş, pota altında Cuthrell ve dış atışlarda da Mustafa ile sayılar bulup 38. dakikada 71-75'le farkı 4 sayıya indirmesine rağmen, Darüşşafaka, Erdem ve Rice ile etkili olarak üstünlüğünü korudu ve maçı 79-67 kazandı. 
     Darüşşafaka, bu galibiyetle, seride 2-1 öne geçti. 
     İki takım arasındaki ikinci karşılaşma, 4 Mayıs Salı günü oynanacak. 
     Salon Süleyman Seba Hakemler Mehmet Keseratar xx, Fatih Arslantürk xx, Deniz Kıyak xx Beşiktaş El Amin x 2, Mustafa xx 12, Ayuso xx 18, Nedim x 2, Ruzic x 5, Cuthrell xxx 24, Tolga xx, Faruk x, Barış x, Hüseyin x 4 Darüşşafaka Cüneyt xxx 17, Ersin xx, Rice xxx 19, Mc Dade xx 2, Whorthon xx 7, Cevher xxx 15, Erdem xxx 15, Polat xx 4 1. periyot 16-24 
     İlk yarı 29-45 3. periyot 46-62 
     5 faul alan Dk. 35.23 Mc Dade Darüşşafaka 
     
</TEXT>
</DOC>
