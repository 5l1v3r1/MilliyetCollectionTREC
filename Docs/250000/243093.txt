<DOC>
<DOCNO> 243093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas11.html </URL>
<DATE> 2004/05/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
"En çekici erkek" Depp, hayranlarını kıskandıracak... 
</HEADLINE>
<TEXT>

     Milyonlarca genç kızın hayalini süsleyen ünlü aktör Johnny Depp, yeni filminde hayranlarını kıskandıracak. Depp, güzel eşi Vanessa Paradis ile kamera karşısına geçecek. 
     Internetteki ''dailyrecord'' sitesinin haberine göre, People dergisi tarafından ''En Çekici Erkek'' unvanına değer bulunan Depp, yeni bir film projesine başlıyor. 
     ''Karayip Korsanları'' filminden sonra ''The Libertine'' adlı projeye başlayan Depp, bu yapımdan sonra ''The Gypsy's Curse'' isimli filmde kamera karşısına geçecek. 
     Filmde ''çingene'' rolündeki Johnny Depp'i, bir süredir gözden uzak olan çekici Fransız güzeli Vanessa Paradis baştan çıkaracak. Bir dönem müzik listelerinde fırtına gibi esen, Depp ile evlenip çocuk sahibi olduktan sonra şov dünyasından elini ayağını çeken Paradis, bu iddialı film sayesinde fırtına gibi bir dönüş yapacak. 
     Erkekleri baştan çıkaran şeytani bir kadının etkisi altına giren bir adamın hikayesini anlatan filmin çekimlerine, ağustos ayında başlanacak. 
     
</TEXT>
</DOC>
