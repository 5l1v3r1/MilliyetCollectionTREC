<DOC>
<DOCNO> 232615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sontur22.html </URL>
<DATE> 2004/04/18/ </DATE>
<TIME> 19.48 </TIME>
<AUTHOR>  </AUTHOR>
<HEADLINE>
Isparta'da misyonerlik faaliyetlerine protesto... 
</HEADLINE>
<TEXT>

     Isparta'da, sivil toplum kuruluşları, misyonerlik faaliyetlerini protesto etti. 
     Aralarında İP ve MHP il yöneticilerinin de bulunduğu ''Isparta Sivil Toplum Hareketi'', misyonerlik faaliyetlerini protesto amacıyla basın toplantısı düzenledi. 
     Isparta Sivil Toplum Hareketi adına açıklama yapan Süleyman Demirel Üniversitesi SDÜ Öğretim Görevlisi Bilal Duman, ABD ve Avrupa Birliği'nin Türkiye'nin ulusal çıkarlarını ayaklar altına alma ve Sevr Antlaşması'nı hortlatma girişimlerine hız verdiğini öne sürdü. 
     Duman, şunları kaydetti 
     ''Cumhuriyetin altını oyma girişimleri, çok kültürlülük yoluyla yeni azınlıklar yaratmak, inanç özgürlüğü örtüsü altında Anadolu coğrafyasını kimliksizleştirmek ve Türkiye'deki işbirlikçileri ile birlikte, 1071'den 14'den ve özellikle İstiklal Savaşı'mızdan ve Cumhuriyetten rövanşını alma çabaları artarak yoğunlaşmış ve yurdun her yöresinde olduğu gibi ilimizde de İncil Kilisesi adıyla ortaya çıkmıştır.'' Misyonerlik faaliyetlerinin ilk hedefinin halkın bilincindeki ulus devlet bilincini ve milli kimliği yıpratmak olduğunu anlatan Duman, şöyle devam etti 
     ''Misyonerler, para harcamaktan kaçınmıyor, yardım üstüne yardım dağıtıyor. Yurttaşların gerçek kimliklerini elinden alıyorlar. Onlara İncil veriyorlar, sıcak yaklaşıyorlar, kiliseye götürüyorlar para veriyorlar ve Hıristiyanlık teklif ediyorlar. Son üç yılda ücretsiz dağıtılan İncil sayısı sekiz milyonu buldu. Bu kadar İncili dağıtmak büyük bir maddi güç gerektirdiği halde, misyonerlik yapan kuruluşların gelir kaynakları ve verdikleri vergi miktarı bilinmiyor. Propaganda faaliyetleri özellikle lise son sınıf ve üniversite öğrencileri üzerinde yoğunlaştırılıyor.'' 
     
</TEXT>
</DOC>
