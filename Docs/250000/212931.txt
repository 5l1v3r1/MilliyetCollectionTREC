<DOC>
<DOCNO> 212931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sontur06.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkazden bir bebek sağ kurtarıldı 
</HEADLINE>
<TEXT>

     Konya'da çöken binadan çıkarılan ölü sayısı 5'e, yaralı sayısı 26'ya çıktı. 
     Arama-kurtarma ekiplerinin yürüttüğü çalışmalar sonucunda enkazdan 7.5 saat sonra son olarak saat 03.45'de bir bebek sağ olarak kurtarıldı. Kriz masası yetkilileri, bebekle birlikte 5 yaralının çıkarıldığı enkazda, bir de kadın cesedine ulaşıldığını bildirdiler. 
     Enkazdan çıkan ölü sayısı 5'e, yaralı sayısı ise 26'ya yükseldi. 
     Arama-kurtarma ekipleri çalışmalarını birçok noktada aynı anda sürdürürken, enkaz altındaki canlıları tespit etmek için dinleme cihazını ve köpekleri de kullanan ekipler, ses geldiğini tespit ettikleri yerlerde çalışmalarını yoğunlaştırıyor. 
     Tarım ve Köyişleri Bakanı Sami Güçlü, zaman zaman olay yerine gelerek enkazda devam eden çalışmaları Konya Valisi Ahmet Kayhan ve Emniyet Müdürü Salih Tuzcu ile birlikte izliyor ve son durumla ilgili bilgi alıyor. 
     
</TEXT>
</DOC>
