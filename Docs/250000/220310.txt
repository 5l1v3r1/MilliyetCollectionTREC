<DOC>
<DOCNO> 220310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur02.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin doğusunu sel aldı ... 
</HEADLINE>
<TEXT>

     Yurtta etkili olan kar yağışı sonrası havaların ısınmasıyla birçok yerde sel felaketleri yaşandı. Doğu ve İç Anadolu'nun tamamına yakını su baskınlarıyla boğuşuyor. Mahsur kalan vatandaşlara botlarla ulaşılmaya çalışılıyor. 
     
     SİLİFKE VENEDİK GİBİ... 

     Karların erimesi ve aşırı yağışlarla birlikte Mersin'in Gezende Barajı'nda su seviyesinin yükselmesi ve buna bağlı olarak Göksu Irmağı'nın taşmasıyla başlayan taşkın, ilçe merkezinin büyük bölümünün sular altında kalmasına neden oldu. 
     Silifke'de yaklaşık 50 bin kişinin yaşadığı Gazi, Göksu, Sayağzı, Sarıcalar, Atik ve Bucaklı mahallelerinde başlayan, Çeltikçi, Kurtuluş ve Sökün köyleri, Arkum ve Altınkum beldeleri ile Altınkum beldesinin Atayurt ve Esenbel mahallerinde devam eden taşkın, ilçe merkezinin genelinde yaşamı felç etti. 
     

     
</TEXT>
</DOC>
