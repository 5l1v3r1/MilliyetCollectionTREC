<DOC>
<DOCNO> 205697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun02.html </URL>
<DATE> 2004/12/31/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Scotland Yard, Nurettin Güven'in tutuklandığını doğruladı 
</HEADLINE>
<TEXT>

     Uyuşturucu kaçakçısı Nurettin Güven'in İngiltere'de yakalandığı, sorgulandıktan sonra tutuklandığına dair haberler emniyet merkezi Scotland Yard tarafından doğrulanmıyor. 
     Scotland Yard sözcüsü, Nurettin Güven'in Tottenham karakolu tarafından sorgulandıktan sonra serbest bırakıldığına, daha sonra tekrar tutuklandığına dair bir kayıt bulunmadığını belirtti. 
     Nurettin Güven'in Brixton hapishanesinde bulunduğuna dair söylentiler de Scotland Yard sözcüsü tarafından reddedildi. 
     Bilindiği gibi Nurettin Güven, 1993 yılında İngiltere'de bir kez tutuklanmış, ancak daha sonra Fransa'nın iade talebiyle yargılanarak serbest bırakılmıştı. Türkiye'de 15 yıl, Fransa'da ise 10 yıl kesinleşmiş hapis cezası bulunan Nurettin Güven bu iki ülkenin talebiyle interpol tarafından aranıyordu. 
     
</TEXT>
</DOC>
