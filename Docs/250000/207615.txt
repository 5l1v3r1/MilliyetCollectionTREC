<DOC>
<DOCNO> 207615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/dunya/dun01.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'TSK'yla etle tırnak gibiyiz' 
</HEADLINE>
<TEXT>

   Dışişleri Bakanı Gül, Kıbrıs konusunda Dışişleri ve TSK arasında görüş ayrılıklarına işaret eden belgelerin sızdırılmasını "Hem Türkiye'ye, hem de Kıbrıs davasına zarar veriliyor" diye eleştirdi 
      UTKU ÇAKIRÖZER Bak 

   
   Dışişleri Bakanı Abdullah Gül, kendisini Azerbaycan'ın başkenti Bak 'ye götüren uçakta, Kıbrıs konusunda Dışişleri ve Türk Silahlı Kuvvetleri TSK arasında görüş ayrılıkları bulunduğunu gösteren belgeler hakkındaki görüşü sorulunca, "Dışişleri Bakanlığı ile Genelkurmay Başkanlığı'nın etle tırnak gibi olduğunu" söyledi. 
   Resmi bir ziyaret için Bak 'ye giden Gül, uçaktaki gazetecilerin, Çankaya Köşkü'ndeki Kıbrıs Zirvesi ve Genelkurmay'la ilişkileri konusundaki sorularını yanıtladı 
   Zirvede Genelkurmay Başkanı ile komutanlar arasında görüş ayrılığı olduğu izlenimi aldınız mı 
   Bu çok yanlış ve tehlikeli. Sivil ve asker tüm kurumların, kendi düzenleri ve silsileleri var. Hükümet içinde farklı düşünen bakanlar olabilir, ama kabineyi başbakan temsil eder. TSK'da da farklı düşünenler olabilir ama kurum disiplini içinde kim temsil eder, görüşler hangi silsilede, nasıl yansır, bunu herkes bilir. Kurumları, bilinçli olarak kurcalarsak, hem kurumlara hem de Türkiye'ye zarar vermiş oluruz. 
   Basına sızdırılan belgeler Türkiye'nin pozisyonunu zayıflattı mı 
   Polemiğe girmeyeceğiz. Doğru bildiğimiz yolda gitmeye kararlıyız. Bazıları bilerek veya bilmeyerek hem kurumlara hem Türkiye'ye hem de Kıbrıs davasındaki pozisyonumuza zarar veriyor. 
   Basına sızan belge doğru mu 
   Yüzlerce, binlerce yazılı k ğıt var. Ama bir kurumumuzun başı hiçbir zaman bir başka kurumu bu şekilde suçlamaz, dışlamaz. Genelkurmay ile Dışişleri etle tırnak gibidir. Böyle de kalacaktır. 
   Karar neden MGK'ya bırakıldı 
   Kıbrıs konusu MGK toplantılarında hep görüşüldü, yine görüşülecek. Ama konunun MGK'da değerlendirilmesi ayrı, karar alınması ayrıdır. MGK mekanizmasında böyle bir şey yok. Tabii ki tavsiyelerde bulunacaktır. 
   
   
   
</TEXT>
</DOC>
