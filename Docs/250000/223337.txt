<DOC>
<DOCNO> 223337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yasam/yas02.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek beyniyle 'aşk' yapıyor 
</HEADLINE>
<TEXT>

   Son bilimsel araştırmalara göre, erkeklerde uyarılma ve arzu duyma eşzamanlı olurken, kadında aynı etki görülmüyor. Nedeni de beyinleri 
   DIŞ HABERLER SERVİSİ 
   
   Bademe benziyor 
   ABD'DE Emory Üniversitesi'nde yapılan araştırmaya göre erkeklerin uyarılma ve arzu duymalarının çoğunlukla eşzamanlı olmasının, kadınların da uyarılmalarının mutlaka arzu duymalarıyla sonuçlanmamasının nedeni, beynin limbik sistemi içinde bademe benzeyen amigdala adı verilen bölümün farklı çalışması. 
   
   Kadın beyni etkilenmiyor 
   NİSANDA Nature Neuroscience dergisinde sonuçları yayımlanacak araştırmada, 28 erkek ve kadına erotik resimler gösterilirken, beyin MR'ları çekildi. Buna göre her iki cins de uyarılmalarına rağmen sadece erkeklerin beyinlerinde, özellikle de amigdala bölümlerinde muazzam bir aktivite saptandı. 
   
   Kültürel etki olabilir 
   BUGÜNE kadar seks ile bağlantısı gözardı edilen amigdalanın, primatların görsel sistemleriyle karmaşık ilişkileri olduğunu söyleyen araştırmayı yöneten Dr. Stephan Hamann, erkeklerin görsel uyarılara daha fazla açık olmalarının "kültürel" olabileceğine de işaret etti. 
   
   
</TEXT>
</DOC>
