<DOC>
<DOCNO> 234991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo43.html </URL>
<DATE> 2004/04/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Milli Takım aday kadrosundan Fatih Tekke, çıkarıldı... 
</HEADLINE>
<TEXT>

     Belçika ile 28 Nisan Çarşamba günü özel maç yapacak olan A Milli Futbol Takımı aday kadrosu, İstanbul'da toplandı. 
     Polat Renaissance Otel'de biraraya gelen aday kadrodan, sakatlığı bulunan Fatih Tekke'nin çıkarıldığı bildirildi. 
     Sakatlıkları bulunan Gökdeniz, Hakan Şükür ve Fatih Akyel'in durumlarının kontrollerden sonra belli olacağı kaydedildi. 
     
     FUTBOLCULARIN YANAL İLE İLGİLİ GÖRÜŞLERİ 
     Milli futbolcular, Ersun Yanal'ın milli takımın başına getirilmesiyle ilgili görüşlerini açıkladı. 
     Gökdeniz, ''Hem Ersun hoca hem de milli takım için çok iyi oldu'' derken, Zafer Biryol da ''Yeni bir yapılanma yeni bir hoca, inşallah başarılı oluruz'' dedi. 
     Ümit Özat ise milli takımın yeni bir yapılanmaya gittiğini ifade ederek, ''Ersun hoca ve milli takım için hayırlı olsun. Bu yeni dönemde Belçika'yı yenip, çıkışa geçmek istiyoruz'' diye konuştu. 
     
     YOLCULUK YARIN 
     A Milli Futbol Takımı, Belçika maçı için yarın bu ülkeye gidecek. 
     Galatasaray'ın Florya Metin Oktay Tesisleri'nde bu akşam ilk çalışmasını yapacak olan ay-yıldızlı ekip, yarın saat 11.00'de özel uçakla Belçika'ya gidecek. Milliler, TSİ 20.30'da karşılaşmanın oynanacağı statta son çalışmasını yapacak. 
     Belçika ile Türkiye A milli futbol takımları arasındaki özel maçı Hollanda Futbol Federasyonu'ndan Dick van Egmont yönetecek. 
     Brüksel'deki King Baudouin Stadı'nda TSİ 21.15'de başlayacak karşılaşma Kanal D'den naklen yayınlanacak. 
     
     ADAY KADRO 
     Ersun Yanal'ın Belçika maçı için aday kadroya çağırdığı isimler şöyle 
     Ümit Özat, Fatih Akyel, Tuncay Şanlı, Volkan Demirel Fenerbahçe , Gökdeniz Karadeniz, Tolga Seyhan Trabzonspor , İbrahim Üzülmez Beşiktaş , Çağdaş Atan Denizlispor , Ömer Çatkıç, İbrahim Toraman Gaziantepspor , Bülent Korkmaz, Hakan Şükür, Hasan Şaş Galatasaray , Murat Hacıoğlu Diyarbakırspor , Deniz Barış, Serkan Balcı Gençlerbirliği , Zafer Biryol Konyaspor , Rüştü Reçber FC Barcelona , Okan Buruk, Emre Belözoğlu FC Inter , Yıldıray Baştürk Bayer 04 Leverkusen , Nihat Kahveci Real Sociedad , Ümit Davala Werder Bremen , Fatih Sonkaya Roda JC Kerkrade , Hamit Altıntop FC Schalke 04 , Halil Altıntop Kaiserslautern . 
     
</TEXT>
</DOC>
