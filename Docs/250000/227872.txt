<DOC>
<DOCNO> 227872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun29.html </URL>
<DATE> 2004/04/02/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Müslümanlar Yahudileri taşladı, İsrail Haremüşşerif'e girdi 
</HEADLINE>
<TEXT>

     İsrail polisinin, Cuma namazından çıkan yüzlerce Müslümanın ibadet eden Yahudilere taş atması üzerine, Haremüşşerif'e girdiği bildirildi. 
     Görgü tanıkları, Mescidi Aksa'nın bulunduğu bölgeye giren İsrail polisinin, taş atanlara sersemletici bomba ve göz yaşartıcı gazla cevap verdiğini söylediler. 
     Polis sözcüsü Şmuel Ben-Rubyi de, Müslümanların taş atması üzerine, bölgede konuşlanmış İsrail askerlerinin Mescidi Aksa'nın bulunduğu bölgeye girdiğini doğruladı. 
     Ben-Rubi, taş atanların hemen yatıştırıldığını kaydetti. 
     
     İSRAİL POLİSİ HAREMÜŞŞERİF'TE 

     İsrail polisinin, Haremüşşerif'e girmesinin ardından, birkaç bin Filistinlinin Mescidi Aksa'da barikat kurduğu bildirildi. 
     Cuma namazından çıkan Filistinlilerin bölgede ibadet eden Yahudilere taş atması üzerine, İsrail polisi Haremüşşerif'e girmişti. 
     Görgü tanıkları, civarda konuşlanmış polisin, taş atmaya devam eden Filistinlilere kauçuk mermi, sersemletici bomba ve göz yaşartıcı gazla cevap verdiğini söylemişti. 
     Polis, olaylarda en az 6 kişinin yaralandığı, 9 Filistinlinin de gözaltına alındığını belirtti. 
     Haremüşşerif yetkilileri, Filistinlilerin taş atmadığını, İsrail'in göz korkutmak amacıyla hareket ettiğini ileri sürdü. 

     
</TEXT>
</DOC>
