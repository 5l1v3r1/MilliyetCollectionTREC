<DOC>
<DOCNO> 239213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/ekonomi/eko10.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT müdürlerine zam 
</HEADLINE>
<TEXT>


Sözleşmeli çalışan bir KİT genel müdürünün maaşı en yüksek 4.2 milyar lira olacak 

ANKARA Milliyet 

KİT'ler ve bağlı ortaklıkların yönetim kurulu başkan ve üyelerinin aylıklarına zam yapıldı. Sözleşmeli çalışan bir genel müdürün en yüksek maaşı 4.2 milyar lira oldu. 
Yüksek Planlama Kurulu YPK Kararı'na göre yılbaşında maaşları artırılmayan ve geçen yıldan bu yana net 427 milyon 639 bin lira ödeme yapılan KİT yönetim kurulu üyelerinin net maaşları, 1 Ocak 2004'den geçerli olmak üzere 1 milyar lira olarak belirlendi. İştirak genel kurullarınca ücret, prim, ikramiye, temettü ve diğer adlarla belirlenen miktarlardan daha yüksek ödeme yapılmasının kararlaştırılması halinde aşan kısım, ödenmeyerek temsil ettikleri kuruluşa yatırılacak. 
Kararda KİT'lerde sözleşmeli olarak çalışan personelin 31 Aralık 2003'deki sözleşme ücret tavanının 1 milyar 779 milyon 740 bin lirayı aşmaması hükme bağlandı. Karar ile kapsam dışı personelin en yüksek ücretleri de şöyle belirlendi 
Türkiye Kalkınma Bankası ve Eximbank 
-Genel Müdürler için 4.265.630.000 TL 
-Diğer personel için 3.337.992.000 TL 
TPAO, BOTAŞ, PETKİM, TÜPRAŞ, DİTAŞ ve İGSAŞ 
-Genel Müdürler için 3.855.197.000 TL 
-Diğer personel için 2.927.559.000 TL 
Diğer kuruluşlarda 
-Genel Müdürler için 3.472.629.000 TL 
-Diğer personel için 2.544.991.000 TL 
YPK kararı çerçevesinde, sözleşmeli ve kapsam dışı personel ile yönetim kurulu başkan ve üyeleri, denetim ve tasfiye kurulu üyeleri ile denetçilerin ücretleri, memura ikinci yarı yıl zammı çerçevesinde 1 Temmuz 2004'ten itibaren ayrıca yüzde 6 zam görecek. 




</TEXT>
</DOC>
