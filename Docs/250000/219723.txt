<DOC>
<DOCNO> 219723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun09.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
John Kerry, başkan yardımcısı arıyor 
</HEADLINE>
<TEXT>

     Amerika Birleşik Devletleri'nde Demokrat Parti senatörü John Edwards, kasımdaki başkanlık seçimlerinde George Bush'a karşı partisinin adayı olmak için yürüttüğü mücadeleden çekildiğini ilan etti. 
     BBC'nin haberine göre, Kuzey Carolina'da taraftarlarına seslenen Edwards, yeni başkanda gerekli niteliklere John Kerry'nin sahip olduğunu, şimdi onu desteklemek için elinden geleni yapacağını belirtti. 
     Kerry de dün başkan yardımcısı olarak seçime kiminle gireceğini tespit etme sürecine başladı. 
     Washington muhabirimiz, kuzeyli senatör Kerry'nin, güneyli Edwards'ı seçebileceğini bildiriyor. 
     Bu arada Başkan Bush'un milyonlarca dolara malolacak seçim kampanyasının ilk televizyon reklamlarının yayını başladı. 
     
</TEXT>
</DOC>
