<DOC>
<DOCNO> 225205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonsiy16.html </URL>
<DATE> 2004/03/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Sezer'e TRT şikayeti 
</HEADLINE>
<TEXT>

     ANKARA Milliyet 

Eski TRT Genel Müdürü Yücel Yener, kişisel harcamalarını TRT'ye ödettiğine ilişkin suçlamalar ve genel müdürlük dönemine ilişkin çeşitli iddiaların bulunduğu Devlet Denetleme Kurulu DDK raporuyla ilgili Cumhurbaşkanlığı Genel Sekreterliği'ne suç duyurusunda bulundu. 
     Yener, DDK raporunun kendi görüşüne başvurmadan hazırlanmasına ve internet sitesinde yayınlanmasına da tepki gösterdi. Yazılı açıklamasında raporun "kişisel yargılar, yanlış, eksik ve gerçek dışı bilgiler"le hazırlandığını savunan Yener, şunları kaydetti 
     "TRT'de görev yaptığım sürede tüm idari, mali ve yayın kararları, ilgili komisyon, kurul ya da ünitenin girişimi, katılımı ya da onayıyla kurumun tabi olduğu mevzuata uygun olarak gerçekleştirilmiştir. Bugün farklı zihniyette olan belli bir kesim hedef şaşırtarak, TRT'yi Atatürkçü ve çağdaş çizgisinden saptırıp kendi dünya görüşleri ve ideolojileri doğrultusuna çekme gayreti içindedir." 
     
</TEXT>
</DOC>
