<DOC>
<DOCNO> 228339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/magazin/amag.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkstar'ın ilk birincisi Simge 
</HEADLINE>
<TEXT>

   Türkstar'ın eleme gecesinde Simge yüzde 28.41 oy alarak birinci olurken, Banu ilk elenen isim oldu 
      Deniz Altuntaş 
   
   Kanal D'nin reyting rekorları kıran yarışma programı Türkstar'da, Armağan Çağlayan'ın önceki gün kiloları nedeniyle eleştirdiği Simge, tepki oylarını toplayarak dün yapılan ikinci performans gecesinde birinciliği elde etti. Yarışmadan ilk elenen finalist de Banu oldu. 
   Sonuçların açıklanmasının ardından Simge, şöyle konuştu "Aldığım oylar tepki değil sevgi oyuydu. Armağan Bey tavrından dolayı benden özür diledi. Büyüklük yaptı. Kendi kriterlerine göre doğruları söyledi. Ona kızgın değilim. Birinci olmayı hiç beklemiyordum. Herkesi aynı derece şanslı görüyorum. Herkese inanıyorum. Birinci olma hesabı hiç yapmadım. Bundan sonra elimden gelen her şeyi yapacağım. Beni seven herkese teşekkür ediyorum." 
   
   'Çok çalışmaları gerek' 
   Simge'nin birinciliği hak ettiğini dile getiren Zerrin Özer, "Yıldız olabilmek için etkili olma ve çalışmak çok önemli. Bir yerlere gelmek bu kadar kolay değil. Önlerinde uzun bir yol var. Bir yerlere gelmeleri için çok çalışmaları gerekiyor" diye konuştu. 
   
      Banu ağlayarak elendi    Yarışmaya jürinin oylarıyla son anda katılan Banu, elendiği açıklanınca gözyaşlarına h kim olamadı. Banu, "İlk hafta bu şekilde elenmek istemezdim. İnsanlar ben elendim diye daha sonra umarım pişmanlık duymazlar" dedi. 
   
   Kim ne aldı 1 Simge 28.41 2 Sertaç 10.08 3 Emrah 9.86 4 Faruk Emre 9.85 5 Abidin 6.75 6 Ufuk 6.32 7 Sevil 5.73 8 Meltem-Emrah 4.68 9 Yusuf 4.63 10 Seçil 3.65 11 Ahmet 3.55 12 Açelya 3.37 13 Banu 3.12 
   
      'Kudurmuş köpek gibiydim'    Armağan Çağlayan, önceki gece kilolarını eleştirdiği Simge'den dün canlı yayında özür diledi. Çağlayan, şöyle konuştu "Simge'den pop idol olmayacağını düşünüyorum. H l söylediklerimin arkasındayım. Dünkü yayını seyrettikten sonra gördüm ki, ses tonumu ayarlayamamışım. Kendimi izleyince, 'Kudurmuş Köpek gibisin' dedim. Tavrım ve tarzımdan dolayı herkesin önünde Simge'den özür diliyorum." 
   
   
</TEXT>
</DOC>
