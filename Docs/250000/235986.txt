<DOC>
<DOCNO> 235986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur19.html </URL>
<DATE> 2004/04/29/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
"Kan davası", hamile eşini doktora göütrürken vurdu .. 
</HEADLINE>
<TEXT>

     Bursa'nın İnegöl İlçesi'nde hamile eşini kontrol için doktora götüren bir kişi, İnegöl Devlet Hastanesi'nin bahçesinde uğradığı silahlı saldırı sonucu öldü. 
     AA muhabirinin aldığı bilgiye göre, ilçeye bağlı Alanyurt Beldesi'nde mobilya işçisi Cahit Cengiz 22 , hamile olan eşi Ayşe ve kardeşi Hülya Cengiz ile birlikte İnegöl Devlet Hastanesi'ne gitti. 
     Cengiz, muayene için sıra bekleyen eşini poliklinik önünde bıraktıktan sonra kardeşiyle birlikte hastanenin bahçesine çıktığı sırada, iki kardeşin yanına yaklaşan Vedat A, tabancayla Cengiz'in başına 2 el ateş etti. 
     Saldırı sonucu ağır yaralanan ve ilk müdahalesi hastanede yapıldıktan sonra Bursa Devlet Hastanesi'ne sevk edilen Cengiz, yolda yaşamını yitirdi. 
     Saldırının ardından hastanenin yakınındaki bir taksiye binerek kaçan Vedat A 19 , polisin 10 dakika süren takibi sonucu İnegöl Organize Sanayi Bölgesi çıkışında suç aleti silahla birlikte yakalandı. 
     Zanlının, ilk ifadesinde Cengiz ailesiyle yıllar öncesine dayanan ''kan davalarının olduğunu'', babası Nizamettin A'nın iki yıl önce Muş'un Malazgirt İlçesi'nde bu yüzden öldürüldüğünü söylediği öğrenildi. 
     Babasının ölümünden sonra Tekirdağ'ın Çorlu İlçesi'ne yerleşerek Cengiz ailesini takibe aldığını, bu yüzden İnegöl'e geldiğini savunarak ''Babamın intikamını aldım'' şeklinde ifade verdiği bildirilen Vedat A'nın sorgulaması sürdürülüyor. 
     
</TEXT>
</DOC>
