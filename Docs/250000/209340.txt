<DOC>
<DOCNO> 209340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/dunya/dun02.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Amerikan askeri öldü 
</HEADLINE>
<TEXT>

   DIŞ HABERLER SERVİSİ 

   
   Irak'ın başkenti Bağdat'ın kuzeyinde dün bir Amerikan Bradley zırhlı aracına düzenlenen bombalı saldırıda, ortak devriye görevi yürüten 3 Amerikan askeri ile 2 Iraklı sivil savunma görevlisi öldü, 2 Amerikalı asker yaralandı. 
   Amerikan 4. piyade Tümeni Sözcüsü Yarbay Bill McDonald, Bağdat'ın 30 kilometre kuzeyindeki Taci kasabası yakınlarında devriye gezen zırhlı Bradley'in yola yerleştirilen bir bombaya çarpması sonucu alevler içinde havaya fırlayarak ters döndüğünü, aracın makineli kulesinin patlama sonucu ikiye ayrıldığını söyledi. 
   Bradley'in şoförü ile arka bölümde oturan Amerikalı ve Iraklı 4 asker ölürken, araç komutanı ve makineli tüfekçi yaralı kurtuldu. 
   
   500'ü aştı 
   Sözcü, beyaz bir kamyonla kaçmaya çalışan 3 kişinin tutukladığını ve araçta bomba yapımında kullanılan malzeme bulunduğunu belirtti. 
   Bu arada, bir Amerikan askeri de önceki gece Bağdat'ın güneyindeki Divaniye yakınlarında kaza kurşunu sonucu öldü. Son iki olayla birlikte Irak'ta işgalin başladığı 20 Mart 2003'ten bu yana ölen Amerikan askeri sayısı 500'ü aştı. 
   
   
</TEXT>
</DOC>
