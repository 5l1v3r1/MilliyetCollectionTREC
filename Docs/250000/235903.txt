<DOC>
<DOCNO> 235903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonsiy18.html </URL>
<DATE> 2004/04/29/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Gül, Talat ve Serdar ile biraraya geldi 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, KKTC Başbakanı Mehmet Ali Talat ve Dışişleri Bakanı ve Başbakan Yardımcısı Serdar Denktaş ile bir araya geldi. 
     Talat ve Denktaş, Gül'ün Dışişleri Bakanlığı Konutu'nda verdiği çalışma yemeğine katıldılar. Görüntü alınmasına izin verilen yemekten önce açıklama yapılmadı. 
     Talat, Ankara'ya gelmeden önce İstanbul'da yaptığı açıklamada, Gül ile Kıbrıs sürecine ilişkin politikada uyum çalışmaları yapacaklarını belirterek, ''Bundan sonraki durumu değerlendireceğiz. Son gelişmelerin ardından Türk tarafı olarak, nasıl bir tutum izleyeceğimizi belirlemeye çalışacağız'' demişti. 
     Talat, ''Böylece hem Türkiye'nin AB yolunda önüne çıkması muhtemel engellerin aşılması, hem de Kıbrıs Türkü'nün izolasyondan kurtulması için atılacak adımların birlikte kararlaştırılacağını'' kaydetmişti. 
     Talat ve Denktaş'ın akşam saatlerinde Ankara'dan ayrılarak adaya dönmeleri bekleniyor. 
     
</TEXT>
</DOC>
