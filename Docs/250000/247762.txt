<DOC>
<DOCNO> 247762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko26.html </URL>
<DATE> 2004/06/14/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Aclan Acar TÜPRAŞ'taki görevimi yüzümün akıyla tamamladım 
</HEADLINE>
<TEXT>

     Tansaş Yönetim Kurulu Başkanı Aclan Acar, TÜPRAŞ Yönetim Kurulu Üyeliği görevini yüzünün akıyla tamamladığını belirterek, ''Askerlik görevi gibiydi, bitirdim yani...Artık başka asker bulacaklar'' dedi. 
     TÜPRAŞ Türkiye Petrol Rafinerileri A.Ş. Yönetim Kurulu Üyeliği'nden 20 Mayıs itibariyle istifa eden Aclan Acar, Tansaş'ın ilk çeyrek sonuçlarının değerlendirildiği toplantıda, Tüpraş'taki görevinden ayrılmasına ilişkin bir soruyu da yanıtladı. 
     TÜPRAŞ'taki görev süresinin Mart ayında bittiğini, özelleştirme nedeniyle görev süresinin uzatıldığını belirten Acar, ''Bana Özelleştirmeye kadar destek verin dediler. Ben de özelleştirme devam ediyor diye peki dedim. O süreç içinde de ayrıldım'' şeklinde konuştu. 
     Aclan Acar, Tüpraş'ta halka açık hisseleri temsilen Yönetim Kurulu Üyeliği yaptığını anımsatarak, ''O süreyi de yüzümün akıyla bitirdim. Askerlik görevi gibiydi bitirdim yani... Artık başka asker bulacaklar'' dedi. 
     
</TEXT>
</DOC>
