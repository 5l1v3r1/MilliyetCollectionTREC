<DOC>
<DOCNO> 220094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur08.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanker kazası yaralısını GATA'ya almayan personele soruşturma 
</HEADLINE>
<TEXT>

     Genelkurmay Başkanlığı Genel Sekreterliği, İstanbul-Kartal'da meydana gelen ''tanker kazasında'' yaralanan sivil hastanın GATA Haydarpaşa Eğitim Hastanesi'ne alınmadığına ilişkin yapılan idari araştırma neticesinde, sorumlu oldukları değerlendirilen personel hakkında gerekli yasal işlemin başlatıldığını bildirdi. 
     Genelkurmay Başkanlığı Genel Sekreterliği'den konuya ilişkin yapılan yazılı açıklamada, bazı basın yayın organlarında, ''İstanbul Kartal Belediyesi sınırları içinde meydana gelen tanker kazası sonucu yanık yaralısı sivil bir hastanın 24 Şubat 2004 tarihinde GATA Haydarpaşa Eğitim Hastanesi'ne getirildiğinde hastaneye kabul edilmediği'' yönünde haberlere yer verildiği belirtildi. 
     Açıklamada, ''Konuya ilişkin yapılan idari araştırma neticesinde, sorumlu oldukları değerlendirilen personel hakkında gerekli yasal işlem başlatılmıştır'' denildi. 
     
     KARTAL'DAKİ TANKER KAZASI 
     Kartal Kaymakamı Dursun Ali Şahin'in de hastane yetkilileri hakkında Genelkurmay Başkanlığı'na başvuruda bulunduğu kaza sonrasında, yanık yaralısı emekli öğretmen Yıldız Gürsel 60 ile eşi emekli Binbaşı Atilla Gürsel 64 hayatlarını kaybetmişti. 
     
</TEXT>
</DOC>
