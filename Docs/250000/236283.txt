<DOC>
<DOCNO> 236283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sontur27.html </URL>
<DATE> 2004/04/30/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Hırsızların çaldıkları eşyaları sakladıkları eve baskın .. 
</HEADLINE>
<TEXT>

     İzmir'in Yeşilyurt Semti'nde, hırsızların, çaldıkları eşyaları sakladıkları eve baskın düzenleyen polis ekibi, çilingir yardımıyla girdiği evde çok sayıda çalıntı eşya ele geçirdi. Olayla ilgili 3 kişi gözaltına alındı. 
     Alınan bilgiye göre, Asayiş Şube Müdürlüğü Hırsızlık Büro Amirliği ekipleri, daha önce yakalanan hırsızların ifadeleri ve toplanan bilgiler doğrultusunda, Ordu Caddesi'nde bir apartman dairesinin hırsızlar tarafından eşyaları saklamak ve geçici olarak konaklamak için kullanıldığını belirledi. 
     Mahkemeden arama kararı alan polis, içeride bulunanlardan kapıyı açmalarını istedi. Evdeki 3 kişi, kapıyı açmadı. Olay yerine getirilen çilingir yardımıyla kapıyı açan polis, evde bulunan Sabriye C. ile hırsızlıktan sabıkalı Ozan M. 25 ve Ergün G'yi 27 gözaltına aldı. 
     Evde, çalıntı olduğu belirlenen 2 televizyon, 1 müzik seti, 4 cep telefonu, org, telefon, saat ve mutfak malzemeleri ele geçirildi. 
     Yapılan incelemede, eşyaların bazılarının Basın Sitesi Semti'ndeki evden, çelik kapı açılarak çalındığı belirlendi. 
     Hırsızlar, ''susma hakkını'' kullanarak poliste ifade vermek istemedi. 
     Yetkililer, dairenin, çevredeki evlerden çalınan eşyaları saklanmak için kullanıldığını, eşyaların bir süre burada tutulduktan sonra satıldığını belirttiler. 
     Gözaltına alınan 3 zanlı, İzmir Cumhuriyet Başsavcılığı'na sevk edildi. 
     
</TEXT>
</DOC>
