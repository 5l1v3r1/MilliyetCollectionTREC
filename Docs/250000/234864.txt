<DOC>
<DOCNO> 234864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun65.html </URL>
<DATE> 2004/04/26/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Denktaş "El ele gönül gönüle vaat edilenleri elde etmeye çalışalım" 
</HEADLINE>
<TEXT>

     KKTC Cumhurbaşkanı Rauf Denktaş, halka birlik beraberlik çağrısı yaparak, ''El ele gönül gönüle bize vaat edilenleri elde etmeye çalışalım'' dedi. 
     Cumhurbaşkanı Denktaş, Mübeccel Siber'in resim sergisinin açılışında yaptığı açıklamada, ''Birlik beraberlik çağrımı tekrar ediyorum. Hepimiz el ele verip bu şansın getirdiği olguyu değerlendirelim, bu fırsatı kaçırmayalım. El ele gönül gönüle bize vaat edilenleri elde etmeye çalışalım'' ifadesini kullandı. 
     Gazetecilerin sorusunu da yanıtlayan Cumhurbaşkanı Denktaş, kendisinin istifaya davet edildiğinin anımsatılması üzerine, ''Her şey arkada kaldı, bunları sorup ortalığı karıştırmayın'' dedi. 
     Cumhurbaşkanı Denktaş, Başbakan Mehmet Ali Talat ve Dışişleri Bakanı ve Başbakan Yardımcısı Serdar Denktaş ile bugün yaptığı görüşmenin içeriğinin sorulması üzerine ise ''Yeni dönemdeki çalışma programı üzerinde mutabık kaldık'' yanıtını verdi. 
     
</TEXT>
</DOC>
