<DOC>
<DOCNO> 229220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun08.html </URL>
<DATE> 2004/04/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Blix Irak'ta tek çözüm AB 
</HEADLINE>
<TEXT>

     BM silah denetçilerinin eski şefi Hans Blix, Irak'ta tek çözümün, geçişin ABD değil, BM tarafından sağlanması olduğunu söyledi. 
     Savaş hazırlıklarını konu alan kitabının tanımı için dünya ülkelerini gezen Blix, Fransız devlet televizyonu FR3'e verdiği demeçte, ''Sanıyorum tek çözüm, BM'nin geçişi sağlamasıdır. BM, Irak dahil bütün dünya demektir, ama Amerikan işgali bir süper gücün işgalidir'' yorumunda bulundu. 
     Konuşması ABD uzmanı bir gazeteci olan Christian Mallar tarafından İngilizceye tercüme edilen Blix, ABD Başkanı George Bush ile İngiltere Başbakanı Tony Blair'in, Saddam Hüseyin'e karşı savaşa karar verirken eleştirel yaklaşıma yer vermediklerini düşündüğünü söyledi. 
     Blix, ''İşi Bush ve Blair'in yalan söylediğini söylemeye vardırmayacağım. Daha ziyade bizi yanılttıklarını söyleyeceğim. Yalan söylemek bilinçli yapılan bir şeydir, bunun için kanıtım yok'' dedi. 
     BM silah denetçilerinin eski şefi, Bush ve Blair'in, Saddam Hüseyin'in elinde hala ortaya çıkarılamayan kitle imha silahı bulunduğunu söylerken daha ihtiyatlı olmaları gerektiğini düşündüğünü de kaydetti. 
     
</TEXT>
</DOC>
