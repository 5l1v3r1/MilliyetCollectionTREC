<DOC>
<DOCNO> 228474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sontur12.html </URL>
<DATE> 2004/04/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yaşlı kadını kapısına dayanıp dövdüler sonra da gasp ettiler 
</HEADLINE>
<TEXT>

     Adana'da, bir kişi evine girdiği yaşlı kadını döverek dişlerini kırdıktan sonra altın ve paralarını gasp etti. 
     Emniyet Müdürlüğü yetkililerinden alınan bilgiye göre, merkez Seyhan İlçesi Toros Mahallesi 68. Sokak'ta, Atiye Öztoprak 80 , evine giren ve kimliği henüz belirlenemeyen bir kişi tarafından para vermesi için bıçakla tehdit edildi. 
     Hırsız, parasının yerini söylemeyen yaşlı kadını döverek dişlerini kırdıktan sonra altın ve paralarını alarak kaçtı. Atiye Öztoprak ise sabah saatlerinde eve gelen oğlu tarafından baygın halde bulundu. 
     Adana Numune Hastanesi'ne kaldırılarak tedavi altına alınan Atiye Öztoprak'ın, aldığı darbeler sonucu 4 dişinin kırıldığı, yüzünde ve vücudunun çeşitli yerlerinde morluklar meydana geldiği belirlendi. 
     Evine giren yabancı kişiyle karşılaştığında çok korktuğunu belirten Atiye Öztoprak, olayı şöyle anlattı 
     ''Bıçakla tehdit ederek benden para istedi. Olmadığını söyleyince, dövmeye başladı. Öldürülme korkusuyla dolapta sakladığım 200 milyon lira parayla bir adet çeyrek altınımı verdim. Buna rağmen vurmaya devam etti. Daha sonra bayılmışım. İnşallah yakalanır.'' Olayla ilgili soruşturmanın sürdürüldüğü bildirildi. 

     
</TEXT>
</DOC>
