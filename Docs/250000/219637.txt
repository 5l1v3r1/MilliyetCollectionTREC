<DOC>
<DOCNO> 219637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/magazin/amag.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Müziğin sesi kısıldı 
</HEADLINE>
<TEXT>

   Korsan ve krizler, müzik sektörünü vurdu. CD satışları artsa da, kaset satışları dibe vurdu ve toplamda müzik sektörü son 5 yılda 15 milyon tiraj kaybetti 
      Ali Eyüboğlu 
   
   Çıkan kanunlara rağmen bir türlü önlemeyen korsan kaset ve CD satışları ile ekonomik krizler, müzik sektörünü eritti. 
   Müzik sektörü, 5 yılda 14 milyon 952 bin tiraj kaybetti, kaset ve CD satış pazarı, yüzde 26.6 oranında küçüldü. Kültür Bakanlığı İstanbul Telif Hakları ve Sinema Müdürlüğü verilerine göre, Türkiye'nin 1999'da 56 milyon 159 bin olan yıllık yerli - yabancı kaset ve CD satışı, 2003'te 41 milyon 207 bine düştü. 
   Bu düşüşte gerçek darbeyi yiyen de, kaset pazarı oldu. Müzik şirketlerinin çoğunun 'kaset fiyatına CD' promosyonu, kaset tirajını düşürürken, CD satışlarını patlattı. 
   
   Yabancı 'yok' gibi 
   Son 5 yılda müzik kasedi satışları yüzde 40.8 azalırken, CD satışları yüzde 183.9 oranında arttı. 5 yıl önce müzik pazarındaki payı yüzde 10.6 olan CD satışları, müzik kasetleri ile müzik CD'lerinin arasındaki fiyat farkının azalmasıyla yüzde 31'e yükseldi. Ancak bu artış, toplamdaki erimeyi önleyemedi. 
   Bu arada Türkiye, 'yabancı'ya kapılarını kapalı tutmayı sürdürüyor. 2003 verilerine göre, yabancı müziğin Türkiye pazarındaki payı da yüzde 4.2'ye geriledi. 
   
   İşte Son 5 yılın rakamları Yıl Kaset Kaset CD CD Yerli Yabancı Yerli Yabancı Toplam 2003 27.700.000 757.000 11.500.000 1.250.000 41.207.000 2002 30.148.000 1.062.000 4.907.000 1.119.000 37.236.000 2001 33.700.000 1.270.000 4.353.000 1.002.000 40.325.000 2000 46.300.000 2.750.000 5.570.000 2.750.000 57.370.000 1999 46.825.000 3.420.000 4.050.000 1.864.000 56.159.000 
   
</TEXT>
</DOC>
