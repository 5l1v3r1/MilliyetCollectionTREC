<DOC>
<DOCNO> 220284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo05.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1'de Schumacher birinci sırada başlayacak... 
</HEADLINE>
<TEXT>

     Formula 1 Dünya Şampiyonası'nda sezonun ilk yarışı olan Avustralya Grand Prix'sine, son şampiyon Alman Michael Schumacher ilk sırada Pole Position başlayacak. 
     Melbourne Pisti'nde bu sabah yapılan sıralama turlarında, Ferrari takımı sezona yine iddialı girdi. Toplamda 6 olmak üzere son 4 sezonu şampiyon olarak tamamlayan Alman pilot Michael Schumacher, 1.24.408'lik derecesiyle pist rekoru kırarak birinciliği alırken, yarınki yarışa ilk sırada Pole Position başlamaya hak kazandı. Schumacher'in takım arkadaşı Brezilyalı pilot Rubens Barrichello ise 1.24.482 ile ikinci olurken, BMW Williams'ın Kolombiyalı pilotu Juan Pablo Montoya, 1.24.998 ile üçüncü en iyi zamanı gerçekleştirdi. 
     Sezonun ilk yarışının yapılacağı Avustralya Grand Prix'sinde geçen yıl McLaren Mercedes pilotu David Coulthard birincilik kürsüsüne çıkmış, bu piste ait tur rekorunu da yine aynı yarışta Coulthard'ın takım arkadaşı Finli pilot Kimi Raikkonen 1.27.724 ile kırmıştı. 
     
     3 YENİ PİLOT BEKLENENİ VEREMEDİ 
     Formula 1 kariyerlerinin ilk yarışına Avustralya'da çıkacak 3 pilot, sıralama turlarında bekleneni veremedi. 
     Jordon Ford'un İtalyan pilotu Giorgio Pantano, 1.30.140'lık derecesiyle 16. sırada yer alırken, Jaguar'ın 21 yaşındaki Avusturyalı pilotu Christian Klien ve Minardi'nin İtalyan pilotu Gianmaria Bruni sıralama turunu tamamlayamadı. 
     Sıralama turlarının sonuçları şöyle 
     
     
1. Michael Schumacher Almanya Ferrari 1.24.408 2. Rubens Barrichello Brezilya Ferrari 1.24.482 3. Juan Pablo Montoya Kolombiya Williams 1.24.998 4. Jenson Button İngiltere BAR 1.24.998 5. Fernando Alonso İspanya Renault 1.25.699 6. Mark Webber Avustralya Jaguar 1.25.805 7. Takuma Sato Japonya BAR 1.25.851 8. Ralf Schumacher Almanya Williams 1.25.925 9. Jarno Trulli İtalya Renault 1.26.290 10. Kimi Raikkonen Finlandiya McLaren 1.26.297 11. Felipe Massa Brezilya Sauber 1.27.065 12. David Coulthard İngiltere McLaren 1.27.294 13. Cristiano Da Matta Brezilya Toyota 1.27.823 14. Giancarlo Fisichella İtalya Sauber 1.27.845 15. Nick Heidfeld Almanya Jordan 1.28.178 16. Giorgio Pantano İtalya Jordan 1.30.140 17. Zsolt Baumgartner Macaristan Minardi 1.30.681 
     
</TEXT>
</DOC>
