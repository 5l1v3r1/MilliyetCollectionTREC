<DOC>
<DOCNO> 206516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun03.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya basını Ensan El İslam'ın irtibat merkezi Avusturya 
</HEADLINE>
<TEXT>

     Avusturya'da yayımlanan haftalık Profil dergisi, terör örgütü Ensar El İslam'ın Avusturya'yı ''irtibat merkezi'' olarak kullandığını yazdı. 
     Dergi, İçişleri Bakanlığı'nın da teyit ettiği bu istihbaratın, İtalyan istihbarat birimleri tarafından Avusturya makamlarına ''araştırılmak üzere'' bildirildiğini yazdı. 
     İki örgüt mensubu arasındaki bir telefon görüşmesinin 2002 yılı haziran ayında İtalya'nın Milano kentinde dinlendiğini belirten dergi, bu telefon görüşmesindeki konuşmacılardan birinin Cezayirli teörist Abdürrezak Mahcub olduğunun da saptandığını kaydetti. 
     Profil dergisi, söz konusu telefon görüşmesinde, ''Avusturya bizim için en uygun ülkelerden biri. Ülkede çok sayıda din kardeşimiz var. Telekomünikasyon sektöründe çalışan adamlarımız var'' ifadelerinin kullanıldığını yazdı. 
     
</TEXT>
</DOC>
