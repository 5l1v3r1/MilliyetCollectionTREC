<DOC>
<DOCNO> 237078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/siyaset/siy11.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'ın öğretmen kardeşi Van'ı seçti 
</HEADLINE>
<TEXT>


Doğuda Yatılı Bölge Okulu'nun müdür yardımcısı olan Mahmut Çelik, "Hakkımı burada kullanıyorum" dedi 

ŞÜKRAN PAKKAN Van 


Milli Eğitim Bakanı Hüseyin Çelik'in küçük kardeşi Mahmut Çelik 34 , Van'da 650 öğrencili İskele Yatılı Bölge Okulu'nun müdür yardımcısı. Okul, Van'ın en zor durumdaki yatılı bölge okullarından biri. Öğrencilerin kaldığı pansiyon hayırseverlerce yenilendi. Çocukların ailelerinin maddi durumu da oldukça kötü. Öyle ki, çocuklar devletin verdiği aylık 5 - 6 milyon lira harçlığı bile ailelerine gönderiyor. Mahmut Çelik, Van'daki yaşamını şöyle anlatıyor 

İstediğiniz okula tayin olabilirsiniz, ağabeyinizden torpil istemediniz mi 
Doğu'da görev yapmak istediğim için buradayım. Buradaki çocuklarımızın, batıdakilere oranla hizmete daha muhtaç olduğuna inanıyorum. Burası zaten benim memleketim. Bizim kendi insanımıza karşı sevgimiz, vefamız vardır. 

Bakan Çelik 'Seni başka okula verelim' demedi mi 
Tabii imk nlarımız var, istediğimiz zaman istediğimiz yere atanma gibi bir durumumuz var. Ama ben, hakkımı burada kullanıyorum. 

Bakanlığa başvurmadınız mı 'eksiklerimiz var' diye 
Hangi birimiz başvursun O kadar çok yardıma ihtiyacı olan okul var ki. Bakanlık imk nlarını istersek kullanırdık, ama doğru olmaz. 

Size 'Şu işimi bakan bey halletsin' diye gelen olmuyor mu 
Taleplere yetişemediğimizden Van'ın merkezinde üç kardeş bir irtibat ofisi bile açmıştık. Sonra dedikodu çıktı, kapattık. Ben buraya öğretmen olarak geldim ancak derslerde bile kapıyı o kadar çok çalan oldu ki, beni müdür yardımcısı yaptılar. 

Sizin siyaset hayaliniz var mı 
Benim tek hayalim eğitmenlik. 



</TEXT>
</DOC>
