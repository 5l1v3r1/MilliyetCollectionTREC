<DOC>
<DOCNO> 215513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo18.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, AIG anlaşmasını Borsa'ya bildirdi 
</HEADLINE>
<TEXT>

     Galatasaray Kulübü, Galatasaray Sportif Sınai ve Ticari Yatırımlar A.Ş'nin hisselerinin yüzde 21'ini elinde bulunduran AIGBV ve AIGGSEF ile yaptığı anlaşmayı İstanbul Borsası'na bildirdi. 
     Kulüpten İstanbul Menkul Kıymetler Borsası'na İMKB gönderilen açıklamada, ''Şirketimiz ve Galatasaray Spor Kulübü Derneği ile AIG Blue Voyage Fund, L.P. AIGBV ve AIG Global Sports Entertainment Fund, L.P. AIGGSEF arasında süregelen ihtilafı ve ICC Uluslararası Tahkim ve İstanbul mahkemelerinde devam eden tüm davaları sonuçlandırmak üzere 14.02.2004 tarihinde bir sulh anlaşması imzalanmıştır'' denildi. 
     Bu anlaşma hükümlerinin taraflarca en geç 15.03.2004 tarihine kadar eksiksiz olarak yerine getirilmesi halinde tarafların karşılıklı olarak tüm dava ve taleplerinden vazgeçeceği kaydedilen açıklamada, söz konusu şirketlerin kulüpteki ortaklarının da sona ereceğini ifade edildi. 
     İMKB'ye gönderilen açıklamada, kulübün, AIGBV ve AIGGSEF'in elindebulunan yüzde 21,05'lik hisselerden B grubu hisseleri, hisse başına 50.000 TL ABD Doları karşılığı 0,038 bedel ile C ve D grubu hisseleri de hisse başına 4.799.525.000.000 TL ABD doları karşılığı 3.636.004 bedel ile satın alacağı da bildirildi. 
     Böylece Galatasaray, AIGBV ve AIGGSEF'e toplam tazminat olarak 9 milyon ABD doları tazminat ödeyecek. 
     
</TEXT>
</DOC>
