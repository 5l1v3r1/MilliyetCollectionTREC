<DOC>
<DOCNO> 201715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/astro/index.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni döneme hazır mısınız 
</HEADLINE>
<TEXT>

   
   Merkür 17 Aralık'ta geriye gitmeye başlayacak. Bu ilginç bir dönemin başlaması demek 
   
   Tanrıların habercisi Merkür geri gitmeye hazırlanıyor. Merkür 17 Aralık akşamı 18.02 duracak ve geriye gitmeye başlayacak. 6 Ocak 2004 tarihine kadar da geri harekette kalacak. Bu hareketiyle Merkür, Oğlak burcundan tekrar Yay burcunun 26 derecesine kadar geri dönmüş olacak. 
   Merkür'ün geri gittiği dönemlerde olaylara daha farklı açıdan bakmak gerekir. Bu dönem hızla harekete geçmek ve büyük riskler almak için uygun bir dönem değil. Aslında Merkür şimdi bize "Dur, biraz bekle ve süregelen işler üzerinde bir kez daha düşün" demekte. Geri giden Merkür gözden geçirme ve düzeltme dönemidir. Bu dönemde şimdiye kadar fark edemediğimiz ama bizim için büyük önem taşıyan detaylar bulabiliriz. 
   Merkür astrolojide haberleşmeyi, bilgi alışverişini, bilgiyi kullanma biçimimizi ve hareketi temsil eder. Merkür geri giderken haberleşmeyle ilgili bazı tekrarlar ve yanlış anlamalarla karşılaşabiliriz. Pek çok şeyi iki hatta üç kere kontrol etmek bile gerekebilir. Gözden kaçan detaylar birden bizim için çok önemli olabilir. Bu arada haberleşme araçları, telefon ya da bilgi ile ilgili aletler, bilgisayarımız bize tatsız şakabilir yapabilir, dosyalar kaybolabilir, mektuplar gecikebilir. 
   Merkür, Oğlak burcunda geri gittiği için Koçlar kariyer, sorumluluklar, iş hayatı Boğalar iletişim, yabancılar ve yolculuklar İkizler ortaklaşa konular, maddi sorunlar Yengeçler ilişkiler, anlaşmalar Aslanlar organizasyon ve sağlık Başaklar yaratıcı projeler ve çocuklar Teraziler evle ilgili konular ve yerleşim Akrepler kısa yolculuklar, haberleşme ve eğitim Yaylar maddi konular, harcamalar Oğlaklar kişisel girişimler, yeni başlangıçlar Kovalar elde olmayan nedenler ya da gizli kalan olaylar Balıklar ise grup çalışmaları ve yeni planlarında Merkür'ün oyunları ile karşılaşabilir. 
   Merkür bu hareketi boyunca 22 Aralık'ta Satürn'le de karşı karşıya gelecek. Satürn engelleri, gecikmeyi ifade eder ve Merkür'ü büyük oranda zorlayarak beklenenden çok daha fazla sıkıntıya neden olabilir. 20-24 Aralık günleri arasında hem yeniay gerçekleşiyor hem de Güneş, Oğlak burcuna geçtiği için hızla gelişen olaylar, iletişim problemleri, dünyada politik alanda da yeni başlangıçlar görebiliriz. 
   Kısacası 17 Aralık-6 Ocak arasında bizi son derece ilginç ve eğer değerlendirirsek daha başarılı bir dönem bekliyor. n 
   
   Hafta sonu astrobarometresi    Bu hafta sonu nelere dikkat etmeli 
   Hafta sonu boyunca Aslan burcunda kalan Ay son derece canlı ve hareketli bir atmosfer sunuyor. Büyük riskler almak isteyebilirsiniz ama yakın zamanda geri dönecek olan Merkür'e bakarak pek çok şeyin hafta içinde değişebileceğini söyleyebiliriz. Cumartesi günü öğle saatlerinde ortaklaşa konularda daha uyanık olmak gerekebilir. İletişim problemleri ve tıkanıklıklar yaşayabiliriz. 
   
   
</TEXT>
</DOC>
