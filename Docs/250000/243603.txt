<DOC>
<DOCNO> 243603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo11.html </URL>
<DATE> 2004/05/28/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Mornar ve Dragutinoviç hakım önünde... 
</HEADLINE>
<TEXT>

     Anderlecht Kulübü eski oyuncusu Hırvat Sırp asıllı Ivica Mornar ve Standart Liege Kulübü'nde halen top koşturan Sırp asıllı Ivica Dragutinoviç, sahte belge düzenlemekten mahkeme önüne çıkacak. 
     Belçika'da Flamanca yayın yapan Het Nieuws Blad Gazetesi, Mornar ve Dragutinoviç'in, Belçika vatandaşlığı için başvurularında sahte belge hazırladıklarının ortaya çıktığını yazdı. 
     Gazete, her 2 futbolcunun, Belçika'da vatandaşlık konularına bakan ve sahte pasaport hazırlayan Melichov liderliğindeki Gürcü mafyası ve Belçika Parlamento üyesinden destek gördüklerini de iddia etti. 
     Mornar'a, Haziran 2002 tarihinden itibaren Belçika vatandaşlığının verildiğine dikkati çeken gazete, Dragutinoviç'in de AA Gent ve Standart Lige kulüpleri vasıtasıyla sahte belgelerle vatandaşlığı ele geçirme çabalarının sonuç vermeyeceği yorumunu yaptı. 
     Het Nieuws Blad Gazetesi, bu iki futbolcunun yanı sıra aynı yollardan, bazı futbolcuların da aralarında bulunduğu 170 eski Doğu Bloku ülkelerinden kişilerin vatandaşlık için başvuruda bulunduğunu yazdı. 
     
</TEXT>
</DOC>
