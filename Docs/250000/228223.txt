<DOC>
<DOCNO> 228223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/soneko05.html </URL>
<DATE> 2004/04/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kapıkule'de tırlar, 5 km uzunluğunda konvoy oluşturdu... 
</HEADLINE>
<TEXT>

     Kapıkule Sınır Kapısı'nda, yurtdışına çıkış yapacak TIR'lar 5 kilometre uzunluğunda kuyruk oluşturdu. 
     AA muhabirinin, Kapıkule gümrük yetkililerinden edindiği bilgiye göre, TIR'ların ihraç yüklerini, gidecekleri ülkeye Pazartesi günü teslim etmek istemelerinden dolayı Türk tarafında uzun kuyruklar oluşuyor. 
     TIR sürücülerinin aynı anda Kapıkule'ye gelmeleri ve Bulgar gümrüğünün küçük olmasından dolayı sahaya fazla TIR alınamaması sebebiyle kuyruk oluştuğunu belirten yetkililer, şöyle dediler 
     ''TIR konvoyunun oluşmaması için Kapıkule'de gümrük görevlilerimiz ellerinden geleni yapıyorlar. Aynı şeklinde Bulgar gümrükçülerde çalışıyor. Buna rağmen yığılmanın önüne geçemiyoruz. Kuyruklar Pazar gecesine kadar devam etmekte.'' Kapıkule'de çıkış yapmak için sıranın kendilerine gelmesini bekleyen 200 civarında TIR bulunuyor. 
     
</TEXT>
</DOC>
