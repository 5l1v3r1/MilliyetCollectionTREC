<DOC>
<DOCNO> 229046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur08.html </URL>
<DATE> 2004/04/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
RTÜK, Star için TMSF'den garanti istiyor 
</HEADLINE>
<TEXT>

     Star TV'nin Radyo ve Televizyon Üst Kurulu'na RTÜK 1996-2000 yılları arasındaki matrah farkından kaynaklanan 3 trilyon liralık reklam borcunun 2 yıl taksite bağlanması Üst Kurul tarafından kabul edilirse hazırlanacak protokol için TMSF'nin imzası istenecek. 
     RTÜK, 1996-2000 yılları arasındaki matrah farkından kaynaklanan 3 trilyon 63 milyar 385 milyon liralık reklam borcu konusunda 24 aylık ödeme planı sunan Star TV'nin önerisini kabul edip etmeyeceğine çarşamba günü karar verecek. Üst Kurul'un bu planı kabul etmemesi durumunda televizyonun ekranları çarşamba günü saat 24.00'de kararacak. Star TV ise RTÜK'e olan 3 trilyon liralık reklam borcunun 15 trilyona ulaşması nedeniyle borcun tasfiyesi için 24 aylık ödeme planı istedi. Bu öneriye sıcak bakan RTÜK'ün, öneriyi kabul etmesi halinde bir protokol hazırlanacak ve bu protokole TMSF'nin de imzası istenecek. 

ANKA 
     
</TEXT>
</DOC>
