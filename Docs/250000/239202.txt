<DOC>
<DOCNO> 239202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/dunya/axdun01.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı rehinenin başını vurdular 
</HEADLINE>
<TEXT>


DIŞ HABERLER SERVİSİ 


El Kaide'ye bağlı bir örgütün, Iraklı tutuklara yapılan işkencenin intikamını almak için Irak'taki bir Amerikalının başını keserken çekilen görüntüleri yayımlandı. Muntada el Ensar adlı internet sitesinde yayımlanan görüntülerde, adının Nick Berg olduğunu söyleyen bir adam ve arkasında kar maskeli 5 kişi görülüyor. K ğıttan aile üyelerinin adlarını okuyan Berg, daha sonra yere yatırılıyor ve El Kaide örgütü liderlerinden Ebu Musab El Zerkavi olduğu öne sürülen bir kişi tarafından kafası bir palayla kesiliyor. Tekbir getiren örgüt üyesi, kesik başı eline alarak kameraya gösteriyor. İnfazdan sonra okunan yazılı metinde, Amerikalı yetkililere Ebu Gıreyb'de tutulan Iraklılar karşılığında, yabancı tutsakların bırakılmasının teklif edildiği, ancak teklifin geri çevrildiği belirtiliyor. 
Askeri yetkililer, Berg'in Irak'ta çalışan Amerikalı bir müteahhit olduğunu ve geçen Cumartesi Bağdat'ta ölü bulunduğunu bildirdi. 



</TEXT>
</DOC>
