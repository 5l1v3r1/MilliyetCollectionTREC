<DOC>
<DOCNO> 221318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur05.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Keban Barajı'nın tahliye kapakları açılıyor... 
</HEADLINE>
<TEXT>

     Fırat Havzası'nda yer alan barajların tahliye kapaklarının açılacağı bildirildi. 
     Elazığ Valisi Kadir Koçdemir, Fırat Havzası'nda bulunan Keban Barajı'nın, son bir ay içerisinde eriyen kar suları ve yağan yağmur nedeniyle dolma aşamasına geldiği için Dolu Savak olarak adlandırılan tahliye kapaklarının açılacağını bildirdi. 
     Kapakların açılmasının yöre halkına bir sorun yaşatmayacağını kaydeden Vali Koçdemir, böylesi bir uygulamanın yaklaşık 10 yılda bir görüldüğünü, bu nedenle de yöre halkı tarafından merakla izlendiğini belirtti. 
     Kapakların öğleden önce açılacağı belirtildi. 
     
</TEXT>
</DOC>
