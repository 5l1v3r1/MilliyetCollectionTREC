<DOC>
<DOCNO> 207602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur26.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks partisi ve tecavüz skandalına adı karışan okutmana soruşturma 
</HEADLINE>
<TEXT>

     Galatasaray Üniversitesi, Şişli Cumhuriyet Savcılığı'nca, ''Beşiktaş'ta bir kadının kaçırılarak erkek arkadaşından fidye istenmesi olayına'' adı karıştığı belirlenen Fransızca okutmanı Gönül Dicle İpekçi hakkında soruşturma açtı. 
     Galatasaray Üniversitesi Genel Sekreterliği'nden yapılan yazılı açıklamaya göre, Üniversite Yönetim Kurulu Rektör Vekili Prof. Dr. Duygun Yarsuvat'ın başkanlığında gerçekleştirdiği toplantıda, Şişli Cumhuriyet Savcılığı'ndan alınan bilgiye dayanarak, Fransızca okutmanı İpekçi hakkında soruşturma açılmasına karar verdi. 
     Açıklamada, Galatasaray Üniversitesi'ne 26 Şubat 2003'te bir başka üniversiteden naklen gelen İpekçi'nin Fransızca okutmanı olarak görev yaptığı belirtildi. 
     
</TEXT>
</DOC>
