<DOC>
<DOCNO> 222933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/dunya/dun02.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo gibi derdest etmişler 
</HEADLINE>
<TEXT>

   Haiti'nin devrik lideri Aristide, Amerikalıların kendisini kandırıp zorla bir uçağa sokarak ülkeden kaçırdıklarını açıkladı 
      DIŞ HABERLER SERVİSİ 

   
   Orta Afrika Cumhuriyeti'nden önceki gün eşiyle birlikte Jamaika'ya gelen Haiti'nin devrik Devlet Başkanı Jean - Bertrand Aristide, isyan sırasında Amerikalılar tarafından kandırılarak ülkesinden kaçırıldığını söyledi. 
   Aristide, ABD Büyükelçisi James Foley ile bir gün önce mutabık kaldıkları gibi 29 Şubat sabahı halka sük net çağrısı yapmak üzere televizyonda konuşmaya gitmek için Amerikan askerlerinin korumasında konutundan çıktığını ancak doğruca üzerinde Amerikan bayrağı olan beyaz bir uçağa götürüldüğünü kaydetti. Aristide, uçağa binmeye zorlandığını ve kendisine eşlik eden silahlı Amerikan askerlerinin uçakta üniformalarını çıkarıp sivil giysiler giydiklerini, başlarına da beysbol şapkası taktıklarını kaydetti. 
   
   
</TEXT>
</DOC>
