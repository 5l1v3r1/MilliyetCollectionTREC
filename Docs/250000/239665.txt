<DOC>
<DOCNO> 239665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/soneko17.html </URL>
<DATE> 2004/05/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
OECD Bakanlar Konseyi toplandı... 
</HEADLINE>
<TEXT>

     Ekonomik İşbirliği ve Kalkınma Örgütü'nün OECD Bakanlar Konseyi toplantıları başladı. 
     OECD Bakanlar Konseyi toplantılarına katılmak üzere Maliye Bakanı Kemal Unakıtan dün, Devlet Bakanı Kürşad Tüzmen ise bugün Paris'e gitti. Maliye Bakanı Unakıtan, yarın OECD toplantılarına katılan ABD Dışişleri Bakanlığı Ekonomi ve İş İlişkilerden sorumlu Bakan Yardımcısı ile özel bir görüşme yapacak. 
     Bu yıl Meksika'nın başkanlığında toplanacak Bakanlar Konseyi toplantılarında, yaşlıların sayısının giderek arttığı toplumlardaki ekonomik sorunlar, uluslararası ticaret müzakereleri, demografik değişimlerin ekonomilere etkisi, kamu maliyesindeki açıklar, istihdamın artırılması, başlıca ele alınacak konular arasında yer alıyor. 
     Giderek yaşlanan toplumlarda ekonomik büyümenin düşmesini önlemek için üretilecek çözümler, OECD bakanlarının, iki gün sürecek toplantılarda en fazla tartışacağı konu olarak gösteriyor. 
     Toplantılara paralel olarak, üye ülke sağlık bakanları da ayrı bir toplantı düzenleyecek. 
     Bakanlar Konseyi, yarın OECD Genel Sekreteri Donald Johnston'un düzenleyeceği basın toplantısıyla sona erecek. 
     
</TEXT>
</DOC>
