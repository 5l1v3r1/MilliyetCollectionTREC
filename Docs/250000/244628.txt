<DOC>
<DOCNO> 244628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/siyaset/siy02.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Cemal Bilderberg'de 
</HEADLINE>
<TEXT>


HABER MERKEZİ 


Her yıl diplomat, siyasetçi, işadamı, bankacı, akademisyen, ve gazetecileri bir araya getiren Bilderberg Toplantıları'na bu yıl Türkiye'den, CHP milletvekili Kemal Derviş, Koç Holding Başkanı Mustafa Koç, ekonomiden sorumlu Devlet Bakanı Ali Babacan ve gazetemiz yazarı Hasan Cemal katılıyor. 
3 - 6 Haziran tarihleri arasında İtalya'nın Milano kentinde yapılacak olan toplantıya, aralarında Henry A. Kissinger, Irak'taki Koalisyon Güçleri'nin Başkanı Paul L. Bremer, Dünya Bankası Başkanı Wolfensohn, eski Yunanistan Dışişleri Bakanı ve PASOK Genel Başkanı George Papandreu, JP Morgan'dan David Rockefeller, Alman İçişleri Bakanı Otto Schily, AB Konseyi Genel Sekreteri Javier Solana, Deutsche Bank'ın, Avrupa Merkez Bankası'nın Başkanları ve Washington Post'un Başkanı Donald E. Graham'ın da bulunduğu 130 kişi katılacak. 
Basına kapalı olarak yapılan, kaynak gösterilerek yazılamayan toplantının bu yılki konuları arasında, Irak ve Ortadoğu'daki gelişmeler, kasım ayındaki Amerikan başkanlık seçimleri yer alıyor. 


</TEXT>
</DOC>
