<DOC>
<DOCNO> 225758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sondun15.html </URL>
<DATE> 2004/03/26/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Erdoğan'ın eleştirileri İsrail'de yankı buldu 
</HEADLINE>
<TEXT>

     Başbakan Recep Tayyip Erdoğan'ın, Hamas lideri Ahmed Yassin'in öldürülmesine ilişkin olarak yaptığı açıklamalar, İsrail'de de yankı buldu. Haaretz gazetesi, Erdoğan'ın eleştirilerine dikkat çekerken "Türkiye'nin Arap ve İsrailliler arasında arabuluculuk yapma açılımından bir ayrılış gibi görünüyor" yorumunu yaptı. 
     Haaretz, Başbakan Erdoğan'ın Yassin'in öldürülmesinin "terörizm" olarak nitelendirdiğini belirterek, Erdoğan'ın gelecek ay Kudüs'e yapması öngörülen ziyareti iptal edebileceğini ima ettiğini kaydetti. 
     Erdoğan'ın açıklamalarının NATO üyesi Türkiye'nin, Yassin'in İsrail'in ateşlediği bir füze ile öldürülmesinin ardından bölgedeki şiddetin tırmanmasından duyduğu kaygıyı yansıttığını öne süren gazete, Erdoğan'ın gelecek ay İsrail'e yapması öngörülen ziyareti gözden geçirebileceğine işaret etti. 
     Gazetede "Bu durumda nasıl mümkün olacağını bilmiyorum" dediğini belirtildi. 
     Müslüman Türkiye'nin geleneksel olarak Filistinlerin devlet özlemlerini desteklediğine dikkat çeken Haaretz, buna karşın Türkiye'nin İsrail ile çok güçlü askeri, ticari ve diplomatik ilişkilerinin olduğunu kaydetti. 
     Haaretz, Başbakan Erdoğan'ın bu yılın başlarında Türkiye'nin İsrail ile Suriye arasında arabuluculuk yapmayı umduğunu söylediğini anımsatırken Erdoğan'ın "Arabuluculuk yapılacak bir şey kalmadı. Herşey duman ettiler... Bu olay Ortadoğu barışta ciddi bir yara açtı. Yol haritasına benzeyen bir şey kalmadı" sözlerine yer verdi. 

     
</TEXT>
</DOC>
