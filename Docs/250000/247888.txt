<DOC>
<DOCNO> 247888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sontur39.html </URL>
<DATE> 2004/06/14/ </DATE>
<TIME> 18.16 </TIME>
<AUTHOR>  </AUTHOR>
<HEADLINE>
Cassini, Phöbe uydusunun fotoğraflarını gönderdi 
</HEADLINE>
<TEXT>

     Amerikalılarla Avrupalıların ortak projesi çerçevesinde Satürn'ü incelemeye giden Cassini-Huygens uzay aracı, Satürn'ün en büyük uydusu Phöbe'nin çok net fotoğraflarını dünyaya gönderdi. 
     Fotoğrafları inceleyen ABD Ulusal Havacılık ve Uzay Dairesi NASA yetkilisi Carolyn Porco, Phöbe'nin zamanın yıpratıcı izlerini taşıyan ''buruşuk'' bir yüzeye sahip olduğunun görüldüğünü bildirdi. 
     Fotoğraflardan heyecanlandıklarını belirten Porco, ''Fotoğraflar harika. Hepsi çok net... İrili ufaklı nice jeolojik özelliği yansıtıyor'' dedi. 
     Phöbe'nin yüzeyinin kraterlerle delik deşik olduğunu kaydeden NASA yetkilisi, fotoğraflara bakarken, 4,5 milyar yıl önce Güneş sisteminin oluştuğu dönemden kalan bir gökcismine baktıklarını düşündüklerini kaydetti. 
     Cassini uydusu, geçen cuma Phöbe'ye 2 bin kilometre kadar sokulmuştu. 
     Uydu, 16 Haziran'da yörünge düzeltme işlemi yapacak, ayın sonunda Güneş sisteminin ikinci büyük gezegeni olan Satürn'ün yörüngesine girecek ve dört yıl boyunca Satürn ve uydularını inceleyecek. 
     
</TEXT>
</DOC>
