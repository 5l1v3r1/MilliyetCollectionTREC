<DOC>
<DOCNO> 249326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonyas10.html </URL>
<DATE> 2004/06/19/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Güneş gözlüğü aksesuar değil, göz sağlığı için kullanılmalıdır 
</HEADLINE>
<TEXT>

     Afyon Kocatepe Üniversitesi AKÜ , Göz Hastalıkları Ana Bilim Dalı Başkanı Doç. Dr. Faruk Öztürk, güneş gözlüğünün aksesuar değil, göz sağlığı için gerekli bir araç olarak kabul edilmesi gerektiğini söyledi. 
     Öztürk, AA muhabirine, uzun süre güneşte kalmanın gözdeki bazı dokularda hasara yol açtığını ifade etti. Güneş ışığına doğrudan bakmanın görme tabakasına ciddi boyutlarda zarar verdiğini belirten Öztürk, şöyle dedi 
     ''Güneş gözlüğü aksesuar olmaktan çok, göz sağlığı için gerekli bir araç olarak kabul edilmeli ve sağlık malzemesi olarak kullanılmalıdır. Güneş gözlüğü, sadece gözü fazla ışıktan korumak için değil, zararlı ultraviyole ışınlarını önlemek için de kullanılmalıdır. 
     Ultraviyole ışınlarına karşı koruma filtresi olmayan güneş gözlükleri, özellikle yaz aylarında gözler için büyük tehlike oluşturmaktadır. İşportadan alınan güneş gözlükleri, gözlere yarardan çok zarar verir. Gözlüklerin belirli bir standardı ve kalite belgesi olması gerekir. Her güneş gözlüğü, ultraviyole ışını tutmaz.'' Öztürk, güneş gözlüğünün ultraviyole filtreli, kaliteli, ışığı kıran kaplamalı, yüz yapısına uygun çerçeveli olmasına özel gösterilmesi gerektiğini de söyledi. 
     
</TEXT>
</DOC>
