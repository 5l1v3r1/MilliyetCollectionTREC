<DOC>
<DOCNO> 222111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/guncel/gun02.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dengesiz kardeşimi öldürmeyin .. 
</HEADLINE>
<TEXT>

   PKK ruhuyla yeni bir örgüt kurulması talimatını veren Öcalan, dengesiz olmakla suçladığı kardeşi Osman Öcalan'ın 'ihanetçi' olsa bile öldürülmemesini istedi 
      NAMIK DURUKAN Ankara 
   
   Abdullah Öcalan İmralı'da görüştüğü avukatlarına terör örgütü PKK - KADEK'in devamı KONGRA - GEL'deki bölünmeyi itiraf etti. PKK ruhuyla yeni bir parti örgüt kurulması talimatı veren Öcalan, kardeşi Osman Öcalan ve diğer yöneticileri "Dengesiz ve kullanılmaya müsait" olmakla suçladı. Öcalan avukatlarına, Diyarbakır Belediye Başkanı Feridun Çelik'i de kendisinin önerdiğini aktardı. 
   
   Kardeşim kullanıldı 
   Öcalan, İmralı'da 10 Mart'ta görüştüğü avukatlarına ABD tarafından kullanıldığını savunduğu kardeşi Osman Öcalan'ın "ihanetçi" olsa bile öldürülmemesini sıkı sıkıya tembih etti. 
   Görüşme notlarında Osman Öcalan'ın Irak'taki bazı Kürt örgütleri ve ABD'nin desteğiyle yeni bir örgüt aralarında Ahmet Türk ve Murat Bozlak'ın da bulunduğu DEHAP'tan kopanlarla da yeni bir yasal parti kurma için girişim başlattığı görüşlerine de yer verildi. 
   Görüşmede, Osman Öcalan ve Nizamettin Taş'a suikast girişiminde bulunulduğu da aktarıldı. 
   Osman Öcalan'ı kod adıyla anan Abdullah Öcalan avukatlarına şunları söyledi 
   
      Kod adı Ferhat 
   "Ferhat tuhaf bir kişilik, 1993'te de böyle yaptı. O yüzden özel bir emniyet alın demiştim. Dengesiz, kullanılmaya müsait. Diğerleri de öyle. En ağır mahk miyet durumu olsa bile öldürülmemesi gerekir. Korunması gerekir. Bilinçli ajanlığı olsa bile ölüm kararının alınmaması gerekir. Daha önce de söylemiştim. Merkezi bünyede idam kararının uygulanmaması gerekir." 
   
   Bana haber vermedi 
   Kardeşi Osman Öcalan'ın İran Kürdü "Jiyan" adlı örgüt militanıyla evlenmesine de şaşırdığını söyleyen Abdullah Öcalan'ın açıklamaları şöyle devam etti 
   "Ferhat, herhalde benim ABD değerlendirmelerimi şey alarak, 'ben buna oynayayım' dedi. 'ABD'nin PKK'nın yardımına ihtiyacı var, ben buna oynayayım' dedi. Tümüyle örgütü sürükleyeceğini sandı. Bunu yaparken neden bana haber göndermedi Herhalde görüşmelerin aksamasından haberler geç ulaşıyor. Saf, biraz da ihtiraslı." 
   
   
   
</TEXT>
</DOC>
