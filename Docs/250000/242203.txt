<DOC>
<DOCNO> 242203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur28.html </URL>
<DATE> 2004/05/23/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Ayvaz Korkmaz serbest bırakıldı... 
</HEADLINE>
<TEXT>

     Bakırköy'de, 2 adamıyla birlikte gözaltına alınan Ayvaz Korkmaz, çıkarıldığı Cumhuriyet Savcılığı'nca serbest bırakıldı. 
     İstanbul Organize Suçlar Şube Müdürlüğü'ndeki sorgu ve işlemleri tamamlanan Ayvaz Korkmaz ile Hazaroz Eloğulları ve Mehmet Emin Biçer, Bakırköy Cumhuriyet Savcılığı'na sevk edildi. 
     Savcılıkça ifadeleri alınan Korkmaz, Eloğulları ve Biçer, daha sonra serbest bırakıldı. 
     Bu kişilerden Biçer, hakkında başka bir suçtan arama kaydı bulunduğu gerekçesiyle tekrar Emniyet'e götürüldü. 
     Ukrayna'dan Türkiye'ye iade edildikten sonra çete elebaşı olduğu ve çeşitli olaylara karıştığı iddiasıyla yargılandığı davalardan tahliye olan Ayvaz Korkmaz, iş ortağı Selahattin Özdal'ın, darp edildiği yönündeki şikayeti üzerine önceki gün Bakırköy'de 2 adamıyla birlikte gözaltına alınmıştı. 
     
</TEXT>
</DOC>
