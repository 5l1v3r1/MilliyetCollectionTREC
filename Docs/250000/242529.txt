<DOC>
<DOCNO> 242529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/guncel/gun09.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Postacıya batı göründü 
</HEADLINE>
<TEXT>


GÜLÇİN ÜSTÜN 

Gelirinin yüzde 89'unu personel giderlerine harcayan PTT, nüfusun ve iş potansiyelinin fazla olduğu İstanbul, İzmir, Ankara, Antalya gibi batı illerindeki personel açığını zorunlu hizmet uygulamasıyla kapatacak. Doğu ve Güneydoğu Anadolu'daki fazla personel, dönüşümlü olarak bir yıl zorunlu batı hizmeti yapacak. PTT Genel Müdürü İbrahim Şahin, yeni personel alımı yapmak istemedikleri için kaydırma yoluna gideceklerini belirterek, "Yönetim kurulu kararının çıkmasıyla uygulamaya geçeceğiz" dedi. Gönüllülere öncelik verileceğini, diğer personelin ise kıdemlilerden karşılanacağını belirten Şahin, batıya gidecek elemanı teşkvik için ek ödemenin yanı sıra personeli rahatlatacak bir yasal düzenlemeye gideceklerini vurguladı. 


</TEXT>
</DOC>
