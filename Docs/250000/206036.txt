<DOC>
<DOCNO> 206036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko44.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri yılın ilk gününde ortalama yüzde 2.81 değer kazandı. 
     Çarşamba günü 18,625.02 puandan kapanan İMKB Ulusal 100 Endeksi, 1. seansta 301.97 puan ve yüzde 1.62 yükseldi. 2. seansta da çıkışını sürdüren endeks 220.70 puanlık artış gösterdi ve şimdiye kadar gördüğü en yüksek seviye olan 19,577.27 puana bir miktar daha yaklaştı. Endeks, 19,147.69 puandan kapandı. Endekste günlük bazdaki artış 522.67 puan ve yüzde 2.81 olarak belirlendi. 
     Hisse senetleri piyasasında günlük işlem hacmi 930 trilyon 206 milyar 136 milyon lira olarak belirlendi. 
     
     DÖVİZ PİYASASI 
     Merkez Bankası, doların bugünkü efektif kurunu alışta 1 milyon 388 bin 310 lira, satışta ise 1 milyon 398 bin 77 lira olarak açıkladı. 
     Böylece dolar, Merkez Bankası'nın Çarşamba günü açıkladığı kurlara göre, alışta 3 bin 993 lira, satışta da 4 bin 21 lira geriledi. 
     Kapalıçarşı'da Çarşamba günü 1 milyon 407 bin liradan kapanan dolar, güne 1 milyon 404 bin liradan, 1 milyon 775 bin liradan kapanan Euro, 1 milyon 765 bin liradan başladı. 
     Kapanışta, doların satış fiyatı 1 milyon 395 bin liraya, Euro'nun satış fiyatı 1 milyon 758 bin liraya geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda 26 Ocak 2005 vadeli, bugün valörlü tahvilin bileşik getirisi 0.06 puan geriledi. 
     Bu kağıdın aynı gün valörlü işlemlerinin basit getirisi yüzde 25.66, bileşik getirisi yüzde 25.45 oldu. Çarşamba günü bu kağıdın aynı gün valörlü işlemlerinde basit getiri yüzde 25.73'ten, bileşik getiri yüzde 25.51'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 25.99 oldu. 
     
</TEXT>
</DOC>
