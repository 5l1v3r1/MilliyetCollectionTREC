<DOC>
<DOCNO> 215632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/ayas.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğimiz için 50 milyon yeter 
</HEADLINE>
<TEXT>

   ÇYDD'ye vereceğiniz sadece 50 milyon lira, 'Cahil kalmak istemiyorum' diye haykıran Doğu ve Güneydoğulu bir çocuğu Türkiye'ye kazandıracak... 
      Şükran Pakkan 
   
   Çağdaş Yaşamı Destekleme Derneği ÇYDD , 'Okumak istiyorum' diye haykıran çocuklara kayıtsız kalmamak için 15. yılında özel projeler geliştirdi. 
   Özellikle Doğu ve Güneydoğu Anadolu Bölgesi'nde birçok çocuğa eğitim imk nı sağlayan ÇYDD, Türkiye'nin dört yanından 'Babam işsiz, okula yollamıyor', 'Köyümüzde okul yok ama okumak istiyorum' diye mektuplar alınca harekete geçti. Böylece, 50 bin kişinin sadece 50'şer milyon lira vermesiyle, Türkiye'nin ulaşılması bile zor köşelerinde birer ışık yakacak proje doğdu. ÇYDD, geliştirdiği bu projeyle, köy, kasaba demeden 5 bini aşkın çocuğa ulaşıp dertlerine derman olacak. Doğuda önlüğe, halıya, TV'ye ihtiyacı olan tüm okulları, okula gidemeyen çocukları belirleyen ÇYDD, gelen bağışlar doğrultusunda her birine tek tek ulaşıp isteklerini karşılayacak. 
   
   Kimse elini cebe atmıyor 
   ÇYDD Başkanı Prof. Dr. Türkan Saylan da, bir kereliğine 50 milyon lira verecek 50 bin kişinin, dört ayrı eğitim projesinin hayata geçirmesini sağlayacağını belirterek, projelerine destek çağrısında bulundu. 
   1 Ocak'ta başlayan bağış toplama kampanyasında umulan rakamlara ne yazık ki ulaşamayan ÇYDD'nin projeleri şunlar 
   YİBO'ları iyileştirme Türkiye'de 523 Yatılı İlköğretim Bölge Okulu YİBO ve Pansiyonlu İlköğretim Okulu'nda PİO toplam 154 bini aşkın çocuk devlet olanaklarıyla okuyor. Bu okulların kitaplık, bilgisayarlı laboratuvarlar ile spor ve oyun alanları eksikliklerin tamamlanması projelendirildi. İlk olarak Hakk ri'deki 10 ilköğretim okulu, eksikliklerini derneğe bildirdi, aralarında televizyona, bilgisayara, hatta kalem ve deftere ihtiyacı olanlar var.Bir ışık da siz yakın Dernek, bugüne kadar 15 bin üniversiteli gence burs verdi. Bu yıl 1000 yeni burs daha sağlamak için yeni gönüllülere ihtiyaç var.Anadolu'da bir kızım var öğretmen olacak Dernek, 1997'den beri ilköğretim 6, 7, 8 sınıfta okuyan kırsal alandaki kızlardan 1220'sine destek verdi. Binlerce kız sırada bekliyor.Ana sınıfları ve oyun parkları Yüzlerce okulun h l anasınıfı yok. İç donanımı ve oyun parkıyla bir ana sınıfı 7.5 milyar liraya mal oluyor. Hedef bu yıl 100 anasınıfı daha kurabilmek. 
   
   'Ben okumak istiyorum'    Doğu ve Güneydoğulu küçüklerden ÇYDD'ye gelen mektuplar, bu çocukların okuma aşkını özetliyor. İşte, onlardan ikisi.. 
   Mehşure İraslan Muş "Yazı yazmak için kalem dahi bulamıyoruz. Evde, komşuların verdiği konserveleri pişiriyoruz. İki yıldır kahvaltıda çay ve ekmek yedik. Titreme nöbetleri geçiriyorum, doktora gitmem gerekiyormuş. Şimdi olur mu olmaz mı bilmiyorum ama beni derneğinize kabul eder misiniz " 
   Sezen Efe Adımova Köyü "Babam tek başına çalıştığından ve maddi durumumuz çok kötü olduğundan okula gidemiyorum. Bir insan sadece maddi durumdan dolayı okuyamazsa çok acı olur. Ben cahil kalmak istemiyorum. Bu cahillik batağında kaybolmak istemiyorum. Sesimi insanlara duyurmak istiyorum. Okumak istiyorum." 
   
   
</TEXT>
</DOC>
