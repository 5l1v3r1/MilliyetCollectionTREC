<DOC>
<DOCNO> 206625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sontur10.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Denktaş, seçim yorgunluğunu Uludağ'da attı... 
</HEADLINE>
<TEXT>

     KKTC Cumhurbaşkanı Rauf Denktaş'ın oğlu, Demokrat Parti DP Genel Başkanı Serdar Denktaş, seçim yorgunluğunu Uludağ'da attı. 
     Ailesiyle birlikte hafta sonu tatilini geçirmek üzere Türkiye'nin önemli kış turizmi merkezlerinden Uludağ'a gelen Denktaş, Türk Silahlı Kuvvetleri Dinlenme Merkezi'nde konakladı. 
     Hafta sonunu burada dinlenerek geçiren Denktaş, ''Beyaz cennet''te iki kişilik küçük ciplerle gece safarisine çıktı. 
     Yoğun kar yağışı ve sis nedeniyle kayak yapamayan Serdar Denktaş, son gelişmelerle ilgili olarak gazetecilerin sorularını, ''Şu an ailemle tatildeyim ve tatilin keyfini çıkarmak istiyorum'' diyerek yanıtlamadı. 
     
</TEXT>
</DOC>
