<DOC>
<DOCNO> 218819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur34.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türküye en uzun süre gülme rekoru Bursa'da 320 dk. kırdı 
</HEADLINE>
<TEXT>

     Bursa'da yapılan ''Türkiye En Uzun Süre Gülme Rekor Denemesi''ni 320 dakikada tamamlayan Mavi Balon Gösteri Hizmetleri Yöneticisi Ertan Ekmekçi, dünya rekoru kırdı. 
     AS Merkez Alışveriş ve Yaşam Merkezi'nde noter huzurunda yapılan denemede, Dünya Gülme Kulübü üyesi ve As Merkez Genel Müdürü İlham İnan Dündar ile Mavi Balon Gösteri Hizmetleri Yöneticisi Ertan Ekmekçi, ''Sosyal sorunlara dikkati çekmek için'' başlattıkları gülme rekoru denemesini tamamladı. 
     Yarışmanın başlamasının ardından hiç durmaksızın kahkahalar atan İlham İnal Dündar, 210 dakika sonra tansiyon problemi nedeniyle yarışmadan ayrıldı. Rekor denemesini sürdüren Ertan Ekmekçi ise 5 saat 20 dakika süresince sürekli gülerek, şu ana kadar dünyadaki en uzun gülme rekorunun sahibi oldu. Yarışmacılar, 12 saat süreyle gülmeyi hedeflemişlerdi. 
     
</TEXT>
</DOC>
