<DOC>
<DOCNO> 229829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yazar/asik.html </URL>
<DATE> 2004/04/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ankara'nın eti 
</HEADLINE>
<TEXT>

   
   Hürriyet'in Ankara baskısında Yelda Ataç imzalı kocaman bir haber... Haberde "Ankara'da tüketilen etlerin en az yarısının denetim dışı yani kaçak et olduğu... Başkentlilerin sofralarına sokak ortasında kesilen denetim dışı sağlıksız etlerin ulaştığı... vs..." anlatılıyor... 
   Eskiden böyle bir sorun yoktu. Şimdi var. Neden 
   Sebebini iktisatçı Teoman Yazgan daha bu sorun ortaya çıkmadan yazmıştı... 
   Nerede mi "Kendisine Yalan Söylenen İnsanlara Mektuplar" adlı kitabının 68'inci sayfasında... 
   Bugünkü sorun Et ve Balık Kurumu Ankara Kombinası'nın özelleştirilme adı altında peşkeş çekilmesinden kaynaklanıyor. Kombina özelleştirilirken eski işlevini sürdürmesi için bir şart koşulmadı. 
   Kombinayı satın alan GİMAT Gıda ve İhtiyaç Maddeleri Toptancıları Derneği adlı ortaklık tesisi söktü... Arsayı değerlendirdi Dün Ankara'nın etinin yüzde 70'ini sağlayan Ankara Kombinası'nın yerinde bugün artık dev bir alışveriş merkezi bulunuyor... 
   Ankaralılar da sokakta kesilmiş etleri yiyor... 
   Yurdun diğer yanlarındaki et kombinalarının kaderi de aynı oldu... 
   Çünkü özelleştirme ülke tarım ve sanayiinin daha verimli çalışmasına yönelik değil, kimi kişi ve kuruluşları zengin etme amacına dönük yapıldı. 
   Ankaralının kaçak et yemesi "kader" değil, olağan sonuçtur... 
   
   Gemilerin çoğu bir insan yüzünden batmıştır, deniz yüzünden değil. 
   Özdemir Asaf 
   
   ABD Genelkurmay Başkanı Myers "Türkiye'yle evli çiftler gibiyiz" demiş. Peki damat kim, gelin kim 
   Osman Ersöz 
   
   Trafik Müdürü'ne...    İstanbul Mahmutbey'deki Milliyet, Kanal D ve CNN Türk binalarına gelen ve giden araçlar ana yola çıkmak için dar bir köprü altı geçidini kullanıyor. Bölgenin trafiği yoğun. O yüzden her akşam köprü altı tıkanıyor. Bir trafik cehennemi yaşanıyor. Kimi zaman trafik ekibi gelip çoğunlukla hatırlı bir konuk geldiğinde trafiği düzenliyor. Ama çoğunlukla ortada yoklar. Merakımız şu Burada bir sorun olduğu Trafik Müdürlüğü'nce bilindiği halde, neden önlem alınmıyor. Trafik Müdürlüğü bu görevi kimin yapmasını bekliyor 
   
   Ürgüp'te seçim    Ürgüp'ün Karahandere Mahallesi'nin muhtar adaylarından biri de berber Ayhan Kıraç idi. Ayhan Kıraç seçim öncesi zamana uygun bir seçim yatırımı yaptı Müşterileri bedava tıraş etti... Seçim günü sandıklar açıldı... Sayım yapıldı. Sonuçlar belli olunca Ayhan'ın annesi Nazmiye Kıraç başladı avaz avaz bağırmaya... Ürgüp'ten arayan dostumuzun anlattığına göre şöyle bağırıyormuş Nazmiye Ana 
   - Tüüü, yazıklar olsun, gözünüze dizinize dursun, oğlum 32 kişiyi bedava tıraş etti sandıktan 12 tane oy çıktı... Tüh tüh... 
   
   Horoz uyandırdı...    Fransa Dışişleri Bakanı Michel Barnier'nin sözleri dün diğer gazeteler gibi Milliyet'in de manşetine çıkmıştı 
   "Türkiye'nin AB üyeliğine karşı çıkacağız." 
   Oysa daha iki hafta önce, 26 Mart günü Başbakan Tayyip Erdoğan Brüksel'de Fransa Cumhurbaşkanı Jacques Chirac'la görüşmüş, sonuç medyamız tarafından Türk kamuoyuna "Chirac Türkiye'yi destekliyor, müzakere tarihi konusunda sözlü güvence verdi..." gibisinden yansıtılmıştı... 
   Neyin nasıl yansıtıldığına güzel bir örnek işte... 
   Yalnız Fransa değil... Danimarka, Hollanda ve Avusturya ile Alman Hıristiyan Demokrat Partisi de Türkiye'ye müzakere tarihi verilmesine karşı çıkıyor... Avrupa'nın ucu belirsiz bir müzakere tarihi vermeye bile niyeti yok... 
   Dünkü Milliyet'in birinci sayfasından bir başka haber 
   "Esenyurt Belediye Başkanı Necmi Kadıoğlu, belediye binasında sergilenen resim ve heykelleri satma kararı aldı..." 
   Heykellerin bazıları biraz çıplakmış... 
   Ne dersiniz Türkiye'nin bu kültür düzeyi AB'ye girmeye uygun mu 
   K ğıt üzerinde kalan üç buçuk uyum yasasıyla AB'ye girilir mi 
   Bu kafayla Avrupa'nın bugününe ve geleceğine ne gibi bir katkımız olabilir 
   Kaldı ki iktidardakiler AB'ye girermiş gibi yaparken sosyal gelişmenin rotasını Ortadoğu'ya çevirmiş durumdalar. Türkiye giderek daha çok ağız tarafından "İslam cumhuriyeti" diye adlandırılıyor. Hedefin "İslamlaşma" olduğu Başbakanlık müsteşarı düzeyinde ifade ediliyor... Avrupa, kendi uygarlık projesinin parçası olmayan bir ülkeyi neden üyeliğe alsın 
   
   Her verdiğimiz bizim olur. 
   G. Granville 
   
   Cıklatekerlio    İnternational Hospital kadrosunda yer alan genç ve başarılı beyin cerrahının dünkü gazetelerde resmini ve altında ismini görünce meraklandık... Acaba İtalyan asıllı mı Çünkü adı Özcan Cıklatekerlio, diye geçiyor. Anlamını kendisine sorduk... Meğer Kayseri'deki ailesi "Çıklatekerlioğlu" soyadını almak istemiş. Çıkla "katıksız" demekmiş. Fakat bu soyadı muhtar tarafından katledilmiş... Özcan Bey bu zor soyadını değiştirmeyi düşünüyor... İyi olur... 
   
      
   
   
</TEXT>
</DOC>
