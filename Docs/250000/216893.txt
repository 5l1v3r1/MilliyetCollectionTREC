<DOC>
<DOCNO> 216893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/yasam/yas02.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Davala'nın aylığı '146 milyar'mış 
</HEADLINE>
<TEXT>

   Galatasaray, gazetecilerin açtığı dava için eski yıldızının gelirini bildirdi Ayda tam 86 bin euro 
      BAHRİ KARATAŞ İzmir DHA 
   
   Ümit Davala'nın eski kulübü Galatasaray, yıldız oyuncusunun aylık gelirinin 86 bin euro 146 milyar lira olduğunu açıkladı. İzmir Borsa Restoran'da 5 Ekim 2002'de Banu Akkaynak'la görüntülenmek istenmeyen Davala, dayısı Muhittin Sekman ve eski futbolcu Metin Altınay ile kameramanlar Ercan Akgün ve Gönen Güven, muhabirler Ünal Gümüştekin ve Serhan Şarman arasında tartışma çıkmıştı. Darp edildikleri iddiasıyla gazetecilerin şik yeti üzerine, Davala ve Sekman hakkında 4 yıl 6'şar hapis istemiyle açılan dava sürerken, Akgün'ün açtığı 20 milyarlık manevi tazminat davası da, 3. Asliye Hukuk Mahkemesi'nde görüldü. 
   
   'Werder Bremen'den ayrılabilir' 
   Mahkeme Başkanı, Galatasaray'dan gelen mali durumunu belirten yazıda, 31 Mayıs 2002 ile 31 Mayıs 2003 tarihleri arasındaki sözleşmeye göre, Davala'nın aylık gelirinin 86 bin euro olduğunu kaydetti. Davala'nın avukatı, "Kendisi Werder Bremen'den ayrılma aşamasında" dese de, mahkeme, Alman kulübünden bilgi istenmesine gerek olmadığına karar verdi. Davala hakkında, Şerman 50 milyar, Gümüştekin de 20 milyar liralık manevi tazminat davaları açmıştı. 
   
   
   
</TEXT>
</DOC>
