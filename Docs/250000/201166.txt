<DOC>
<DOCNO> 201166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/soneko43.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatında rekor... 
</HEADLINE>
<TEXT>

     Otomotiv sektörü, yıl tamamlanmadan ihracatta tarihi rekoru kırdı. 
     Geçen yıl 261 bin 692 adetle ulaşılan ihracat rekoru, Ocak-Kasım döneminde 321 bin 932 adetle aşıldı. 
     Otomotiv Sanayii Derneği OSD verilerine göre, 11 ayda, 191 bin 62 adet otomobil, 119 bin 768 adet ticari araç ve 11 bin 102 adet traktör ihraç edildi. 
     Geçen yılın aynı dönemine oranla taşıt araçları ihracatında yüzde 36'lık artış yaşandı. 
     Ocak-Kasım döneminde Oyak Renault 85 bin 768 adet otomobil, Tofaş 38 bin 232 adet otomobil ve 38 bin 150 adet hafif ticari araç olmak üzere toplam 76 bin 382 adet hafif araç, Ford Otosan 66 bin 74 adet hafif ticari araç, Toyota ise 54 bin 283 adet otomobil ihraç etti. 
     
     5.8 MİLYAR DOLARLIK İHRACAT 
     Uludağ İhracatçı Birlikleri'nin verilerine göre, 2003 yılı Ocak-Kasım dönemi sektörün ana ve yan sanayi toplam ihracat tutarı 2002 yılı aynı dönemine oranla yüzde 49 artışla 5.8 milyar dolara ulaştı. Bu tutarın 1 milyar 970 milyon doları otomobil ihracatından sağlandı. 
     1996 yılında 42 bin 181, 1997'de 31 bin 369, 1998'de 37 bin 227 olarak gerçekleşen toplam motorlu araç ihracatı, Oyak-Renault, Tofaş, Ford Otosan, Toyota gibi kuruluşların ihracat amaçlı yatırımlarıyla hızla tırmandı. 
     1999'da 90 bin 709 adet olan ihracat, 2000'de 104 bin 79'a, 2001'de 205 bin 613'e, 2002'de 261 bin 692'ye çıktı. 
     
</TEXT>
</DOC>
