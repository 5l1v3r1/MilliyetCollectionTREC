<DOC>
<DOCNO> 236914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonsiy09.html </URL>
<DATE> 2004/05/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
RTÜK'ten belediye yayınlarına uyarı... 
</HEADLINE>
<TEXT>

     Radyo ve Televizyon Üst Kurulu RTÜK , illerde belediye başkanlıkları tarafından radyo ve televizyon yayını yapılmaması veya mevcut yayınların aktarılmaması konusunda uyarıda bulundu. 
     Üst Kurul'dan yapılan yazılı açıklamada, 3984 Sayılı Radyo ve Televizyonların Kuruluş ve Yayınları Hakkında Kanun'un 29. maddesi gereğince, mahalli idarelerin radyo ve televizyon yayını yapmalarının mümkün olmadığı ve RTÜK kararı gereğince mevcut radyo-televizyon yayınlarını alıp aktarmalarına izin verilmesinin de söz konusu olmadığı bildirildi. 
     Açıklamada, şunlar kaydedildi 
     ''Bu nedenle illerde belediye başkanlıklarınca radyo ve televizyon yayınları yapılıyor veya mevcut olan yayınlar aktarılıyor ise bu yayınların mülki idare amirlikleri tarafından durdurulması gerekmekte olup, aksi halde 3984 Sayılı Yasa'nın 34. maddesi gereğince yasal işlem yapılması söz konusu olacaktır.'' 
     
</TEXT>
</DOC>
