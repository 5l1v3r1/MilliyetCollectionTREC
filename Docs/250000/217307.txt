<DOC>
<DOCNO> 217307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/magazin/mag01.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yerine göre giyiniyorum' 
</HEADLINE>
<TEXT>

   AKP İlçe Teşkilatı'nın gecesinde kapalı bir kostüm giyen Petek Dinçöz, sahne aldığı bayi toplantısında giydiği kıyafetle ilgili ise böyle konuştu 
      DENİZ ALTUNTAŞ 
   
   Petek Dinçöz, geçen gece Filli Boya'nın Gebze'de açılan fabrikasının kutlama gecesinde sahneye çıktı. Lütfi Kırdar Kongre ve Sergi Sarayı'nda düzenlenen konserde sahne alan Dinçöz'ü, yaklaşık 2 bin bayi izledi. Sevilen şarkılarını seslendiren Dinçöz, salonun erkeklerle dolu olmasından rahatsız oldu. 
   Öte yandan geçtiğimiz günlerde AKP Kadıköy İlçe Teşkilatı'nın Bostancı Gösteri Merkezi'nde düzenlediği gecede baştan aşağıya kapalı bir kostümle sahne alan Dinçöz, "Ortama uyum göstermek lazım. O gece kapalı giyinmem gerektiğini düşündüm. Şimdi böyle giyniyorum" diye konuştu. Dinçöz, albüm çalışmalarıyla ilgili de şunları söyledi "Yaza doğru çıkacak. Hem hareketli hem de duygusal şarkılar yer alacak. Gece gündüz stüdyodayım. Çok yoğunum." 
   
   
</TEXT>
</DOC>
