<DOC>
<DOCNO> 242844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/siyaset/siy08.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu üyesi Patten'e Ata dersi 
</HEADLINE>
<TEXT>


GÜVEN ÖZALP 


AB Komisyonu'nun Dış İlişkilerden Sorumlu üyesi Chris Patten'ın önceki gün Londra'da yaptığı konuşmada Atatürk'e yönelik suçlamalarda bulunmasına Türkiye'nin AB Daimi Temsilcisi Oğuz Demiralp, sert tepki gösterdi. Demiralp, Patten'a mektup göndererek, Atatürk konusunda dile getirdiği "derin devletin kurucusu", "etnik ve dini azınlıkları bölücü olarak gören ve siyasette askere anahtar rol veren kişi" tanımlamalarının gerçeği yansıtmadığını ifade etti. 80'lerin sonunda ortaya çıkan derin devlet kavramının Atatürk'ün devrim ve ilkeleriyle bağdaştırılamayacağını belirten Demiralp, Atatürk döneminde imzalanan Lozan Antlaşması'nın dönemine göre azınlıklara son derece geniş haklar tanıyan belge olduğunu vurguladı. Siyasette asker olgusunun 1960'tan sonra gündeme geldiğini hatırlatan Demiralp, döneminde ülkesini demokrasiyle yöneten nadir liderlerden biri olan Atatürk'ün sivil görev üstlenmeden askeri tüm görevlerini bıraktığı belirtti. 


</TEXT>
</DOC>
