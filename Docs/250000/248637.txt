<DOC>
<DOCNO> 248637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sondun03.html </URL>
<DATE> 2004/06/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yeni Zelanda vize için Tongalı bakandan hamilelik testi istedi 
</HEADLINE>
<TEXT>

     Yeni Zelanda'nın vize vermek için 49 yaşındaki 2 çocuk annesi Tongalı bakandan hamilelik testi yaptırmasını istediği bildirildi. 
     Pasifik Okyanusu'ndaki ada devleti Tonga'nın Maliye Bakanı Vekili Meleseni Lomu, bölgesel bir toplantı için gideceği Yeni Zelanda'nın vize vermek için kendisinden hamilelik testi yaptırmasını istediğini, bunun üzerine gezisini iptal ettiğini söyledi. 
     Yeni Zelanda'nın Tonga'daki Yüksek Komiseri Nuku'alofa, göç bürosu yetkililerinin mülakatı kabul etmesi halinde Lomu'ya hamilelik testi yapılmasından vazgeçilmesi teklifini götürdüğünü, Lomu'nun teklifi reddettiğini ifade etti. 
     Yeni Zelandalı gümrük yetkilileri, iddiayla ilgili olarak soruşturma başlatıldığını söylediler. 
     Yeni Zelanda, geçen yıl yabancıların ülkeye girişini durdurmak için, çocuk doğurma çağındaki kadınlara hamilelik testi yapılması uygulamasını başlatmıştı. Yeni Zelanda, topraklarında doğan yabancı çocuklara vatandaşlık veriyor. 
     
</TEXT>
</DOC>
