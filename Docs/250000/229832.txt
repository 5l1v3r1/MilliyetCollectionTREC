<DOC>
<DOCNO> 229832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yazar/civaoglu.html </URL>
<DATE> 2004/04/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
'Dostumuz Türkiye'dir, bunu unutma' 
</HEADLINE>
<TEXT>

   
      Azerbaycan'ın dostu Türkiye'dir. Bu dostluğu koruyun ve hep daha ileri götürün." 
   Bu vasiyeti, Haydar Aliyev'in öldüğü gece Ankara'da bir otelin özel dairesinde Haydar Aliyev'in en yakınında olan ve şimdi de İlham Aliyev'in yakın çevresinde bu özel konumu sürdüren Ali Hasanov'dan dinlemiştim. 
   Salonda, Aliyevler'in çok yakını Diyaspora Bakanı Nazım İbrahimov ve bazı önde gelen siyasetçiler vardı. 
   Artık onun koltuğunda oturmakta olan İlham Aliyev'den de aldığım izlenim, babasının Türkiye'ye olan gönül bağını sürdürdüğü. 
   
   Sorun yok...    İlham Aliyev gezi gündemi için "Azerbaycan ile Türkiye arasında hiçbir sorun yok. Bu gezimin hedefi, zaten çok iyi olan ilişkileri daha da ileri taşımak" dedi. 
   İki ülkeyi kan damarı gibi beslemesi için babasının büyük baskılara karşın gerçekleşmesi için kişisel ağırlık koyduğu "Bak - Tiflis - Ceyhan petrol hattının" adeta altını çizdi. 
   Azeri Türkçesiyle yansıtayım 
   "İlin yılın sonuna kadar Bak - Tiflis - Ceyhan neft kemeri petrol hattı istismara verilecek işletilmeye başlayacak ve bizim iktisadi alakalarımız ilişkilerimiz daha da güçlenecektir." 
   O projenin bir ihtilal girişimine bile neden olduğunu belirtmeliyim. Haydar Aliyev "yüzyılın projesi" diye anılan Bak - Tiflis - Ceyhan projesini imzalayınca, yörenin petrol yollarını Türkiye'ye kaptıracağı kaygısıyla Rusya, el altından Başbakan Suret Hüseyinov'u destekleyerek bir darbe girişiminin arkasında yer almıştı. 
   Darbe bastırılmış, Hüseyinov hapse atılmıştı. Hapisteyken daha önce, devlet TV'sini elde tabanca basan eski İçişleri Bakanı İskender Hemidov ile birlikte başka darbe tezg hları planladığı kuşkuları vardır. 
   İhtilal girişiminin diğer ayağı Hazar'ın Şahdeniz yataklarındaki çok zengin doğalgazın, Bak - Tiflis - Ceyhan hattına paralel olarak Erzurum'a taşınması... Oradan hem yurtiçi hatlara verilecek, hem İzmir üzerinden Yunanistan, İtalya ve Orta Avrupa'ya uzanacak. 
   Türkiye Kerkük - Yumurtalık hattı ve Rusya'dan Mavi Akım'la birlikte bu yeni enerji hatları nedeniyle, bir bakıma petrol üreten ülkeler birliği üyesi kadar işlevsel olacak. 
   
   Ya gölge    İki ülke arasında sorun yok. 
   Sadece en üst düzeylerde değil, tabanda da büyük yakınlık var. 
   Halklar birbirini seviyor benimsiyor. 
   Bunda, Türkiye'nin, daha önce ordusu - neredeyse - olmayan ve o nedenle Dağlık Karabağ'ı Ermenistan'a kaybeden Azerbaycan'a TSK'nın ciddi, güvenilir, iyi eğitilmiş silahlı kuvvetler kurmasının katkısı büyük. 
   Uluslararası baskı olmasa, Azerbaycan silahlı kuvvetleri topraklarını geri alacak güçte. 
   Azerbaycan'da Türk TV'leri izleniyor. 
   Türk pop müziği seviliyor. 
   Levhalar Türkçe. 
   Bak 'nün en iyi oteli Hyatt, İzmir Caddesi üzerinde. 
   Kentin en popüler gazinosunun da adı İzmir. 
   Ancak... 
   Geleceğe dönük bir kuşku gölgesini sezinledim. 
   Türkiye'nin Ermenistan kapısını açması olasılığı ilişkiler üzerinde dolaşan bir hayalet gölgesi gibi. 
   Bu kapı açılırsa, Türkiye - Azerbaycan ilişkileri arasına bir buzul girebilir. 
   
   Yükselen grafik    Azerbaycan, Avrupa Konseyi üyesi... 
   Ve son seçimden sonra gözlemden çıkarıldı. 
   Bunda, seçimlerin meşruiyetinin yanı sıra, demokratikleşme adımları da rol oynuyor. 
   İlham Aliyev yakın zamanda 220 siyasi mahk m için af yasası çıkardı. Bunlar arasında yukarıdaki satırlarda adları geçen Hamidov ve Hüseyinov da var. Hepsi, muhalefet saflarında aktif siyaset yapıyor. 
   İlham Aliyev "Bunu Avrupa Ş rası Avrupa Konseyi çok yahşi karşıladı. Ölkemiz ülkemiz demokratiya demokrasi yolu ile gedir gider " dedi. 
   Seçimler öncesi ilan ettiği iç barış, sabitlik istikrar adımlarını atmakta olduğunu söyledi. 
   Çıkardığı bir diğer önemli yasa da "Yolsuzluklarla mücadele ve şeffaflık" adını taşıyor. 2005 yılı başından itibaren yürürlüğe girecek bu yasa ile "siyasette dışarıdan gizli para girdileri, siyaset ve bürokraside rüşvet, komisyon ve tüm kirli ilişkiler denetim altına alınacak" açıklamasını yaptı. 
   Azerbaycan'a son 9 yılda 16 milyar dolar yabancı yatırım sermayesi girmiş... Bu hız sürerse, yakında çok farklı bir Azerbaycan görebiliriz. 
   
   Sporcu başkan    İlham Aliyev biraz kendinden söz etti. 
   Özetle şöyle 
   "- Camiye gidiyorum. Namaz kılmıyorum. Çünkü, ben bu ülkedeki Müslümanların yanı sıra, Hıristiyan ve Musevilerin de başkanıyım. 
   - Sigara içmem. 10 yaşımdan beri spor yapıyorum. Spor yapan genç, sigaraya, içkiye, uyuşturucuya sapmaz. Olimpiyat Komitesi Başkanıyım. Bak ve ülkedeki her kente, her ilçeye yoğun spor tesisleri yaptırıyorum. Parasını sponsorlardan buluyorum. 
   - Yüzde 76 oy alarak başkan seçildim. Halk beni seviyor. Bu sevgiyi hissedersem 2008 seçimlerinde de başkanlığa aday olurum. Yoksa, koltuğa yapışmam. Gelecek kuşaklara, iki kızım ve oğluma demokrat, zengin, özgür bir Azerbaycan bırakmış olmak yeter." 
   Bu ölçütler şu belalı Ortadoğu, Kafkasya coğrafyasında çok zor... Gerçekleşmesini diliyorum. 
   
      
   
   
</TEXT>
</DOC>
