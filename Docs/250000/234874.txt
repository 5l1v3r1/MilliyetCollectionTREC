<DOC>
<DOCNO> 234874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun75.html </URL>
<DATE> 2004/04/26/ </DATE>
<TIME> 23.13 </TIME>
<AUTHOR>  </AUTHOR>
<HEADLINE>
Weston, AB'nin Kıbrıslı Türkler lehine aldığı karadan memnun 
</HEADLINE>
<TEXT>

     ABD'nin Kıbrıs özel temsilcisi Thomas Weston, AB'nin Kıbrıslı Türklerin izolasyonuna son vermek amacıyla önlemler alma kararından memnuniyet duyduğunu açıkladı. 
     Özel Yunan televizyonu Mega'ya mülakat veren Weston, ''Kıbrıslı Türklerin izolasyonuna son verme kararlılığı gösteren AB Genel İşler Konseyi'nin kararlarını memnuniyetle karşılıyoruz'' dedi. 
     Weston, ''ABD, bu yönde AB'nin bütün çabalarını destekleyecektir. Esas olan Kuzey Kıbrıs'ı devlet olarak tanımak değil, izolasyonun ortadan kaldırılmasıdır'' dedi. 
     Özel temsilci Weston, ''ABD, ayrıca AB'nin uzman organlarının ve Avrupa Konseyi'nin, Ada'da Rum Kesimi siyasi makamlarca uygulanan ve kısmen bu trajik sonucun alınmasına yol açan metotların da incelenmesini beklemektedir'' dedi. 
     
</TEXT>
</DOC>
