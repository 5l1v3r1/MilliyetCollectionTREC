<DOC>
<DOCNO> 240372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/ekonomi/eko06.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Lira'ya uymayan kasa hurdaya çıkacak 
</HEADLINE>
<TEXT>


Yazar kasalar, 31 Mart 2005'e kadar Yeni Türk Lirası'na YTL uyumlu hale getirilecek. 1 Ocak 2005'te ilk YTL'li fiş kesilecek 


Maliye Bakanlığı, 1 Ocak 2005 tarihinden itibaren kullanılmaya başlanacak Yeni Türk Lirası YTL için mükelleflerin, ödeme kaydedici cihazlarında yapacakları işlemleri tebliğle belirledi. 1 Ocak - 31 Aralık 2005 tarihleri arasında her iki paranın YTL ve TL birlikte tedavül edileceği hatırlatıldı ve en geç 31 Mart 2005'e kadar gerekli düzenlemelerin yapılması gerektiği belirtildi. Bu tarihe kadar uyum sağlamayanlara bir ay süre verilecek. Yine dönüştürme işlemi olmazsa bu kasalar hurdaya ayrılacak. 
Cihazları düzenlenen mükellefler, 1 Ocak 2005 tarihinden itibaren satışlarında, müşteriler ödemeyi hangi parayla TL, YTL, YKr yaparlarsa yapsınlar, kayıt ve belge verme işlemlerini YTL ve YKr'ye Yeni Kuruş göre gerçekleştirecekler. Uygulamanın başladığı ayda, ödeme kaydedici cihaz hafızasında TL bilgilerinin de olması halinde, o aya ait Katma Değer Vergisi beyannamelerine eklenecek mali hafıza raporlarında, TL ve YTL bilgileri ayrı ayrı gösterilecek. 


</TEXT>
</DOC>
