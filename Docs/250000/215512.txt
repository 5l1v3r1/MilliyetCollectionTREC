<DOC>
<DOCNO> 215512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo17.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 9 futbolcuyla çalıştı 
</HEADLINE>
<TEXT>

     Diyarbakırspor ile berabere kalarak şampiyonluk yarışında yara alan Fenerbahçe, Gaziantepspor maçı hazırlıklarına milli takım kamplarında bulunan ve sakat olan futbolcularından yoksun başladı. 
     Samandıra Tesisleri'nin karla kaplı olması nedeniyle, Dereağzı Tesisleri'ndeki suni çim sahada gerçekleştirilen idmana 9 futbolcu katıldı. 
     İdmanın başında Fatih, Kemal, Recep, Olcan, Serhat, Mehmet Yozgatlı, Aurelio, Luciano ve Cavit'i etrafına toplayan teknik direktör Christoph Daum, çalışmaya katılan bu futbolcularıyla saha ortasında yaklaşık yarım saat süren bir toplantı yaptı. Daum, bu toplantının ardından, A ve ümit milli takımlarının maçlarını izlemeküzere, yardımcısı Murat Kuş ile birlikte tesislerden ayrılıp, Adana'yahareket etti. 
     Yardımcı antrenör Roland Koch yönetiminde gerçekleştirilen idmanda, Diyarbakırspor maçında 90 dakika forma giyen Aurelio ve Luciano koşunun ardından çalışmayı bırakırken, sakatlığı süren Serhat ise takımdan ayrı çalıştı. 
     Koch, Fatih, Kemal, Olcan ve Mehmet Yozgatlı'ya ise Recep ve Cavit'in koruduğu kalelere şut çalışması yaptırdı. 
     Antrenmanda 9 futbolcu yer alırken, 20 basın mensubunun çalışmayı izlemesi dikkat çekti. 
     
     KATILMAYANLAR 

     Antrenmana gribal enfeksiyona yakalanan İsmail, ayağında ağrıları bulunan Ali Güneş, kasığındaki ağrılar nedeniyle tedavi olmak için İsviçre'ye giden Servet, ailesi bugün İstanbul'a geleceği için izinli olan Nobre, milli takım kamplarına giden Ümit, Selçuk, Volkan, Tuncay,Semih, Mahmut Hanefi, Van Hooijdonk, Tomas, Rebrov ve Petkov katılmadı. 
     Ali Güneş ve İsmail'in kontrol amacıyla hastaneye gittikleri, durumlarının akşam saatlerinde kesinlik kazanacağı bildirildi. 
     Öte öyandan yarını dinlenerek geçirecek olan sarı-lacivertliler, Gaziantepspor maçı hazırlıklarını 18 Şubat Çarşamba günü Samandıra Tesisleri'nde yapacağı idmanla sürdürecek. 
     
</TEXT>
</DOC>
