<DOC>
<DOCNO> 249230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sondun19.html </URL>
<DATE> 2004/06/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Karısını öldüren aslanı, karısının cesediyle zehirledi... 
</HEADLINE>
<TEXT>

     Tanzanya'da, karısı bir aslan tarafından öldürülen köylü, karısının cesedinin kalan parçalarına zehir dökerek aslanı öldürdü. 
     Polis, 72 yaşındaki Selemani Ngongwechile'ın, karısının bir aslan tarafından parçalanan cesedini çalılıkların arasında bulduğunu, cesedin kalan parçalarına evden getirdiği fare zehirini döktüğünü söyledi. 
     Aslanın, ''avının'' kalan parçalarını yemek için geri döndüğü ve zehirlenerek cesetten birkaç metre uzakta öldüğü kaydedildi. Aslanı öldürerek intikam alan köylünün, hala karısının yasını tuttuğu belirtildi. 
     Polis, bölgede uzun zamandır devam eden kuraklık nedeniyle normal avlarının sayısı azalan aslanların köylülere saldırdığını söyledi. 
     
</TEXT>
</DOC>
