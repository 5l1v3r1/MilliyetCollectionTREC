<DOC>
<DOCNO> 245874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/siyaset/siy04.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'EMASYA diye bir askeri birlik yok' 
</HEADLINE>
<TEXT>


ANKARA Milliyet 


Milli Savunma Bakanı Vecdi Gönül, EMASYA Emniyet - Asayiş Yardımlaşma Birlikleri adında özel bir askeri birliğin bulunmadığını açıkladı. Gönül, Türk Silahlı Kuvvetleri'nin mevcut birliklerinin valiliklerin talebi durumunda EMASYA görevlerinde yasalara uygun bir biçimde kullanıldığını belirtti. CHP Mersin Milletvekili Mustafa Özyürek'in "EMASYA Birlikleri" iddiasına ilişkin Başbakan Erdoğan'a yönelttiği soruları yanıtlayan Gönül, "Özel maksatla teşkil edilmiş EMASYA Birlikleri yoktur" dedi. Gönül, şu bilgileri verdi "Türk Silahlı Kuvvetlerinin mevcut birlikleri, valilerce kuvvet talebinde bulunulduğunda EMASYA görevlerinde ikiz görevli olarak kullanılmaktadır. Özel maksatla teşkil edilmiş EMASYA Birlikleri olmadığı gibi faaliyetleri de söz konusu değildir." 


</TEXT>
</DOC>
