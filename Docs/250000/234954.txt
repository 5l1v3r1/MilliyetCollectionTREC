<DOC>
<DOCNO> 234954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo06.html </URL>
<DATE> 2004/04/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Birinci Süper Lig'de zirve 2 takıma kaldı... 
</HEADLINE>
<TEXT>

     Birinci Süper Lig'de şampiyonluk yarışı Fenerbahçe ile Trabzonspor'a kaldı. 
     Fenerbahçe'nin dün akşam BJK İnönü Stadı'nda elde ettiği 3-1'lik farklı galibiyet sarı-lacivertlilerin puanını 70'e çıkarırken, şampiyonluk yolunda çok önemli bir engeli aşmanın yanısıra Beşiktaş'ı da zirve yarışının dışına itti. 
     Lider Fenerbahçe'nin takipçisi Trabzonspor ise üst üste 10 hafta kazanarak büyük bir başarıya imza atarken, 68 puanla nefesini sarı-lacivertli ekibin ensesinde etkili bir biçimde hissettirmeye devam ediyor. 
     Birinci Süper Lig'de son 3 haftaya girilirken zirve yarışındaki takımlardan lider Fenerbahçe sadece bir kez deplasmana çıkacak. 
     Lig 2.'si bordo-mavililer ise kalan maçlarının sadece birini Trabzon'da diğer 2 maçını ise deplasmanda yapacak. 
     Lig 3.'sü, 62 puanlı Beşiktaş ise son 3 maçını ligin alt sıralarındaki takımlarla yapacak. Siyah-beyazlılar da 2 maçını deplasmanda oynayacak. 
     Birinci Süper Lig'de bitime 3 hafta kala şampiyonluk adayları 70 puanlı Fenerbahçe, 68 puanlı Trabzonspor ve 62 puanlı Beşiktaş'ın maçları şöyle 
     
     FENERBAHÇE 70 

     Ankaragücü. 
     Denizlispor D . 
     Malatyaspor. 
     
     TRABZONSPOR 68 

     Gaziantepspor D . 
     Galatasaray. 
     Gençlerbirliği D . 
     
     BEŞİKTAŞ 62 

     Adanaspor D . 
     Akçaabat Sebatspor. 
     Çaykur Rizespor D . 
     
     LİGDEN DÜŞECEK SON TAKIM ARANIYOR 

     Birinci Süper Lig'de kalma mücadelesi de tüm heyecanı ile sürerken, İkinci Lig A Kategorisi'ne matematiksel olarak düşen ilk takım Adanaspor'dan sonra Elazığspor da düştü. 
     3. takım ise 31 puanlı Bursaspor, 33 puanlı Akçaabat Sebatspor ve 34 puanlı İstanbulspor'dan biri olacak. 
     Ligde kalma mücadelesi veren ekiplerin son 3 haftadaki maçları şöyle 
     
     İSTANBULSPOR 34 

     Galatasaray D . 
     Gençlerbirliği. 
     Konyaspor D . 
     
     AKÇAABAT SEBATSPOR 33 

     Samsunspor. 
     Beşiktaş D . 
     Ankaragücü. 
     
     BURSASPOR 31 

     Çaykur Rizespor. 
     Diyarbakırspor D . 
     Samsunspor. 
     
     ELAZIĞSPOR 22 

     Diyarbakırspor. 
     Gaziantepspor. 
     Galatasaray D . 
     
     ADANASPOR 13 

     Beşiktaş. 
     Ankaragücü D . 
     Denizlispor. 

     
</TEXT>
</DOC>
