<DOC>
<DOCNO> 249910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun35.html </URL>
<DATE> 2004/06/22/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Avrupalıların en büyük endişesi işsizlik... 
</HEADLINE>
<TEXT>

     Bazı AB ülkelerinde yapılan bir araştırma, Avrupalıların en büyük endişesinin işsizlik olduğunu ortaya koydu. 
     Alman GfK araştırma şirketi tarafından 8 ülkede yapılan araştırmadan elde edilen sonuçlara göre, Avrupalıların yüzde 47'si işsizliği ve istihdam sorunlarını ülkelerindeki en büyük sorun olarak görüyor. 
     En çok suç olaylarından endişe edenlerin oranı yüzde 17, en çok sağlık sisteminden endişe edenlerin oranı da yüzde 13 olarak belirlendi. 
     İşsizlikten en fazla endişe edenlerin başında, yüzde 77 ile Almanlar, ardından Polonyalılar geliyor. Fransa, İtalya ve Avusturya'da da işsizlik en önemli sorun olarak görülüyor. İngilizlerin sadece yüzde 5'i işsizliği en büyük sorun olarak görürken, büyük çoğunluğu en çok ülkelerine yönelik göçten endişe ediyor. 
     Hollanda'da en büyük endişeyi suç olayları oluştururken, İspanya'da en büyük endişe kaynağının terörizm olduğu belirlendi. 
     
</TEXT>
</DOC>
