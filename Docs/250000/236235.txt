<DOC>
<DOCNO> 236235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonspo01.html </URL>
<DATE> 2004/04/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Basketbol Ligi Play-Off'da Pınar Karşıyaka 76 - Tuborg Pilsener 81 
</HEADLINE>
<TEXT>

     Salon Atatürk . 
     Hakemler Engin Kennerman xxx, Tarkan Tuser xxx, Zafer Yılmaz xxx . 
     Pınar Karşıyaka Domercant xx 21, Tolbert xx 16, İnanç xx 17, Jhonson x 6, Onur xx 2, Kinloch xx 10, Mehmet Kahyaoğlu x 4, Enes x . 
     Tuborg Pilsener Hakan xxxx 25, Jensen xxx 10, Mustafa x, Barış xxx 16, Asım xxx 22, Bora xxx 6, Ömür x, Emre xx 2 . 
     1. Periyot 21-14 . 
     Devre 37-35 Pınar Karşıyaka lehine . 
     3. Periyot 57-52 . 
     Beş Faulle Çıkanlar 39.38 İnanç, 39.54 Tolbert Pınar Karşıyaka , 38.52 Asım Tuborg Pilsener . 
     Türkiye Basketbol Ligi play-off çeyrek final ilk maçında, Tuborg Pilsener, Pınar Karşıyaka'yı 81-76 mağlup ederek seride 2-1 öne geçti. 
     Taraftarının da desteğini arkasına alan Pınar Karşıyaka, karşılaşmaya hızlı başladı. Domercant ve İnanç ile peş peşe sayılar bulan Pınar Karşıyaka, ilk periyodu 21-14 önde tamamladı. 
     İkinci periyodun ilk bölümünde de hızlı basketboluyla rakibine üstünlük kuran Pınar Karşıyaka, 14. dakikada farkı 15 sayıya 30-15 çıkardı. İlerleyen bölümde Hakan'ın hırslı oyunu ve Asım Pars'ın sayılarıyla oyunda dengeyi sağlayan Tuborg Pilsener, farkı kapatmasını bildi. İlk yarı, Pınar Karşıyaka'nın 37-35 üstünlüğü ile tamamlandı. 
     3. çeyrek, büyük çekişmeye sahne oldu. Tuborg Pilsener, Asım ve Barış ile sayılar bulurken, Pınar Karşıyaka da İnanç ile karşılık verdi. 25. dakikası 45-45 berabere geçilen bu periyodu, Pınar Karşıyaka 57-52 önde geçti. 
     Son periyotta etkili bir savunma yapan Tuborg Pilsener, 35. dakikada ilk kez öne geçti 62-61. Bu dakikadan sonra Asım ve Hakan gibi tecrübeli oyuncularının etkili oyunuyla üstünlüğü ele alan Tuborg Pilsener, salondan 81-76 galip ayrılmayı başardı ve seride durumu 2-1'e getirdi. 
     İki takım arasındaki 2. maç, 3 Mayıs Pazartesi günü yapılacak. 
     
</TEXT>
</DOC>
