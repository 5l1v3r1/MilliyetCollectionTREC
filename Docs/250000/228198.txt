<DOC>
<DOCNO> 228198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sondun15.html </URL>
<DATE> 2004/04/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Paris'te Türk Fransız stratejik ilişkileri tartışılacak... 
</HEADLINE>
<TEXT>

     Dışişleri Bakanlığı Stratejik Araştırmalar Merkezi ile Fransa Uluslararası Stratejik İlişkiler Enstitüsü IRIS tarafından düzenlenen ''5. Türk-Fransız Stratejik Buluşması'', 6 Nisan Perşembe günü Paris'te yapılacak. 
     ''Aralık 2004 Türkiye ile Avrupa Birliği Arasında Kesin Randevuya Doğru'' başlıklı toplantı, Paris'te Goethe Enstitüsü'nde düzenlenecek. 
     Toplantıya, Türkiye'den Devlet Bakanı Mehmet Aydın'ın yanı sıra milletvekilleri Mehmet Dülger, Şükrü Elekdağ, TBMM AB Uyum Komisyonu Başkanı Yaşar Yakış, Kemal Derviş, Onur Öymen, Burhan Kuzu ile akademisyenler, işadamları ve gazetecilerden oluşan bir heyet katılacak. 
     Fransız tarafından da Senato AB Heyeti Başkanı Senatör Hubert Haenel, eski Avrupa İşleri Bakanı ve Sosyalist Parti dış ilişkiler sorumlusu Pierre Moscovici, Dışişleri Bakanlığı Avrupa İşbirliği Direktörü Büyükelçi Pierre Menat ile üst düzey bürokratlar, işadamları ve gazeteciler toplantıda yer alacak. 
     
</TEXT>
</DOC>
