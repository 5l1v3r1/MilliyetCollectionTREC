<DOC>
<DOCNO> 204882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/yasam/ayas.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlaklar yeni yılda 'ya sabır' diyecek 
</HEADLINE>
<TEXT>

   Oğlaklar bu yıl Satürn'ün geciktiren kimi zaman da engelleyici etkisi nedeniyle amaçlarına ulaşmak için beklemek zorunda kalacak. Yeni yılda ilişkiler açısından da sınavdan geçecekler 
      2004'te sizi neler bekliyor - 10 
   Hakan Kırkoğlu 
   
   Burcunuzun yöneticisi Satürn'ün karşıt burcunuzda olması bu dönemde beklemelere ve yakın beraberliklerde ciddi düşüncelere işaret ediyor. Sabırlı olmanız gereken koşullar söz konusu. 25 Eylül'den sonra yavaş bir rahatlama başlayabilir... 
   Bu yıl sizi her zamanki gibi sabırlı olmaya davet ediyoruz. Satürn süregelen projeleri bekletebilir, amaçlarınıza ulaşmanız zaman alabilir. Böyle zamanlarda yılmamak, alternatif çözümler aramak ve akılcı davranmak gerekiyor. Satürn geciktiren, disipline eden ve kimi zamanda engelleyen bir güçtür. Bu konumda pek rahat çalışmayacak ve sizi test edecektir. Diğer yandan bu test evlilikleri, ilişkileri ve ortaklaşa konuları da içine alabilir. Ortaklaşa alanda yeteri kadar destek bulamamaktan şikayet edebilirsiniz. Bu yüzden önümüzdeki dönemde büyük risklere girmemelisiniz. İş hayatında bu durum daha çok bekleme dönemine işaret ediyor. 
   Uranüs ise size destek vermeye başladı. 23-29 Aralık doğumlu Oğlaklar Uranüs'ün yenileyen, akıcılık getiren ve yeni şeyler öğrenmeyi destekleyen enerjisinden yararlanabilecekler. Bu günlerde doğanlar için hayat görüşlerini yenileme, daha kreatif alanlara yönelme fırsatı var ve bu değişim onları daha özgür kılacak. 
   Satürn'ün kısıtlayıcı etkisine karşın Jüpiter Başak burcundan moral ve destek sağlamakta. Bu konumuyla Jüpiter 25 Eylül tarihine kadar eğitim, hukuk, yabancılar ve ufuklarınızı genişletebileceğiniz pek çok alanda fırsatlar sunmakta. Bazı Oğlaklar daha iyi bir eğitim almaya başlayabilirler, iş hayatında olanlar da yeni ilişkiler ve yabancılarla ilgili konularda yeni fırsatlar yakalayabilirler. 25 Eylül sonrasında ise Jüpiter bu kez kariyer hayatında yeni ufuklar açabilir ve çabalarınızın sonuçlarını somut hale getirebilir. Bu sayede Satürn'ün getirdiği bekleme ve engellemeleri bir parça olsun dengeleyebileceksiniz. 
   
   Şanslı alanlar 
   Bu yıl pek şanslı olduğunuz söylenemese de Jüpiter şansın ve gelişmenin yabancılarla ilgili konular, eğitim ve yolculuklardan gelebileceğini göstermekte. Oğlak muhafazakar bir burçtur ve yeniliklere açık olduğu söylenemez. Jüpiter'in titreşimi altında sözünü ettiğimiz alanlarda daha pozitif sonuçlar bekleyebilirsiniz. 
   Şans 25 Eylül sonrasında ise kariyer alanında çıkışlar getirebilir. Yılın son çeyreğinde eğer amaçlarınızı iyi planlayabilmişseniz, iş hayatında rahatlama söz konusu olabilir. Özellikle Oğlak burcunun ilk günlerinde doğanlar için bu çok daha kolay olacak. 
   
   Mücadele alanları 
   Size Satürn'ün getirebileceği sorunlardan söz etmiştik ve etkinin özellikle ilişkiler ve kariyer hayatına yansıyabileceğini söylemiştik. Bu durum özellikle 3 Şubat'a kadarki dönem, 7 Mayıs - 23 Haziran ve 26 Eylül - 11 Kasım arasında çok daha belirgin bir hal alabilir. Bu dönemlerde işlerin yolunda gitmesi için daha toleranslı ve akılcı davranabilmelisiniz. Aksi takdirde 7 Mayıs - 23 Haziran arasında düşmanlıklarla bile karşılaşabilirsiniz. 
   
   Aşk ve İlişkiler 
   Oğlak burcu ilişkilerinde güvene, saygıya ve statüye önem verir. Sert görünümlüdürler ama güçlü bir bağlılık duyguları vardır. Bu burç duygularını öne çıkarmayı sevmediğinden ya da bu alanda kendini zayıf hissettiğinden kendine annelik ya da koruyucu rol oynayacak partnerler seçmek eğilimindedir. İlişkilerde anlaşılması zor burçlardan birisi olan Oğlak, her şeye uzun vadeli bakmayı sever. Aradığı partnerin iyi günde değil, kötü gününde yanında olmasını tercih edecektir. 
   
   Oğlak Kadını 
   Kişilik sahibi, asla kendini ezdirmeyen, iradeli ve hırslı bir kadındır. Bu yüzden çok rahat ilişki kuramayabilir. Onun için duygusal bir ilişki de bir çeşit sorumluluk hali aldığı için karşılığını da mutlaka bekleyecektir. Sadıktır ama hırslı doğası nedeniyle aşkta mutluluğu yakalaması hayli zaman alabilir. İş hayatına verdiği önem yüzünden iş hep aşka üstün gelebilir. İlişkide bir anne rolünü üstlenmeye kalkarsa ki bunu sıklıkla yapabilir kendinden daha zayıf karakterlere yönelebilir. Güçlü bir iradesi vardır ve yapılanları asla unutmaz. 
   Bu yıl ilişkilerde daha ciddi olmak söz konusu. Yolunda gitmeyen ve aslında bitirilmesi gereken ilişkiler yüzünden daha fazla gerginlik yaşayabilirsiniz. Evlilikler hayatınızda önemli dönüş noktaları olabilir. 14 Ocak - 8 Şubat, 5 Mart - 3 Nisan, 3 -29 Ekim günlerinde aşkta mutluluk daha kolay gelebilir. 3 Şubat'a kadar olan dönem ve 7 Mayıs - 23 Haziran arası ilişkilerde gerginlikler yükselebilir. 
   
   Oğlak Erkeği 
   Oğlak erkeği için aşk ulaşmak istediği amaçları paylaşmaktır. Karşısında karakterli ve dürüst partnerler arar. Bununla birlikte otoriter tarafının ağır basması nedeniyle duygularını göstermekte pek de rahat değildir ve bu yüzden neredeyse susmayı tercih eder. İlişkilerinde karşılık ve sadakat arar ama gururu kırılırsa bunu tamir etmek isteyen kadın çok yorulacak demektir. Sessiz ve çekingen yapısı nedeniyle aşkın fiziksel yönlerinde kendini huzursuz hissedebilir. 
   Bu yıl ilişkilere ve evliliğe daha ciddi bir gözle bakmanız gerekecek. 3 Şubat 21 Mart, 10 Ağustos - 26 Eylül döneminde aşk hayatında iyimserlik söz konusu. 
   
   İş ve Para 
   Bu yıl iş hayatında beklemelere hazırlı olmanız gerekiyor. Büyük projelere girmektense süregelen işlere yoğunlaşmak fayda sağlayacak. Özellikle ortaklaşa işlerde daha gerçekçi olmanız ama aynı zamanda kendi kişisel kaynaklarınızı, sağlam hale getirmeniz gerekiyor. Satürn karşıt burcunuzdan geçerken alacağınız riskler önemli kayıplara yol açabilir. 25 Eylül sonrasında ise iş hayatında daha fazla fırsat bulabileceksiniz ama bu dönemde Satürn etkisinin yok olmadığını söylemeliyiz. 
   
   Sağlık 
   Yılın belirli zamanlarında sağlığa daha fazla özen göstermek gerekiyor. 3 Şubat'a kadar olan dönem, özellikle 7 Mayıs - 23 Haziran ve 26 Eylül - 11 Ekim arasında vücudunuz zayıf düşebilir ve toparlanmanız pek kolay olmayabilir. 
   
   OĞLAK 22 Aralık - 20 Ocak    Tanımlayan kelimeler 
   Pratik, hırslı, planlı, yöntem bilen, sabırlı, uzun vadede başarılı olan, sorumluluk sahibi, dikkatli 
   - Aşırı tutucu, dar kafalı, materyalist, bencil, korku içinde, güvensiz, kötümser ve katı 
   Yönetici gezegeni Satürn 
   Elementi Toprak, Niteliği Öncü 
   Mitolojisi Bu burcun sembolünde yarı keçi, yarı insan vardır ve KeçiBalık olarak ortaya konur. Babil uygarlığında bu Ea adlı bir tanrı olarak karşımıza çıkar. Ea bilginin tanrısıdır. Grek mitolojisinde ise orman tanrısı Pan yine Oğlak burcu ile özdeşleştirilen hikayeler vardır. 
   Vücutta karşı geldiği bölge kemikler, deri, dizler ve dişler, kalsiyum biriken yerler 
   Rengi Koyu gri, siyah 
   Metali Gümüş 
   Taşı Ametist 
   
   Yükselen burçlarına göre Oğlak ve 2004    YÜKSELEN KOÇ 
   Önemli kararlar vereceğiniz bir yıldasınız. İş hayatında bazı bitişler ve başlangıçlar olabilir. Sabır göstermeniz ve uzun vadeli düşünmeniz gerekmekte. 
   
   YÜKSELEN BOĞA 
   Kendinizi ifade etmek konusunda bir miktar zorlanma ve test altındasınız. Çocuklarla ilgili konular ve yaratıcı alanda yapıcı sonuçlar için çalışmanız gerekecek. 
   
   YÜKSELEN İKİZLER 
   Yeni yılda maddi alanda daha dikkatli olmanız gerekiyor. Borç alacak konularında bütçenizi iyi kontrol etmelisiniz. Yılın son çeyreği aşk hayatına mutluluk getirmekte. 
   
   YÜKSELEN YENGEÇ 
   Bu yıl önemli sorumluluklar üstlenmektesiniz. Ortaklıklar ve evlilik hayatında ciddi kararlar verebilirsiniz. Gerçekçi davranmanız gerekecek. 
   
   YÜKSELEN ASLAN 
   Yeni yılda sağlığınıza daha fazla özen göstermelisiniz. İş hayatında sıkı çalışmak ve mücadele etmek gerekiyor. Bununla birlikte maddi alanda destekler sürecek. . 
   
   YÜKSELEN BAŞAK 
   Yeni dönemde Jüpiter size yardımcı olacak. Bazı engeller ve beklemeler olsa bile korunma altındasınız. Yakın beraberliklerden destek çıkabilir. 
   
   YÜKSELEN TERAZİ 
   Bu yıl hızlı karar almak ve uygulamak gerekecek. İşle ilgili yükselmeler ve artan sorumluluklarla birlikte, ev hayatında daha zor koşullar ortaya çıkabilir. 
   
   YÜKSELEN AKREP 
   Yeni yılda grup çalışmaları size destek vermekte. Yıl çok rahat olmamakla birlikte, hayatınızı zenginleştirmek için daha fazla çaba sarfedeceksiniz. 
   
   YÜKSELEN YAY 
   Bu yıl iş hayatında ilginç fırsatlarla karşılaşabilirsiniz. Maddi alanda kendinizi toparlamaya bakmalısınız. Ortakalaşa alanda zorlanmalar olabilir. 
   
   YÜKSELEN OĞLAK 
   Yeni yılda evlilik ve ortaklıklar açısından ciddi kararlar sizi bekliyor. İş hayatında daha fazla yükselebilirsiniz ama önce engelleri aşmanız gerekecek. 
   
   YÜKSELEN KOVA 
   Bu yıl ortaklaşa alanda değişiklikler söz konusu olabilir. Sağlığa daha fazla özen göstermek gerekebilir. İş hayatında yorucu çalışmalar size başarı getirecek. 
   
   YÜKSELEN BALIK 
   Yeni dönemde iş hayatında bazı pürüzleri aşacak ve ortaklaşa işlerde destek göreceksiniz. Çocuklarla ilgili konularla ilgili sorumluluklar gündeme gelebilir. 
   
   En uyumlu olduğu burçlar 
   Boğa, Başak 
   
   En zorlandığı burçlar 
   Yengeç, Kova 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 22 ARALIK 31 ARALIK 1 OCAK 10 OCAK 11 OCAK 20 OCAK 00 00 Terazi Terazi Terazi 00 30 Terazi Terazi Terazi 01 00 Terazi Terazi Terazi 01 30 Terazi Terazi Terazi 02 00 Terazi Terazi Akrep 02 30 Terazi Akrep Akrep 03 00 Akrep Akrep Akrep 03 30 Akrep Akrep Akrep 04 00 Akrep Akrep Akrep 04 30 Akrep Akrep Akrep 05 00 Akrep Akrep Yay 05 30 Akrep Yay Yay 06 00 Yay Yay Yay 06 30 Yay Yay Yay 07 00 Yay Yay Yay 07 30 Yay Yay Oğlak 08 00 Yay Oğlak Oğlak 08 30 Oğlak Oğlak Oğlak 09 00 Oğlak Oğlak Oğlak 09 30 Oğlak Oğlak Kova 10 00 Oğlak Kova Kova 10 30 Kova Kova Balık 11 00 Kova Balık Balık 11 30 Balık Balık Koç 12 00 Balık Koç Koç 12 30 Koç Koç Boğa 13 00 Koç Boğa Boğa 13 30 Boğa Boğa İkizler 14 00 Boğa İkizler İkizler 14 30 İkizler İkizler İkizler 15 00 İkizler İkizler İkizler 15 30 İkizler İkizler Yengeç 16 00 İkizler Yengeç Yengeç 16 30 Yengeç Yengeç Yengeç 17 00 Yengeç Yengeç Yengeç 17 30 Yengeç Yengeç Aslan 18 00 Yengeç Aslan Aslan 18 30 Aslan Aslan Aslan 19 00 Aslan Aslan Aslan 19 30 Aslan Aslan Aslan 20 00 Aslan Aslan Aslan 20 30 Aslan Aslan Başak 21 00 Aslan Başak Başak 21 30 Başak Başak Başak 22 00 Başak Başak Başak 22 30 Başak Başak Başak 23 00 Başak Başak Terazi 23 30 Başak Terazi Terazi 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE KOVA 
   
</TEXT>
</DOC>
