<DOC>
<DOCNO> 204777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sondun16.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerbela'daki saldırılarda 4 Bulgar askeri öldü... 
</HEADLINE>
<TEXT>

     Irak'ın güneyindeki Kerbela kentinde çokuluslu gücün karargah olarak kullandığı askeri üsse düzenlenen havan saldırısında 4 Bulgar askerinin öldüğü bildirildi. 
     Bulgar askerlerinin komutasını üstlenen Polonya'nın Savunma Bakanlığı sözcüsü Adam Stasinski, başkent Varşova'da yaptığı açıklamada, Irak'tan kendilerine gelen bilgilere göre, saldırıda 4 Bulgar askerinin öldüğünü, çok sayıda kişinin de yaralandığını söyledi. 
     Polonya komutasındaki çokuluslu gücün Amerikalı askeri sözcüsü Ralph Manos'sa saldırıda 20 kadar askerin öldüğünü ve yaralandığını söyledi. 
     Manos, saldırganların bomba yüklü bir araç, havan ve makineli silahlarla koalisyon güçlerini hedef aldığını belirterek, ''Kayıplarımızın sayısını bilmiyoruz'' dedi. 
     Manos, Kerbela'daki koalisyon güçlerinin Bulgaristan, Polonya, Filipinler, Tayland ve ABD'nin de aralarında bulunduğu çok sayıda ülkeden oluştuğunu hatırlatarak, ölen askerlerin uyruğunun henüz bilinmediğini ifade etti. 
     
</TEXT>
</DOC>
