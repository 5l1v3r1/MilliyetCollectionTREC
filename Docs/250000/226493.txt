<DOC>
<DOCNO> 226493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/yasam/yas03.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Araçtaki yüksek ses kaza riskini artırıyor 
</HEADLINE>
<TEXT>

   Otomobilde yüksek sesle müzik dinlemenin, sürücünün reflekslerini yavaşlattığı ve karar alma süresini uzattığı, bu nedenle kazalara neden olduğu ortaya çıktı 
      DIŞ HABERLER SERVİSİ 
   
   KANADA Memorial Üniversitesi'nde yapılan bir araştırma, yüksek düzeyde sese maruz kalan kişilerin, karar alma sürelerinin uzadığını ortaya koydu. Araştırmada 95 desibellik gürültüye maruz kalan kişilerin, kendilerine verilen görevleri yerine getirme sürelerinin, yüzde 20 oranında uzadığı ortaya çıktı. 
   
   Oto teybi 110 desibel 
   UZMANLAR, ortalama bir otomobil teybinin 110 desibellik ses çıkardığına, bunun 170 desibele kadar çıkabildiğine dikkat çekerken, ekibin başındaki bilim adamı Duane Button, sürücülerin karar alma ve harekete geçme süreçlerindeki yarım saniyelik bir gecikmenin dahi, kazaya yol açabileceğini söyledi. 
   
   İngiltere de inceliyor 
   İNGİLTERE'DE yayımlanan The Daily Telegraph gazetesi, İngiltere hükümetinin, araştırmanın sonuçlarını incelemeye aldığını duyurdu. Habere göre İngiltere Ulaştırma Bakanlığı'nda, araçlar için bir maksimum ses düzeyi belirlenmesi, bu düzeyi aşanlara ceza kesilmesi tartışılıyor. 
   
   
</TEXT>
</DOC>
