<DOC>
<DOCNO> 213703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sondun03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarantino, Uma Thurman'a yasak aşkını itiraf etti... 
</HEADLINE>
<TEXT>

     ''Pulp Fiction'' ve ''Kill Bill'' filmlerinde birlikte çalışan ünlü yönetmen Quentin Tarantino ile başrol oyuncusu Uma Thurman'ın ''yasak aşk'' yaşadığı ortaya çıktı. 
     Internetteki ''imdb'' sitesinin haberine göre, oyuncu eşi Ethan Hawke ile kendisini aldattığı gerekçesiyle yollarını ayıran ve boşanma davası açmaya hazırlanan ''evli yıldız'' Thurman, henüz ''alyansını'' çıkarmadan Tarantino ile görüşmeye başladı. 
     Bu samimiyetin ''Kill Bill''in çekimleri henüz başlamadan yeşerdiği yönetmen Tarantino'nun itirafıyla ortaya çıktı. Artık bir çift olmaya yaklaştıklarını ifade eden yönetmen Tarantino, ''Biz birbirimizi seviyoruz ve şimdi bir çift olmaya çok yakınız'' dedi. 
     ''Kill Bill'' filminin setinin dışında da görüştüklerini belirten yönetmen, ''Bizim 'Kill Bill'in setinin dışında da bir hayatımız var. Bu neredeyse bir evlilik gibi'' açıklamasında bulundu. 
     Ethan Hawke ile yollarını ayıran Thurman'ın Andre Balazs adlı bir otel sahibiyle de birlikte olduğu iddia edilmiş, çiftin sahildeki fotoğrafları çok sayıda magazin gazetesinin sayfalarını günlerce işgal etmişti. 
     Uma Thurman, eşinden film çekimi için gittiği Kanada'da bu ülkenin vatandaşı olan 22 yaşındaki model Jen Perzow ile kendisini aldatması yüzünden ayrılmıştı. 
     Yaklaşık 6 yıl birlikte olan Uma Thurman ile Ethan Hawke, 1997'de ''Gattaca'' adlı filmin setinde tanışmıştı. Hollywood'un örnek çifti olarak gösterilen Thurman ve Hawke'un, Maya 5 ve Roan 1 adlı iki çocukları bulunuyor. 
     
</TEXT>
</DOC>
