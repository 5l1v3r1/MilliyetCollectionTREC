<DOC>
<DOCNO> 200205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/soneko07.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalar... 
</HEADLINE>
<TEXT>

     İstanbul'da yaşanan bombalı saldırıların ardından yaklaşık 10 gün kadar kapalı kalan Borsa, hızlı bir çıkışla trendiyle geri döndü. 
     Patlamaların ardından Borsa'daki hızlı satışlar sonucunda işlemlere ara verilen Borsa, 1 Aralık Pazartesi günkü seanslarla açıldı. İlk günkü hızlı çıkışla 16,000 puan seviyesi aşılırken, ardından gelen günlerde 16,000 puanın üstündeki seviyenin korunması çabaları dikkat çekti. 
     Uzmanlar, endeksin yılın en yüksek seviyesi olan 16,504.80 puandan kapandığını vurgulayarak, 16,500 puanın üzerindeki kapanış değerinin piyasanın yönü açısından oldukça olumlu güründüğünü, endeksin 16,500 seviyesin taban yapması ve önümüzdeki hafta ilk hedef olarak 17,500 puana doğru hareketlenmesini beklediklerini ifade ediyor. 
     
     ÖZETLE PİYASALAR 
     Borsadaki hızlı çıkışın yanında İMKB Tahvil ve Bono Piyasası ortalamalarında 1 puan dolayında düşüşler meydana geldi. Külçe altın fiyatı ile euro dışındaki döviz türlerinde ve mevduat faizlerinin ortalamalarında düşüşler oldu. Haftalık repoda bir önceki hafta sonu oranları seviyesinde kalındı. 
     Hisse senetleri haftalık bazda ortalama yüzde 12.91 oranında değer kazandı. 24 ayar külçe altının gram satış fiyatı yüzde 0. oranında gerilerken, Cumhuriyet altınının satış fiyatı değişmedi. Türk Lirası karşısında dolar yüzde 0.96 gerilerken, Euro yüzde 0.06 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 0.97 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.45, haftalık reponun net getirisi yüzde 0.39 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 9.51'lik hızlı artışla başladı. Salı günü ortalama yüzde 1.46 oranında, Çarşamba günü de ortalama yüzde 0.91 oranında yükselen Borsa, Perşembe günü yüzde 0.72 oranında düşüş gösterdi. Cuma gününü yükselişle ve yılın en yüksek seviyesinden kapatan borsada ortalama artış yüzde 1.43 oldu. 
     İMKB Bileşik Endeksi, saldırılar sonrasındaki kapanışa göre 1,887.27 puanlık artışla 14,617. puandan, 16,504.80 puana çıktı. Hisse senetlerinin haftalık ortalama değer artışı yüzde 12.91 oldu. 
     İMKB Ulusal-Mali Endeksi 2,858.66 puan artarak 19,480.98 puandan 22,339.64 puana, İMKB Ulusal-Sanayi Endeksi 1,558.52 puan artarak 13,238.18 puandan 14,796.70 puana ve İMKB Ulusal-Hizmetler Endeksi 513.45 puan artarak 8,259.68 puandan 8,773.13 puana yükseldi. 
     Böylece, mali grup hisseleri ortalama yüzde 14.67 oranında, sanayi grubu hisseleri ortalama yüzde 11.77 oranında ve hizmetler grubu hisseleri ortalama yüzde 6.22 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 291 hisse senedinden sadece 267'si değer kazanırken, 13 hisse senedi değer yitirdi. 11 hisse senedinin değeri değişmedi. 
     Geçen hafta en yüksek oranlı artış yüzde 52.71 ile Evren Yatırım Ortaklığı hisselerinde oldu. Bu kağıdın 20 Kasım'da 1,290 lira olan fiyatı 1,970 liraya ulaştı. Yüzde 41.96'lık artışla Arena Bilgisayar hisseleri ikinci ve yüzde 39.34'lük artışla da Pınar Su hisseleri üçüncü oldu. 
     En yüksek oranlı düşüş ise yüzde 8.51 ile İş Bankası A hisselerinde oldu. Yüzde 7.48'lik düşüşle Ege Profil hisseleri ikinci ve yüzde 3.96'lık düşüşle de Toprak Factoring hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 650 milyar 698.2 milyon adet hisse senedi işlem gördü ve karşılığında 4 katrilyon 6 trilyon 430.5 milyar liralık işlem hacmi gerçekleşti. 
     
     DÖVİZ 
     Geçen hafta euro dışındaki döviz türlerinde düşüş eğilimi vardı. İstanbul serbest döviz piyasasında alınıp satılan ABD Doları Türk Lirası karşısında yüzde 0.96 oranında değer yitirirken, euro yüzde 0.06 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 14 bin lira düşerek 1 milyon 451 bin liraya inerken, euronun satış fiyatı bin lira artarak 1 milyon 756 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.87 oranında düşerek 2 milyon 503 bin liraya, İsviçre Frangı'nın satış fiyatı da yüzde 0.79 oranında düşerek 1 milyon 131 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 452 bin liradan, Euro 1 milyon 763 bin liradan, İngiliz Sterlini 2 milyon 516 bin liradan ve İsviçre Frangı da 1 milyon 140 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 0. oranında gerilerken, Cumhuriyet altınının 127 milyon lira olan satış fiyatı değişmedi. 
     Külçe altının gram satış fiyatı 100 bin lira düşerek 18 milyon 750 bin liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 0.10 oranında artarak 18 milyon 793 bin 500 lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.97 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 4 bin 384 puan artarak 450,308 puandan 454,692 puana yükseldi. 
     Geçen haftanın en çok değer kazanan katılma belgeleri, yüzde 12.04'lük artışla Vakıf A Tipi İMKB-30 Endeks Fonu, yüzde 11.36 oranındaki artışla Global A Tipi İMKB-100 Endeks Fonu ve yüzde 11.29 oranındaki artışla da YKY A Tipi İMKB-30 Endeks Fonu oldular. 
     Haftanın en çok değer yitiren katılma belgeleri de yüzde 2.28'lik düşüşle Garanti B Tipi Yabancı Fonu, yüzde 2.00'lik düşüşle Vakıf B Tipi Yabancı Fonu ve yüzde 1.02'lik düşüşle de Oyakbank B Tipi Yabancı Menkul Kıymetler Fonu olarak sıralandılar. 
     
     HAZİNE İHALELERİ 
     Hazine geçen hafta biri bono, ikisi tahvil olmak üzere 3 ihale düzenledi. 
     Hazine'nin Pazartesi günü düzenlediği 3 ayda bir değişken faiz ödemeli Türk Lirası cinsinden devlet tahvili ihalesinde dönemsel faiz yüzde 7.47 oldu. İhaleye nominal 925.3 trilyon lira tutarında teklif gelirken, nominal satış 823 trilyon lira, net satış ise 874.8 trilyon lira oldu. 
     Hazine'nin Salı günü düzenlediği 154 gün vadeli bono ihalesinde bileşik faiz 27.79, 420 gün vadeli iskontolu devlet tahvili halesinde ise yüzde 28.91 olarak belirlendi. 
     Bono ihalesine nominal 833.2 trilyon lira tutarında teklif gelirken, nominal satış 733.4 trilyon lira, net satış ise 661.2 trilyon lira oldu. 
     420 gün vadeli iskontolu devlet tahvili halesinde ise basit faiz 29.51, bileşik faiz 28.91 oldu. Tahvil ihalesine nominal 3 katrilyon 444.5 trilyon lira tutarında teklif gelirken, nominal satış 2 katrilyon 339.6 trilyon lira, net satış ise 1 katrilyon 745.3 trilyon oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.42 ile yüzde 0.57 arasında gerçekleşti. 
     Mevduat faizlerinin ortalamalarında geçen hafta 2-3 puan dolayında düşüşler gerçekleşti. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.45 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26'nın hemen altında olan haftalık reponun net getirisi de yüzde 0.39 olarak gerçekleşti. 
     
</TEXT>
</DOC>
