<DOC>
<DOCNO> 206653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/astro/index.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür düzeliyor 
</HEADLINE>
<TEXT>

   
   
   Haberleşmeyi ve aklı temsil eden Merkür düzgün harekete geçerken 15 45 kritik bir gündeyiz. Planlarda değişiklik gerekli ama ilk adımı atmak kolay olmayabilir. Koç'lar yoğun bir tempodalar İş hayatında kendilerini baskı altında bulabilirler. Bu arada tamamlanması gereken işler de onları huzursuz edebilir. Boğa'lar rahat bir gündeler. Kişisel girişimlerde başarı ve bolca hareket söz konusu. Alacakları haberler de onları oyalayabilir. İkizler dünkü gerginliğin ardından bugün biraz rahat ama aynı zamanda maddi konularda dikkatli olmak durumunda. Tamamlanması gereken işler de fazla zaman alabilir. Yengeç'lerin burçlarındaki Ay onları çok daha hassas kılıyor. Bu yüzden anlaşmalar, ilişkiler ve ailevi konular vurgulanabilir. Aslan'lar elde olmayan nedenlerden ötürü bazı gerginlikler yaşayabilirler. Biraz daha önlemci olmaları ve risk almamaları faydalı olabilir. Başak'lar yapıcı olabilecekleri, eldeki işleri toparlayarak sonuca gidebilecekleri bir günde. Ortaklaşa konular, arkadaşlıklar ve grup çalışmaları onları fazlasıyla mutlu edebilir. Terazi'ler için yorucu zamanlar söz konusu. Bu dönemde gerek ev gerekse işe ait alanda çok daha zaman harcamak ve çaba sarf etmek gerekecek. Akrep'ler değişik düşüncelerden yararlanarak yenilikler yapabilirler. Yabancılarla ilgili konular ya da yurtdışı kaynaklı işler de gündeme gelebilir. Yay'lar ortaklaşa konularda tutarlı olmak durumundalar. Anlaşmalar, maddi sorumluluklar ve borçlar yüzünden ciddi çaba sarf etmek zorundalar. Oğlak'lar hareketli bir gündeler. Yeni attıkları adımları gözden geçirmek ve özellikle başkalarının ne dediğine de dikkat etmek gerekebilir. Kova'lar günlük işler ve sağlık alanında hareketli bir günde olacak. Kendilerini gereksiz tartışmalarla yıpratmamalılar. Küçük işlerden büyük sonuçlar çıkarabilirler. Balık'lar dünkü gerginliklerden uzaklaşabilecekler. Yeni adımlar, yaratıcı konular, çocuklarla ilişkiler olumlu bir hava yansıtıyor. Ortaklaşa konularda da yapıcı olabilirler. 
   
   
</TEXT>
</DOC>
