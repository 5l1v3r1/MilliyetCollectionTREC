<DOC>
<DOCNO> 212754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sontur13.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy meydanında namus cinayeti .. 
</HEADLINE>
<TEXT>

     Kütahya'nın Emet İlçesi'ne bağlı Yarış Köyü'nde, bir kişi eşiyle ilişkisi olduğunu iddia eden kişiyi, köy meydanında av tüfeğiyle öldürdü. 
     Alınan bilgiye göre, Arif E. 26 , eşiyle ilişkisi bulunduğunu ve çocuğunun da babası olduğunu iddia eden Mevlüt Erdoğdu 46 ile köy meydanında tartışmaya başladı. Tartışmanın kavgaya dönüşmesi üzerine Arif E, yanındaki av tüfeğiyle Mevlüt Erdoğdu'ya ateş etti. 
     Mevlüt Erdoğdu, olay yerinde hayatını kaybederken, Arif E. jandarma tarafından gözaltına alındı. 
     Bu arada, Arif E'nin, daha önce de eşi Pembe E'yi rahatsız ettiği iddiasıyla Mevlüt Erdoğdu hakkında jandarmaya şikayette bulunduğu öğrenildi. 
     Soruşturmanın sürdürüldüğü olayla ilgili olarak, Arif E'nin kardeşleri İbrahim ve Mevlüt E'nin de gözaltına alındığı bildirildi. 
     
</TEXT>
</DOC>
