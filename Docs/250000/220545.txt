<DOC>
<DOCNO> 220545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo28.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir Sportif ve mali açıdan başarılı olmak için devam edeceğiz 
</HEADLINE>
<TEXT>

     Fenerbahçe Kulübü Yönetim Kurulu'nda geçen dönem ikinci başkanlık görevi yapın ve yeni yönetim listesinde de yer alan Nihat Özdemir, Fenerbahçe'ye hem sportif, hem de mali alanda başarı getirmek için yeni projelerle görevi sürdürmek istediklerini söyledi. 
     Kendisi için başkanlığın çok önemli olmadığını, kulübe yönetici olarak da daha önce yaptığı gibi hizmet edebileceğini vurgulayan Nihat Özdemir, ''Bugün hiçbir kurulda yer almadan Fenerbahçe'ye bizden fazla hizmet eden çok fazla insan var. Benim hayat programımda başkanlık yok'' dedi. 
     Kongre öncesinde başkan adaylığı gündeme gelen Sadettin Saran ile yaptığı görüşmelerle dikkati çeken Birleşik Fenerbahçeliler Vakfı Başkanı Aziz Yılmaz, oy kullandıktan sonra yaptığı açıklama, yarından itibaren Yıldırım ve yönetiminin destekçisi olacaklarını söyledi. 
     Aziz Yıldırım'ın, kongrenin ilk gününde Fenerbahçe dernekleriyle ilgili kullandığı sözlerin hatırlatılması üzerine Yılmaz, ''Başkan ne derse doğrudur. Canı yandığı için bunları söyledi. 2 gün sonra o da üzülecektir. Kongre heyecanıyla söylediğini düşünüyorum'' diye konuştu. 
     Yılmaz, Yıldırım'ın Sadettin Saran'ı haysiyet divanı kuruluna vereceği biçimindeki açıklamalarıyla ilgili olarak da şunları söyledi 
     ''Bu konuların gündemden kalkması lazım. Çünkü yapılan her polemiğin şampiyonluk yolunda ilerleyen takıma zarar vereceğini düşünüyorum. Bunlar yarından itibaren bitmeli. Her zamanki çizgimizde yönetimin yanındayız, başarılar diliyoruz.'' Bu arada Yıldırım'ın yeniden aday olarak daha önce girdiği kongrelere oranla, bu kongrede daha büyük bir katılım olduğu gözlendi. 
     
</TEXT>
</DOC>
