<DOC>
<DOCNO> 238530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/spor/spo13.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bayram 4-0 
</HEADLINE>
<TEXT>


Başkent temsilcisi, Kayserispor'u 4-0 yenerek şov yaptı, maç sonunda şölene taraftarına da kattı 

İLHAN GÜLER 


Gökçek omuzlarda 
ANKARA Büyükşehir Belediye, 1995-96 sezonunda Türkiye Amatör Küme şampiyonu olarak, 3. Lig'e yükselmesinin ardından 9 yıllık bir serüven sonrası adını Süper Lig'e yazdırdı. Bitime bir hafta kala sahasında Kayseri'yi Alp, Uğur, Alper ve Muzaffer'in golleriyle 4-0 yenen Başkent temsilcisi büyük sevinç yaşadı. Aktepe Stadı'nı dolduran 5 bine yakın taraftar takımlarının başarısını coşkuyla kutlarken, oyuncular fahri başkan Büyükşehir Belediye Başkanı Melih Gökçek'i omuzlara aldı. 

Kapsal klasiği 
GÖKÇEK, dört yıl içinde tüm Başkentliler'in Ankarasporlu olacağını iddia ederken, bu süreçte altyapısıyla dünyaya örnek olacak bir kulüp haline geleceklerini söyledi. Teknik Direktör Reha Kapsal ise antrenörlük yaşamında dördüncü kez aynı mutluluğu yaşadığını belirterek, "Emeğimizin karşılığını aldık" dedi. Maçtan sonra Süper Lig pastası kesilirken, taraftarlar da bu sevince ortak oldu. Başkent'in üçüncü temsilcisi olan Lacivert-Beyazlılar'da prim pazartesi belli olacak. 


</TEXT>
</DOC>
