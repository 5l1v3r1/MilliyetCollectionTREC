<DOC>
<DOCNO> 223557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur27.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TTK'daki patlamada 5 Çinli işçi öldü... 
</HEADLINE>
<TEXT>

     Türkiye Taşkömürü Kurumu TTK Karadon Müessese Müdürlüğü maden ocağında meydana gelen grizu patlamasında ölen 5 işçinin cenazesi, Çin Halk Cumhuriyeti'ne götürülmek üzere İstanbul'a gönderildi. 
     Maden ocağında meydana gelen grizu patlamasında ölen işçilerin cenazelerinin, Antalya'dan gelen bir firmaya ait araçla İstanbul'a gönderilmesinin ardından, yarın uçakla Çin Halk Cumhuriyeti'ne götürülmesi planlanıyor. 
     Bu arada, SSK Zonguldak Bölge Hastanesi morgunda bekleyen işçilerin yakınları ve çalıştıkları CCCGC firmasının yetkilileri, cenazeler için dua ettirmek isteyen Genel Maden İşçileri Sendikası Genel Eğitim Sekreteri Ramazan Denizer'e izin vermedi. 
     İlaçlanan cenazeler, İstanbul'a gönderilirken ölen işçilerin çalışma arkadaşlarının gözyaşlarına hakim olamadığı görüldü. 
     Önceki gün önce meydana gelen patlamada 5 işçi ölmüş, 3 işçi de yaralanmıştı. 
     
</TEXT>
</DOC>
