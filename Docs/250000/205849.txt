<DOC>
<DOCNO> 205849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur37.html </URL>
<DATE> 2004/12/31/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Trafik kazaları 4 ölü, 19 yaralı... 
</HEADLINE>
<TEXT>

     Yurtta meydana gelen trafik kazalarında 4 kişi öldü, 19 kişi yaralandı. 
     Alınan bilgiye göre, Van'da, Salih Bilici yönetimindeki 65 ED 354 plakalı kamyonet, merkeze bağlı Ağartı Köyü çıkışında devrildi. Kazada Akın Günbatar 19 ve Suat Kut 22 olay yerinde hayatını kaybetti Salih Bilici, Mızra Mehmet Çınar ve Cahit Ceylan yaralandı. 
     Van'ın Erciş İlçesi'ne giden Kıyasettin Gürbüz'ün kullandığı 65 DC 886 plakalı minibüs, Van-Erciş Karayolu'nun 5. kilometresinde karşı yönden gelen İsmet Dokay idaresindeki 65 EZ 054 plakalı kamyonla çarpıştı. Kazada, minibüs şoförü Kıyasettin Gürbüz ile yolculardan Cevdet, Gül ve Kemal Kaygusuz, Fatoş, İlayda, Rumeysa Subaşı, Çiğdem, Necla, Yaşar, Cemile ve Muhammet Yalçınkaya, Zafer, Alhan ve Seher Bozkahan yaralandı. 
     Kazalarda yaralanan 18 kişi, Yüzüncü Yıl Üniversitesi Araştırma Hastanesi ile Van Devlet Hastanesi'ne kaldırıldı. 
     Hatay'ın Reyhanlı İlçesi'nde, Kadir K. 18 yönetimindeki plakasız motosiklet, Atatürk Caddesi'nde, Fatih Aliye İlköğretim Okulu 3. sınıf öğrencisi Mehmet Sarsar'a 10 çarptı. Sarsar, Devlet Hastanesi'ndeki ilk müdahalenin ardından, Antakya'ya sevk edilirken yolda hayatını kaybetti. 
     Konya'da Yusuf Tayar 31 idaresindeki 42 PY 771 plakalı Akören Belediyesi'ne ait yolcu otobüsü, Karaman Yolu Çandır Köprüsü yakınlarında, Hacı Ali Yenilmez'e 74 çarptı. Ağır yaralanan Yenilmez, kaldırıldığı Konya Numune Hastanesi'nde hayatını kaybetti. 
     İzmir'in Eskiizmir semtinde, Adnan Arıevi'nin 38 kullandığı 35 N 5459 plakalı tüp taşıyan kamyonet, Eskiizmir Caddesi'nde evin duvarına çarptı. Kazada hafif yaralanan Arıevi, Atatürk Eğitim ve Araştırma Hastanesi'ne kaldırıldı. Evde maddi hasar meydana geldiği bildirildi. 
     
</TEXT>
</DOC>
