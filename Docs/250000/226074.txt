<DOC>
<DOCNO> 226074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun05.html </URL>
<DATE> 2004/03/27/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Pakistan Zevahiri'nin çağrısını kınadı... 
</HEADLINE>
<TEXT>

     Pakistan, El Cezire televizyonunda önceki gün yayınlanan El Kaide'nin 2 numaralı ismi Mısırlı Eymen El Zevahiri'ye ait olduğu belirtilen ses bandında Pakistan lideri Pervez Müşerref'in devrilmesi yönündeki çağrıyı kınadı. 
     Pakistan Enformasyon Bakanı Şeyh Raşid Ahmed, bantta Müşerref'in devrilmesi çağrısını ''saçma'' olarak nitelendirerek, Zevahiri'nin İslam'a zarar vermeye çalıştığını kaydetti. 
     Ahmed, gazetecilere yaptığı açıklamada, ''Pakistan kimseden emir almıyor. Bu adam Müslüman olduğunu söylüyor ama eylemleri İslam'a ve Pakistan'a karşı'' dedi. 
     Muhtemelen Zevahiri olduğu belirtilen banttaki konuşmacı, Müşerref'in ABD adına çalışan bir hain olduğunu öne sürmüş ve Pakistan halkına, İslam bayrağı altında toplanıp bu lideri devirmeleri, ordusuna da Müşerref'e itaat etmemeleri çağrısı yapmıştı. 
     Pakistan ordusu da, Pervez Müşerref'i devirmeye yönelik çağrıyı ''saçma'' olarak nitelendirmişti. 
     
</TEXT>
</DOC>
