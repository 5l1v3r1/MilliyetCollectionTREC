<DOC>
<DOCNO> 233426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun36.html </URL>
<DATE> 2004/04/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Erkeklerin aldatan eşlerini dövmelerini savunan imam sınırdışı edildi 
</HEADLINE>
<TEXT>

     Fransa, Kuran'a göre erkeklerin kendilerini aldatan eşlerini dövme hakkı bulunduğunu öne süren Cezayirli bir imamı sınır dışı etti. 
     LCI televizyon kanalının haberine göre, Abdülkadir Buzina 52 adlı, 2 eşli 16 çocuklu imam, bu sabah Cezayir'e sınır dışı edildi. 
     İçişleri Bakanlığı'nın, Fransız yasalarının çiğnendiği gerekçesiyle yayınladığı sınır dışı kararının ardından, İmam sabah saatlerinde ülkesine gönderildi. 
     Cezayirli imamın, Lyon kentinde Mag isimli bir aylık dergiye verdiği demeçte, Kuran'ın erkeklerin özellikle kendilerini aldatan eşlerini, yüzlerine vurmamak koşuluyla dövme hakkı bulunduğu şeklinde görüş belirtmesi, ülke genelinde geniş yankı uyandırmıştı. 
     Basında çıkan haberlerde, imamın bütün dünyanın Müslüman olmasını arzu ettiği yolunda görüş belirttiği de bildirilmişti. 
     Fransa'da çoğu Kuzey Afrika kökenli yaklaşık 5 milyon Müslüman yaşıyor. 
     
</TEXT>
</DOC>
