<DOC>
<DOCNO> 241776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sontur23.html </URL>
<DATE> 2004/05/21/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Sakıp Sabancı için mevlit okutuldu... 
</HEADLINE>
<TEXT>

     
Sakıp Sabancı'nın, vefatının 40. gününde mezarı başında ve bazı camilerde mevlit okutuldu. 
     Zincirlikuyu'daki aile kabristanına gelen Türkan Sabancı, eşi Sakıp Sabancı için Kuran okudu. 
     Okunan mevlidin ardından gazetecilere açıklama yapan Türkan Sabancı, Sakıp Sabancı'yı hiç unutamadığını ifade ederek, ''Onu her an, her saniye özlüyorum'' dedi. 
     Sakıp Sabancı'nın yaptırdığı çeşitli okullarda öğrenim gören öğrenciler de mezarı başında dua ettiler. 
     Sabancı'nın vefatının 40. günü nedeniyle, İstanbul'da Sultanahmet ve Emirgan camileri ile Adana, Kayseri ve İzmit'de de mevlit okutularak, şeker dağıtıldı. 
     
</TEXT>
</DOC>
