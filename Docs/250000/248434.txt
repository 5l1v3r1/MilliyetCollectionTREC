<DOC>
<DOCNO> 248434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy23.html </URL>
<DATE> 2004/06/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İKÖ seçimi, Türkiye'nin bölgedeki lider konumunu teyit etti .. 
</HEADLINE>
<TEXT>

     Türkiye'nin İKÖ Genel Sekreter adayı Prof. Dr. Ekmeleddin İhsanoğlu'nun bir sonraki İKÖ genel sekreterliği görevine seçilmesi, örgüt içinde yeni bir dönemin habercisi olarak değerlendiriliyor. 
     Diplomatik kaynaklardan edinilen bilgiye göre, İKÖ genel sekreterliğinin işlevselliğini ve etkinliğini artırmayı hedefleyen Türkiye, örgüt üyeleriyle batı arasında yakın işbirliğinin kurulması ve batıdan örgüte doğru katkıların sağlanması çerçevesinde köprü görevi yapmaya hazırlanıyor. 
     Türk adayının genel sekreterliğe seçilmesinin, Türkiye'nin bölgedeki liderliğinin teyidi olarak değerlendiren kaynaklar, sonucun ayrıca İslam dünyasının modernliğe açık olduğunun bir göstergesi olduğuna işaret ediyorlar. 
     İKÖ genel sekreterliği görevini 1 Ocak 2005'de devralacak olan İhsanoğlu, bu tarihe kadar İslam Kültür, Sanat ve Tarih Araştırma Merkezi'nin IRCICA başkanlığını yapmaya devam edecek. 
     
</TEXT>
</DOC>
