<DOC>
<DOCNO> 230829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/yasam/ayas.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk vizöründen sokaktaki hayat .. 
</HEADLINE>
<TEXT>

   Diyarbakır sokaklarını mesken tutmuş beş çocuk Berna, Adem, Hayrullah, Remzi ve Cafer. Bir gün ellerine bir fotoğraf makinesi tutuşturuldu ve hayatları değişti... 
      Pınar Aktaş 
   
   Marmara Depremi'nin ardından İzmit'te kurulan 'Fotoğrafçı Çocuklar Atölyesi'nin bir benzeri Aralık 2001'de Diyarbakır'da kuruldu. Hedef, sokakta çalışan çocukların fotoğraf çekmesiydi. Öğretmenler Diyarbakırlı fotoğrafçılar Merthan Anık, Nebile Oydaş ve Helin Coşkun'du. Talihliler ise Berna Söğüt 10 , Adem Eskici 12 , Hayrullah Cengiz 12 , Remzi Çavdar 12 ve Cafer Kılıç 10 . 
   Diyarbakır Kadın Merkezi'nde KAMER kurulan atölye, daha sonra Diyarbakır Sanat Merkezi'nde daha kapsamlı bir şekilde 'Diyarbakır Fotoğrafçı Çocuklar Atölyesi'ne DİFÇA dönüştürüldü. Önce fotoğrafın ne olduğunu öğrendiler, sonra fotoğraf makinesini, nasıl fotoğraf çekileceğini ve yıkanacağını... 
   Başta öğretmenleriyle çıktıkları sokaklarda, daha sonra fotoğraf makineleriyle yalnız başlarına gezdiler. Çektikleri fotoğraflar önce Diyarbakır'da, sonra İstanbul'da sanatseverlerin beğenisine sunuldu. Bu beş çocuk, fotoğraf çekmeye devam edecek ve başka çocukları da fotoğrafla tanışacaklar. Yakında çalışmaları bir kitap haline de gelecek olan çiceği burnunda 5 fotoğrafçı duygularını kaleme şöyle aldı 
   
      Berna Söğüt Bize ve birçok sokak çocuğuna yardımcı oldular. Fotoğrafı bilmezken, nasıl çekildiğini, filmin nasıl yıkandığını öğrettiler. Onlara teşekkür ediyorum. Gelecekte sokak çocuklarına yardım edeceğimize inanıyorum. 
   Adem Eskici Sokaklarda kimi ekmeğini tandırdan yapıyor. Kimi çocuklarının boyacılık yapmasını istiyor, kimi çöpçülük yapıp ekmek parası çıkarıyor. Bu insanların hayatını çekmek istiyorum. 
   Hayrullah Cengiz Fotoğraf ilgimi çekiyor. Anne ve babamın hallerini oradan anlıyorum. 
   
      Remzi Çavdar Zengin ve fakirin farkını göreceğiz. İşsiz olan iş arar durur. Kimse onları çalıştırmazsa çocuklar sokakta çalışır. 
   Cafer Kılıç Park, şelale, ağaç, tren yolu, cadde, mahalle, fakir çocukların gittiği yeri, çocuk yuvasının fotoğraflarını çekmek istiyorum. Buraları unutmamak için çekmek istiyorum. 
   
   
</TEXT>
</DOC>
