<DOC>
<DOCNO> 218919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun24.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak anayasası... Türkmenler memnun değil... 
</HEADLINE>
<TEXT>

     Irak'ta çarşamba günü açıklanması beklenen yeni anayasa, Türkmenleri memnun etmedi. 
     AFP muhabirinin görüştüğü Irak Türkmen Cephesi ITC Başkan Yardımcısı Sadettin Muhammet, geçici yönetim konseyi üyelerinin bu sabaha karşı üzerinde anlaştıkları bildirilen yeni anayasanın, Türkmenler açısından zafer değil, başarısızlık olduğunu söyledi. 
     ITC yetkilisi Muhammet, ''Azınlık olarak değerlendirilmek istemiyoruz. Bizler Irak'ın başlıca etnik bileşenlerindeniz. Haklarımızı aramaya devam edeceğiz'' dedi. 
     AFP muhabirine demeç veren Keldani Süryanilerinin geçici yönetim konseyindeki temsilcisi Yusuf Kanna ise ''Memnunuz. İsteklerimizi elde ettik'' dedi. 
     Kanna, ''Dördüncü madde, Keldani Süryanilerinin ve Türkmenlerin siyasi, kültürel ve idari haklarını düzenliyor'' diye konuştu. 
     
</TEXT>
</DOC>
