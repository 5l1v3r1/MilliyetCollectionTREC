<DOC>
<DOCNO> 225616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur40.html </URL>
<DATE> 2004/03/25/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Yazıcıoğlu Demokrasilerde, devlet gücü siyaset için kullanılamaz" 
</HEADLINE>
<TEXT>

     Büyük Birlik Partisi BBP Genel Başkanı Muhsin Yazıcıoğlu, milletin verdiği gücü hiç kimsenin tehdit unsuru olarak kullanamayacağını belirterek, ''Demokrasilerde, devlet gücü siyaset için kullanılamaz'' dedi. 
     Partisinin Sivas İl Teşkilatı tarafından Belediye Eğitim ve Kültür Salonu'nda düzenlenen ''Büyük Birlik Partisi'ne Destek'' programında konuşan Yazıcıoğlu, iktidarın yerel seçimlerde izlediği politikayı eleştirdi. 
     Yazıcıoğlu şunları söyledi 
     '' İktidara oy vermezseniz hizmet gelemez, yatırım olmaz diyorlar. Bir rüzgarla yükseklere çıkanlara sesleniyorum, miletin verdiği gücü hiç kimse tehdit unsuru olarak kullanamaz. Demokrasilerde devlet gücü siyaset için kullanılamaz. Biz siyaseti sevgi üzerine kuruyoruz. Gerginlik yapmıyoruz ama yumuşak atın tekmesi sert olur.'' Yerel seçimlerden başarıyla çıkacaklarına inandıklarını söyleyen Yazıcıoğlu, Belediye Başkan Adayı Nevzat Yanmaz için oy istedi. 
     
</TEXT>
</DOC>
