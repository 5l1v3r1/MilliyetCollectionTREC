<DOC>
<DOCNO> 219631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/ekonomi/eko10.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Satışlar arttı, fiyatlar geriledi' 
</HEADLINE>
<TEXT>

   Omo'nun üreticisi Unilever Türkiye'nin Ev Temizlik ve Kişisel Bakım Direktörü Altınok, kriz döneminde fiyatlar gerilerken, tonajların büyüdüğünü söyledi 
      EKONOMİ SERVİSİ 
   
   Unilever Türkiye Ev Temizlik ve Kişisel Bakım Kategori Direktörü Mehmet Altınok, Türkiye'de 2 milyar dolar düzeyinde olan pazarın değer bazında gelişmediğini ancak tonajların büyüdüğünü belirtti. 
   Firmanın ürettiği markalardan biri olan OMO'nun "Kirlenmek güzeldir" sloganıyla başlattığı yeni iletişim stratejisi çerçevesinde Tropicana Durusu Park Resort'te düzenlenen bir off - road etkinliğinde konuşan Altınok, pazarın değer bazında büyümemesinin fiyatlardaki gerilemeden kaynaklandığını söyledi. Altınok, "Geçen yıl tonajlarımız yüzde 50 arttı. Bundan sonra o fiyat seviyelerini koruyarak doğru promosyon ve doğru reklam politikalarıyla bunu devam ettireceğiz" dedi. 
   
   'Kirlenmek güzeldir' 
   'Kirlenmek güzeldir' kampanyasının tanıtım toplantısında konuşan Psikolog Prof. Dr. Yankı Yazgan da "Kirlenme hayatta aldığımız risklerin simgesi. 'Kirlendiğimde temizlenebilirim' düşüncesi iyimserlik ve sorumluluğu geliştirir" dedi. 
   
   
   
</TEXT>
</DOC>
