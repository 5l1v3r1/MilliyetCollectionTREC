<DOC>
<DOCNO> 229508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yasam/yas07.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep'ler kanı büzüştürüyor 
</HEADLINE>
<TEXT>

   DIŞ HABERLER SERVİSİ 
   
   Cep telefonlarının yaydığı radyasyon, kan hücrelerine zarar veriyor. İsveç'teki Linkoping Üniversitesi'nin araştırmasında, cep telefonlarından yayılan elektromanyetik radyasyonun, kan hücrelerinin küme halinde toplanarak büzülmelerine yol açtığı tespit edildi. Araştırmaya göre, elektromanyetik radyasyon, hücreler arasındaki çekim gücünü 11 kat artırıyor. Kan hücreleri arasındaki çekim gücünün artması da hücrelerin kümeleşerek bir bölgede toplanmalarına ve büzülmelerine yol açıyor. Bulgularının teorik olduğunu ve sağlığa zararının kanıtlanamadığını söyleyen araştırmacılar, yine de cep telefonlarının hastalıklara yol açtığı iddialarına ışık tutabileceğini belirtti. 
   
   
</TEXT>
</DOC>
