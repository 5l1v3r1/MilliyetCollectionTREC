<DOC>
<DOCNO> 245755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sondun31.html </URL>
<DATE> 2004/06/06/ </DATE>
<TIME> 23.51 </TIME>
<AUTHOR>  </AUTHOR>
<HEADLINE>
Saldırıya uğrayan İngiliz gazetecinin durumu ağır. 
</HEADLINE>
<TEXT>

     Suudi Arabistan'ın başkenti Riyad'da, çekim yaparken ateş açılması üzerine öldüğü bildirilen kameramanın İrlandalı, yaralanan İngiliz gazetecinin de durumunun ağır olduğu bildirildi. 
     Ölen İrlandalı kameramanın BBC için çalıştığı belirtildi. 
     Riyad'daki İngiltere Büyükelçiliği'nden yapılan açıklamada da ''Riyad'da açılan ateş sonucu bir İngiliz vatandaşının yaralandığını ve İngiliz olmayan bir kişinin de öldürüldüğünü doğrulayabiliriz'' denildi. 
     Londra'daki İngiltere Dışişleri Bakanlığı, yaralı İngilizin durumunun ağır olduğunu ve Riyad'daki bir hastanede ameliyata alındığını kaydetti. 
     Olayın ardından yapılan ilk açıklamlarda öldürülen kameramanın İngiliz olduğu belirtilmişti. 
     Suudi bir şoförle arabada bulunan gazetecilere, aranan bir El Kaide örgütü militanının evini filme aldıkları sırada ateş açıldığı belirtilmişti. 
     
</TEXT>
</DOC>
