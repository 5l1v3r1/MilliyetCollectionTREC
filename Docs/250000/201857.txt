<DOC>
<DOCNO> 201857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sonspo13.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor 1-Beşiktaş 2 maç bitti 
</HEADLINE>
<TEXT>

     Stat Hüseyin Avni Aker . 
     Hakemler Selçuk Dereli, Cengiz Akyüz, Hakan Osman Yavuz . 
     Akçaabat Sebatspor Metin Aktaş xx, Mehmet Yılmaz xx, Hamza xx, Semavi xx, Sedat xx, Marek xx Dk. 81 Sumiala , Abdurrahman x, Erman Özgür xx, Muzaffer x Dk. 59 Orhan x , Yusuf xx Dk. 68 İbrahim x , Selahattin x . 
     Beşiktaş Cordoba xx, Zago xxx, Ronaldo xxx, Ahmet Yıldırım xx, Okan x Dk. 46 İbrahim xxx , Tayfur xx, Giunti xxx, Tümer xxx, Serdar xxx, Ahmed Hassan x Dk. 75 Ümit x , Sinan x Dk. 46 Kaan Dobra xx . 
     Goller Dk. 8 Yusuf, Dk. 51 Tümer, Dk. 55 Serdar . 
     Sarı Kartlar Dk. 38 Semavi, Dk. 72 Sedat, Dk. 85 Hamza Akçaabat Sebatspor , Dk. 30 Ahmet Yıldırım, Dk. 67 Giunti Beşiktaş . 
     Kırmızı Kart Dk. 87 Hamza Akçaabat Sebatspor . 
     Birinci Süper Futbol Ligi'nde, Beşiktaş, ilk yarıyı yenik kapattığı maçta Akçaabat Sebatspor'u ikinci yarıda attığı iki golle yenmeyi başardı. 
     Karşılaşmanın başlarında Cordoba'nın hatasıyla hiç beklemediği bir anda öne geçen Akçaabat Sebatspor, bu üstünlüğünü devrenin sonuna kadar korumayı başardı. 
     Savunmasını kalabalık tutan ev sahibi takım, kontraataklarla gol ararken, siyah beyazlılara gol pozisyonu üretme şansı da vermedi. 
     8. dakikada Zago'nun geri pasında kaleci Cordoba topu ayağından bir türlü uzaklaştıramayınca pozisyonu iyi takip eden Yusuf, Cordoba'dan meşin yuvarlağı kaparak boş kaleye gönderdi 1-0. 
     9. dakikada gelişen Beşiktaş atağında ceza alanı içi sağ çaprazında Okan'ın sert vuruşunda kaleci Metin Aktaş'ı geçen topu savunmada Marek kale önünden çıkarmayı başardı. 
     37. dakikada Tümer'in soldan ortasında ceza alanı içindeki Ahmed Hassan'ın kafa vuruşunda top yandan auta gitti. Bu dakikadan sonra, başka gol olmayınca karşılaşmanın ilk yarısı Akçaabat Sebatspor'un 1-0 üstünlüğüyle tamamlandı. 
     
     İKİNCİ YARI 

     İkinci yarıya kanatları değiştirip Kaan Dobra ve İbrahim'i oyuna alan Beşiktaş, Serdar Topraktepe'yi de ilk kez santrafor oynattı. 
     51. dakikada Giunti'nin arapasında ceza alanı içinde topla buluşan Tümer'in plase vuruşunda, meşin yuvarlak kaleci Metin Aktaş'ın sağından filelerle buluştu 1-1. 
     55. dakikada İbrahim'in soldan ortasında, ceza alanı içinde yakın mesafedeki Serdar, kafayla topu filelere gönderdi 2-1. 
     57. dakikada Giunti'nin ceza alanı dışından sert vuruşunda kaleci Metin Aktaş, topu kornere çelmeyi başardı. 
     69. dakikada Semavi'nin soldan ortasında kaleci Cordoba, Orhan'dan önce davranıp meşin yuvarlağı kornere çeldi. 
     77. dakikada sağdan ceza alanı son çizgisine inen Marek'in ortasında kaleci Cordoba, İbrahim'den önce davranıp iki hamlede topu kontrol etti ve mutlak bir tehlikeyi önledi. 
     80. dakikada Semavi'nin soldan ortasında, yakın mesafede uygun durumdaki Selahattin'in kafa vuruşunda, top üsten auta gitti. 
     85. dakikada Sumiala'nın pasında ceza alanı içinde uygun durumdaki İbrahim'in şutunda, top yandan auta gitti. 
     88. dakikada ani gelişen Beşiktaş atağında Metin Aktaş, Ümit'den önce davranıp topu uzaklaştırarak mutlak bir golü önledi. 
     89. dakikada İbrahim'in ceza alanı içinden şutunda, top az farkla auta gitti. 
     Uzatma dakikalarında İbrahim'in soldan ortasında ceza alanı içindeki Ümit'in vuruşunda Metin Aktaş, topu kornere çeldi ve karşılaşma siyah-beyazlıların 2-1'lik üstünlüğüyle bitti. 
     
</TEXT>
</DOC>
