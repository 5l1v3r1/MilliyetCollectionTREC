<DOC>
<DOCNO> 245157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/ekonomi/eko06.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Günlük petrol arzı 2 milyon varil artıyor 
</HEADLINE>
<TEXT>


EKONOMİ SERVİSİ 

Petrol İhraç Eden Ülkeler Birliği OPEC dün Beyrut'ta yaptığı toplantıda günlük 2 milyon varillik yüzde 8'e denk gelen kota artış kararı aldı. OPEC, ağustos ayında ek olarak günlük 500 bin varil daha üretim artışına gidilecek ve toplam olarak yüzde 11'lik kota artışı yapmış olacak. OPEC, 1997'den bu yana en büyük kota artışını gerçekleştirdi. Kuveyt, OPEC'in arz artırım kararının 1 Temmuz'dan itibaren geçerli olacağını açıklarken, 500 bin varillik ikinci üretim artışı kararının ise 1 Ağustos'dan itibaren uygulumaya konulacağı bildirdi. 
OPEC Başkanı Purnomo Yusgiantoro, fiyatları aşağı çekmek için ellerinden geleni yaptıklarını söyledi. Katar Petrol Bakanı Abdullah el Attiyah "Bu iyi bir anlaşma, temmuzda yeniden bir araya gelmeden önce bu politikanın petrol piyasalarına etkilerini deneme imk nımız olacak" dedi. OPEC, politikalarını değerlendirmek için 21 Temmuz'da yeniden toplanacak. 
Dün ABD petrolünün varil fiyatı 39.15, Londra'da ise 36.40 dolar ile önceki günkü değerlerine yakın seyretti. ABD'de fiyatların göreceli gevşemesine petrol stoklarının son iki yılın en yüksek seviyesine çıkması neden oldu. 



</TEXT>
</DOC>
