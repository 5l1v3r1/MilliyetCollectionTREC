<DOC>
<DOCNO> 204585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/soneko04.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi Bankası, Hazine'yi mahkemeye veriyor... 
</HEADLINE>
<TEXT>

     Yapı ve Kredi Bankası A.Ş, Fiskobirlik'e kullandırılan kredi alacağı için Hazine aleyhine yasal prosedür başlatma kararı aldı. 
     Yapı Kredi Yönetim Kurulu, 3186 sayılı Kanunun 17. maddesi gereğince Giresun Şubesi tarafından Fındık Tarım Satış Kooperatifleri Birliği Fiskobirlik lehine Ocak 1990 tarihinde kullandırılan kredilerden kaynaklanan, banka reeskont ve kredi hesaplarında 2002 yılı üç aylık reeskont dahil toplam 625.7 trilyon lira bakiye arz eden alacağın tüm girişimlere rağmen bugüne kadar ödenmemiş olması ve 4572 sayılı yasanın geçici 1 E maddesi gereği Hazine tarafından yapılması gereken işlemlerin yapılmamış olması nedeniyle Hazine aleyhine yasal prosedürün başlatılmasına karar verdi. 
     Borsa'ya gönderilen banka açıklamasında, yasal süreç içerisinde meydana gelecek değişikliklerin ayrıca duyurulacağı belirtildi. 
     
</TEXT>
</DOC>
