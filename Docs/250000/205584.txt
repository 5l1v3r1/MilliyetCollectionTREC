<DOC>
<DOCNO> 205584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/soneko11.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 yılının zam şampiyonu avukatlık ücretleri oldu... 
</HEADLINE>
<TEXT>

     İstanbul'da 2002 yılında en yüksek fiyat artışı yüzde 306.1 ile mahkeme ve avukatlık ücretlerinde gerçekleşti. 
     2001 yılı Aralık sonunda 24 milyon 840 lira olan mahkeme ve avukatlık ücreti yüzde 306.1 fiyat artışı ile 2002 yılı Aralık sonunda 100 milyon 870 bin liraya ulaştı. Mahkeme ve avukatlık ücretleri, patatesle birlikte 2002 yılı Aralık ayının en çok fiyatı artanları sıralamasında da üçüncü oldu. 
     İstanbul Ticaret Odası İTO Aralık ayında ve oniki aylık dönemde İstanbul'da perakende fiyatları en fazla artan maddeleri açıkladı. 
     Geçen yıl fiyatı en çok artan ürün ve hizmetler sıralamasında yüzde 191.7 ile 1. sınıf günlük hastane yatak ücreti ikinci, 130.3 ile limon üçüncü oldu. 
     Buna göre, 2001 sonunda 6 milyon lira olan 1. sınıf günlük hastane ücreti 2002 sonunda 17 milyon 500 bin liraya ve 1 milyon 30 bin 65 kuruş olan 1 kilo limonun fiyatı da 2 milyon 372 bin 241 liraya çıktı. 
     Geçen yıl dış çekim ücreti yüzde 104.7, maç giriş ücreti yüzde 93.3, hastane röntgen ücreti de yüzde 87.5 oranında artış gösterdi. 
     
     ARALIK AYI 
     Aralık ayında en fazla fiyat artışı, yüzde 19.1 ile soğanda görüldü. Soğandaki artışı yüzde 17.6 ile rakı, yüzde 15.7'lik artışlarla patates ile mahkeme ve avukatlık ücretleri izledi. 
     Açıklamaya göre, geçen ay en yüksek artış, kilogram fiyatı 387 bin 789 liradan, 461 bin 788 liraya çıkan soğanda gerçekleşti. 
     İkinci sırada gelen rakının litre fiyatı 12 milyon 142 bin 857 liradan, 14 milyon 285 bin 714 liraya, üçüncü olan patatesin kilosu 390 bin 691 liradan 451 bin 885 liraya, mahkeme ve avukatlık ücretleri de 87 milyon 173 bin 333 liradan 100 milyon 870 bin liraya yükseldi. 
     Aralık ayında, kabağın kilogram fiyatı yüzde 14.5, kısa filtreli sigaranın fiyatı yüzde 12.4 ve uzun filtreli sigara ile domatesin kilogram fiyatı da yüzde 11.6 oranında zam gördü. 
     





</TEXT>
</DOC>
