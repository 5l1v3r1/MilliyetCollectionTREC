<DOC>
<DOCNO> 213304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/soneko16.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebze fiyatları tavan yaptı... 
</HEADLINE>
<TEXT>

     Kurban bayramı öncesi durgunlaşan sebze fiyatları, piyasaların açılmasıyla adeta tetiklenerek, tavan yaptı. 
     Birinci kalite sivri biber 4 milyon 300 bin, taze fasulye 6 milyon, taze yeşil soğan 2 milyon 300 bin, ''Kötünün iyisi'' domates 1 milyon 300 bin liradan işlem gördü. 
     Antalya Büyükşehir Belediyesi Toptancı Hal Şube Müdürü Hüseyin Kara, AA muhabirine yaptığı açıklamada, geçtiğimiz ay Antalya ve çevresinde peşpeşe yaşanan fırtınanın seraları darmadağın ettiğini belirterek, bunun etkisinin sürdürdüğünü söyledi. 
     Seraların fırtınadan zarar görmesi ve sonbahar ekiminin sona ermesi nedeniyle, Toptancı Hali'ne sebze girişinin olmadığını belirten Kara, kaliteli ürün bulunmadığını, ''Kötünün iyisi'' ürünün de değer kazandığını bildirdi. 
     Biber, domates ve diğer sebze çeşitlerinde ürün girişin hiç olmadığını ya da çok az miktarda olduğunu anlatan Kara, şöyle konuştu 
     ''İhracat başlarsa, domates fiyatları daha da artar. Şu anda kaliteli ürün bulmakta zorluk çekiliyor. İhracat dönemi olmasına rağmen, kaliteli ürün yok. Hem ihracatçı hem de iç piyasa tedarikçisi mal bulamıyor. Sel, fırtına ve hortumun etkileri daha giderilemedi. Mayıs ayına kadar sebzede ucuzluk görülmez.'' Antalya Toptancı Hali'nde bayram sonrası yapılan satışta, birinci kalite sivri biber 4 milyon 300 bin, ikinci kalite 3.5 milyon, çıkma ise 1.5 milyon liradan işlem gördü. Dolmalık biber kalitesine göre, 1 milyon, 1 milyon 600 bin ve 2.5 milyon liradan satıldı. 
     Kötünün iyisi denilen domates de 1 milyon 300 bin liradan, ikinci kalite 1 milyon 200 bin, çıkma domates 300 bin liradan alıcı buldu. 
     Taze fasulye de kalitesine göre, 2 milyon, 4 milyon ve 6 milyon liradan işlem gördü. 
     Antalya Toptancı Hali'nde birinci kalite bazı sebze fiyatları şöyle 
     Ispanak ve kabak 1 milyon 400 bin, karnabahar 800 bin, kereviz 1 milyon, marul 800 bin-950 bin, patates 500 bin, patlıcan 1 milyon 800 bin -2 milyon 200 bin, pırasa 900 bin, salatalık 1 milyon 800 bin, ithal kuru sarmısak 4 milyon, yerli sarmısak 3 milyon, kuru soğan 900 bin, taze yeşil soğan 2 milyon 300 bin lira. 
     Toptancı Hali'nde meyve fiyatları ise şöyle oluştu 
     Deveci Armudu 3 milyon, Margaret cinsi armut 2 milyon 200 bin, bir kase çilek 1 milyon, kilo çilek 4 milyon, golden elma 1 milyon 400 bin, starking elma 1 milyon 300 bin, yerli muz kilosu 2 milyon, ithal muz kolisi 55 milyon. 
     
</TEXT>
</DOC>
