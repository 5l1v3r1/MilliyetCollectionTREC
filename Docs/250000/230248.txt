<DOC>
<DOCNO> 230248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur22.html </URL>
<DATE> 2004/04/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İsmet İnönü büstü cezaevi duvarından çıktı .. 
</HEADLINE>
<TEXT>

     Kırklareli'de, kent merkezinde bulunan eski Kapalı Cezaevi'nin restorasyon çalışması sırasında, İsmet İnönü'ye ait büst bulundu. 
     AA muhabirinin edindiği bilgiye göre, eski cezaevi binasının yıkılarak Adliye binasına dönüştürülmesi çalışmaları sırasında, işçiler tarafından banyo duvarına gömülü halde bir büste rastlandı. Üzerinde 1940 tarihi olan büst incelendiğinde, İsmet İnönü'ye ait 60 santimetre yüksekliğinde ve bronzdan dökme kalıp tekniğiyle yapılmış olduğu belirlendi. 
     İnönü'nün büstünün yanında ''1940 Kemal'' yazılı bir notun da bulunması, büstün 1940'lı yıllarda gömülmüş olabileceği varsayımını öne çıkardı. Büstün, 1940'lı yıllarda, cezaevinde yatan mahkumlar tarafından gömülmüş olabileceğini tahmin ediliyor. 
     Kırklareli Valisi Ali Serindağ, AA muhabirine yaptığı açıklamada, bulanan İsmet İnönü büstünün 2863 sayılı Kültür ve Tabiat Varlıkları Koruma Kanunu kapsamına girmediğini ve tarihi eser niteliği taşımadığını söyledi. 
     Bu nedenle herhangi bir müzeye konulmayacağını belirten Serindağ, ''Şu an için bizde muhafaza altında tutuluyor'' dedi. 
     
</TEXT>
</DOC>
