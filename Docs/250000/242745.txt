<DOC>
<DOCNO> 242745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur05.html </URL>
<DATE> 2004/05/25/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
230 kilo ağırlığında çocuk hastaneye kaldırıldı... 
</HEADLINE>
<TEXT>

     Hastaneye kaldırılan 230 kilogram ağırlığındaki Ahmet Yavaşça'nın tüm tedavi masraflarının Sağlık Bakanlığı'nca karşılanacağı bildirildi. 
     Alınan bilgiye göre, Uşak'ın Eşme İlçesi'ne bağlı Karabacaklı Köyü'nde yaşayan Ahmet Yavaşça 16 aşırı kilo aldı ve ulaştığı 230 kilodan sonra zor günler geçirmeye başladı. Aşırı kiloları nedeniyle de 8 aydır evden çıkamaz hale geldi. 
     Ahmet Yavaşça, Uşak Sağlık İl Müdürü Zafer Aydın tarafından temin edilen ambulansla İzmir'e getirilirken ambulans Kula'da arıza yaptı. Ahmet Yavaşça, başka bir ambulansla Ege Üniversitesi Tıp Fakültesi Hastanesi'ne gönderildi. Hasta çocuk, buradan Yeşilyurt Atatürk Eğitim ve Araştırma Hastanesi'ne gönderildi. Ahmet Yavaşça, 18 kişinin yardımıyla Acil Servis'e alınabildi. Ahmet Yavaşça, daha sonra güçlükle Dahiliye Servisi'ne yatırıldı. 
     Aşırı kilolu çocuğun tüm tedavi masraflarının Sağlık Bakanlığı tarafından karşılanacağı bildirildi. 
     
</TEXT>
</DOC>
