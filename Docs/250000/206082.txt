<DOC>
<DOCNO> 206082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur23.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Etnik unsurlu yapılar Irak'ta netice vermez... 
</HEADLINE>
<TEXT>

     Başbakan Recep Tayyip Erdoğan, etnik unsura dayalı federal yapıların dünyanın hiçbir ülkesinde netice vermediğini belirterek, ''Dolayısıyla, Irak'ta da netice vermez. Tam aksine sıkıntı doğurur'' dedi. 
     Erdoğan, Kardemir A.Ş'de aldığı brifingin ardından, bir gazetecinin, ''Kuzey Irak'ta meydana gelen gelişmelere ilişkin hükümetin tedbir alıp almayacağı'' sorusuna, şu yanıtı verdi 
     ''Bura ile ilgili bütün gelişmeleri zaman zaman açıklıyoruz. Bu konu ile ilgili de zaten daha önce de açıklamalarımızı yaptık. Şu an bunların hepsi ortada dolaşan sadece aslı astarı olmayan, ciddiyeti olmayan ifadelerdir. Bu konuda etnik unsura dayalı federal yapılar dünyanın hiçbir ülkesinde netice vermemiştir. Dolayısıyla Irak'ta da netice vermez. Tam aksine sıkıntı doğurur. İnanıyorum ki bu andaki bu tür talepler bir devlet bakışı olan, bir derinliği olan yaklaşım tarzı değildir. İnanıyorum ki aklı selim hakim oldukça bunların yanlış olduğu da ortaya çıkacaktır.'' 
     
</TEXT>
</DOC>
