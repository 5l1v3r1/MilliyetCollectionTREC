<DOC>
<DOCNO> 216145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/spor/spo03.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cansun'dan gizli zirve 
</HEADLINE>
<TEXT>

   Galatasaray'da başkan adayları arasında adı geçen Mehmet Cansun, kurmaylarıyla toplantı yaptı. Ele geçirilen bütçe belgeleri didik didik edildi, karar haftaya bırakıldı 
      HALİL ÖZER 

   
   Şardan'ın ofisinde buluştular 
   YAKLAŞAN seçim öncesinde Galatasaray'daki en kritik toplantı geçen gece gerçekleşti. Başkan adayları arasında ismi geçen Mehmet Cansun, kurmaylarıyla, Yiğit Şardan'ın ofisinde buluştu. Gecenin geç saatlerine kadar süren toplantıda, gizli bir şekilde ele geçirilen bütçe belgeleri masaya yatırıldı. Mehmet Cansun'un aday olması durumunda uygulayacağı politika tartışıldı. 
   
   Üyelerin listesi araştırılıyor 
   BÜTÇE üzerinde yapılan çalışmalar sonucunda acil ödemeler için yaklaşık 15 milyon dolarlık bir paraya ihtiyaç olduğu tespit edildi. Eski başkan Mehmet Cansun'un maddi sorunları çözebilecek kaynağı bulabilmesi durumunda adaylığını açıklaması karara bağlandı ve oy kullanacak olan üyelerin listesinin bulunması için çalışmalar başlatıldı. 
   
   Taraftarın adayları    SARI-Kırmızılı taraftarlar arasında bir süredir devam eden "Özhan Canaydın'ın rakibi kim olmalı " anketi sona erdi. "www.galatasaray.com.tr" internet sitesinde yapılan araştırmaya toplam 62 bin 709 kişi katıldı. Mehmet Cansun, 25 bin 104 kişinin desteğini alırken, diğer oylar şöyle dağıldı Faruk Süren 20 bin 34 kişi , Ali Dürüst 10 bin 9 kişi , Adnan Polat 7 bin 562 kişi . 
   
   Eksikler çoğaldı    GALATASARAY, Konyaspor maçı hazırlıklarını dün Florya'da yapılan tek idmanda sürdürdü. Çalışmaya A Milli Takım kadrosunda yer alan Orhan Ak'ın yanı sıra Romanya Milli Takım kadrosuna çağrılan Bratu ve Petre katılmadı. Sakatlıkları devam eden Hasan Şaş ile Batista ise ayrı olarak çalıştı. 
   
   
</TEXT>
</DOC>
