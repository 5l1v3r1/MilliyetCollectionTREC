<DOC>
<DOCNO> 215144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko06.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Tarım Bakanı İlk hedef tarımı AB uyum sürecine sokmak 
</HEADLINE>
<TEXT>

     KKTC Tarım ve OrmanBakanı Raşit Pertev, Kıbrıs'ta bir çözüme ulaşılmasını arzuladıklarınıifade ederek, bir çözümün ardından, KKTC, Güney Kıbrıs ve Türkiye'nin,Dünya Bankası veya ilgili bir kuruluştan ortak kredi alarak, Türkiye'den adaya su ve doğalgaz taşıma projesini hayata geçirebileceğini bildirdi. 
     A.A muhabirinin sorularını yanıtlayan Raşit Pertev, bakanlık olarak ilk hedefinin, Kıbrıs Türk tarımını Avrupa Birliği AB uyum sürecine sokmak olduğunu söyledi. 
     Su ve enerji konusunun KKTC'nin önemli ihtiyacı olduğunun dile getiren Raşit Pertev, bu konularla ilgili çalışmaları, ''çözüm olursa ne olur, olmazsa ne olur '' senaryoları üzerinde yaptıklarını belirterek, ''Şuanda gönlümüzün istediği çözümün olması ve o senaryo üzerinden hazırlıklar yapıyoruz'' dedi. 
     Dış kaynaklı projenin Türkiye'den Kıbrıs'a su ve doğalgaz getirilmesini çabuklaştırılacağını, çözüm olması halinde bunun daha dakolay olacağını dile getiren Pertev, şöyle konuştu 
     ''Diyelimki 1 Mayıs'ta veya hemen sonra bir çözüm oldu. Uzun zamandan beri bahsedilen projelerden biri, Türkiye'den su getirme projesi. Bunun şu anda dış kaynaklı bir proje olması akla daha yakın geliyor. Öyle bir noktada, Türkiye'den hem su hem de doğalgaz getirilebilir. 
     Bu gibi işler için gerek Avrupa Kalkınma Bankası, gerek Dünya Bankası, gerekse çeşitli kurum ve kuruluşlardan fonlar, finansman sağlanabiliyor. Çözüm olmadığı takdirde bunun sadece Türkiye'nin iç kaynaklarından ya da özel sektör kaynaklı olarak sağlanması gerekiyor.Bu da biraz daha zor. Yani sözünü ettiğimiz miktar 400-500 milyon dolar gibi bir rakam. 
     Gönül isterki bir çözüm olsun ve bu çözüm çerçevesinde Dünya Bankası ve benzer bir kuruluştan hem Kuzey Kıbrıs hem Güney Kıbrıs beraber, Türkiye ile birlikte bu parayı kredi olarak alsın. Güzel bir şekilde, hepimizin hayrına bu projeyi yoluna koysun.'' Elektriğin kablolarla Türkiye'den getirilmesinin düşünüldüğünü, ancak bunun bir çok sakıncalarının olduğunu kaydeden Pertev, Türkiye'den adaya enerji getirilecekse doğalgazın getirilmesinin daha uygun olduğunu söyledi. 
     
     SÜRATLE AB UYUM ÇALIŞMALARI 

     Raşit Pertev, KKTC'de bugüne dek AB'ye uyum çalışamaları kapmasında hiç bir şey yapılmadığını ifade ederek, ''Kozmetik bir iki iş yapılmış ama doğrudan doğruya AB'ye uyum için hiç bir işlem yapılmamış. Tarımda da yapılmamış'' dedi. 
     Müzakerelerin anlaşma ile sonuçlanması ve 1 Mayıs'ta AB'ye üye olunması halinde Türk tarafının AB sürecine hazırlıklı olmadığına işaret eden Raşit Pertev, ''Benim önceliğim, Kuzey Kıbrıs'ın tarımını,ormanlarını ve enerji sektörünü, çünkü enerji de bana bağlı, en çabuk şekilde AB uyum sürecine sokmak'' dedi. 
     Türkiye'de uygulanan çiftçi kayıt sisteminin ve doğrudan gelir desteğinin KKTC'de basit şekilde uygulandığını anlatan Pertev, bunların da AB normlarına uygun hale getirileceğini kaydetti. Pertev, bitki ve hayvan sağlığı ve gıda konularının da ivedilikle AB normlarına uygun hale getirilmesi gerektiğine işaret etti. 
     
     BAKANLIK TEKLİFİ SLOVAKYA'DA 

     Dünya Bankası'nda Türkiye'yi temsil eden KKTC Tarım ve Orman Bakanı Raşit Pertev, bakanlık teklifini, Dünya Bankası'nın Slovakya'dadüzenlediği bir semirde aldığını açıkladı. 
     Bakanlık teklifini Demokrat Parti'den DP bir yetkilinin telefonla ilettiğini belirten Pertev, ''Bu benim için önemli bir kararoldu. Çünkü, sadece bir bakanlık teklifini kabul etmek değil aynı zamada mevcut işinizden derhal istifa etme durumunu da doğruyordu. Karar vermek için de 20 dakikalık bir süre verildiği zaman epeyce zorlanmış oluyor insan'' diye konuştu. 
     Çeşitli ülkelere hizmet götürdüğünü anlatan Raşit Pertev, ''Ömrüm boyunca Kıbrıs'a geri dönmeyi düşledim. Kıbrıs'a geri dönmek istedim. Onun için hiçbir şekilde 'hayır' diyemeyeceğim bir teklifdi'' dedi. 
     
     DP'Lİ BAKANLARIN DURUMU 

     Raşit Pertev, kendisinin ve DP'li diğer iki bakanın, ''seçim öncesinde 3 yıl ülkede ikamet etmedikleri gerekçesiyle milletveli seçilme koşullarına uymadıkları, bu nedenle de bakan olamayacakları'' gerekçesiyle durumlarının yargıya intikal ettirildiği anımsatılarak konuyla ilgili görüşlerinin sorulması üzerine, eğitim amacıyla 1976'daadadan çıktığını ve kendisi gibi aynı amaçla adadan ayrılarak geri dönemeyen binlerce kişi olduğunu söyledi. 
     Bu kişilerin mutlaka ülkesine dönmek istediğini ama bunun mümkün olmadığını, kendisini, ''önemli bir beyin göçünün'' temsilcisi olarak gördüğünü anlatan Pertev, ''üç bakan kriziyle, yurtdışına gitmiş olan kişilerin ülkeye dönüşünün nerdeyse yasak olduğunun tescillendiğini'' ifade etti. 
     Pertev, geçmiş hükümetlerin, haksız yere vatandaşık dağıtmasının, yurtdışında yaşanların ve bir gün ülkeye dönmek isteyenlerin haklarınıkısıtladığını kaydetti. 
     
</TEXT>
</DOC>
