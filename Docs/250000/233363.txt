<DOC>
<DOCNO> 233363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/spor/spo15.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İyiye gidiyor    YÜKSEK tansiyon ve nefes darlığı nedeniyle hastaneye kaldırılan dünyaca ünlü futbolcu Maradona'nın iyileşmeye başladığı açıklandı. Uzun süreli kokain tedavisi de gören Arjantinli yıldızın, suni solunum cihazından yakında çıkarılacağı bildirildi. 
   
   Ağır suçlama    ANKARAGÜCÜ ve Kulüpler Birliği Başkanı Cemal Aydın, A Milli Takım Teknik Direktörü Ersun Yanal'ı topa tuttu. Aydın, "Bizden daha fazla para için Gençlerbirliği'ne giden Ersun Yanal, tüm imkanları kullandığı halde şampiyonluğa gücü yetmeyince Gençlerbirliği'ni de bırakıp kaçtı" dedi. 
   
   Samsun-Konya    TEVFİK Lav'ın ölümü nedeniyle ertelenen Samsun-Konya Süper Lig maçı bugün oynanacak. Samsun 19 Mayıs Stadı'nda saat 19.00'da başlayacak olan zorlu mücadeleyi Metin Aydoğan yönetecek. 
   
   Yıldızlara yol    GAZİANTEPSPOR Yönetimi, sözleşmeleri devam eden Hakan Bayraktar, Yusuf ve Nuri ile yollarını ayırma kararı aldı. Kırmızı - Siyahlılar, üç yıldız futbolcudan kendilerine kulüp bulmalarını istedi. 
   
   'Trabzon olsun'    DENİZLİSPOR Futbol Şube Sorumlusu Turgut Dalaman, sezon sonunda zirvede Trabzon'u görmek istediklerini açıkladı Dalaman, teşvik primi iddialarıyla ilgili olarak da, "Bizim işimiz olmaz" dedi. 
   
   Boliç'e teklif    İSTANBULSPOR'UN Boşnak yıldızı Elvir Boliç'in, Gençlerbirliği yolunda olduğu bildirildi. Boliç'in önceki gün Başkan İlhan Cavcav ile bir araya geldiği ve prensip anlaşmasına vardığı öğrenildi. 
   
   Para cezası    PFDK, Gençlerbirliği maçında çıkan olaylar nedeniyle Beşiktaş'a 1.5 milyar lira para cezası verdi. Kurul ayrıca Trabzon maçındaki olaylar yüzünden Bursaspor'a, İstanbul karşılaşmasındaki olaylar nedeniyle de Elazığspor'u 1'er milyar lira para cezasına çarptırdı. 
   
   Kurtaral bıraktı    VÜCUT Geliştirme Fitness ve Bilek Güreşi Federasyonu Başkanı Eryetiş Kurtaral istifa etti. Geçen yıl da aynı kararı alan, ancak görevine devam eden Kurtaral, önümüzdeki günlerde basın toplantısı düzenleyecek. 
   
   
</TEXT>
</DOC>
