<DOC>
<DOCNO> 241419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sonsiy05.html </URL>
<DATE> 2004/05/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Meclis'in soru rekortmeni... 
</HEADLINE>
<TEXT>

     DYP'nin TBMM'deki 4 milletvekilinden biri olan Iğdır Milletvekili Dursun Akdemir Meclis'te "denetleme" rekoruna koşuyor. 
     3 Kasım'da Meclis dışında kalan DYP'yi 22'nci dönemde 
     Genel Başkan Mehmet Ağar'dan sonra parlamentoda temsil eden ikinci isim olan Akdemir, bugüne kadar TBMM Başkanlığı'na Başbakan Recep Tayyip Erdoğan ve AKP'li bakanların yanıtlaması istemiyle 70'in üzerinde yazılı soru önergesi verdi. 
     Kamu Personeli Sınavı'nda alınan ücretlerden, sokakta yaşayan ailelerin sayısına kadar güncel pek çok konuyu Meclis gündemine taşıyan Akdemir, bunların dışında Ankara Ümitköy ve Bahçelievler'in ilçe olması ile afetten zarar gören çiftçilere yardım yapılmasına yönelik üç ayrı yasa teklifini de TBMM'ye sundu. 
     Akdemir, ayrıca sokak çocuklarının durumu ile ilgili olarak da bir araştırma önergesi verdi. DYP'nin TBMM'deki yükünü taşıyan Akdemir, "Mümkün olduğu kadar milletin beklentilerine cevap vermeye, Meclis'e getirmeye çalışıyorum" dedi. 
     
</TEXT>
</DOC>
