<DOC>
<DOCNO> 226723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/siyaset/siy06.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Durak' şenliği sürüyor 
</HEADLINE>
<TEXT>

   4. kez Adana Büyükşehir Belediye Başkanlığı görevine getirilen Aytaç Durak şerefine yapılan davullu zurnalı kutlamalar, dün de devam etti 
      BÜNYAMİN YIL ALİ GÜLERYÜZ DHA 

   
   Adana Büyükşehir Belediye Başkanı Aytaç Durak'ın seçim zaferi, arama kurtarma ekibi CANKUR'u da coşturdu. Sular semti Atatürk Caddesi'nde aileleriyle birlikte toplanan yaklaşık 300 belediye çalışanı, davul - zurna eşliğinde Büyükşehir Belediyesi'ne kadar yürüdü. Başbakan Erdoğan ve Durak'ın fotoğraflarının yer aldığı "Güçlü başkan, güçlü başbakan" pankartı taşıyan grup, halay çekti. 
   
   'Sakal adağı' tuttu 
   Bu arada Durak'ın zaferi için seçimden bir ay önce "sakal adağı" yapan 50 görevliden ikisi dün oyun havaları eşliğinde traş edildi. Afişleme çalışmalarında görev alan Cafer Maviş ve Erol Göncel'i, CANKUR çavuşu İbrahim Maviş ve yardımcısı Hüseyin Çalışkan yaptı. Önceki gece seçim sonuçlarını belediye önündeki televizyondan takip eden Durak, saat 21.00'de zaferini ilan ettiğinde de taraftarları sevinçlerini yine göbek atarak göstermişti. 
   
   
   
   
</TEXT>
</DOC>
