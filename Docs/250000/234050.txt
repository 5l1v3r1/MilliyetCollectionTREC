<DOC>
<DOCNO> 234050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/spor/spo15.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İbrahim sürprizi    LİGİN bitimine 4 hafta kala Yusuf, Hakan ve Nuri gibi yıldızlarını kadro dışı bırakan Gaziantep, listeye İbrahim Toraman'ı da ekledi. Genç oyuncunun kalan maçlarda oynatılmayacağı açıklandı. 
   
   Biyediç uyardı    BURSASPOR Teknik Direktörü Nejat Biyediç, Elazığspor maçı öncesinde oyuncularından dikkatli olmalarını istedi. Biyediç, "Elazığspor'u yensek bile sıkıntı bitmeyecek. Kalan 4 maçta da kayıp yapmamalıyız" diye konuştu. 
   
   M'Bayo yolcu    ERSUN Yanal'ın Milli Takım'a gitmesiyle birlikte çalkantılı günler yaşayan Gençlerbirliği'nde yaprak dökümü sürüyor. Kırmızı-Siyahlılar, Bülent Akın'ın yanı sıra M'Bayo'yu da yolluyor. 
   
   Teklif yağıyor    İKİNCİ yarıda yaptığı çıkışla dikkat çeken Konyaspor, transferin en gözde takımları arasına girdi. Yeşil - Beyazlı takımın üç yıldız ismi Zafer Biryol, Altan ve Sedat için birçok kulüpten teklif aldığı öğrenildi. 
   
   Kadro açıklandı    ÜMİT Milli Takım Teknik Direktörü Raşit Çetiner, Ay - Yıldızlı takımın 27 Nisan'da deplasmanda Belçika ile oynayacağı özel maçın kadrosunu açıkladı. 
   
   ADAY KADRO 
   Mahmut, Semih F.Bahçe , Tolga, İbrahim Trabzon , Bekir, Şevki G.Antep , Sabri G.Saray , Adem, Umut A.Gücü , Caner Samsun , Fahri Ç.Rize , Emre T.Telekom , İbrahim, Gökhan Altay , Mehmet Kayseri , Fevzi Sakarya , Ali Erciyes , Bilal İzmir , Kenan B.Leverkusen , Soner B.Münih , Barbaros Unterhaiting , Muhammed Mons . 
   
   Gençler galip    TÜRKİYE B Genç Milli Takımı, İrlanda Cumhuriyeti B Genç Milli Takımı ile İnegöl'de yaptığı ilk hazırlık maçını 1 - 0 kazandı. Ay - Yıldızlı takımı galibiyete taşıyan tek golü 10. dakikada Gürhan attı. 
   
   Saat değişikliği    TÜRKİYE Profesyonel 2. Lig A Kategorisi'nde daha önce saat 15.30'da başlayacağı açıklanan pazar maçları televizyon naklen yayını nedeniyle bir saat öne çekildi. Karşılaşmalar saat 14.30'da başlayacak. 
   
   UEFA'da sessiz gece    UEFA Kupası yarı final ilk maçında İngiltere'nin Newcastle United takımı kendi sahasında Fransa'nın Marsilya ekibi ile 0 - 0 berabere kaldı. Ev sahibi ekipten Jenas ve Bellamy sakatlıkları nedeniyle forma giymedi. 
   
   Eleme başlıyor    RİTMİK Cimnastik Dünya Kupası Eleme Müsabakaları, bugün Bakü'de start alacak. Türkiye'yi Berfin Sütçü, Şükran Taşyuran ve Gizem Oyumlu temsil edecek. 
   
   
</TEXT>
</DOC>
