<DOC>
<DOCNO> 204845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/guncel/gun02.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mimaroğlu da yolcu 
</HEADLINE>
<TEXT>

   Adil Saçan'ın ardından eroin kaçakçısıyla bağlantısı olduğu öne sürülen polis müdürü Ayhan Mimaroğlu'nun da ihracı istendi 
      TOLGA ŞARDAN Ankara 
   
   Bir dönem İstanbul Emniyeti'ni yöneten ünlü isimler, müfettiş raporlarında yöneltilen ağır suçlamaların ardından meslekten ihraç ediliyor. Adil Serdar Saçan'ın ardından, "eroin kaçakçısı Abdülvahap Barutçu ile bağlantısı olduğu" öne sürülen eski İstanbul Emniyet Müdürlüğü Mali Şube Müdürü Ayhan Mimaroğlu'nun da polis teşkilatından ihraç edilmesi istendi. Müfettiş raporunda, eski İstanbul Emniyet Müdürü Merkez Valisi Hasan Özdemir de suçlandı. "Çok şey bilen adam" olarak nitelendirilen Mimaroğlu, "gözaltındaki sanıklara işkence" ile suçlanarak meslekten ihraç edilen eski Organize Suçlarla Mücadele Şube Müdürü Adil Serdar Saçan'la aynı kaderi paylaştı. 
   Beş kişilik müfettiş grubu, Mimaroğlu'nun, Barutçu ile bağlantısı olduğuna "kanaat" getirdi. İçişleri Bakanlığı'na verilen raporda, Barutçu'nun, Moldova'da nik hsız yaşadığı Harbuz Viorica Gheorge ile Türkiye'den görüştüğü üç telefon numarasından birisinin Mimaroğlu'nun evine ait olduğunun saptandığı belirtildi. Mimaroğlu'nun, dönemin İstanbul Emniyet Müdürü Hasan Özdemir'in uyarısı ile evinin numarasını değiştirdiği belirlendi. 
   
   Ağır suçlama 
   Mimaroğlu'nun dosyası önceki gün İçişleri Müsteşarı Şahabettin Harput'un başkanlığında toplanan Merkez Disiplin Kurulu'nda görüşüldü. Kurul, Mimaroğlu'nun Emniyet Örgütü Tüzüğü'nün 8 22 maddesi gereğince teşkilattan ihraç edilmesini talep etti. Karar, son onay için İçişleri Bakanı Abdülkadir Aksu'ya sunulacak. 
   
   
   
</TEXT>
</DOC>
