<DOC>
<DOCNO> 216748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/soneko06.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar değer kazandı... 
</HEADLINE>
<TEXT>

     Uluslararası borsalarda geçen hafta ABD Doları önemli paralar karşısında değer kazanırken, altın fiyatları geriledi. 
     Tokyo Borsası'nda ABD Doları, Japon Yeni karşısında, haftaya yükseliş trendi içinde 105.49 yenden girdi. Hafta sonunda ABD Doları, Japon Yeni karşısında 107.50 yene çıktı. 
     ABD Doları'nın Avrupa döviz borsalarında önemli para birimleri karşısında Pazartesi ve Cuma günü kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 105.40 108.76 İsviçre Frangı 1.2397 1.2559 Kanada Doları 1.3194 1.3471 
     Londra Borsası'nda hafta başında 1.2721 dolardan kapanan euro, Cuma günü kapanışta, ABD Doları karşısında 1.2560 dolara geriledi. 
     Aynı borsada Pazartesi günü 1.8915 dolarda kapanan İngiliz Sterlini ise Cuma günü kapanışta 1.8690 dolara indi. 
     
     ALTIN FİYATLARI 
     Altının ons fiyatı bazı borsalarda Pazartesi ve Cuma günü kapanış saatleri itibariyle şöyle 
     
     
BORSA PAZARTESİ CUMA Londra 411.40 402.95 Zürih 411.45 403.55 Hong Kong 411.75 408.00 
     Londra Borsası'nda hafta başında 6.62 dolardan kapanan gümüşün ons fiyatı, bugün öğle saatlerinde 6.51 dolara indi. 
     
     MENKUL KIYMETLER BORSASI 
     New York Borsası'nda Pazartesi günü ulusal tatil nedeniyle işlem yapılmaz iken Salı günü işlemlere yeniden başlandı. New York Borsası'nın ana endekslerinden olan Dow Jones ve teknoloji endeksi, mobil telefon operatör şirketleri Cingular Wireless ile AT ve T Wireless şirketini satın alarak birleşeceği yolundaki haberler ardından yükseldi. Dow Jones Endeksi 10,715.18 puana Nasdaq Endeksi de 2,080.35 puana çıktı. 
     Aynı borsada, hafta sonunda, Hewlett-Packard bilgisayar şirketinin açıklanan gelirlerinin hayal kırıklığı yaratması ile Ocak ayında tüketici fiyatlarının arttığı yolunda yayımlanan bir rapor sonucunda yatırımcılar arasında artan enflasyon korkusu endekslerin gerilemesine neden oldu. 
     Dow Jones Endeksi 10,624.07 puana, Nasdaq da 2,038.39 puana geriledi. 
     Tokyo Borsası'nda Nikkei Endeksi haftaya düşüş trendi içinde 10,548.72 puandan girdi. Cuma günü kapanışta Nikkei Endeksi haftayı düşüş trendi içinde kapatmasına karşın Pazartesi gününe göre 171.97 puan artış ile kapattı. 
     
</TEXT>
</DOC>
