<DOC>
<DOCNO> 209368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/magazin/mag03.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İmza gününde izdiham 
</HEADLINE>
<TEXT>

      BAYRAM KAYGUSUZ 
   
   Popstar fanilistlerinin birer parça okuduğu "Türkiye Popstar" albümünün ilk imza gününde büyük izdiham yaşandı. Profilo Alışveriş Merkezi'ndeki D R mağazasında düzenlenen imza gününe Popstar'dan elenen finalistler Aydan Kaya, Elena Kryuchkova, Selçuk Yapar, Evren Mevlanaoğlu, Eser Alpay ile jüri üyeleri Ercan Saatçi, Zerrin Özer ve Armağan Çağlayan katıldı. Büyük izdihamın yaşandığı imza gününde güvenlik görevlileri özel önlem aldı. "Türkiye Popstar" albümünü çıkaran DMC yetkilileri, Popstar'da halen yarışan Barış, Firdevs, Abidin ve Bayhan'ın bugün Tepe Nautilius'taki imza gününe katılacaklarını açıkladı. İmza gününde kavgalı oldukları söylenen Aydan ile Evren yan yana oturdu. Aydan ve Evren, aralarında bir sorun olmadığını iddia etti. 
   
   
</TEXT>
</DOC>
