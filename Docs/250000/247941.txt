<DOC>
<DOCNO> 247941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/guncel/gun04.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorguda gözbağı kullanılmayacak 
</HEADLINE>
<TEXT>


TOLGA ŞARDAN Ankara 

Avrupa İşkencenin Önlenmesi Komitesi AİÖK , Türk emniyetinden işkence ve kötü muamele iddialarının etkisiz hale getirilmesi için "gözü bağlı" sorgu yapılmamasını, gözaltına alınan şüpheli ve sanıklara haklarının hatırlatılmasını istedi. 
AİÖK, Eylül 2003 ve Mart 2004'te Türkiye'ye yaptığı ziyaretlerin ardından işkence ve kötü muamele konusunda olumlu gelişmelere karşın bazı aksaklıklara dikkat çekti. Emniyet Genel Müdürlüğü de AİÖK'ün saptadığı aksaklıkların giderilmesi için 81 İl Emniyet Müdürlüğü'ne genelge gönderdi. Genelgede, uygulanacak yöntemlerle ilgili şu görüşlere yer verildi 
Gözaltı kayıt defterleri eksiksiz ve zamanında doldurulacak.Sorguda "gözbağı" kullanılmayacak.Gözaltındaki kişilere şüpheli ve sanık hakları hatırlatılacak.Tüm birimlerde Türkçe şüpheli ve sanık hakları formunun yanı sıra diğer dillerdeki tercümesi de bulundurulacak.Uykusuz bırakma, uzun süre ayakta tutma ve tehdit etme gibi kötü muamelenin önüne geçilebilmesi için gerekli tedbirler alınacak.Gözaltındaki kişilere avukata erişim konusunda haklarıyla birlikte, bu haktan ücretsiz yararlanabilecekleri hatırlatılacak.Doktor ile muayene edilen şüphelinin yalnız kalmalarına, muayenenin doktor hasta ilişkisi çerçevesinde yapılmasına riayet edilecek.Varsa, ifade alma odaları, spot lamba ve projektörlerden arındırılacak. 

</TEXT>
</DOC>
