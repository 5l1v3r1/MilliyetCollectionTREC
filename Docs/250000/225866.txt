<DOC>
<DOCNO> 225866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonsiy25.html </URL>
<DATE> 2004/03/26/ </DATE>
<TIME> 20.49 </TIME>
<AUTHOR>  </AUTHOR>
<HEADLINE>
Yıldırım "Milletin 50 yıllık sorunun çözmek için gece gündüz çalışıyoruz" 
</HEADLINE>
<TEXT>

     Ulaştırma Bakanı Binali Yıldırım, ''Hükümeti devraldığımız günden beri milletin 50 yıllık meselelerini çözmek için gece gündüz çalışıyoruz'' dedi. 
     Şile'de, Belediye Meydanı'ndaki bir kıraathanede vatandaşlara hitap eden Yıldırım, Türkiye'yi bir gemiye benzeterek, ''Sayın Recep Tayyip Erdoğan Ankara'da başkaptan, İstanbul'da Kadir Topbaş, Şile'de de Can Tabakoğlu inşallah görevde olacak. Yerel seçimlerde bunu sizden bekliyorum'' şeklinde konuştu. 
     AK Parti iktidarı döneminde bakan sayısının azaltıldığını ifade eden Yıldırım, bu şekilde 14.5 katrilyon liralık tasarruf sağlandığını söyledi. 
     Şile'nin en büyük gelir kaynağının balıkçılık olduğunu kaydeden Yıldırım, yapılan düzenlemeyle balıkçıların akaryakıtı yüzde 65 daha ucuza aldıklarını ifade etti. 
     Yıldırım, Şile'ye geliş yolunun da değişeceğini belirterek, ''Şile'ye deniz taşımacılığı da gelecek'' dedi. 
     Şile Limanı'nın ortasında 4 yıldır batık bir geminin bulunduğunu kaydeden Yıldırım, ''Bu geminin kaldırılması için karar aldık. Hukuki prosedürleri bitireceğiz. Yazın başında gemi buradan kaldırılacak'' diye konuştu. 
     İktidara geldikleri günden bu yana, bugüne kadar çözülemeyen problemler için büyük çaba sarf ettiklerini vurgulayan Yıldırım, ''Hükümeti devraldığımız günden beri milletin 50 yıllık meselelerini çözmek için gece gündüz çalışıyoruz'' dedi. 
     
</TEXT>
</DOC>
