<DOC>
<DOCNO> 205775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sonsiy04.html </URL>
<DATE> 2004/12/31/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Çoşkun Kabine değişikliği dengeler bakımından önemli 
</HEADLINE>
<TEXT>

     ANTALYA AA 

Sanayi ve Ticaret Bakanı Ali Coşkun, kabinede değişiklik konusunda hükümette bir hazırlık olmadığını söyleyerek, "Belki birkaç arkadaşın değişimi ihtiyaç olabilir. Tabii bu faydalı olup olmamaktan çok, parti içi dengeler bakımından önemli" dedi. 
     Antalya Ticaret ve Sanayi Odası ATSO ile Antalya Ticaret Borsası'nı ATB ziyaret eden Çoşkun, sık sık "Hükümette değişiklik yapılacak mı " sorusuyla karşılaştı. Coşkun, ATB'de yaptığı sohbette, bakanlar arasında yapılacak değişiklik konusunda bir hazırlığın veya beklentinin olmadığını, bu konuları basının gündeme getirdiğini kaydetti. Coşkun, şunları söyledi 
     "Kendi nasırına basmış olan, şu veya bu şekilde haksız rekabet doğuracak reklamı ya da aldatıcı bir reklam yayınladığı için bizim tarafımızdan ceza alanlar, böyle haberler çıkartıyor. Şahsen rahatsızlık duymuyorum. Başbakan değişiklik yapacaksa, istediğiyle çalışır. Ondan dolayı sıkıntım yok. Basında çıkanlar, doğru değil." 
     
</TEXT>
</DOC>
