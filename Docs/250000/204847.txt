<DOC>
<DOCNO> 204847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/guncel/gun04.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
LPG faciası 3 kardeş öldü, anne komada 
</HEADLINE>
<TEXT>

   Batman'da LPG'li lüks lambadan sızan gaz 3 çocuğu zehirledi. Aile, elektrikleri kesen TEDAŞ'a dava açacak 
      ARİF ASLAN Batman DHA 
   
   Batman'da önceki gece LPG'yle çalışan "lüks" lambadan sızan gaz, üç kardeşin ölümüne neden oldu. Ölen çocukların annesi de komaya girdi. 
   Sık sık elektrik kesintilerinin yaşandığı Pazaryeri Mahallesi'nde lüks lambayla evini aydınlatan Gülistan Hazer, önceki akşam çocukları Dilovan 7 , Rojgül 6 ve Yusuf'u 5 yatırdıktan sonra, lambanın ışığını kısıp kendisi de çocuklarının yanında uyudu. Bir süre sonra LPG'yle çalışan lambadan sızan gaz, üç kardeş ve annelerini zehirledi. 
   
   Dedeleri merak etti 
   Olay, hasta olan torunlarını merak eden dede Emin Hazer'in dün sabah eve telefon etmesiyle ortaya çıktı. Dede, kapıyı kırarak girdiği evde, aynı yatakta yatan üç torunun cesediyle karşılaştı. Ekipler, olay yerine geldiğinde genç kadının nefes aldığını fark edip hastaneye kaldırdı. Torunlarının sık sık elektrikler kesildiği için TEDAŞ'ın kurbanı olduğunu öne süren dede, TEDAŞ'a dava açacağını söyledi. 
   
   
   
</TEXT>
</DOC>
