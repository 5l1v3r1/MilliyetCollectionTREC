<DOC>
<DOCNO> 238440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur16.html </URL>
<DATE> 2004/05/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İşten çıkarılan işçiler, Belediye Başkan Yardımcısı'na saldırdı 
</HEADLINE>
<TEXT>

     Zonguldak'ın Kozlu Beldesi Belediye Başkan Yardımcısı Fikret Gülen'e, 2 işçinin yumrukla saldırıda bulunduğu öne sürüldü. 
     Alınan bilgiye göre, yaklaşık 20 gün önce iş akitleri fesh edilenlerden I.G. 36 ve M.E. 32 , belediye binasına gelerek başkan yardımcısı Fikret Gülen'e, içeride alacakları ve SSK işlemleri konusunda konuşmak istediklerini söylediler. 
     Taleplerinin olumsuz karşılanması üzerine aralarında çıkan tartışmada Gülen'i yumruklarla darp etmeye başlayan 2 işçi, olay yerine gelen emniyet ekiplerince gözaltına alındı. 
     Kozlu Belediye Başkanı Hüdai Dökmeci, konuyla ilgili AA muhabirine yaptığı açıklamada, belediye binasına alkollü olarak gelen söz konusu işçilerin tekrar çalışmak istediklerini beyan ettiğini, Fikret Gülen'in ise bugünkü şartlar bunun mümkün olmadığının kendilerine söylemesi üzerine yumruklarla darp edildiğini kaydetti. 
     Bu ve buna benzer olaylara karşı hazırlıklı olduğunu, kimseye taviz vermeyeceğini ve geri adım da atmayacağını ifade eden Dökmeci, ''İşçileri dışarıdan bazı kişiler tetikliyor, sonrada buraya gönderiyorlar. Burası devletin bir dairesi. Bizde burayı koruyup, kollamalıyız. Devletimiz adına da işçilerin iş akitlerini fesh kararı almak zorunda kaldık. Bu olayda bundan dolayı meydana geldi'' diye konuştu. 
     
</TEXT>
</DOC>
