<DOC>
<DOCNO> 215727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko28.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 24.57 oldu... 
</HEADLINE>
<TEXT>

     Hazine'nin bugün düzenlediği ihalede, bileşik faiz, 203 gün vadeli hazine bonosunda yüzde 24.57, 434 gün vadeli devlet tahvilinde yüzde 23.18 oldu. 
     Hazine'nin bugün düzenlediği 203 gün vadeli Türk Lirası cinsinden iskontolu hazine bonosu ihalesinde, nominal 1 katrilyon 477.2 trilyon liralık teklif geldi. Nominal 1 katrilyon 258.5 trilyon lira, net 1 katrilyon 113.4 trilyon liralık satış yapıldı. Bonoların ortalama faizi yüzde 23.37, bileşik faizi ise yüzde 24.57 düzeyinde gerçekleşti. 
     Geri ödemesi 8 Eylül 2004'te yapılacak bonolardan, kamuya net 24 trilyon liralık, piyasa yapıcılarına da 381.3 trilyon liralık olmak üzere, nominal 458.1 trilyon liralık satış yapıldı. 
     Bugün düzenlenen 434 gün vadeli Türk Lirası cinsinden iskontolu devlet tahvili ihalesinde ise nominal 4 katrilyon 896.2 trilyon liralık teklif geldi. Nominal 4 katrilyon 108.4 trilyon lira, net 3 katrilyon 204.3 trilyon liralık satış yapıldı. İhalede basit faiz yüzde 23.66, bileşik faiz ise yüzde 23.18 düzeyinde gerçekleşti. 
     Geri ödemesi 27 Nisan 2005'te yapılacak devlet tahvillerinden kamuya net 220 trilyon lira, piyasa yapıcılara net 378.2 trilyon lira olmak üzere, nominal 767 trilyon liralık ortalama faizden, rekabetçi olmayan ortamda satış yapıldı. 
     Bugünkü ihalede satılan bono ve devlet tahvillerinin valörü, 18 Şubat 2004 olarak belirlendi. 
     
</TEXT>
</DOC>
