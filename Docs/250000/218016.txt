<DOC>
<DOCNO> 218016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/soneko36.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu Tüpraş'ın özelleştirme bedelini peşin ödemeye çalışıyoruz 
</HEADLINE>
<TEXT>

     Zorlu Holding Yönetim Kurulu Başkanı Ahmet Nazif Zorlu, ''Tüpraş'ın özelleştirme bedelinin tamamını peşin ödeme konusunda çalışmalarımız var'' dedi. 
     Zorlu, Sheraton Oteli'nde Tataristan Başbakanı Rustam Mınnıhanov ile yapacağı görüşme öncesinde gazetecilerin sorularını yanıtladı. 
     Tüpraş'ın ne zaman teslim alınacağına ilişkin bir soru üzerine, Zorlu, ''Bir prosedür var. Tüpraş'ın bir teslim tarihi var. Bu süre bittiği zaman çerçevesinde bizde bir an önce bitmesini istiyoruz. Özelleştirmenin de işi var. Hesaplar bağlanmadan bunu teslim edemez. Çünkü ibra edilmesi lazım'' yanıtını verdi. 
     ''Yeni şirketin sermayesi ne kadar olacak '' sorusuna da Zorlu, ''Sermayesi açıklandığında görürsünüz'' karşılığını verirken, özelleştirme bedelinin tamamının peşin ödenmesi konusunda çalışmaları bulunduğunu bildirdi ve ''Bir an önce ödeyip, bitirmek istiyoruz'' dedi. 
     Zorlu, ''Bu oran nedir '' sorusuna da yüzde 80 oranında peşin ödeneceğini ifade etti. 
     Tataristan Başbakanı'nın Türkiye'ye gelmesine ilişkin bir soru üzerine de Zorlu, şunları söyledi 
     ''Bu bir tescildir. Bir ülkenin Başbakanı, özelleştirmeden sorumlu maliye bakanı ve başbakanının misafiri olarak geliyor. Tataristan'ın Başbakanı Biz bu projenin arkasındayız. Türkiye'de yatırım yapacağız. Tüpraş bizim için önemlidir diyor. İçeride bunlar konuşuldu.'' 
     
</TEXT>
</DOC>
