<DOC>
<DOCNO> 214194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/tv/ekran.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesur ve güzel 
</HEADLINE>
<TEXT>

      KANAL D'nin yeni dizisi "Kod Adı"nın yıldızı Jennifer Garner bu rolüyle 2001 ve 2002'de Altın Küre kazandı. Güzel oyuncu, rolünde ne kadar iddialı olduğunu kadın kahramanlara dayanan diğer dizi ve filmlere gönderme yaparak ortaya koyuyor "Buffy'nin doğa üstü güçleri var, Lara Croft'un çoraplarında bile silah gizli. Ama iş yumruk ve tekmeye gelince, bana yetişmeleri için çok çalışmaları gerek". Bu bölümde Sydney, nişanlısını öldürenlerin peşine düşüyor. 
   KANAL D 23.20 
   
   
   Gizemler gerçekler    Gerçek yaşamdan gizemli yolculuklara uzanan fantastik bir program "Sır Kapısı". Reha Yeprem'in sunduğu programda bu hafta iki öykü var "Okul aidatını veremeyen çocuğun parasını ödeyen Mehmet'in başına gelenler" ve "Sekiz yaşlarında bir kız çocuğunun bir mezar resmi yapmasıyla yaşanan gelişmeler". 
   SAMANYOLU 19.55 
   
   
   Sultan emaneti arıyor    AYNI mahallede yaşayan bir grup yoksul insanı anlatan "Sultan Makamı"nda Sultan Şevket Çoruh sonunda hapisten çıkıyor, geçmişinde arkadaşının kendisine emanet ettiği oğlunu aramaya başlıyor. Nihat'ın Gülsün için hastaneden kaçması, Dursun ve Necati'nin yakınlaşması, Eko, Sefer, Bahtiyar ve Sultan'ın mahallede odun satmaya başlamaları bu bölümün diğer önemli olayları... 
   KANAL D 21.50 
   
   
   Günün dizileri    19.50 Patron Kim ATV 
   20.15 Çocuklar Duymasın STAR 
   20.30 Gurbet Kadını SHOW TV 
   21.30 Bir İstanbul Masalı ATV 
   21.30 Kasabanın İncisi TRT 1 
   21.45 Ayrılsak da Beraberiz STAR 
   22.00 Kasırga İnsanları SHOW TV 
   23.45 Sevgi Ana SAMANYOLU 
   
   
   KISA... KISA...    Gündem Dışı Şebnem Dönmez, Gani Müjde'ye "Neredesin Firuze " filmini anlatıyor. NTV 18.10 
   Sahnedeki Tutku Cumhuriyet döneminden başlayarak ülkemizde balenin gelişimini anlatan belgeselin "Balenin Büyüsü" adlı üçüncü bölümü yayınlanıyor. TRT 2 23.05 
   Deşifre Mehmet Ali Önel, gazetelere ilan veren şöhret avcılarının eline düşenlerin gerçek öykülerini anlatıyor. STAR 23.00 
   Haber Özel Gökhan Bektaş'ın sunduğu programda ise bayramdan sonra geldiklerinde iş yerlerinin kapandığını, patronlarının da kaçtığını öğrenen bir grup işçinin sesi duyuruluyor. SHOW TV 23.30 
   
   
</TEXT>
</DOC>
