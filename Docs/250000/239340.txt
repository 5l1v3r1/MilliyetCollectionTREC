<DOC>
<DOCNO> 239340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/soneko22.html </URL>
<DATE> 2004/05/12/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
''Denizli horozu''na patent alma çalışmaları hızlandırıldı... 
</HEADLINE>
<TEXT>

     Denizli Tarım İl Müdürü Yusuf Gülsever, Denizli horozuna patent almak için Adnan Menderes Üniversitesi ADÜ ile birlikte yürüttükleri projeye hız verdiklerini bildirdi. 
     Gülsever, Denizli horozuna patent almak için Türk Patent Enstitüsü'ne yaklaşık 2 yıl önce müracaat ettiklerini belirtti. 
     Patent için gerekli çalışmaların belirli zaman aralıklarıyla yapılması gerektiğini ve 1 yıl sonra çalışmaların sonuçlanmasını beklediklerini ifade eden Gülsever, şöyle dedi 
     ''Adnan Menderes Üniversitesi ile yürüttüğümüz çalışmaları hızlandırdık. 2 yıl süren çalışmalarda, horozun büyüme ve gelişme dönemlerini inceledik. Her dönemde canlı ağırlığını tespit ettik. Horozun ötüşü ve çeşitli özelliklerine göre ayrımını yaptık. Bu araştırmalar için belirli bir zaman gerekiyordu. Şimdi ise ıslah çalışmalarına ağırlık verdik. Horozun gen yapısını araştırıyoruz. Tüm bu çalışmalar tamamlandığında, Denizli'nin simgesi konumundaki horozun patentini alacağız.'' Gülsever, Tarım İl Müdürlüğü'ne bağlı üretim merkezinde ''Denizli horozu'' yetiştirip, yurtiçinden gelen taleplere göre satış yaptıklarını sözlerine ekledi. 
     
</TEXT>
</DOC>
