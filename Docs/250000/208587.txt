<DOC>
<DOCNO> 208587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/soneko16.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Liradan sıfır atımı psikolojik rahatlatacak 
</HEADLINE>
<TEXT>

     Orta yaş ve üzerindeki yaş gruplarının hatırladığı ''kuruşlu alışverişler'' hep dost sohbetlerinin konusu olurken, vatandaşlar Türk Lirası'ndan 6 sıfır atılmasıyla ''nostalji'' olarak hatırlanan günlere dönmeyi bekliyor. 
     Denizli Ticaret Odası'nın verilerinden derlenen bilgilere göre, 1970'li yıllarda başlayan ve yaşanan ekonomik krizlerle 3 haneli rakamlara yükselen enflasyon, yıllarca Türkiye'nin en önemli sorunu oldu. Her kriz sonrası yaşanan devalüasyonlar nedeniyle, fiyatlarla birlikte değer kaybeden Türk Lirası'ndaki sıfırlar da arttı. 
     
     FİYATLAR NEREDEN NEREYE 
     Örneğin, 1974 yılında 150 kuruşa alınan 660 gram ekmeğin bugünkü fiyatı 250 bin lira, gramajı da üçte bir oranında küçüldü. 
     Yine 30 yıl önce kilogramı 20 liraya alınan dana eti, artık 12 milyon 100 bin, 22 lira olan koyun etinin kilogramı da 12 milyon 950 bin liradan satılıyor. 
     Sofraların vazgeçilmezlerinden olan kuru fasulyenin kilogram fiyatı 30 yıl önce 9.5 lirayken, bugün marketlerde 1 milyon 50 bin liradan satışa sunuluyor. 
     
     ''GÜVEN UNSURU OLUR'' 
     Denizli Ticaret Odası DTO Başkanı Nail Kalemci, Türk Lirası'ndan sıfır atılmasını değerlendirirken, ''Bu çok önemli değil. Sıfır atmak rakamların küçüldüğü gibi bir hava getirir'' dedi. 
     Sıfır atmanın ticari hayatta fark yaratmayacağını kaydeden Kalemci, Türk Lirası'nın konvertibl olmasına karşın uluslararası para piyasasında geçerliliği olmadığını kaydetti. 
     DTO Başkanı Kalemci, sıfırların eksilmesi ve rakamların küçülmesinin, kamuoyunda güven unsuru yaratabileceğini, psikolojik rahatlama yaratabileceğini söyledi. 
     
     RAKAMLARIN DİLİ 
     DTO verilerine göre, fiyatların zaman içinde nereden nereye geldiğini gösteren tablo şöyle 
     
     
ÜRÜN ÇEŞİDİ 1974 1984 1994 2004 Ekmek 150 Krş 50 TL. 5.000 TL. 250.000 TL. Pirinç 1.100 '' 325 '' 40.000 '' 900.000 '' Zeytin 1.100 '' 400 '' 40.000 '' 3.850.000 '' Zeytinyağı 2.200 '' 500 '' 100.000 '' 5.700.000 '' Beyaz peynir 2.300 '' 850 '' 110.000 '' 3.750.000 '' Kuru fasulye 950 '' 250 '' 60.000 '' 1.050.000 '' Kuru soğan 200 '' 120 '' 25.000 '' 900.000 '' Elma 350 '' 80 '' 25.000 '' 875.000 '' Portakal 300 '' 100 '' 20.000 '' 950.000 '' Koyun eti 2.200 '' 800 '' 100.000 '' 12.950.000 '' Sığır eti 2.000 '' 800 '' 170.000 '' 11.950.000 '' Piliç 3.000 '' 600 '' 70.000 '' 3.350.000 '' LPG 12 KG 3.425 '' 1.943 '' 185.000 '' 22.000.000 '' Odun ton 45.000 '' 16.000 '' - 200.000.000 '' Elektrik KW 65 '' 1.740 '' 2.858 '' 158.344 '' İçme suyu ton 100 '' 30 10.000 '' 550.000 '' 
     
</TEXT>
</DOC>
