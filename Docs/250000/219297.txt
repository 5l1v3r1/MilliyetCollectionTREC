<DOC>
<DOCNO> 219297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur09.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'te yanan tarihi bina çöktü... 
</HEADLINE>
<TEXT>

     Fatih'te 3 katlı tarihi ahşap bina, çıkan yangında çöktü. 
     AA muhabirinin aldığı bilgiye göre, Arpa Emini Mahallesi Tatlıpınar Caddesi'nde bulunan 3 katlı tarihi ahşap binada, henüz belirlenemeyen bir nedenle yangın çıktı. 
     Kısa sürede binanın tamamını saran alevlere, Fatih İtfaiye Grubu'na bağlı ekipler müdahale etti. 
     Osmanlı döneminden kalan ve içinde 3 yatırın olduğu belirtilen 3 katlı bina, itfaiyenin müdahalesine rağmen tamamen yanarak çöktü. 
     Çevre sakinleri, binanın yaklaşık 1 hafta önce de kimliği belirsiz kişi ya da kişilerce benzin dökülerek yakılmak istendiği, ancak itfaiyenin zamanında müdahalesiyle alevlerin söndürüldüğünü belirttiler. 
     İtfaiye ve polis ekiplerinin yangına ilişkin başlattıkları inceleme ve soruşturma sürüyor. 
     
</TEXT>
</DOC>
