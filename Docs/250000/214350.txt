<DOC>
<DOCNO> 214350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sontur25.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'tan ''güldüren'' diyalog 
</HEADLINE>
<TEXT>

     HABER MERKEZİ 

Kıbrıs'ta çözüm için New York'taki kritik görüşmeler öncesi Türkiye'ye gelen KKTC Cumhurbaşkanı Rauf Denktaş'ın ABD'ye hareketinden önce, uçakta ilginç diyaloglar yaşandığı ortaya çıktı. 
     Radikal gazetesi yazarı Erdal Güven, İstanbul'dan pazar günü hareket eden uçağa binişinde Denktaş'ın Mehmet Ali Birand ve kendisiyle karşılaştığını, ilk sözünün ""Başka uçak yok mu" olduğunu yazdı. 
     Güven, yolculuk boyunca Denktaş'ın ve ekibinin, gazetecilerin tüm sorularını yanıtsız bıraktığını, bundaki amacın "Türk tarafının pozisyonunu açık etmemek" olduğunu ifade etti. 
     Yazıya göre, yanına KKTC Başbakanı Mehmet Ali Talat'ı oturtan Denktaş, "En sevmediğim iki Mehmet Ali'yle yolculuk ediyorum. Şu dünyanın haline bak" dedi. Birand'ın, "Tasos Papadopulos'un jest yapıp selefi Glafkos Klerides'i yanına aldığı"nı hatırlatması üzerine de Denktaş'ın yanıtı "Ne olmuş, ben de 40 yıldır didiştiğim adamı başbakan olarak yanıma aldım" oldu. 
     
     Talat Müslüman oluyor 

     Güven, Denktaş'la uçaktaki gazeteciler arasında daha sonra şu konuşmaların geçtiğini yazdı 
     " Annan'a bir belge vereceğiniz doğru mu 
     Denktaş New York'ta hava çok güzelmiş. 
     Annan'ın mektubundaki takvime ne diyorsunuz 
     Denktaş Ben ne takvimler gördüm. 
     Ama bu takvim biraz farklı. 
     Denktaş Evet, farklı, bu Talat'ın takvimi. 
     Talat'la anlaşabiliyor musunuz 
     Denktaş Hazmediyorum. O da yavaş yavaş Müslüman oluyor." 
     
</TEXT>
</DOC>
