<DOC>
<DOCNO> 213729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo01.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu İyi bir maçtı iki takımda kazanmak için oynadı... 
</HEADLINE>
<TEXT>

     Beşiktaş Teknik Direktörü Mircea Lucescu, ''İyi bir maçtı iki takımda kazanmak için oynadı'' dedi. 
     Lucescu, Ankaragücü maçı sonrası yaptığı açıklamada, ilk yarı rakiplerinin yaptığı markajdan dolayı sıkıntı yaşadıklarını belirterek, ''Daha fazlasını hak ettiğimize inanıyorum. İbrahim'e yapılan net bir penaltıydı. Attıkları golü beğenmek biraz zor. Bize yapılanların biraz abartıldığını düşünüyorum. Hep kazanmak isteyen bir takımız. Bazen engelleniyoruz'' diye konuştu. 
     Ankaragücü Teknik Direktörü Rıza Çalımbay ise Beşiktaş karşısına puan almak düşüncesiyle çıktıklarına değinerek şöyle konuştu 
     ''Maça çıkarken düşüncemiz puan almaktı. Beşiktaş'ın gücünü biliyorduk. Çok iyi tanıdığımız bir takım zaaflarını biliyorduk ve onlardan yararlanmak istedik. Yediğimiz gol bir talihsizliktir. Zafer çoğu zaman takımını kurtarmıştır. Bu her kalecinin başına gelebilir. Ankaragücü'ne yakışan bir mücadele ortaya koyduk.'' Ankaragücü Kulübü Başkanı Cemal Aydın da takımının Beşiktaş karşısındaki futbolundan son derece memnun olduğunu söyledi. 
     Karşılaşmada 2 takımın da kontrollü oynadığını ve kaliteli bir futbol olmadığını ifade eden Aydın, şöyle devam etti 
     ''Tesadüfi bir golle yenik duruma düştük. Daha sonra beraberliği sağladık. Zaten maçın hakkı da beraberlikti. 2 takımı da centilmence mücadelesinden dolayı kutluyorum. Ayrıca seyircileri de tebrik ediyorum. Bu akşam Türk futbolu kazandı.'' Ankaragücü'nde, Beşiktaş karşısında hiçbir yabancı futbolcunun forma giymediğini de vurgulayan Aydın, ''Takımımızda Adem Koçak, Özgür, Umut, Adem Dursun, Hüseyin gibi PAF takımdan yetişen gençler forma giydi. Futbol severler Ankaragücü'nü bu yönüyle değerlendirsin. Ayrıca sakatlıktan yeni çıkan Hüseyin'in golü atması da sevindirici. Taraftarlarımız Hüseyin'i izlemeye devam etsin'' diye konuştu. 
     Cemal Aydın, Lucescu'nun hakemlerle ilgili eleştirisine ise ''Bu Lucescu'nun kendi problemi. Bu akşamki kötü futbola rağmen böyle şeyler söyleyebiliyorsa yapılacak bir şey yok'' dedi. 
     
</TEXT>
</DOC>
