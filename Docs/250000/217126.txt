<DOC>
<DOCNO> 217126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sondun21.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiefer Sutherland "Hollywood'dan nefret ediyorum" 
</HEADLINE>
<TEXT>

     Amerikalı aktör Kiefer Sutherland, dönen dolaplardan dolayı Hollywood'dan nefret ettiğini söyledi. 
     Sutherland, Almanya'da yayınlanan ''Für Sie'' adlı dergiye yaptığı açıklamada, ''Hollywood'dan nefret ediyorum. Köpek balığıyla dolu bir havuz gibi'' dedi. 
     Hollywood'daki yöneticilerin çok güçlü olduklarını kaydeden Sutherland, ''Çoğu zaman sözlerinde durmuyor ve bizlere pislik gibi davranıyorlar. Los Angeles'da yaşayan herkes bu insanların kontrolünde'' diye konuştu. 
     Kanada'nın Toronto kentinde yaşayan Sutherland, gençliğinde uyuşturucu kullanmasına ve adının skandallara karışmasından pişman olmadığını da belirterek, ''Geçmişimde yaşadıklarımdan dolayı pişman değilim. Çok eğlendim'' dedi. 
     Sutherland, kendisi gibi sinema yıldızı olan Julia Roberts ile geçmişteki ilişkisi ile ilgili olarak da, ''Julia ile 2 yıl boyunca çok iyi bir ilişkimiz vardı. Ancak medya ve bizim tecrübesizliğimiz ilişkimizin sona ermesine neden oldu'' diye konuştu. 
     
</TEXT>
</DOC>
