<DOC>
<DOCNO> 201481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/siyaset/siy02.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı ayağa kalktı 
</HEADLINE>
<TEXT>

   Bazı AKP'lilerin yargıya güvenmedikleri için milletvekili dokunulmazlığını kaldırmak istemedikleri açıklamasına yüksek yargı şiddetli tepki gösterdi 
      Gökçer Tahincioğlu 

   
   Yüksek yargı, AKP'lilerin, milletvekili dokunulmazlığını koruma gerekçesini "yargının bağımsız olmadığı" iddiasına dayandırmalarına sert tepki gösterdi. Yargıtay Başkanı Eraslan Özkaya ile Danıştay Başkanı Nuri Alan, beş eski bakan ile eski Başbakan Mesut Yılmaz için Yüce Divan sürecini başlatmasından bir gün sonra bu açıklamayı yapan AKP'lilere, "iktidardan düşenlerin güvenilmeyen yargıya nasıl gönderildiklerini" sordu. 
   Meclis Yasama Dokunulmazlığı Araştırma Komisyonu Başkanı AKP'li Hüsrev Kutlu'nun, "Yargı bağımsızlığı olmadığı için dokunulmazlıklara dokunmama kararı aldık", Başbakan Yardımcısı Mehmet Ali Şahin'in de, "Milletvekillerinin yargı bağımsızlığından endişeleri var" sözleri yüksek yargı başkanlarından sert tepki gördü. Özkaya, Milliyet'e, şunları söyledi 
   "70 milyon yargıya müracaat ediyor da, ayrıcalıklı bir sınıf mı yaratılmaya çalışılıyor Bu Türk milletinin yargısıdır. Yargının aşınmışlığı vardır. Zaman zaman bazı davalarda yargıya müdahale imk nı vardır. Bunu da en başta biz dile getiriyoruz. Bu sorunlar düzelmedi diye yargıdan kaçmak olmaz. 
   
   Sade vatandaş yargıya çıkıyor 
   "İktidardan düşenler, sade vatandaşlar, bürokratlar yargı önüne çıkıyor da, bu gerekçeyle mi yargı önüne çıkılmıyor Bunu garipsiyorum. Herhangi bir onursal başsavcının kendine ait görüşleri olabilir. Benim herhangi bir h kime emir verme yetkim yok. H kimler yasalara göre karar verir. 10 bin h kim, şerefiyle, hayatını, sıhhatini ortaya koyarak adaleti tecelli ettirmeye çalışıyor. 
   "Genç h kimler bunlara üzülüyor, şevkleri kırılıyor. Teşvik etmek yerine birtakım art niyetlerle yargıyı yıpratmak yanlış. Bu yargıya karşı yapılan en büyük saygısızlıktır. Savcılar, h kimler yetersizse yeterli hale getirin. Yargı bağımsızlığı, güç odaklarına karşı, siyasi organa karşı bağımsızlığı ifade eder. 
   "Başka yerden yargı ithal edecek, yerine başka kurum koyacak halimiz yok. Polemikleri seven bir adam da değilim. Ama hiç kimse 'ben bu yargıya gitmem' deme lüksüne de sahip değildir. Soyut iddialarla, maksatlı, mesnetsiz açıklamalar yapılıyor. Yargının zaafları vardır. Siz bunları düzeltmek için bir şey yapmayacaksınız, sonra da yargıyı bu nedenle eleştireceksiniz. Aklıselim Türk halkı bunu değerlendirecektir. Bu tür iddialarla devlet zedelenir. Hukuk ve yargı ortadan kalkarsa, anarşi ortaya çıkar. Yargı siyasete bulaşmamıştır." 
   
   Danıştay Başkanı Nuri Alan    'Eski bakanlar olunca yargıya güveniyorlar'    Danıştay Başkanı Nuri Alan da AKP'lilerin açıklamalarına şöyle tepki gösterdi "Eğer basın aracılığıyla duyduklarımız doğruysa, ben asıl yargının nasıl güvenilir hale getirileceğini merak ediyorum. Yeni bir yargı sistemi, kadrosu mu düşünüyorsunuz O da hangi düşüncenin eseri olur Güvenilen yargı nasıl oluşacak Daha ileri gitmek istemiyorum. Eski bakanların dokunulmazlığı kaldırılırken yargıya nasıl güveniliyor Siyasi partilerin konumlarına göre yargıya bakışları değişiyor. Eski Başsavcı Vural Savaş'ın beyanları da kendisini bağlar." 
   
   Devlet Bakanı Cemil Çiçek    'Tüm imtiyazları kaldıralım'    Adalet Bakanı Cemil Çiçek, kendisinin Türk yargısına güvendiğini belirterek, "Herkes güvenmek zorundadır" dedi. Sadece milletvekili dokunulmazlığının kaldırılmasının değil, yargı, yürütme ve yasama erklerine sağlanan tüm imtiyazların kaldırılması için bu konuların aynı anda ele alınması gerektiğini kaydeden Çiçek, bunu CHP'ye teklif ettiğini söyledi. Başbakan Yardımcısı Mehmet Ali Şahin de, milletvekillerinin çoğunda yargıya karşı güvensizlik bulunduğunu, bunun da TBMM Yasama Dokunulmazlığını Araştırma Komisyonu'nun kararında etkili olduğunu savundu. 
   
   CHP Genel Başkanı Baykal    'Hesap vermeye hazır değiller'    İktisatçılar Haftası'na katılan CHP Genel Başkanı Deniz Baykal, "dokunulmazlıkların kaldırılmaması" ile ilgili olarak hükümeti eleştirerek, "Maalesef başkalarından hesap sormaya heveslidirler ama kendileri hesap vermeye hiç hazırlıklı değildirler. Kendilerinin hesap vermesine yönelik talepleri duymamazlıktan gelmekte, örtbas etmektedirler" dedi. CHP Grup Başkanvekili Kemal Anadol da "Yapılacak iki şey var. Ya mahkemeleri tatil edin, ya da 70 milyon insan milletvekili olup korunsun. Aksi halde vatandaşlar böyle bir yargı önünde tehlikeye girmiş demektir" diyerek tepkisini dile getirdi. 
   
   
   
   
   
</TEXT>
</DOC>
