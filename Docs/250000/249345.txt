<DOC>
<DOCNO> 249345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/guncel/axgun02.html </URL>
<DATE> 2004/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fayını söyle, şiddetini öğren 
</HEADLINE>
<TEXT>


Marmara Denizi'nde kırılacak faylarla ilgili hazırlanan 5 senaryoda, olası bir depremde en çok hasarı İstanbul'un güney kesimlerinin göreceği ortaya çıktı 

Önay Yılmaz 

İTÜ Avrasya Yer Bilimleri Enstitüsü Müdürü Prof. Dr. Okan Tüysüz'ün hazırladığı "İstanbul İçin Deprem Senaryolarının Hazırlanmasında Coğrafi Bilgi Sistemlerinin Kullanımı" adlı raporda, "Marmara Denizi'ndeki hangi fay kırılırsa İstanbul'u kaç şiddetinde etkiler " sorusunun da yanıtı arandı. Bu konuda kırılacak faylara göre 5 senaryo ve harita hazırlandı. 


İşte 5 fay senaryosu 
Hazırlanan bütün senaryolara göre İstanbul'un en fazla etkilenecek bölgesinin güney kesimleri olduğu belirlendi. Marmara'daki tüm fayların bir anda kırılması ile Batı Marmara fayının kırılması durumunda, İstanbul'un çok daha fazla zarar göreceği ve şiddetin 9'u bulacağı belirlendi. 
TekirdaĞ - YeŞİlköy fayI Adalar fayı ile Tekirdağ çukurluğu arasında yeralan 65 kilometre uzunluğundaki Tekirdağ - Yeşilköy segmenti kırıldığında deprem Avrupa yakası sahil şeridinde 9, Avrupa yakasının güney kesimlerinde ve kısmen de Asya yakasında 8 şiddetinde vuruyor. Bu depremin büyüklüğü 7.1 - 7.2 arasında bekleniyor.Adalar fayI 37 kilometre uzunluğunda. Kırıldığında 6.9 büyüklüğünde bir deprem bekleniyor. Bu fayın oluşturacağı depremde 9 şiddetinde yer sarsıntısı beklenen alanlar oldukça sınırlı. Buna karşılık sahile yakın kesimde 7 ve 8 şiddetinde bir sarsıntı yaşanıyor.BatI Marmara FayI Ganos açıklarından başlayarak Yeşilköy açıklarına kadar uzanıyor. 122 kilometre uzunluğunda. Kırılması durumunda 7.5 büyüklüğünde bir deprem bekleniyor. Bu depremde, İstanbul'un Avrupa yakası sahil şeridinde 9, daha iç kesimlerde 8 ve giderek azalan değerlerde yer sarsıntısı olacağı sanılıyor.Ganos - TekİrdaĞ fayI 57 kilometre uzunluğunda. Kırılması durumunda, 7.1 büyüklüğünde bir deprem bekleniyor. Bu durumda İstanbul'un Avrupa yakasında kısmen 8, ancak büyük çoğunlukla 7 ve 6 şiddetinde yer sarsıntısı oluşuyor.Marmara'daki tüm faylar Uzunluğu 159 kilometre. Tüm fayların birlikte ve tek seferde kırılması durumunda 7.6 büyüklüğünde bir deprem bekleniyor. İstanbul'da sahil şeridinde geniş bir alan 9 şiddetinde bir yer sarsıntısı altında kalıyor. 

'Bir saniye sonra deprem olabilir' 

Avrasya Yer Bilimleri Enstitüsü Başkan Yardımcısı Prof. Dr. Celal Şengör, Amerika'nın Sesi Radyosu'nun Marmara depreminin zamanlamasına ilişkin sorularını yanıtladı. İstanbul'da "1 saniye sonra" bile deprem olabileceğini belirten Şengör, şunları söyledi "Marmara'da büyük bir deprem mutlaka olacak. Belki bir saniye sonra ya da 50 yıl sonra. 180 kilometrelik fay tek parçada kırılırsa 7.6'yla sallanırız. İstanbul, yerle bir olur. Yeşilköy'de dev dalgalara yol açar. 30- 50 milyar dolara ihtiyaç duyulur. Türkiye'nin bağımsızlığını tehdit eder." Şengör, depreme en duyarlı kesimin de Türk Silahlı Kuvvetleri olduğunu söyledi. 


</TEXT>
</DOC>
