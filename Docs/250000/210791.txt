<DOC>
<DOCNO> 210791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/spor/bbas.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada şenlik var 
</HEADLINE>
<TEXT>

   Basketbol Avrupa Ligi'ndeki temsilcilerimizden Efes Pilsen, Benetton'u deplasmanda yenerek liderliğini perçinledi. Ülker de, Sloven U. Olimpija'yı devirip, güven tazeledi 
      
   Çifte mutluluk 
   BASKETBOLDA erkekler Avrupa Ligi'ndeki iki temsilcimiz de, 10. hafta maçlarını galibiyetle kapatarak, yüzümüzü güldürdü. Efes Pilsen, C Grubu'nda nefesini ensesinde hissettiği rakibi Benetton Treviso'yu Çizme deplasmanında 79 - 66'lık skorla mağlup ederek, İstanbul'daki maçın rövanşını aldı. Lacivert - Beyazlılar, grupta 18 puanla zirvedeki yerini sağlamlaştırırken, hem puan farkını ikiye çıkardı, hem de Benetton'a averaj üstünlüğü sağladı. 
   
   Seri yakaladı 
   ÜLKERSPOR ise, Partizan'ın ardından bu kez de sahasında Slovenya'nın Union Olimpija Ljubljana takımını 68 - 63 yenerek, üst üste ikinci galibiyetini almayı başardı. Puanını 15'e çıkaran Turuncu - Yeşilliler, iki haftada topladığı dört puanla son sıradan dördüncülüğe çıktı. Genel Müdür Lütfi Arıboğan, "Şimdi hedefimizi Roma karşılaşması olarak belirledik. Bu maçı da kazanarak, grupta rahat bir pozisyona gelmek istiyoruz" açıklamasını yaptı. 
   
   A GRUBU TAKIMLAR O G M A Y P 1- Barcelona 10 8 2 753 649 18 2- Cibona 10 6 4 797 816 16 3- Partizan 10 5 5 768 743 15 4- ÜLKERPSOR 10 5 5 734 774 15 5- Pau Orthez 10 4 6 839 821 14 6- Lottomatica 10 4 6 748 773 14 7- U.Olimpija 10 4 6 762 791 14 8- AEK 10 4 6 762 796 14 
   Barcelona İsp. - Pau Orthez Fr. 81-69 
   Ülkerspor - Union Olimpija Slo. 68-63 
   AEK Atina Yun. - Cibona Hır. 73-75 
   Partizan Sır.Kar. - Lottomatica İta. 73-81 
   
   C GRUBU TAKIMLAR O G M A Y P 1- EFES PİLSEN 10 8 2 746 674 18 2- Benetton 10 6 4 826 765 16 3- Pam.Valencia 10 6 4 793 776 16 4- Idea Slask 10 6 4 786 801 16 5- TAU Ceramica 10 5 5 846 822 15 6- Olympiakos 10 5 5 815 814 15 7- Alba Berlin 10 2 8 782 853 12 8- ASVEL Lyon 10 2 8 713 802 12 
   Alba Berlin Alm. - P.Valencia İsp. 80-93 
   Olympiakos Yun. - TAU İsp. 81-72 
   Benetton Treviso İta. - Efes Pilsen 66-79 
   Idea Slask Pol. - ASVEL Lyon Fra. 84-75 
   
   Fener riske attı    FIBA Erkekler Avrupa Kupası Güney Konferansı Play- Off ikinci maçında Fenerbahçe, deplasmanda İsrail'in Hapoel Meshek Wings Galil Elyon takımına 95 - 89 yenildi. Karşılaşmanın ilk yarısı da ev sahibi ekibin 51 - 45 üstünlüğüyle sona erdi. İstanbul'daki ilk maçı kazanan Sarı - Lacivertliler, 28 Ocak'ta rakibini son kez ağırlayacak. 
   
   Erdoğan'ın rüyası    ABD Basketbol Milli Takımı "Dream Team", Atina 2004 öncesinde 7 Ağustos'ta İstanbul'a gelerek, ülkemizde hazırlık kampı yapacak yapacak. 10 Ağustos'ta A Milli Takım ile karşılaşacak olan Rüya Takımı'nın gelişinde Başbakan Recep Tayyip Erdoğan'ın, Dışişleri Bakanlığı nezdinde güvenlik konusunda devlet güvencesi vermesinin önemli rol oynadığı bildirildi. 
   
   Warren'de mutlu son    BASKETBOL Erkekler Birinci Ligi ekiplerinden Aras İTÜ, ABD'li forvet oyuncusu Riginald Warren ile sözleşme imzaladı. 22 yaşındaki ve 2.04 metre boyundaki Warren'in Ankara Büyük Kolej ile yapılacak karşılaşmada oynayacağı açıklandı. Öte yandan danışman olarak düşünülen ünlü Hırvat antrenör Bogdan Tanjevic'in bugün İstanbul'a gelmesi bekleniyor. 
   
   
</TEXT>
</DOC>
