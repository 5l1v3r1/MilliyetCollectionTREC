<DOC>
<DOCNO> 243467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/spor/ygokberk.html </URL>
<DATE> 2004/05/28/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Birlikte olmak için 'birlik' şart mı 
</HEADLINE>
<TEXT>



TÜRK Antrenörler Birliği, İstanbul'un bir ucunda Milli Takım'da yabancıya karşıyız diye kurulurken, İstanbul'un başka bir ucunda da bir 'yabancı' Milli Takım için imzalıyordu. Ne antrenörlere, ne Tanjevic'e, ne şuna, ne de buna takılmadım da, iki toplantının aynı saatte olmasına fena halde takıldım ama. Basketbol ailesi ne biçim bir aileyse yine yeni 'bi acccaiplik' yapmıştı. 'Ya buraya', 'ya oraya' diyorlardı koca koca adamlar ve adeta bizle alay ediyorlardı... 
Türk Antrenörler Derneği Başkanı Önder Seden, CNN Türk'teki Pivot'ta, "Biz federasyona saatimizi bildirdik" dedi. Bilhassa aynı saatte imzalattılar Tanjevic'e demeye getirdi, Basketbol Federasyonu da tam tersini... Ben 'takıldım' ya bi kere, ikisine de gitmedim. Keşke herkes öyle yapsaydı... 
Söz, istemeden bizim antrenörlere gelmişken. Ya da ben sözü isteyerek bizim antrenörlere getirmişken. En kariyerlileri Ergin Ataman "Ben bedavaya yaparım" derken, ben bedavaya yaparım demek istememişti ki. Kariyeri, O'nun işsiz kalmayacağının garantisiydi zaten Ülker'le anlaştı . Bir tavırdı onunki, federasyonun yabancı tercihine. Hatta daha ileri gitti, "Oktay'ın Mahmuti , Tolga'nın Öngören yardımcılığını bile yaparım" dedi. Medya da destekledi Ergin'i. Arka arkaya birkaç Pivot'ta Ergin'i sıcak da tuttuk. Şimdi 'birlik' kuran Türk antrenörlerinden biri bile çıkıp destekliyorum demedi. Hatta Oktay'ın, Tolga'nın bile 'çıt'ı çıkmadı veya yalnızca 'çıt'ları çıktı. Birlikte olmak için illa 'birlik' mi olmak lazım Tanjevic'e, Pivot'ta söyledim. Gelir gelmez ilk olumlu 'iş'ini yaptın. Türk antrenörlerini sana karşı bile olsa ilk kez birleştirdin işte. 

Türkiye'de M.O.K varken bile yok 
2004'ü Atina'ya verdiklerinde sizi bilmem, ama bana bayağı koymuştu. Belki orası daha batıydı matıydı, işte Helen'di, Melen'di de, ya da şuydu, ya da buydu. Burada 'niye Atina'yı bir daha tekrarlayacak değilim. Ama gidip son bir kez daha bakmıştım İstanbul'a tercih edilen Atina'ya alıcı gözüyle. Sonra dönüp, içinde en az beş Atina olan İstanbul'a da... Türkiye'nin M.O.K.'sine o günden sonra ısınamadım bir türlü. Atina seçildiğinde bırakmalıydılar. Evet, belki ne olursa olsun uluslararası olimpikçiler için Atina is Atina'ydı. Ama aynı Atina, altı üstü Atina'ydı da işte. 
Mesela 2008'in Pekin'i işte Çin'dir, işte Min'dir diye, belki siyasi bir tercihtir diye, ya da vesairedir diye Atina kadar doğrusu koymamıştı bana. Ama 2012'nin '5' aday şehri içinde seçilmememiz, üstelik daha sekiz sene varken, umutlarımızın bile yok edilmesi... Bunun özrü yok işte. Hele o beşin içinde o Madrid'in olup, bu İstanbul'un olmaması... Türkiye'nin M.O.K.'si fena halde güç, prestij kaybetti. Paris, Londra, New York, Moskova, Madrid son '5'te. Neyi ölçü alırsanız alın her alanda Dünya'daki her ilk '5'e giren İstanbul, olimpik '5'in içinde yok. Ve tabii Türkiye'nin M.O.K.'si de artık varken bile yok. 

Bogdan Tanjevic 

MİLLİ Takım için 'Türk'ü tercih etseydim belki Ergin veya Oktay derdim ben de. Ama yabancıyı düşünseydim eğer, tercihimi, son iki senesi 'bogdan' geçen Bogdan lehine kullanır mıydım, bilmiyorum. Ama Sırp coachun yanlış bir tercih olmadığını da biliyorum. Ona şimdi çağdışı basketbol oynatıyor diyen Türk antrenörleri, Milli Takım'ın son Türk coachunun oynattığı en çağdışı basketbola niye 'gık'larını bile çıkarmadılar Örs'ü yıllarca eleştirmekten, yorumlamaktan kaçan medya, hep en iyisi Örs dedi. Federasyon da en iyisi bile buysa, alın size o zaman 'yabancı' diye karar verdi. Belki Tanjevic'i federasyon getirdi, ama getirten Örs ve ekibi değil mi sizce 
Bogdan'ın son iki 'bogdan' senesini dikkate almazsanız, kariyerine zaten hiç kimse laf edemez. Biraz yaşlı belki, ama 'genci' de pahalı gelmişti. Bir, bir buçuk sene sonra Tanjevic'in istediği basketbolu oynuyor Tanjevic'in takımları. Yani sabır lazım. Ama 'sabır ve biz' yanyana en son gelecek iki kelime Türkiye'de... Hiç kimsenin aklına bile gelmeyen bir oyuncuyu ortaya çıkaracak yeteneklere sahip Sırp coach biliyoruz. Bizimkilerin saha içindeki pozisyonlarında hiç kimsenin beklemediği değişiklikleri yapacak cesarete de... 
CNN Türk'teki Pivot'ta bu konuları konuşmak için erken dedi. Ama çok ısrar edince belki mesela 3 no'yu başka bir 'no' gibi oynatabilirim anlamına gelen birşeyler söyledi. Belki 'öylesine' 3 dedi. Ama Bogdan cin gibi. Belki de o 3'ün ucunda taaa San Antonio'ya kadar giden Tanjevic'ce bir mesaj vardı. Evet, Türkiye'nin gelmiş geçmiş en yetenekli kadrosu içinde gruplaşmaya, disiplinsizliğe göz yuman, yıldızların kucağına oturan bizim coachları bir yabancının, üstelik kariyerinin sonunda Türkiye'ye gelmesine sebep oldular, federasyona kızacaklarına kendilerine kızsınlar. Kendi 'son'larını kendileri hazırladılar. 

Bilgin'den 
Bence ciddiye alın 

'BABA' bir sevgili, her yönüyle seni 'doldurursa' 'ikinci', 'üçüncü' aranmazki gibi masumca bir cümleden bile bir 'üç - dört saatlik geyik' çıkar mı Çıkar, çıkar valla burası... 
Dört sevgilim var diyene, dördü 'bir hakiki' sevgili etmiyor ki, deyince kızıyor bir de üstelik dört sevgilim var diyen. Avrupa'nın ortasındaki ülkelerde ikiden fazla sevgilisi olana aile psikologları her sabah on dakika bize uğrayın diyorlar... Gel de anlat bunu şimdi kadının 'parça parça' anlatıldığı buralardakilere. 
- Nasıl 
- Poposu çok güzel. 
- Gerisi peki 
- 
Bir popo için bir kadınla beraber olanların bir - iki meme için de ikinciyi aramalarını, bir çift dudak için üçüncüyü kovalamalarını tuhaf karşılamamak lazım belki de. Kimse bu özelliklerin hepsinin toplandığı 'her erkeğe lazım' 'o özel kadını' aramıyor ki... 'Vay be ne erkek', 'vay be ne kadın'ları araklayanlara deniyor tabii ve tabii yanında tutabilenlere oralarda... 
Evindeki kadına 'kutsal ana', 'temel direk', 'ailenin namusu', şusu, busu gibi kutsal kavramlar yükleyenler, komşu evdeki kutsal analara, komşu temel direklere, komşu ailelerin namuslarına sulanıyorlar ama. Bu da bir nevi 'erkeklik' buralarda. Fazla yükledikleri 'ağır'laşan kadınlarından sıkılıp sağa-sola, işte bir popoya, işte iki memeye, işte iki dudağa, tabii 'light'a kaçıyorlar. Ben de zırt pırt kafası, cebi, cinsel gücü üçe beşe bölünenlerden ne kendilerine, ne ailelerine, ne de memleketlerine fayda gelmiyor diyorum. Yine zırt pırt kafanızdaki o 'yanınızda olmayan' kadın bile yanınızda olan o 'haybeden' kadından daha çok motive eder sizi.. Hiç olmazsa birincisinin 'ya olursa'sı var, ikincisinin olsa olsa 'olursa ne olur, olmazsa ne olur'u, da diyorum. Kafanız karışıyor belki ama boş verin karışsın, her iş iyi gitse bile 'bu işler' iyi gitmediği için yine de hiçbir iş iyi gitmiyor işte buralarda... 
Ve 'O'nla bağlayalım. Anam ağlıyor valla hem de hiç kimsenin anasının ağlamadığı kadar 'O'nla 'biz' olmak için, yine de şanslıyım ben, 'O' var, ne kadarıyla varsa o kadarıyla var ve 'O' iyi ki var... 

Ligimizin sözü 
Teşvik'te hata olmaz. 
Made in benden 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
