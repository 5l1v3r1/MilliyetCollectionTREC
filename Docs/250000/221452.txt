<DOC>
<DOCNO> 221452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/yazar/cetiner.html </URL>
<DATE> 2004/03/11/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Tayyip Bey niçin hep, ben yaptım, ben, ben diyor 
</HEADLINE>
<TEXT>

   
   Tayyip Erdoğan Başbakanlık koltuğuna oturduğu ilk günler heyecanlıydı Ürkek, durgun ve donuk... Netice itibariyle siyasetçi olarak, sadece İstanbul Belediye Başkanlığı'nda birkaç yıllık müktesebatı vardı o kadar 
   Amerika gezisinde Başkan Bush ile yan yana otururken bile rahat değildi Başbakanımız. Amerika, Fransa, İngiltere, Davos, başbakanlar, başkanlar derken birden diriliverdi 
   Geçmişinde taşıdığı, demokrasiye, Batı normlarına uymayan, dinciliğe meyyal görüşlerini de bir hamlede gömleğini çıkartıp atar gibi yıkanmaya gönderdi ya Ama daha operasyon bitmedi Bazen doğruları söylemekle beraber büyük gaflar yapıyor Belki de gönlünde yatanlardan vazgeçemiyor 
   
   Ben... Ben... Ben ..    Şu maaş meselesi. Yeri miydi yanii Kimin maaşı yetiyor ki 
   Sonra. Doğalgaza zam yaptım. Doğalgaza zam yapmayacağım. Sigaraya zam yaptım. Fabrikaları açtım. Bankayı kapattım. Bush'a dedim ki, Schröder'e yanlış yapıyorsun dedim... Yukarıdaki konuşmalar gelişi güzel örnekler. Ama Tayyip Bey o kadar ben ben ben kullanıyor ki, bu işi beraber kotaranları bir kenara itiyor. 
   Kendine güven, açık sözlülük bir partinin lideri için iyi nitelikler, ancak bir lider başbakan olunca, icraatta sadece kendisi varmış gibi böylesine ifadeler kullanmamalı Şimdi önümüzde mahalli seçimler var. Ve bir gerçek iktidardaki parti elinde pek çok imkan olduğu için daima favoridir mahalli seçimlerde Durum böyle olunca AK Parti'nin karşısındaki dağınık muhalefeti yine bozguna uğratacağı görülüyor Bu da AK Parti için belki de sonun başlangıcı demektir Çünkü gittikçe "ben"ler, "yaptım"lar çoğalacak, bu arada eski hastalıklar depreşecek gibime geliyor. 
   Başbakanımıza haddim olmayarak halisane bir iki örneği hatırlatmak istiyorum. Eski hastalıklardan kurtulmuş Tayyip Bey'in deneyimi biraz daha artarsa, tekrar edeyim kendisini ve arkadaşlarını eski saplantılarından vazgeçirebilirse ülkeye faydalı olabilir Bütün mesele çevresindekilerin malum birtakım yasaları sokuşturma çabalarına izin vermemesi "Efendim halk bizimle, işte yüz binlerle insan var sizi dinliyor" laflarına güvenmemeli. 
   
   Kalabalığa güvenme    1957 seçimlerinden sonra Adnan Menderes'in Başbakanlıktaki odasında Tevfik İleri, Dr. Mükerrem Sarol ve Samet Ağaoğlu sonuçları görüşüyor. Aralarında kazanılan zaferi tartışırlarken Menderes yeni dönemde neler yapacağını anlatıyor. 
   Samet Bey soruyor "Bunları gerçekleştirmek için kime güveneceğiz " Menderes hemen cevap veriyor "Halkımıza, o bizimle beraberdir..." O zaman Samet Ağaoğlu, Hamdullah Suphi Tanrıöver'den dinlediği bir anıyı anlatıyor 
   Milli Mücadele'den sonra Atatürk ilk defa İstanbul'a geliyor, yanında Hamdullah Suphi vardır. Camilerin kubbelerine, apartmanların damlarına kadar halk yığılmış. Bütün İstanbul ayakta. Hamdullah Suphi Bey, "Paşam" diyor, "Kim bilir ne kadar heyecanlısınız " 
   Atatürk, Tanrıöver'in elini tutup kalbine götürüyor ve soruyor 
   - Var mı fazla heyecan 
   Evet, Mustafa Kemal sakindir. "Biliyor musunuz neden, diyor, çünkü bu gördüğün kalabalık gün gelebilir insanı linç etmek için de böyle toplanır. Onun sevgisine de, nefretine de fazla güvenilmez." Arkadaşım Menderes Samet Ağaoğlu Yani efendim, devlet adamı için "çok kalabalık geliyor, beni destekliyor, ben istediğimi yaparım, halk görüyorsunuz ya beni destekliyor" diye hayale kapılmak hem partiye hem liderine kaybettirir. 
   
   
   
</TEXT>
</DOC>
