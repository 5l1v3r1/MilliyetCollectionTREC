<DOC>
<DOCNO> 228325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/ekonomi/eko06.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılda 10 milyar harca Londra'ya bedava git 
</HEADLINE>
<TEXT>

   DİLEK TAŞ 
   
   Kredi kartıyla yapılan alışverişlerde kazanılan puanlarla havayollarından bedava bilet almaya imk n tanıyan kartların sunduğu avantajlar artıyor. Türkiye'de ilk defa THY'nin Garanti Bankası ile anlaşarak uygulamaya giren Shop Miles kartı ile toplanan puanları mile çevirerek bedava uçak bileti avantajı sunmasının ardından, Yapı Kredi Bankası da Worldcard'la 2000 yılında başlattığı seyahat programı ile sadece anlaşmalı havayolları değil tüm havayollarında bedava bilet kazanma imk nı tanıyor. 
   Yapı Kredi Bankası Genel Müdür Yardımcısı Nazan Somer yeni program ile bu yıl 700 bin yeni kullanıcı kazanmayı hedeflediklerini söyledi. Somer, Worldcard'ın en büyük avantajının üye kuruluş sayısının fazla olmasından dolayı insanların ekstra harcama yapmasına gerek kalmadan bedava bilet kazandırması olduğunu açıkladı. Seyahat programına göre Worldcard ile bir yıl içerisinde 10 milyar liralık alışveriş yapanlar bedava Londra, 16 milyarlık alışveriş yapanlar New York bileti, 9 milyarlık harcama yapanlar da Bodrum bileti kazanıyor. 
   
   
</TEXT>
</DOC>
