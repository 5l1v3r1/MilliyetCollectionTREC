<DOC>
<DOCNO> 235080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/guncel/agun.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'e dostluk ödülü 
</HEADLINE>
<TEXT>


Almanya'daki Türk - Alman Dostluk Federasyonu'nun DTF "Geleneksel Dostluk Ödülleri"nin medya dalında, Milliyet gazetesi dostluk ödülüne layık görüldü 

İRFAN SEZER Münih 

Merkezi Almanya'nın Münih kentinde bulunan Türk - Alman Dostluk Federasyonu DTF tarafından ilk kez 2001'de verilen ödüller, önceki gün yapılan bir basın toplantısıyla açıklandı. Bu yıl Milliyet gazetesi, Süddeutsche Zeitung gazetesiyle birlikte "medya" dalında dostluk ödülünü kazandı. Toplam 7 ayrı dalda çeşitli kişi ve kuruluşlara verilen ödüllerin 8 Mayıs'ta Ankara'da yapılacak törenle sahiplerine verileceği kaydedildi. 
Basın toplantısında ödülleri açıklayan DTF Genel Başkanı Ali Kılıç, "DTF'nin kültür etkinliklerine olan ilgi sürekli artıyor. İlk yıl 4500 olan katılım, üç yılda 30 bine yükseldi. Etkinliklere katılanların yüzde 70'inin Alman olması, hedefimize fazlasıyla ulaştığımızı gösteriyor" dedi. 
Daum da spor dalında aldı 
Dostluk ödüllerine layık görülen diğer kişi ve kuruluşlar da şöyle 
Politika Prof. Dr. Rita Süssmuth Federal Göçmen Komisyonu Başkanı 
Kültür Şinasi Dikmen Kabare sanatçısı 
Medya Milliyet ve Süddeutsche Zeitung 
Spor Christoph Daum Fenerbahçe Teknik Direktörü 
Dayanışma DGB Alman Sendikalar Birliği 
İş dünyası BMW 
Teşvik Mehmet Ali Yeniçeri Erzincan Fatih Mahallesi Muhtarı , Aylin Olesn Uzun Solingen Türk - Alman Çocuk Yuvası Kurucusu 



</TEXT>
</DOC>
