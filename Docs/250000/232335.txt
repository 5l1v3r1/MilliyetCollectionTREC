<DOC>
<DOCNO> 232335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonspo05.html </URL>
<DATE> 2004/04/17/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
İstanbulspor, Diyarbakır'da puan arıyor... 
</HEADLINE>
<TEXT>

     Ligde kalma mücadelesi veren İstanbulspor, yarın Diyarbakırspor ile deplasmanda yapacağı maçtan puan çıkarmak istiyor. 
     Geçen hafta ligde kalma mücadelesindeki rakiplerinden Elazığspor'u 3-1 yenerek, önemli bir avantaj elde eden sarı-siyahlılar, Diyarbakırspor maçından da en az 1 puanla ayrılarak, rahatlamak istiyor. 
     Sakatlıkları bulunan Saffet, Pinto, Faruk ve Güven yarınki maçta forma giyemeyecek. 
     Diyarbakır'a dün akşam giden İstanbulspor, bugün yaptığı idmanla hazırlıklarını tamamladı. 
     İstanbulspor'un Diyarbakırspor maçına şu muhtemel 11 ile çıkması bekleniyor. 
     Oğuz, Musa Kuş, Yalçın, Deniz Uygar, Cem, Musa Büyük, Aytekin, Saidou, Yordanov, Bushaj Balili , Boliç. 
     Diyarbakır Atatürk Stadı'nda saat 14.30'da başlayacak maçı hakem Mustafa Çulcu yönetecek. 
     
</TEXT>
</DOC>
