<DOC>
<DOCNO> 244388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun10.html </URL>
<DATE> 2004/06/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ABD askerlerine hırsızlık suçlaması 
</HEADLINE>
<TEXT>

     ABD Savunma Bakanlığı Irak'ta devriye gezen askerlerinin sivillere saldırıp özel mülkiyeti yağmaladığı haberleri için soruşturma açtığını duyurdu. 
     BBC'nin haberine göre, bakanlığın bir yetkilisi, Iraklı sivillerin, nakit para ve değerli eşyalarının, yollardaki kontrol noktalarında ve ev aramalarında çalındığı şikayetleri üzerine askeri bir soruşturma biriminin araştırmaya başladığını söyledi. 
     Dosyalardan altısı, askerlerin sivillere saldırdığı veya gözdağı vermek için silahlarını ateşlediği şikayetleriyle ilgili. 
     İddiaları New York Times gazetesi dün yayınlamıştı. Gazete, Amerikan askerlerinin iddia edilen suiistimallerinden sadece Iraklı tutsakların mağdur olmadığını vurguladı. 
     Amerikan ordusu, Ebu Gureyb cezaevi başta olmak üzere Iraklıların tutulduğu çeşitli cezaevlerinde işkence ve kötü muamele suçlamalarıyla karşı karşıya. 
     
</TEXT>
</DOC>
