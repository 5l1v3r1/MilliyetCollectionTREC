<DOC>
<DOCNO> 209742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sontur35.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova Belediye Başkanı'nın otomobili çalındı... 
</HEADLINE>
<TEXT>

     Yalova Belediye Başkanı Yakup Koçal'ın otomobili, çocuklar tarafından çalındı. 
     Koçal, kent merkezindeki evinin önüne park ettiği ''Opel Vectra'' marka otomobilini bulamayınca durumu karakola bildirdi. 
     Polis, otomobili çaldıklarını itiraf eden biri 12, ikisi 15 yaşında 3 çocukla, 18 yaşındaki Tamer K'yı, ellerinde boş bidonla akaryakıt istasyonundan benzin almak isterken yakalandı. 
     Aracın benzini bittiği için akaryakıt istasyonuna geldiklerini söyleyen çocuklar, yalnızca gezmek için otomobil çaldıklarını belirterek, ifadelerinde, ''Bizimkisi bir maceraydı. Çaldığımız aracın belediye başkanına ait olduğunu bilmiyorduk. Bilseydik böyle bir işe kalkışmazdık'' dedikleri öğrenildi. 
     
</TEXT>
</DOC>
