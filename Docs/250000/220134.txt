<DOC>
<DOCNO> 220134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/dunya/dun01.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerry'nin aşk listesi uzuyor 
</HEADLINE>
<TEXT>

      DIŞ HABERLER SERVİSİ 

   
   ABD'nin başkanlık yarışında adaylığının kesinleşmesinden sonra hakkında çıkan çapkınlık dedikoduları da hızlanan John Kerry'nin, eski sevgilisi Emma Gilbey'i ünlü müzik topluluğu Pink Floyd'un gitaristi David Gilmour'a kaptırdığı ortaya çıktı. New York Post'un dedikodu sütununda yer alan haberde, halen New York Times'ın editörlerinden Bill Keller ile evli olan İngiliz asıllı Emma Gilbey'in 1980'lerde Kerry'nin sevgilisi olduğu, ancak Gilmour uğruna onu terk ettiği ileri sürüldü. Kerry'yi tanıyanlar, onun geçmişte çok çapkın olduğunu ve hayatına giren kadınlar arasında Yugoslav kraliyet ailesine mensup aktris Catherine Oxenberg, "Falcon Crest" Şahin Tepesi dizisinin yıldızı Morgan Fairchild, Ronald Reagan'ın kızı Patti Davis ve "Mamas Papas" topluluğunun solisti Michelle Phillips'in bulunduğunu belirtiyorlar. 
   
   Bush ile kafa kafaya    CUMHURİYETÇİ Başkan George W. Bush ile Demokratlar'ın adayı Senatör John Kerry "kafa kafaya" gidiyor. 
   Ipsos - Public Affairs şirketi tarafından Associated Press AP için yapılan kamuoyu araştırmasına göre, Amerikan halkının Bush'a desteği yüzde 46 iken Kerry'ye olan desteği yüzde 45. 22 Şubat'ta başkanlık yarışına katıldığını açıklayan çevreci bağımsız aday Ralp Nader'e verilen destek ise yüzde 6. Nader, 2000 seçimlerinde yüzde 2.7 oy almış ve Demokratlar tarafından Al Gore'un seçilememesinden sorumlu tutulmuştu. 
   
   ABD Adalet Bakanı yoğun bakımda    ABD Adalet Bakanı John Ashcroft'un, pankreas rahatsızlığı nedeniyle yoğun bakıma alındığı bildirildi. Adalet Bakanlığı Sözcüsü Mark Corallo, yaptığı yazılı açıklamada, 61 yaşındaki Ashcroft'un "şiddetli pankreas iltihabından" şik yetçi olduğunu, dikkatli izleme için yoğun bakıma alınan Bakan'ın antibiyotik tedavisi gördüğünü kaydetti. Corallo, önceki gün Virginia eyaletinde bulunan Alexandria'daki programını iptal ederek evine giden Ashcroft'un, doktoru Daniel Parks'ın tavsiyesi üzerine hastaneye kaldırıldığını bildirdi. 
   
   
   
</TEXT>
</DOC>
