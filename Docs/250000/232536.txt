<DOC>
<DOCNO> 232536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun44.html </URL>
<DATE> 2004/04/18/ </DATE>
<TIME> 22.29 </TIME>
<AUTHOR>  </AUTHOR>
<HEADLINE>
Aşırı dinci örgütlerin, İngiltere'ye saldırı hazırladığı iddiası... 
</HEADLINE>
<TEXT>

     İngiltere'de radikal çıkışları ve eylemleriyle tanınan El Mücahidin örgütü lideri Şeyh Ömer Bekri Muhammed, birçok aşırı dinci örgütün İngiltere'ye saldırı hazırlığı içinde olduğunu iddia etti. 
     Bekri Muhammed, Lizbon'da yayınlanan Publica dergisine yaptığı açıklamada, birçok örgüt tarafından İngiltere'ye saldırılar planlandığını belirterek, saldırının ''kaçınılmaz'' olduğunu söyledi. 
     İngiltere'nin başkenti Londra'da, kendisini El Kaide Avrupa olarak adlandıran bir örgütün ''çok iyi örgütlendiğini'' ifade eden Bekri Muhammed, bu örgütün, birçok genç Müslüman'ı cezbettiğini söyledi ve ''Büyük bir operasyon yapmaya hazır olduklarını biliyorum'' dedi. 
     Suriye doğumlu Şeyh Ömer Bekri Muhammed, bunu söylediği için İngiltere hükümetinin yapacağı ilk şeyin, kendisi ve ailesini sınır dışı etmek olacağı da sözlerine ekledi. 
     Bekri Muhammed, El Kaide üyesi olmadığını ancak El Kaide lideri Usame Bin Ladin ve onun müttefiki Taliban'ı desteklediğini söylemişti. 
     
</TEXT>
</DOC>
