<DOC>
<DOCNO> 249963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonsiy01.html </URL>
<DATE> 2004/06/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sezer'den Anayasa Mahkemesi'ne asker kökenli üye 
</HEADLINE>
<TEXT>

     Cumhurbaşkanı Ahmet Necdet Sezer, boş bulunan Anayasa Mahkemesi Asıl Üyeliğine Serdar Özgüldür'ü seçti. 
     Cumhurbaşkanlığı'nca alınan Anayasa Mahkemesi ve Yargıtay Cumhuriyet Başsavcıvekilliklerine seçme kararları Resmi Gazete'de yayımlanarak yürürlüğe girdi. Buna göre, Cumhurbaşkanı Ahmet Necdet Sezer, Anayasa Mahkemesi Asıl Üyeliğine Askeri Yüksek İdare Mahkemesi Genel Kurulu'nca gösterilen üç aday arasından Askeri Yüksek İdare Mahkemesi Genel Sekreteri Dz. Hak. Kd. Alb. Dr. Serdar Özgüldür'ü seçti. 
     Sezer, Yargıtay Cumhuriyet Başsavcıvekilliğine de Yargıtay Büyük Genel Kurulu'nca gösterilen adaylar arasından Yargıtay 7. Ceza Dairesi üyesi Abdurrahman Yalçınkaya'yı getirdi. 
     Öte yandan Vakıflar Genel Müdür Yardımcısı Ahmet Kartal da başka bir göreve atanmak üzere bu görevinden alındı. 
     
</TEXT>
</DOC>
