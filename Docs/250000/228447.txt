<DOC>
<DOCNO> 228447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo07.html </URL>
<DATE> 2004/04/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
NBA... 23. hafta mücadelesi, 5 maçla devam etti... 
</HEADLINE>
<TEXT>

     ABD Profesyonel Basketbol Ligi'nde NBA 23. hafta mücadelesine, bu sabaha karşı yapılan 5 maçla devam edildi. 
     Merkez Grubu beşincisi Cleveland Cavaliers, sahasında Pasifik Grubu dördüncüsü Golden State Warriors'a 103-100 gibi talihsiz bir skorla yenildi. 
     Ev sahibi ekipte LeBron James, 34 sayı, 8 ribaunt ve 10 asistlik başarılı oyunuyla alkış aldı ancak takımını yenilgiden kurtaramadı. 
     James'i, 26 sayı, 13 ribaunt ve 1 asistle Carlos Boozer ile 17 sayı, 8 ribaunt ve 1 asistle Zydrunas Ilgauskas izledi. 
     Rakip takımda ise Jason Richardson, 35 sayı, 4 ribaunt ve 5 asistlik oyunuyla hem bu sezonki en yüksek sayısına ulaştı, hem de takımını galibiyete taşıdı. 
     23 sayı, 5 ribaunt ve 5 asistle Mike Dunleavy, 18 sayı, 6 ribaunt ve 1 asistle Troy Murphy ile 10 sayı, 10 ribaunt ve 6 asistle de Clifford Robinson, galibiyete katkıda bulunan isimlerdi. 
     Bu sonuçla birlikte Cleveland 76. maçında 44. yenilgisini, Golden State de 76. maçında 34. galibiyetini almış oldu. 
     Günün en bol skorlu maçında ise Ortabatı Grubu dördüncüsü Dallas Mavericks, deplasmanda Pasifik Grubu sonuncusu Phoenix Suns'ı 124-103 yendi. 
     Mavericks'de Dirk Nowitzki, 34 sayı, 7 ribaunt ve 4 asistlik oyunuyla takımının en skorer oyuncusu olurken Antawn Jamison, 22 sayı ve 7 ribauntla, Michael Finley 20 sayı, 5 ribaunt ve 4 asistle galibiyeti getiren isimler oldular. 
     Ev sahibi ekipte ise Amare Stoudemire'nin, 20 sayı, 13 ribaunt ve 3 asisti, Shawn Marion'un 20 sayı, 8 ribaunt ve 6 asisti, Joe Johnson'ın 17 sayı, 7 ribaunt ve 9 asisti ile Leandro Barbosa'nın 17 sayı, 1 ribaunt ve 4 asisti galibiyet için yeterli olmadı. 
     Mavericks, 76. maçında 48. galibiyetini, Suns ise 77. maçında 51. yenilgisini almış oldu. 
     Ligde 23. hafta mücadelesi, yarın sabaha karşı yapılacak 9 maçla sona erecek. 
     NBA'de günün maçlarında alınan sonuçlar şöyle 
     Philedelphia 76'ers-New York Knicks 75-86. 
     Cleveland Cavaliers-Golden State Warriors 100-103. 
     Dallas Mavericks-Phoenix Suns 124-103. 
     Chicago Bulls-Miami Heat 83-97. 
     Portland Trail Blazers-New Orleans Hornets 81-94. 
     
</TEXT>
</DOC>
