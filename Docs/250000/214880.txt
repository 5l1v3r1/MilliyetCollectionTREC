<DOC>
<DOCNO> 214880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/siyaset/siy0.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirve uzayınca uçak kaçtı 
</HEADLINE>
<TEXT>

   Üçüncü gün toplantısı gecikmeli başlayıp uzun sürünce Türk heyeti uçağı kaçırdı. Denktaş, "Rumlar samanlıkta iğne arıyor" dedi 
   NEW YORK Milliyet 

   
   Kıbrıs maratonunun üçüncü gün toplantısı, dün BM Genel Merkezi'nde gecikmeli olarak yapıldı. Yerel saatle 15 00'te TSİ 22 00 başlaması gereken üçlü görüşme, TSİ 00 10'da başladı. Üçlü görüşme öncesi, iki saat 10 dakika boyunca, ayrı odalarda oturan Denktaş ve Papadopulos arasında BM Genel Sekreteri Annan, Annan'ın Kıbrıs Özel Temsilcisi Alvaro de Soto ve Genel Sekreter Yardımcısı Kieran Prendergast, ortak açıklamanın belirlenmesi için mekik diplomasisi yürüttü. 
   Anadolu Ajansı, Rum Yönetimi'nin, Türk önerisine ilişkin olarak şu önerileri getirdiğini duyurdu 
   Avrupa Birliği AB çözüm sürecinde BM ile birlikte devreye girsin,Annan planı KKTC'nin istediği şekilde "başlangıç noktası" değil, "müzakerelere temel" olarak alınsın,Annan'ın "boşlukları doldurmasıyla" ortaya çıkacak olan noktalar BM Güvenlik Konseyi tarafından da onaylansın. 
   Rum kaynaklarına göre, Papadopulos, son öneriyi, Annan'ın hakemliğiyle oluşacak metni toplumuna kolaylıkla kabul ettirmek için getirdi. 
   Denktaş, üçlü görüşme öncesinde, gazetecilerin "Niye bu kadar uzun sürdü " şeklindeki sorularını, "Rumlar samanlıkta iğne arıyorlar" diyerek yanıtladı.Bu arada, KKTC heyeti, kendilerini Türkiye'ye götürecek olan THY uçağını gecikme yüzünden kaçırdı ve dün geceyi New York'ta geçirmek zorunda kaldı. Annan, görüşmelerden olumlu sonuç çıkacağından umutlu olup olmadığı yönündeki soruya "Umutlu olmasam müzakerelerin yeniden başlaması için çağrı yapmazdım" yanıtını verdi. Gazetemizin baskıya girdiği saatlerde, üçlü görüşme devam ediyordu. 
   
   
</TEXT>
</DOC>
