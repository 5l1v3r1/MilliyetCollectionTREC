<DOC>
<DOCNO> 248268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/ekonomi/eko08.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol tüketimi arttı nükleer enerji geriledi 
</HEADLINE>
<TEXT>


ANKARA Milliyet 

Petrol fiyatları yüksek seviyelerde seyretmesine rağmen petrol tüketiminin yüzde 2.1 oranında arttığı, nükleer enerji talebinin ise yüzde 2 oranında gerilediği bildirildi. Nükleer enerji talebindeki gerilemenin en büyük üreticiler durumundaki ABD ve Japonya'nın santral kapasitelerini düşürmelerinden kaynaklandığı belirlendi. Dünyanın önde gelen enerji şirketlerinden British Petroleum BP "Gözden Geçirilmiş İstatistiksel Dünya Enerji Yıllığı'nı" yayınlandı. Rapora göre dünya petrol tüketimi 2003'te bir önceki yıla göre yüzde 2.1 oranında arttı, günlük tüketim 1.5 milyon varile, yıllık tüketim 3 milyar 637 milyon tona ulaştı. Böylece geçen 10 yıl itibariyle yüzde 1.6 oranında artış gösteren petrol tüketim ortalamasının üzerine çıkıldı. Petrol talebinde en yüksek artış oranı yüzde 6.3 ile Asya Pasifik bölgesinde görülüldü. 

Çin kömür yakıyor 
Kömür, enerji kaynakları arasında yüzde 6.9 ile tüketimi en hızlı büyüyen kaynak oldu. Dünyada kömür kullanımında yaşanan yüksek artışa neden olarak Çin'in enerji sektöründe kömür tüketimini yüzde 15 artırması gösterildi. 


</TEXT>
</DOC>
