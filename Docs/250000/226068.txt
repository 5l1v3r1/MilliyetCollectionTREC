<DOC>
<DOCNO> 226068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yazar/yilmaz.html </URL>
<DATE> 2004/03/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Gakkoş'ların oyu hemşeriye 
</HEADLINE>
<TEXT>

   ELAZIĞ 
   
   Oy atmaya iki gün kala Elazığ, genel başkanı Mehmet Ağar'ı karşıladı. Kadınlar önde... Kuaförden yeni çıkılmış, en şık elbiseleriyle. 
   Emel Ağar'ı kucaklıyorlar, gelinleri gelmiş. Massey Ferguson'lar, tankerler, otobüsler, Mercedes'ler, cipler, bir ellerinde Süleyman Demirel'in, öbür ellerinde Ağar'ın resimleri. Miting alanı İstasyon Caddesi'ne gelene kadar her metrekarede DYP bayrağı sallanıyor. Eşeklerin sırtında bile... 
   Ağar'ın otobüsünü izliyoruz. Elazığ eşrafından, partinin önde gelenlerinden Nuri Önal ile sohbet ediyoruz. 
   Elazığ bu seçimden ne bekliyor Keban Barajı'nın geliri nedeniyle Elazığ'da kişi başına yıllık milli gelir 1702 dolar. Bu nedenle yeni çıkan teşvik kapsamında yer alamıyor. Yatırım teşviki istiyorlar. Havalimanı pisti 1700 metre. Oysa havacılık standartlarına göre 3200 metre olması gerekiyor. Havalimanı istiyorlar. 
   Doğalgaz Malatya'ya, Antep'e, Sivas'a kadar gelmiş Elazığ'a uğramamış. Doğalgaz istiyorlar. Elazığ'ın çimento fabrikası ve ısınmada kullanılan kirli yakıt nedeniyle hava kirliliği sorunu var. Temiz hava istiyorlar. Hepsi bir yana işsizlik 
   Geçen hafta aynı meydan Başbakan Eroğan'ı karşılamıştı ama bu kalabalığı görmemişti. 
   "Kendimi siyasete ilk başladığım gün gibi heyecanlı hissediyorum" diye sesleniyor Ağar, kalabalığa. Başında köylünün şapkası, omuzunda Elazığspor'un bordo - beyaz atkısı... "Bunların aklında yalnızca faiz var, rantiye var" diyen Ağar, iktidara yüklendi 
   "Bunlar çiftçiyi, esnafı görmüyorlar. 400 milyon dolar gıda ithali yaptınız. Seçimden önce bunların ağzından, pancar, pamuk düşmüyordu. Şimdi hortumcular diyorlar. Büyükşehir hortumları ne oldu Bütün hortumların üzerine gitmeli." İmam hatipliler meselesine de değinen Ağar yine hükümete yüklendi "500 günlük iktidarsınız, seçime 10 gün kala bu konuyu istismar ediyorsunuz." 
   Ağar'ı, memleketlilerini dinledim akrabalarını aradım. Birini buldum. Amcaoğlu İbrahim Hazım Ağar. Lise mezunu Hazım Ağar Elazığ'da çeyiz dükkanı işletiyor. Amcaoğlu, Ağar Meclis'e girmeden önce MHP'ye oy vermiş. Neden Mehmet Ağar'ı desteliyor "Dürüst, ileri görüşlü" diyor. 
   Türk seçmeni aslında hemşerisini seçiyor. Mesut Yılmaz'dan sonra ANAP'ın başına ikinci genel başkan geldi, Rizelinin umurunda değil. Onların genel başkanı halen Yılmaz. Antalya var gücüyle Deniz Baykal'ı taşıyor. Seçmen mührü "hemşerim" partisine basıyor. Yarın bu meydanda SP Genel Başkanı Necmettin Erbakan'ın adayı Hamza Yanılmaz'a destek vermesi bekleniyor. Zor, zor Bir yanda iktidar, öbür yanda gakkoşlar. Harputluların dilinde ağabey anlamında kullanılıyor. 
   
      
   
</TEXT>
</DOC>
