<DOC>
<DOCNO> 241967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonsiy14.html </URL>
<DATE> 2004/05/22/ </DATE>
<TIME> 22.41 </TIME>
<AUTHOR>  </AUTHOR>
<HEADLINE>
Göğüş "Önümüzdeki seçimde daha geniş ittifak yaparak iktidar olmalıyız" 
</HEADLINE>
<TEXT>

     SHP Genel Başkan Yardımcısı İlhan Göğüş, ''Önümüzdeki seçimlerde daha geniş ittifak yaparak iktidar olmalıyız'' dedi. 
     SHP Gebze İlçe Teşkilatı'nca, Aydoğdu Hisar Restoran'da düzenlenen ''Dayanışma Gecesi''ne katılan Göğüş, ''medya ve ABD desteğiyle iktidara gelen AK Parti'nin kırılma noktasında olduğunu'' öne sürdü. 
     AK Parti'nin alternatifinin sadece ''sol'' olabileceğini ifade eden Göğüş, '''Önümüzdeki seçimde daha geniş ittifak yaparak iktidar olmalıyız. Bugün İtalya'da her alanda ne oluyorsa, 10 yıl sonra da Türkiye'de o oluyor. 1996 yılında İtalya'da 'Zeytin Dalı' ittifakı yapıldı. Türkiye'de de bunu biz gerçekleştireceğiz'' diye konuştu. 
     SHP Gebze İlçe Başkanı Tahsin Tarhan da SHP'nin sola karşı alternatif bir çıkış olmadığını, işsizlik, yoksulluk, yolsuzluk ve demokratik sorunları çözmek için sol bir kimlikle hareket ettiğini söyledi. 
     
</TEXT>
</DOC>
