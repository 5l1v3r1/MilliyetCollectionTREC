<DOC>
<DOCNO> 216190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun06.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları Bush siyasetine göre bilimsel bulguları çarpıtıyor 
</HEADLINE>
<TEXT>

     Bilim adamları, ABD Başkanı George Bush yönetiminin, kendi siyasi görüşleriyle çelişen bilimsel bulguları çarpıttığını ve uzmanların tavsiyelerini manipule etme yoluna gittiğini öne sürdüler. 
     Kaygılı Bilim Adamları Birliği adındaki özel kuruluşun raporunda, Bush yönetiminde bilimin manipülasyonu, gizlenmesi ve saptırılmasının derecesinin, daha önce hiç görülmediği kadar büyük ve yaygın olduğu belirtildi. 
     Birliğin raporunda bu konuda verilen örneklerden bazıları şöyle 
     -2003 tarihli bir raporda yönetim, Çevre Koruma Kurumu'nun ÇKK iklim araştırmasında değişiklikler yapılmasını istedi. Bunlar arasında, 1000 yıllık sıcaklık rekorunun ve küresel ısınmanın kısmi nedeni olarak insanların faaliyetinin gösterildiği bir araştırmaya yapılan göndermenin çıkarılması bulunuyor. 
     -Bazı enerji istasyonlarından kaynaklanan cıva zehirlenmesiyle ilgili ÇKK raporunun ertelenmesi. 
     Atmosferdeki ozon tabakası konusundaki çalışmalarıyla Nobel ödülü alan Sherwood Rowland, yönetimin iklim değişimi konusundaki yaklaşımını eleştirerek, küresel ısınma konusunda bilim dünyasındaki mutabakatın göz ardı edildiğini ve Bush'un politikasına uymayan hükümet raporlarının sansürlendiğini söyledi. 
     Beyaz Saray bilim danışmanı John Marburger ise bazı genellemelere gidildiği için raporun hayal kırıklığı yarattığını belirtti. Ancak Marburger, raporun aralarında Nobel ödülü ve Ulusal Bilim Madalyası sahibi bilim adamlarının da bulunduğu önde gelen bilimciler tarafından hazırlandığını kabul etti. 
     
</TEXT>
</DOC>
