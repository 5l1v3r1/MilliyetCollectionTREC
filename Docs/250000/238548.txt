<DOC>
<DOCNO> 238548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sondun09.html </URL>
<DATE> 2004/05/09/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Blair'in işkencelerden Şubat'ta haberi olmuş 
</HEADLINE>
<TEXT>

     İngiltere'de hükümet, İngiliz askerinin Irak'ta yaptığı işkencelerin geçen şubat ayında Kızılhaç tarafından hazırlanan bir raporla kendilerine bildirildiğini doğruladı. 
     Hükümet sözcüsü, Kızılhaç tarafından hazırlanan raporun ardından bazı önlemlerin alındığını belirtti, bunların ayrıntılarına girmeyi ise reddetti. Raporun ''gizli'' olması nedeniyle kamuoyundan saklandığını da belirten sözcü, raporun Başbakanlık, Savunma Bakanlığı ve Dışişleri Bakanlığı tarafından değerlendirildiğini bildirdi. Irak'taki işkence ve kötü muamele iddialarının ilk kez ne zaman öğrenildiğini açıklaması için hükümete baskı yapan anamuhalefetteki Muhafazakar Parti'nin sözcüsü ise hükümeti durumu öğrendiği halde önlemlerini geciktirmekle suçladı. 
     
</TEXT>
</DOC>
