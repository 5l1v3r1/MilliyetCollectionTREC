<DOC>
<DOCNO> 206709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/tv/ekran.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasaba zamanı 
</HEADLINE>
<TEXT>

   Köy dizilerinin ardından mahallelerde yaşanan olayları izlemeye başladık. Ve yapımcılar "kasaba"yı kaşfetti 
      Bugün iki yeni yerli dizi başlıyor "Kasabanın İncisi" ve "Kasırga İnsanları"... İki dizinin tek ortak noktası izleyiciyle aynı gün tanışması değil. Senaryolardaki bazı benzerlikler hayli dikkat çekici İki dizinin kahramanları da yıllar önce ayrıldakları kasabaya dönüyor. İki kahraman da eski sevgilisini en yakın arkadaşıyla evlenmiş buluyor. 
   
   Kasırga İnsanları 
   Show TV'nin yeni dizisi ise Asos'ta geçiyor. Selçuk, tatil yaptığı Asos'ta bir olaya karışır ve kasabayı gece yarısı terk etmek zorunda kalır. Beş yıl sonra geri dönen Selçuk, her şeyi değişmiş bulur. Eski sevgilisi Cemre, en iyi arkadaşı Alpan ile evlenmiştir. Mehmet Kurtuluş, Mehmet Günsur, Işık Yenersu, Ceyda Düvenci, Serhat Tutumluer oynuyor. SHOW TV 22.00 
   
   Kasabanın İncisi 
   TRT 1'nin bugün ilk bölümü ekrana gelecek yeni dizisinde 12 yıl önce ayrıldığı kasabasına dönen İnci'nin öyküsü var. İnci çok uzaklardan ABD'den, kızı ve Kızılderili arkadaşı Cheyenne birlikte döner. Ancak ilk aşkının yakın arkadaşı ile evlendiğini öğrenmesi yaşayacağı ilk şoktur. Dizinin başrollerini Yelda Reynaud, Fikret Kuşkan, Ali Sürmeli paylaşıyor. TRT 1 21.30 
   
   
   Evlilik rüzg rı    "Sultan Makamı"nda Asiye'yle Sultan'ın evliliği, mahalleyi hareketlendirir. Kız kardeşinin makinist dairesinde yaşamasını istemeyen Bahtiyar, bu yüzden Sultan'la tartışır. Başak Köklükaya'yla Şevket Çoruh'u bir araya getiren dizi, kaçıranlar için tekrar ekranda. 
   KANAL D 22.30 
   
   
   Yıldırım canlı yayında    İlker Yasin "3. Devre"de kulüp başkanlarını ağırlamaya devam ediyor. Canlı yayınlanacak programa bu hafta Fenerbahçe Başkanı Aziz Yıldırım katılacak. Yıldırım, transferlerden, F.Bahçe televizyonuna, şirketleşmeden kongreye birçok konuda soruları yanıtlayacak. 
   KANAL D 24.00 
   
   
   Dizi... Dizi...    Para - Metre Uğur Gürses'le Ebru Baki'nin ekonomi söyleşileri devam ediyor. Sırada, konuyla ilgili en yetkili isim, Devlet Bakanı Ali Babacan var. CNN TÜRK 16.10 
   Yüzyılın Aşkları BBC'nin hazırladığı ve Can Dündar'ın seslendirdiği belgeselde, Ingrid Bergman'ın uğruna Hollywood'u terk ettiği İtalyan yönetmen Roberto Rossellini ile yaptığı evliliği anlatılıyor. CNN TÜRK 22.00 
   Namlunun Ucundaki Hayatlar Irak Gerçeği "Perspektif"te Irak'tan insan öyküleri ekrana gelecek. Seda Eren imzalı dosya, Özcan Altıntaş'ın kamerasından yansıyan çarpıcı görüntüler içeriyor. CNN TÜRK 22.30 
   
   
   
</TEXT>
</DOC>
