<DOC>
<DOCNO> 237755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sondun38.html </URL>
<DATE> 2004/05/06/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Güney Kore, Irak'a asker göndermeyi erteliyor 
</HEADLINE>
<TEXT>

     Güney Kore, Irak'a asker gönderme planlarını, Erbil'de konuşlanmaları için gereken Kürt desteğinin yetersizliği ve Irak'ta Amerikan askerlerinin esirlere yaptığı işkenceye ilişkin eleştiriler nedeniyle erteleyecek. 
     Yonhap ajansına açıklama yapan Savunma Bakanlığı yetkilisi, Güney Kore'nin Erbil'e 3 bin 600 asker göndermeye karar verdiğini hatırlattı. 
     Irak'taki yetkililerden haftalardır cevap alamadıklarını, asker konuşlandırmayı ertelemenin kaçınılmaz hale geldiğini söyleyen yetkili, ayrıca Irak'ta Amerikan askerlerinin işkence yaptığını gösteren fotoğrafların yayınlanmasının ardından, Irak'ta ABD liderliğindeki koalisyona asker göndermelerine ilişkin iç muhalefetin tırmandığını açıkladı. 
     Güney Kore Savunma Bakanlığı, yerel basında çıkan bu haberleri henüz doğrulamadı. 
     
</TEXT>
</DOC>
