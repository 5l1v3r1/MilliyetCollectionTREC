<DOC>
<DOCNO> 249271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonspo11.html </URL>
<DATE> 2004/06/19/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Aktuğ Mücadelemiz her zaman olduğu gibi şampiyonluk için olacaktır 
</HEADLINE>
<TEXT>

     Trabzonspor Kulübü Başkanı Atay Aktuğ, mücadelelerinin her zaman olduğu gibi şampiyonluk için olacağını söyledi. 
     Aktuğ, AA muhabirine yaptığı açıklamada, Trabzonspor'un her zaman lige şampiyonluk parolası ile başladığını belirterek, ''Bu yıl kadromuzu bozmadan, üzerine yeni transferler yaptık. Bu transferlerle hedefimiz, mücadelemiz her zaman olduğu gibi şampiyonluk için olacaktır'' dedi. 
     Trabzonspor'u Şampiyonlar Ligi'nde zor karşılaşmaların beklediğini vurgulayan Aktuğ, ''Şampiyonlar Ligi'nde iyi sonuçlar almak istiyoruz. Bunun için de 1-2 tane daha transfer gerçekleştirmeyi planlıyoruz. Böylelikle burada da yolumuza devam edebiliriz'' diye konuştu. 
     Aktuğ, İtalya'nın Milan takımında oynayan Gürcü Kaladze ile ilgilenmediklerini belirterek, Musa Büyük ile görüşmelerinin ise sürdüğünü söyledi. 
     
</TEXT>
</DOC>
