<DOC>
<DOCNO> 237647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonyas18.html </URL>
<DATE> 2004/05/05/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Alman kadınlar, güçlü erkek yerine akıllı erkeği tercih ediyor 
</HEADLINE>
<TEXT>

     Almanya'da yapılan bir araştırma, kadınların büyük çoğunluğunun, güçlü erkek yerine akıllı erkeği tercih ettiğini ortaya koydu. 
     Brigitte adlı kadın dergisi tarafından yapılan araştırmaya göre, kadınların yüzde 91'i akıllı erkeği güçlü erkeğe tercih ediyor. Kadınların yüzde 9'u ise güçlü erkekten daha fazla hoşlandığını belirtti. 
     Kadınların yüzde 79'u, erkeklerin kendileriyle birlikte gülebilmelerinin en önemli özellik olduğunu ifade ederken, sadece yüzde 21'i, erkeklerde aradıkları en önemli özelliğin sorunlarını çözebilmesi olduğunu bildirdi. 
     Alman kadınlarının yüzde 76'sı, duygularını gösterebilen erkeklerden hoşlandığını, yüzde 24'ü ise erkeğin mesleki alanda başarılı olmasını istediğini söyledi. 
     Araştırmaya göre, kadınların yüzde 81'i, kararlı ve kendine güvenen erkeklerden hoşlanıyor. Buna karşın çekingen erkeklerden hoşlanan kadınların oranı sadece yüzde 19. 
     
</TEXT>
</DOC>
