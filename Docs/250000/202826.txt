<DOC>
<DOCNO> 202826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/ekonomi/eko05.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell Digiturk'ü alamadı 
</HEADLINE>
<TEXT>

   Turkcell'in yönetim kurulu toplantısında Digiturk'ün alınması için karar yeter sayısı sağlanamadı 
   EKONOMİ SERVİSİ 
   
   Turkcell, Digital Platform Digiturk hisselerinin satın alınması konusunda gerçekleştirdiği yönetim kurulu toplantısında gerekli karar yeter sayısının sağlanamadığını açıkladı. 
   Turkcell'den borsaya gönderilen açıklamada önceki günkü yönetim kurulu toplantısında, daha önce duyurulan Digital Platform İletişim Hizmetleri hisselerinin şartlı olarak alınmasına ilişkin yönetim kurulu kararını takiben, konunun görüşüldüğü, ancak toplantıda karar yeter sayısının sağlanamadığı kaydedildi. Böylece Turkcell'in yerli ortağı Çukurova Grubu'nun istediği, yabancı ortak TeliaSonera'nın istemediği 'Digiturk'ü Turkcell bünyesine alma' girişimi sonuçsuz kaldı. 
   Bu arada Turkcell, yüzde 99.99 iştiraki olan Ukrayna cep telefonu pazarında yer alan Digital Cellular Communication adlı şirketin mevcut ortakları ile birlikte kurulacak yeni bir şirkete, 50 milyon dolar sermaye payı ile yüzde 51 ortak olacak. 
   
   TeliaSonera Turkcell'de payımız artabilir    TeliaSonera Başkanı Anders Igel, hissedarlar arasında yaşanan anlaşmazlığa rağmen Turkcell'deki yüzde 37'lik paylarını yükseltmeye açık olduklarını belirtti. 
   Anders Igel, "Turkcell'in kurumsal yönetiminin iyileştirilmesine ve hisselerinin değer kazanmasına yol açması halinde şirkette daha fazla kontrol sağlamaya hiçbir itirazımız yok" dedi. 
   Igel ayrıca, Finlandiya ve İsveç hükümetlerinin sorunla ilgili olarak Türk hükümetiyle irtibat halinde olduklarını açıkladı. 
   
   
</TEXT>
</DOC>
