<DOC>
<DOCNO> 236126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun14.html </URL>
<DATE> 2004/04/30/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Felluce, Saddamın eski yöneticisine kaldı... 
</HEADLINE>
<TEXT>

     Amerikalı askerlerin bir türlü direnişi kıramadığı Irak'ın Felluce kentinde istikrarı bundan sonra Saddam Hüseyin dönemi yetkililerinden Cesim Muhammed Salih'in sağlamaya çalışacağı bildirildi. 
     Eski rejimin Cumhuriyet Muhafızları yetkilisi Salih, Felluce kent sakinleri ve Amerikalı askeri yetkililer arasında varılan anlaşma gereği, kentin istikrarının sağlanması için bir askeri birim oluşturmaya başladığını söyledi. 
     Salih, Reuters'e yaptığı açıklamada, kurduğu gücün, Iraklı güvenlik güçlerinin kente düzen getirmesine yardımcı olacağını söyledi. 
     Felluce'de Amerikan askerlerine ihtiyaç olmayacağını söyleyen Salih, gücün kimlerden oluşacağı hakkında ise bilgi vermedi. 
     
</TEXT>
</DOC>
