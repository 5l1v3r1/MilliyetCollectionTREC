<DOC>
<DOCNO> 214868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/guncel/gun04.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliam pişmanları 
</HEADLINE>
<TEXT>

   İstanbul'daki saldırılardan sonra tutuklanan 50 teröristten 24'ü "Pişmanlık Yasası"ndan yararlanmak için başvurdu 
      ESRA ALUS İstanbul 
   
   İngiltere'nin İstanbul Başkonsolosluğu, HSBC Genel Müdürlüğü, Neve Şalom ve Beth Israel sinagoglarına bomba yüklü kamyonetlerle yapılan intihar saldırılarının ardından tutuklanan 50 kişiden 24'ü, Topluma Kazandırma Yasası'ndan yararlanmak için DGM'ye başvurdu. 
   Bombalı saldırılarla ilgili operasyonlar kapsamında yakalanarak DGM'ce tutuklanan 24 kişi, savcılık aşaması ve tutuklandıktan sonra İstanbul DGM Cumhuriyet Başsavcılığı'na verdikleri dilekçelerde, yasadan yararlanmak istediklerini bildirdi. El Kaide terör örgütünün Türkiye yapılanmasındaki en önemli isimlerinden oldukları öne sürülen Fevzi Yitiz, Harun İlhan, Yusuf Polat, Adnan Ersöz ve Baki Yiğit'in de aralarında bulunduğu sanıklar, dilekçelerini son başvuru tarihi olan 6 Şubat'tan önce DGM'ye gönderdi. Bu talepler, davanın açılacağı İstanbul DGM'ce değerlendirilecek. 
   Yasadan yararlanmak için başvuran sanıklar arasındaki Harun İlhan'ın, Neve Şalom Sinagogu'na yapılan saldırının keşfini yaptığı iddia ediliyordu. Ş ra üyesi Adnan Ersöz ile Baki Yiğit ise, terör örgütü El Kaide'nin lideri Usame bin Ladin'le yüz yüze görüştüklerini söylemişti. Fevzi Yitiz, saldırılarda kullanılan bombaların hazırlanmasında görev almış, Yusuf Polat, Beth Israel Sinagogu'na düzenlenen saldırının keşfini yapıp hareket emrini vermişti. 
   
   
   
   
</TEXT>
</DOC>
