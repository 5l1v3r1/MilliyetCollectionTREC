<DOC>
<DOCNO> 248756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonspo04.html </URL>
<DATE> 2004/06/17/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Süper lig 6 Ağustos'ta başlayıp, 29 Mayıs'ta sona erecek... 
</HEADLINE>
<TEXT>

     Türkiye Profesyonel Futbol Ligleri'nde sezon planlaması kesinleşti. 
     Birinci Süper Lig'de sezon 6-7-8 Ağustos'ta yapılacak ilk hafta maçlarıyla başlayacak ve ilk yarı 19 Aralık'ta sona erecek. 
     Süper Lig'de ikinci yarı maçları ise 28-29-30 Ocak 2005 tarihindeki maçlarla başlayacak. 2004-2005 sezonu, 29 Mayıs 2005 tarihinde yapılacak karşılaşmalarla tamamlanacak. 
     2004-2005 sezonunda A Milli Futbol Takımı, 9'u Dünya Kupası Eleme Grubu ve 1 de özel olmak üzere 10 karşılaşma yapacak. 
     A Milli Takım, 18 Ağustos Çarşamba günü özel bir maç yapacak. Millilerin henüz rakibinin belli olmadığı kaydedildi. 
     A milliler, Dünya Kupası Eleme Grubu'nda 4 Eylül'de Gürcistan, 8 Eylül'de deplasmanda Yunanistan, 9 Ekim'de Kazakistan, 13 Ekim'de deplasmanda Danimarka, 17 Kasım'da Ukrayna, 26 Mart 2005'te Arnavutluk, 30 Mart 2005'te deplasmanda Gürcistan, 4 Haziran 2005'te Yunanistan ve 8 Haziran 2005'te deplasmanda Kazakistan ile maç yapacak. 
     
     İKİNCİ LİGLER 28 AĞUSTOS'TA BAŞLIYOR 
     İkinci Lig A ve B Kategorisi ise 28-29 Ağustos tarihlerinde yapılacak karşılaşmalarla başlayacak ve 19 Aralık'ta sona erecek. 
     İkinci liglerde ikinci yarı ise 29-30 Ocak 2005 tarihinde yapılacak maçlarla başlayacak ve sezon 22 Mayıs 2005 tarihinde sona erecek. 
     
     ÜÇÜNCÜ LİG 5 EYLÜL'DE 
     Üçüncü Lig'de ise 2004-2005 sezonu 5 Eylül'de başlayacak ve ilk yarı 12 Aralık'ta sona erecek. Üçüncü Lig'de ikinci devre ise 29 Ocak 2005 tarihinde başlayıp, 8 Mayıs 2005 tarihinde sona erecek. 
     
</TEXT>
</DOC>
