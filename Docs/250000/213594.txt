<DOC>
<DOCNO> 213594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur16.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçılar yanlış eve girdi, ev sahiplerine dehşet yaşattı... 
</HEADLINE>
<TEXT>

     Bursa'nın merkez Yıldırım İlçesi'nde yanlış eve giren iki gaspçı, rehin aldıkları ev sahiplerine korku dolu saatler yaşattı. Ev sahibi genç çiftin el ve ayaklarını çarşafla bağladıktan sonra tabanca ve bıçak göstererek korkutan gaspçılar, yanlış eve girdiklerini anlayınca kaçtı. 
     AA muhabirinin aldığı bilgiye göre, İlker 26 ve Nuray Horasan 24 çiftinin Şükraniye Mahallesi'ndeki evine dün gece yatak odası penceresinden giren kimliği belirlenemeyen iki kişi, tabanca ve bıçakla tehdit ettikleri çiftin el ve ayaklarını çarşafla bağladı. 
     Gaspçılardan birinin, ''Siz tefecilik yapıyormuşsunuz. Evinizdeki çelik kasanın yerini gösterin. Kasada bize ait evrak var'' demesi üzerine, İlker Horasan, evlerinde çelik kasa bulunmadığını söyledi. 
     Evde yaptıkları aramada çelik kasa bulamayan zanlılar, yanlış eve girdiklerini anlayınca Nuray Horasan'ı rehin alarak bina dışına çıktı. Zanlılar, daha sonra genç kadını serbest bırakarak, kayıplara karıştı. 
     Çiftin durumu bildirmesi üzerine olay yerine gelen güvenlik güçleri, yaptıkları incelemede zanlıların, aynı evden 3 ay önce taşınan Abdullah Sevim'in alacaklıları olduğunun tahmin edildiğini, olayla ilgili soruşturmanın sürdüğünü bildirildiler. 
     
</TEXT>
</DOC>
