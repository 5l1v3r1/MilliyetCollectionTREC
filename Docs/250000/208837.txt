<DOC>
<DOCNO> 208837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/soneko53.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasaları... Borsa yükseldi, dolar düştü 
</HEADLINE>
<TEXT>

     İlk seansta gerileyen endeks ikinci seansta 18,500 seviyesinde destek buldu ve gelen tepki alımlarıyla 19,000 puan seviyesinin biraz altından kapandı. 
     Hisse senetlerinin günlük ortalama değer artışı yüzde 0.71 oldu. 
     Dünkü düşüşten sonra bugün de satıcılı açılan ve yoğun satışlarla geçen ilk seanstan sonra, ikinci seansta tepki alımlarıyla toparlanan borsada, hisse bazındaki hareketlerin öne çıktığı, ikinci seansta işlem hacminin de artmasıyla endeksin yukarı hareketini sürdürdüğü gözlendi. Seans sonunda 19,000 puan seviyesini deneyen endeks günü 18,952.22 puandan kapadı. 
     Uzmanlar, önemli bir destek olarak görülen 18,800 puanın üzerinde bir kapanış gerçekleştiğini hatırlatarak, bu bölgede orta vadeli yükselen trend çizgisinin bulunduğunu, bu nedenle yarın piyasanın daha da güçlenmesinin beklenebileceğini, ilk direnç seviyesinin 19,200 civarında bulunduğunu, 19,600 ve 19,900 seviyelerinin diğer önemli direnç seviyelerini oluşturduğunu savunuyor. 
     İMKB Ulusal 100 Endeksi, 1. seansta 77.64 puan ve yüzde 0.41 düşüş yaşadı. 2. seansta gelen toparlanmayla endeks 211.30 puanlık artışla 18,952.22 puandan kapandı. Endeksin günlük bazdaki artışı 133.66 puan ve yüzde 0.71 olarak gerçekleşti. 
     Hisse senetleri piyasasında günlük işlem hacmi 1 katrilyon 13 trilyon 418 milyar 667 milyon lira düzeyinde gerçekleşti. 
     
     DOLAR 
     Merkez Bankası, doların bugünkü efektif kurunu alışta 1 milyon 335 bin 299 lira, satışta ise 1 milyon 344 bin 693 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 4 bin 855 lira, satışta 4 bin 889 lira geriledi. 
     Kapalıçarşı'da dün 1 milyon 354 bin liradan kapanan dolar, güne 1 milyon 355 bin liradan, 1 milyon 714 bin liradan kapanan euro ise 1 milyon 716 bin liradan başladı. 
     Kapanışta, doların satış fiyatı 1 milyon 342 bin liraya, Euro'nun satış fiyatı da 1 milyon 693 bin liraya geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda 26 Ocak 2005 vadeli, bugün valörlü tahvilin bileşik getirisi 0.15 puan yükseldi. 
     Bu kağıdın aynı gün valörlü işlemlerinin basit getirisi yüzde 24.22, bileşik getirisi yüzde 24.13 oldu. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 26.00 oldu. 
     
</TEXT>
</DOC>
