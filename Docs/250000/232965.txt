<DOC>
<DOCNO> 232965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonyas13.html </URL>
<DATE> 2004/04/19/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
"Altın Portakal" heyecanı başlıyor... 
</HEADLINE>
<TEXT>

     41. Antalya Altın Portakal Film Festivali çerçevesinde düzenlenen ''10. Altın Portakal Uluslararası Kısa Film-Video Yarışması''na başvurular başladı. 
     Antalya Büyükşehir Belediyesi ve Antalya Kültür Sanat Vakfı'nın ortaklaşa düzenlediği, ''10. Altın Portakal Uluslararası Kısa Film-Video Yarışması'', 13-16 Eylül tarihleri arasında gerçekleştirilecek. 
     Yarışmaya, 1 Ocak 2003 tarihinden itibaren yapılmış, siyah-beyaz veya renkli, 30 dakikayı aşmayan, 35 milimetre ya da video teknikleri kullanılarak çekilmiş filmler katılabilecek. 
     Seçici kurul tarafından dramatik, deneysel, canlandırma ve belgesel dallarında değerlendirilecek filmlerden birincilik kazananlara, Altın Portakal heykelciğinin yanı sıra 1,5 milyar lira para ödülü verilecek. 
     Yarışmaya katılmak isteyenler, eserlerini en son 12 Temmuz 2004 tarihine kadar teslim edebilecekler. 
     
</TEXT>
</DOC>
