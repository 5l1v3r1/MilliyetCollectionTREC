<DOC>
<DOCNO> 208680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/guncel/gun20.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Bomba mağdurlarına 6.5 trilyonluk jest    İSTANBUL Valiliği, Şişli, Beyoğlu ve Beşiktaş ilçelerindeki 4 ayrı patlamada yakınlarını kaybedenler ile ev ve işyerleri hasar görenlere, zararın oranına göre ödemelere başladı. Ölenlerin ailelerine 20 milyar lira verilirken, dağıtılacak toplam yardım 6.5 trilyonu bulacak. 4 patlamanın, 818 işyeri ve 299 konut bulunan 329 binada hasara yol açtığını belirten İstanbul Valisi Muammer Güler, bunlardan 714 işyeri ve 251 konut bulunan 259 binada cam ve çerçeve kırıkları oluştuğunu, 48 konut ve 104 işyeri bulunan 70 binanın ise 9'unda ağır, 18'inde orta, 43'ünde hafif derecede hasarlar meydana geldiğini söyledi. Vali Güler, ödemelerin tazminat değil yardım olduğunu sözlerine ekledi. 
   
   ABD İsim değiştirse de PKK terör örgütüdür    ABD, terör örgütü PKK KADEK'in devamı KONGRA - GEL'i terör örgütleri listesine aldı. ABD'nin Ankara Büyükelçiliği'nden yapılan açıklamada, KONGRA -GEL'in, ABD Göçmen ve Vatandaşlık Kanunu ve 13224 sayılı Başkanlık Emri çerçevesinde listeye dahil edildiği ve kararın Resmi Gazete de yayımlandığı bildirildi. Açıklamada, "KADEK, şimdiki adıyla KONGRAGEL, isim değişikliğini ilan ettiği 11 Kasım 2003'ten beri terörist faaliyetlerini sürdürmüştür" denildi. ABD Dışişleri Bakan Yardımcısı Richard Armitage'nin, Adalet Bakanı, Hazine Bakanı ve İç Güvenlik Bakanı ile yaptığı görüşmeler neticesinde alınan kararla terör örgütünün KONGRAGEL'den önceki isimleri de listeye eklendi. 
   
   Monttan düşen silah dönerciyi öldürdü    YÜKSEKOVA Çetesi sanıklarından olan ve Hakk ri Emniyet Müdürlüğü Özel Harek t Şube Müdürlüğü'ndeki görevinden atılan eski polis Fatih Özkan'ın 42 montundan düşen tabanca bir kişinin ölümüne neden oldu. Enver Kurttepeli Lisesi'nin kantinin işleten Özkan, dün hasılatı almak için okula gitti. Burada montunu çıkaran Özkan, asması için kantinde dönercilik yapan Hüseyin Yeni'ye 20 verdi. Montun yan cebinde bulunan ve Özkan'ın eşi Dilek Özkan adına kayıtlı bulundurma ruhsatlı tabanca yere düşerek ateş aldı. Tabancadan çıkan kurşun Yeni'nin boynuna isabet etti. Ağır yaralanan Yeni, hastaneye götürülürken öldü. 
   
   
</TEXT>
</DOC>
