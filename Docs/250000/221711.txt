<DOC>
<DOCNO> 221711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/yazar/sazak.html </URL>
<DATE> 2004/03/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Milliyet yazarları seçim turunda 
</HEADLINE>
<TEXT>
   AKP ile SP'nin su savaşı 
   Şanlıurfa'da Erbakan ve Erdoğan'ın arıtma suyu tesislerini açma yarışı var. Şanlıurfa Belediyesi on yıldır Refah - Saadet yönetiminde. AKP ise 3 Kasım'daki oylarına güveniyor 
   
      Şanlıurfa'da su savaşları yaşanıyor Güneydoğu Anadolu Kalkınma Projesi GAP , merkez sağın eski liderleri Demirel ve Özal arasında yıllarca süren 'GAP'ı kaptırmama' mücadelesine sahne olmuştu. 
   Yıllardır temiz suya hasret Şanlıurfalılar, 28 Mart seçimleri öncesinde bu defa Erbakan ve Tayyip Erdoğan arasındaki kentin içme suyu arıtma tesislerinin açılışı nedeniyle patlayacak savaşı izlemeye hazırlanıyor. 
   
   Arıtma tesisini kim açacak 
   Şanlıurfa Belediyesi on yıldır Refah - Saadet yönetiminde, Ahmet Bahçıvan GAP'ın merkezi olma iddiasındaki kenti, büyük bir köye dönüştürmeyi başarmasına karşın yoksul halkın desteğiyle gücünü koruyor. 1999'da 38 bin dolayında oy almış. Saadet Partisi'nin 3 Kasım'daki oyları merkezde 6500'e kadar düşmüş. Kapalıçarşı'da dolaştığımız esnaf, Bahçıvan için artık 'yeter' diyor. Urfa'nın içi çamurdan, pislikten geçilmiyor. Halk, tifodan kırılıyor. Çok katlı ve çarpık yapılaşma kentin tarihi dokusunu gölgelemiş. 
   Bahçıvan, Urfa'nın yılan hik yesine dönen arıtma suyu tesislerini açtırmak üzere Erbakan'ı davet etmiş. Hoca, cumartesi günü törenle açılışı yapacak. 
   Başbakan Erdoğan ise pazar günü Şanlıurfa'ya geliyor. 24 saat gecikmeyle AKP liderinin programında da arıtma tesisi açılış töreni var. 
   
   SHP adayı Yazar 
   Konya'dan sonra Saadet ile AKP arasındaki ikinci büyük belediye savaşı Şanlıurfa'da yaşanacak. 
   AKP, Bahçıvan'ın karşısına SSK Hastanesi Başhekimi Dr. Ahmet Fakıbaba'yı çıkarmış. AKP'nin 3 Kasım'da merkezden aldığı 55 bin oy Fakıbaba'ya önemli bir avantaj sağlıyor. Hastane yönetiminde başarılı bulunan ve kent merkezinde sevilen bir isim olan Fakıbaba'nın adaylığı AKP'ye destek veren güçlü aşiretlerde rahatsızlık yaratmış. Urfa'daki kampanyayı da AKP'nin yerel seçim stratejisini oluşturan 'iktidar rüzg rı' ve Tayyip Erdoğan sürükleyecek. 
   Ahmet Bahçıvan, 'AKP adayı Erdoğan'ın arkasına sığınmasın, bizim rakibimiz Fakıbaba değil, hükümet' derken, Ahmet Fakıbaba, 'Ben halka güvenerek seçime girdim ve 28 Mart'ta kazanacağız' yanıtını veriyor. 
   Şanlıurfa'da DEHAP'lı Feridun Yazar da, 'Demokratik Güçbirliği' adayı olarak seçime asılıyor. 
   Yazar, 12 Eylül 1980 darbesine dek Şanlıurfa'da belediye başkanlığı yapmış, 1990'lı yıllarda DEP Genel Başkanlığı görevinde bulunmuş, bölgede tanınan bir isim. SHP adayı olarak seçime giriyor. 
   Şanlıurfa'nın GAP'ın merkezi olma iddiasını Gaziantep'e kaptırması, 1990'larda Refah Saadet çizgisinde ekonomik ve sosyal yönden gerilemesi, Feridun Yazar'ın şansını artırıyor. 
   
   Yoksullara umut 
   Kent merkezine asılı afişlerdeki 'Vurgun, yalan, talan bitecek ' sözü yoksul halka umut veriyor. Ancak DEHAP'ın Şanlıurfa merkezde Diyarbakır'daki gibi güçlü olmadığı da bir gerçek. 
   Seçim AKP - Saadet arasında geçer, SHP sürpriz yapabilir. 
   
   Şanlıurfa'da 2002 seçimleri Parti Adı Oy Oranı AKP 22.90 DEHAP 19.28 DYP 16.49 ANAP 10.24 CHP 9.90 MHP 7.94 SP 4.55 BAĞ. 4.38 GP 1.71 DSP 0.69 BBP 0.59 BTP 0.30 YTP 0.25 YP 0.24 MP 0.14 ÖDP 0.13 İP 0.11 LDP 0.09 TKP 0.06 
   AKP 7, CHP 3 ve bağımsızlar 1 milletvekili çıkardı. 
   
      
   
   
   
</TEXT>
</DOC>
