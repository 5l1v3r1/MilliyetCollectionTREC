<DOC>
<DOCNO> 219357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/guncel/gun90.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Türk televizyonlarında unutulmayan anlar...    Yepyeni - 13.Bölüm 
   BBG Melih ve BBG Hülya arasındaki aşkın Ateş Hattı''na taşınması ve orada bulunan bir kadının "bu çocuk Melih''ten " diyerek Melih''e çok benzeyen bir çocuğu ortaya atması... 
   HBB''de bir haber muhabirinin, sarhoş bir adama neden çok içki içtiğini sorması, adamın canlı yayında "sana ne lan, sen içmiyor musun sanki " diye çıkışması, spikerin tırsarak "evet beyefendi " şeklinde sıvışması... 
   Galatasaray''ın UEFA kupasını kazandığı sene deplasmandaki Dortmund maçında Ercan Taner''in Hagi''nin golü öncesi ve sonrasında toplam 17 defa "Hagi " diye bağırması, Fatih Terim''inde golün sonrasında sevinmeyi abartıp yardımcılarına sert bir şekilde girişmesi... 
   Hulki Cevizoğlu-Cüneyt Arkın-Zekeriya Beyaz üçlüsünün "Matrix" konusunda enteresan yorumlar yaptıkları Ceviz Kabuğu programı ve üçünün de Matrix''i düzgün telaffuz edememesi... Matris, Matrikis, Matrik... 
   Teleon''da bir Samsunspor maçı sunan Bülent Karpat''ın pozisyonu ''''Vural orta, Timofte kafaaa ve goool çünkü 6 numara ..'''' demesi. 6 numaranın ne manaya geldiğinin hala anlaşılamamış olması... 
   Bir Galatasaray maçı çıkışında Ali Sami Alkış''ın televizyona röportaj verirken yanına baya irice ve mafyavari bir adamın yaklaşarak Ali Sami Alkış'a bir daha Galatasaray hakkında ileri geri konuşmaması konusunda uyarıp tehditler savurması, Ali Sami Alkış cevap vermeye yeltenince adamın psikopat bir ifadeyle "doğru gonuşşş " şeklinde ortamda terör estirmesi, bunun üzerine Ali Sami Alkış''ın ağzını açmadan uzaklaşması. Daha sonra Telegol programının adam hakkında araştırma yapmaya kalkması ve adama "akıl hastası olduğu yolunda söylentiler var" şeklinde teşhis koyması... 
   Seda Sayan''ın programına satanist olduklarını iddia eden iki genç kızı çıkarması ve bu sorunlarından kurtulmak istediklerini belirten kızlarla canlı yayında halay çekmesi, programa katılan Medyum Memiş''in de halay esnasında onlara alkış tutması... Yeni 
   Savaş Ay''ın Flash Tv''deyken Melih Gökçek ile röportaj için evine gitmesi, evi gezerken mutfağa girmesi, magazin muhabirlerine özenerek "şu buzdolabını bir açalım bakalım Sayın Başkan " diyerek elini kaldırması, Melih Gökçek''in bir kaplan edasıyla "Amman dur " diyerek atılması. Birkaç saniye açarsın, açamazsın tartışmaları... Dolaptaki nesne nedir çözemen .. 
   
   Klişe esnaf cümleleri Top5 
   1 Dediğin fiyata bulsam ben alırım... 
   2 Kurtarsa canın sağ olsun... 
   3 Bu da aynı fabrikada üretiliyor ama etiket farklı .. 
   4 Al bunu ömürlük kullan, bir şey olursa getir... 
   5 Madem öğrencisin sana geliş fiyatından olsun, ama kimseye söyleme .. 
   
   Telefonun başında çaresiz bekliyorum, bekliyorum ama çalmayacak biliyorum... 
   Graham Bell 
   
   
   Çift Kardeşim 
   ''''Tek kardeş misiniz '''' 
</TEXT>
</DOC>
