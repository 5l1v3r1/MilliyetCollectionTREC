<DOC>
<DOCNO> 205614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sontur18.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandalar, animatörü öldürüp sevgilisine tecavüz etti... 
</HEADLINE>
<TEXT>

     Antalya'nın Manavgat İlçesi'nde, otomobili arızalanan bir animatör ile Alman kız arkadaşını silah zoruyla Karpuzçayı kenarına götüren kimliği belirsiz 2 kişi, animatörü öldürdükten ve Alman turiste tecavüz ettikten sonra kaçtılar. 
     , Hane Otel'de animatörlük yapan Mustafa Yoldaş ile kız arkadaşı Alman turist S.H.H'nin 28 bulunduğu otomobil, 29 Aralık Pazar günü Taşkesiği Köyü yakınlarında arızalandı. 
     Yol kenarında, yardım bekleyen Mustafa Yoldaş ile kız arkadaşına yaklaşan kimliği belirsiz 2 kişi, av tüfeği tehdidiyle Karpuzçayı kenarına götürdükleri Mustafa Yoldaş'ı, başına ateş ederek öldürdü. Alman turist S.H.H.'ye de tecavüz eden kimliği belirsiz kişiler, daha sonra kaçtılar. 
     Alman turist S.H.H. olaydan sonra otostop yaparak geldiği Manavgat'ta jandarmaya başvurarak, başlarına gelenleri anlattı. Jandarma, 3 gündür Taşkesiği Köyü, Karpuzçayı ve civardaki küçük göllerin çevresinde yaptığı araştırma sonucu, Mustafa Yoldaş'ın cesedini, Karpuzçayı üzerindeki küçük gölcüklerden birisinin kıyısında buldu. 
     Mustafa Yoldaş'ın cesedi, otopsi yapılmak üzere Manavgat Devlet Hastanesi'ne getirilirken, Yoldaş'ın başından vurularak öldürüldüğü belirlendi. 
     Jandarma, olayın faillerinin yakalayabilmek amacıyla çevrede geniş çaplı araştırma başlattı. 
     





</TEXT>
</DOC>
