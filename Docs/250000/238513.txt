<DOC>
<DOCNO> 238513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/spor/axspo02.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler pusuya yattı Fenerbahçe Cephesi 
</HEADLINE>
<TEXT>


Teknik Direktör Daum, yardımcı antrenörünü iki gün önceden Denizli'ye gönderdi, rakibi hakkında bilgiler topladı, taktiğini hazırladı 


Muhteşem karşılama 


Denizli sallandı 
FENERBAHÇE, şampiyonluğun kaderini büyük ölçüde belirleyecek Denizlispor maçı için dün özel bir uçakla Çardak Havaalanı'na indi, ardından Pamukkale'ye geçti. Denizli'nin turizm cenneti olan ve beyaz cennet diye bilinen Pamukkale, dün erken saatlerde Ankara, İstanbul ve İzmir'den gelen taraftarlarca Sarı - Lacivert renklerle süslendi. Kafile davul zurnayla karşılandı. 

Kargaşa çıktı 
BAŞKAN Aziz Yıldırım ile yöneticiler de takımla birlikte Denizli'ye giderken, Çardak Havalimanı'nda tam bir kargaşa yaşandı. Aprona kadar giren taraftarlar ve taraftar derneği temsilcileri, Daum ve futbolcuları çiçek yağmuruna tuttu. Bu arada Hooijdonk'a çok büyük sevgi gösterisi yapıldı. Hollandalı oyuncu uçaktan otobüse kadar güçlükle ilerleyebildi. n YUSUF KOBAL 

Daum'un gizli ajanı 


Özen'i gönderdi 
TEKNİK Direktör Daum istatistikten sorumlu yardımcısı antrenör Önder Özen'i maçtan iki gün önce Denizli'ye gönderdi. Özen'in Denizlspor antrenmanlarını gizlice izlemesini isteyen Alman hoca, ligdeki rakiplerini sıkı bir takibe aldırdı. Özen, iki gün boyunca Denizlispor'u inceledi, bol bol not tuttu. Daum maç taktiğini de bu rapora göre hazırladı. 

Yeni imajlar 
SARI - Lacivertli takımda sakatlığı süren Fatih'in yanısıra, sezonu kapatan Kemal ve yabancı kontenjanına takılan Petkov, Denizli'ye götürülmedi. Daum, Denizli'ye yeni saç imajıyla geldi. Alman hocanın saçlarını kestane rengine boyattığı gözlendi. Bu arada Serhat'ın da ensesindeki bir tutam saçı sapsarıya boyatması dikkatlerden kaçmadı. 



</TEXT>
</DOC>
