<DOC>
<DOCNO> 233949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur33.html </URL>
<DATE> 2004/04/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Öldükten sonra 5 kişiye hayat verdi... 
</HEADLINE>
<TEXT>

     Konya'da beyin kanaması sonucu hayatını kaybeden Sebahat Kısa'nın 43 organları, 5 hastaya nakledildi. 
     Başkent Üniversitesi Rektörü Prof. Dr. Mehmet Haberal, yaptığı yazılı açıklamada, beyin kanaması sonucu hastaneye getirilen Sebahat Kısa'nın, yapılan müdahaleye karşın kurtarılamadığını bildirdi. 
     Yakınlarının, Kısa'nın organlarını bağışlaması üzerine Üniversite'nin Konya Uygulama ve Araştırma Merkezi'nde organ nakli işlemlerine başlandığını ifade eden Haberal, organların, hastanenin uzman ekibi tarafından başarıyla alındığını belirtti. 
     Prof. Dr. Haberal, böbreklerden birinin, hastanede 2 yıldır tedavi gören diyaliz hastası Mehmet Kalyon'a 51 diğer böbreğin, Ankara Başkent Hastanesi'nde 3,5 yıldır tedavi gören hemodiyaliz hastası Döndü Karabel'e 25 karaciğerinin 2 yıldır Başkent Üniversitesi Adana Hastanesi'nde tedavi gören Elif Dikmen'e 39 korneaların ise Ankara Başkent Hastanesi'nde Banu Yaşin 32 ve Ethem Baydar'a 51 takıldığını bildirdi. 
     Kısa'nın kalbinin de Dokuz Eylül Üniversitesi'nde tedavi gören Ahmet Yılmaz'a takıldığını, ancak hastanın solunum yetersizliği nedeniyle nakilden 48 saat sonra hayatını kaybettiğini belirten Haberal, 5 hastanın hayata dönmesini ve sağlığına kavuşmasını sağlayan Sebahat Kısa'nın eşi Mustafa Kısa'ya teşekkür etti. 
     
</TEXT>
</DOC>
