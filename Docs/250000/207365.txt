<DOC>
<DOCNO> 207365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur22.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC siyasi liderleri Ankara'ya geldi... 
</HEADLINE>
<TEXT>

     KKTC Cumhuriyet Meclisi'nde temsil edilen partilerin liderleri, Başbakan Recep Tayyip Erdoğan'ın daveti üzerine Ankara'ya geldi. 
     Çankaya Köşkü'ndeki Kıbrıs zirvesinin ardından, Başbakan Erdoğan ile Dışişleri Bakanı ve Başbakan Yardımcısı Abdullah Gül, liderlerle ayrı ayrı biraraya gelecek. 
     Cumhuriyetçi Türk Partisi CTP Genel Başkanı Mehmet Ali Talat, Ulusal Birlik Partisi UBP Genel Başkanı ve Başbakan Derviş Eroğlu, Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş ile Barış ve Demokrasi Hareketi BDH Genel Başkanı Mustafa Akıncı'nın Ankara'dan yarın ayrılması bekleniyor. 
     Serdar Denktaş, Ankara'dan ne zaman ayrılacakları yönündeki bir soru üzerine, ''Akşama uçak yok ki'' yanıtını verdi. 
     4 lider, daha sonra Esenboğa Havaalanı VİP salonunun dışında gazetecilere birlikte poz verdiler. 
     
</TEXT>
</DOC>
