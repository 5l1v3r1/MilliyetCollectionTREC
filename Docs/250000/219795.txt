<DOC>
<DOCNO> 219795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/soneko32.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa ve İngiltere Merkez Bankaları faiz oranlarını değiştirmedi 
</HEADLINE>
<TEXT>

     Avrupa Merkez Bankası AMB siyasi liderlerin aksi yöndeki baskılarına rağmen faiz oranlarında indirime gitmedi. 
     AMB yönetim kurulunun bugünkü toplantısında tüm faizler için belirleyici olan yeniden finanslama faizini yüzde 2 olarak korunmasına karar verildi. 
     Avrupa ortak para birimi euronun ABD Doları karşısında değerlenmesi Avrupa ihraç mallarının rekabet gücünü azalttığından, euronun yükselişini frenlemek amacıyla faiz oranlarını indirmesi için AMB üzerinde yoğun baskılar vardı. 
     Aralarında Almanya Başbakanı Gerhard Schröder gibi etkili siyasi kişiliklerden gelen ''ricalar'' karşısında direnen AMB yönetim kurulu en son geçen Haziran'da yarım puan indirerek yüzde 2'ye düşürdüğü yeniden finanslama faizini aynı oranda tutarak kararlılığını gösterdi. 
     
     İNGİLTERE MERKEZ BANKASI DA DEĞİŞTİRMEDİ 
     Faiz oranlarında geçen ay çeyrek puanlık bir artış yapan İngiltere Merkez Bankası da, bugünkü yönetim kurulu toplantısında yüzde 4 düzeyindeki oranda değişikliğe gitmedi. 
     Bununla birlikte gözlemciler, bankanın ekonomiyi soğutmak için kısa bir zaman içinde faiz hadlerinde yeni bir artırıma gitmesinin kesin olduğunu öne sürüyorlar. 
     
</TEXT>
</DOC>
