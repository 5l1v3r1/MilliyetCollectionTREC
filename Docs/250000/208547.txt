<DOC>
<DOCNO> 208547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sondun15.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
25'lik Kutcher'in Demi Moore ile evlenme niyeti yok 
</HEADLINE>
<TEXT>

     Ünlü oyuncu Demi Moore ile yaşadığı aşk Hollywood'da dillerden düşmeyen Ashton Kutcher, ''Demi Moore ile yakın gelecekte evlenmek gibi bir niyeti bulunmadığını'' açıkladı. 
     Kutcher, ''Access Hollywood'' adlı TV kanalında katıldığı programda, ''Her şeyden kolayca sıkıldığını ve şimdi olduğu gibi bekar kalmak istediğini'' söyledi. 
     Ashton Kutcher 25, Demi Moore ise 41 yaşında. Çift son 9 aydır yaşadıkları aşk nedeniyle medyanın yoğun ilgisini çekiyor. 
     Kutcher, açıklamasında, ''Sadece Demi Moore ile değil, herhangi bir kişiyle de evlenmeyi düşünmediğini'' ifade etti. ''Böyle bir planım yok'' diyen Kutcher, ''Randevu defterime baktım ama evlilik gibi bir şey gözükmüyor'' diye ekledi. 
     Hercai gönüllü olduğunu anlatmaya çalışan Kutcher, ''Mesela hala Iowa'da olsaydım ve dergilere bakarken Tom Cruise'u görseydim hemen onun gibi olmak isterdim. Ya da Brad Pitt'i görsem hemen işte bu adam gibi olmak istiyorum derdim'' diye konuştu. 
     Ashton Kutcher, halen MTV televizyonu için ''My New Best Friend'' En İyi Yeni Dostum adlı bir yarışma programı hazırlıyor. Yarışmaya katılanlar, arkadaşları ve aile bireylerini, o zamana kadar hiç karşılaşmadıkları bir kişinin ''en iyi dostları'' olduğuna ikna edebilirlerse para ödülü kazanacaklar. Programın ne zaman yayına gireceği ise açıklanmadı. 
     
</TEXT>
</DOC>
