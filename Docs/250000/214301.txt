<DOC>
<DOCNO> 214301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sonspo09.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 7 sayı attı, Mehmet Okur'dan kötü haber 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 4 maçla devam edildi. 
     San Antonio Spurs'ta forma giyen Hidayet Türkoğlu, takımının Houston Rockets'ı deplasmanda 85-82 yendiği maçta 27 dakika sahada kalırken, 7 sayı, 4 ribaunt, 3 top çalma ve 2 top kaybı ile oynadı. Spurs'ta forvet Tim Duncan, 28 sayı ve 10 ribaunt ile galibiyetteki en önemli isim oldu. 
     Houston Rockets'ta ise Çinli pivot Yao Ming'in 25 sayı ve 7 ribaunt, oyun kurucu Steve Francis'in ise 18 sayı ve 6 asistlik performansları, galibiyet için yeterli olmadı. 
     Ligde alınan sonuçlar şöyle 
     Boston Celtics-Cleveland Cavaliers 89-97. 
     Dallas Mavericks-Atlanta Hawks 96-102. 
     Memphis Grizzlies-Denver Nuggets 83-86. 
     San Antonio Spurs-Houston Rockets 85-82. 
     
     MEHMET'TEN KÖTÜ HABER 
     NBA'de son dönemdeki başarılı performansıyla göz dolduran milli oyuncu Mehmet Okur'u sakatlık durdurdu. 
     Başarılı oyuncunun, sırtındaki sakatlık nedeniyle 1 hafta süreyle forma giyemeyeceği açıklandı. Detroit Pistons Başkanı Joe Dumars, milli oyuncuyu, All-Star maçı için verilecek aranın sonuna kadar oynatmayacaklarını, bu nedenle Okur'un New Jersey Nets deplasmanında forma giyemeyeceğini ifade etti. 
     Mehmet Okur'un, New York Knicks maçında forma giymesi bekleniyor. 
     
     HAFTANIN İYİLERİ 
     NBA'de haftanın en iyi oyuncuları da belirlendi. 
     Doğu Konferansı'nda, New Jersey Nets forması giyen forvet Kenyon Martin, Batı Konferansı'nda ise San Antonio Spurs'ta mücadele eden forvet Tim Duncan, haftanın en iyi oyuncuları oldular. 
     
</TEXT>
</DOC>
