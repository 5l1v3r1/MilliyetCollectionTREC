<DOC>
<DOCNO> 219563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo45.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'den 20 farklı süper başlangıç... 
</HEADLINE>
<TEXT>

     Basketbolda Erkekler Avrupa Ligi 2. tur E Grubu'ndaki ilk maçında Efes Pilsen, deplasmanda Fransa'nın Elan Bearnais Pau Orthez takımını 77-57 yendi. 
     Karşılaşmanın ilk periyodunda savunmada ve hücumda iyi organize olamayan Efes Pilsen, yalnızca Granger'ın skorer oyunuyla bu periyotta rakibine üstünlük kurdu. 5. dakikayı 13-11 önde geçen lacivert-beyazlılar, ilk periyodu da 22-19 önde tamamladı. 
     2. periyoda iyi savunmayla başlayan Efes Pilsen, 13. dakkikayı 7 sayılık farkla 28-21 önde geçti. Bu dakikadan sonra Türk ekibi zaman zaman hücumlardan boş dönmesine karşın Granger ve Nikoliç'in sayılarıyla devreyi 10 sayı farkla 38-28 önde kapadı. 
     
     Granger'dan 25 sayı 

     İkinci yarıya da iyi başlayan ve 9-3'lük bir seri yakalayan Efes Pilsen, 25. dakikada farkı 16 sayıya 47-31 dek çıkardı. 4'er faule ulaşan Nikoliç ve Langdon'un kenara alınmasına karşın lacivert-beyazlılar bu periyotta da Granger'in etkili oyunuyla farkın kapanmasına izin vermedi ve 3. periyodu -38 önde bitirdi. 
     Son periyotta üstün oyununu sürüdüren Efes Pilsen, Kerem ve Ömer'in arka arkaya bulduğu 3 sayılık basketlerle 38. dakikada farkı 25 sayıya dek 73-48 çıkardı ve maçtan 77-57 galip ayrıldı. 
     Lacivert-beyazlılar, deplasmanda aldıkları bu galibiyetle 2. tura iyi bir başlangıç yaptı. 
     
     MAÇIN KARNESİ 

     

PAU ORTHEZ 57 - EFES PİLSEN 77 Salon Palais Des Sports Hakemler Carl Jungebrand xxx Finlandiya , Manuel Alzuria xxx İspanya , Dale Aitcheson xxx İngiltere Elan Bearnais Pau Orthez Lukovski xx 1, Foirest xxx 14, Drozdov xx 9, Pietrus xx 11, Skelin x 4, Sasser x, Julian xx 6, Petro x 2, Fauthoux x 8, Archibong x 2 Efes Pilsen Ender xx 2, Granger xxxx 25, Langdon x 2, Ermal xx 4, Nikoliç xx 10, Ömer xxx 12, Prkaçin xxx 8, Kerem xxx 9, Kaya xx 3, Alper xxx 2 1. Periyot 19-22 Devre 38-28 Efes Pilsen lehine 3. Periyot 38-53      
</TEXT>
</DOC>
