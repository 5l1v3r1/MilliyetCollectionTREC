<DOC>
<DOCNO> 216612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sontur40.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Kar Yağışı... 
</HEADLINE>
<TEXT>

     İstanbul'da akşam saatlerinde başlayan kar yağışının fazla etkili olmasının beklenmediği bildirildi. 
     AA muhabirinin, Meteoroloji İşleri Genel Müdürlüğü'nden aldığı bilgiye göre, kent genelinde gün boyunca yer yer devam eden ve daha sonra karla karışık yağmur şeklinde süren yağış, akşam saatlerinde kara dönüştü. 
     Meteoroloji yetkilileri, kar yağışının yarın da aralıklarla akşama kadar devam etmesinin beklendiğini, ancak büyük bir olumsuzluğa yol açabilecek kadar etkili olmasının beklenmediğini kaydetti. 
     Bu arada, İstanbul Büyükşehir Belediyesi Afet Koordinasyon Merkezi yetkilileri de gerekli önlemlerin alındığını ve kentte yağış nedeniyle herhangi bir olumsuzluk yaşanmadığını bildirdi. 
     
</TEXT>
</DOC>
