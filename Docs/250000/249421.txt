<DOC>
<DOCNO> 249421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/soneko04.html </URL>
<DATE> 2004/06/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İç v e dış borcumuz arttı... 
</HEADLINE>
<TEXT>

     Maliye Bakanı Kemal Unakıtan, bu yıl Mart ayı sonu itibariyle dış borç stokunun 7 milyar 674 milyon dolar artarak 62 milyar 519 milyon dolara ulaştığını bildirdi. 
     Unakıtan, CHP Adana Milletvekili Atilla Başoğlu'nun soru önergesini yanıtlarken, iç ve dış borç miktarları ile bütçeden faiz ödemelerine ayrılan paylara ilişkin bilgi verdi. 
     Konsolide dış borç stokunun 30 Ekim 2002 tarihinde 54 milyar 845 milyon dolar iken 31 Mart 2004 tarihinde 62 milyar 519 milyon dolara çıktığını belirten Unakıtan, bu sürede dış borç stokunun 7 milyar 674 milyon dolar arttığına dikkati çekti. 
     Unakıtan, 30 Ekim 2002 tarihinde 144 katrilyon 185 trilyon lira olan konsolide bütçe iç borç stokunun ise 31 Mart 2004 tarihinde 203 katrilyon 708 trilyon liraya ulaştığını kaydederek, 17 ayda 59 katrilyon 523 trilyon lira artış gösterdiğine işaret etti. 
     Bakan Unakıtan, faiz harcamalarının bütçe harcamaları içerisindeki payının 1999 yılında yüzde 38.2, 2000 yılında yüzde 43.8, 2001 yılında yüzde 51, 2002 yılında yüzde 44.8 ve 2003 yılında yüzde 41.8 olarak gerçekleştiğini bildirdi. 
     Unakıtan, 2003 yılı içinde 52 katrilyon 718 trilyon 886 milyar lirası iç borç faizi ve 5 katrilyon 890 trilyon 277 milyar lirası dış borç faizi olmak üzere toplam 58 katrilyon 609 trilyon 163 milyar lira faiz ödendiğini belirtti. 
     
</TEXT>
</DOC>
