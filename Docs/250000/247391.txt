<DOC>
<DOCNO> 247391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo21.html </URL>
<DATE> 2004/06/12/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Kayseri Erciyesspor, Kamber ile 2 yıllık sözleşme imzaladı... 
</HEADLINE>
<TEXT>

     Kayseri Erciyesspor, orta saha oyuncusu Kamber ile 2 yıllık sözleşme daha imzaladı. 
     Kayseri Erciyesspor Asbaşkanı Ahmet Demircioğlu, imza töreninde yaptığı açıklamada, kulüplerinde kalmak isteyen futbolcularla yaptıkları görüşmelerden olumlu sonuçlar aldıklarını ve 6-7 futbolcuyla sözleşme imzaladıklarını kaydetti. 
     Halen 1 yıllık sözleşmesi bulunan Kamber'le 2 yıllık daha sözleşme imzaladıklarını ifade eden Demircioğlu, Alpaslan ve Mehmet Ali ile de anlaştıklarını, bu futbolcularla da önümüzdeki günlerde sözleşme imzalayacaklarını belirtti. 
     Dış transfer konusuna da değinen Demircioğlu, Saffet ve Mithat ile parasal konularda sorun bulunmadığını belirterek, ''Biz bu futbolcularla 2 yıllık sözleşme imzalamak istiyoruz, ancak onlar buna pek sıcak bakmıyorlar. 1 yıllık futbolcuyu kiralık gibi görüyoruz'' dedi. 
     Kamber de Kayseri Erciyesspor'da kaldığı için mutlu olduğunu, takıma daha yararlı olmak için çalışacağını söyledi. 
     
</TEXT>
</DOC>
