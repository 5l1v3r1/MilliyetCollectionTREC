<DOC>
<DOCNO> 249113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonyas01.html </URL>
<DATE> 2004/06/18/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Arjantinli mankenler ''barış'' için soyundu... 
</HEADLINE>
<TEXT>

     Dünyanın gündeminde savaş var. Savaş karşıtları, her kıtada sesini yükseltiyor, barış için girişimlerde bulunuyor. 
     Gösteriler bu kadar çok olunca, biçimleri de farklı oluyor. Son zamanların en 'estetik' protesto gösterisi ise dün Arjantin'de gerçerkleşti. 
     Alışılmışın dışında bu gösteride sloganlar, çığlıklar, polis, sis bombaları yoktu. Çevrede toplananlar göstericileri büyük bir dikkat ve ilgi ile izliyordu. Çünkü onlar Arjantin'in savaşa karşı çıkan ünlü mankenleri idi. 
     
     ÇIRILÇIPLAK PROTESTO 

     Arjantin'in önde gelen modelleri dünyadaki "savaş ve vahşeti" soyunarak protesto etti. Bütün dünyaya barış mesajları veren güzel mankenler, Arjantin'in başkenti Buenos Aires Parkı'nda cesurca vücutlarını sergilemekten kaçınmadı. Herkesin gözleri önünde yavaş yavaş soyunup, çıplak bedenlerini birer pankarta dönüştürünce, savaşa karşı çıkan söylemlerine tüm medyanın ilgisini çekmeyi başarmışlardı. 
     Halkın büyük ilgisini çeken protesto eylemi, çıplak mankenleri izleyen coşkulu kalabalık tarafından alkışlarla karşılandı. Eylem nedeniyle trafik büyük ölçüde aksasa da, gösteri sona erdiğinde kimse yaşadıklarından şikayetçi görünmüyordu. 
     
</TEXT>
</DOC>
