<DOC>
<DOCNO> 207969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur31.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prefabriklerde yaşayan depremzedeler üşüyor... 
</HEADLINE>
<TEXT>

     Adapazarı'nda, Marmara depremi sonrası kurulan prefabrik konutlarda barınan yoksul aileler, kışın sert geçtiği son günlerde zor anlar yaşıyorlar. 
     AA muhabirinin görüştüğü Dernekkırı'ndaki 731 numaralı konutta prefabriklerde yaşayan Kılıç ailesinden Nurettin Kılıç 43 , ekonomik yetersizlikleri yüzünden odun alamadıklarını belirterek, ''Odun-kömür alacak paramız yok. Hayırseverler veya Sakarya Valiliği'nden yakacak yardımı yapmasını istiyoruz. Demir aksamlı prefabriklerde donduk'' dedi. 
     Necmiye Kılıç 38 ise konutta çok zor şartlar altında yaşadıklarını dile getirerek, ''Geceleri soğuktan donuyoruz. Sobamız var, ama odunumuz yok. Elektrik pahalı olduğu için ısıtıcı kullanmıyoruz. Katalitik sobayla ısınmak da pahalı, tüp alamıyoruz. Geceleri donmamak için 5 kat battaniye altında yatıyoruz'' diye konuştu. 
     
</TEXT>
</DOC>
