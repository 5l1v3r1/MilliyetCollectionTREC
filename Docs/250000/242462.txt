<DOC>
<DOCNO> 242462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur25.html </URL>
<DATE> 2004/05/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Silah zoruyla kız kaçırıp bir kişiyi yaraladılar .. 
</HEADLINE>
<TEXT>

     Batman'ın Sason İlçesi'nde bir kızı silah zoruyla kaçırmak isteyen 3 kişi, 1 kişiyi de yaraladı. 
     Alınan bilgiye göre, Çalışırlar Köyü'nde pancar toplamak için komşularıyla yaylaya giden Nergiz T. 21 , akrabası Nasır A. 29 ve yine akrabaları olduğu bildirilen Vahap A. 19 ve Mahmut A. 22 tarafından silah zoruyla kaçırılmak istendi. Bu sırada Rabia Yaşar 47 , olaya engel olmaya çalışırken, Nasır A. Vahap ve Mahmut A. tarafından başına taşla vurularak yaralandı. 
     Olayın güvenlik güçlerine bildirilmesiyle soruşturmaya başlayan jandarma ekipleri, kısa süre sonra Kınalı Köyü yakınlarındaki bir mağarada saklanan Nasır A, Vahap ve Mahmut A'yı yakaladı. 
     Nergiz T. ailesine teslim edilirken, yakalanarak gözaltına alınan Nasır A, Vahap ve Mahmut A'nın, jandarmadaki sorgulamalarının ardından, adli makamlarca tutuklandığı bildirildi. 
     Bu kişilerle birlikte değişik çap ve markada ruhsatsız 3 tabanca, 2 uzun namlulu silah ve bu silahlara ait çok sayıda mermi yakalandı. 
     
</TEXT>
</DOC>
