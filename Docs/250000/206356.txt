<DOC>
<DOCNO> 206356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sondun08.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kevin Costner'ın düğünü Eylül'de... 
</HEADLINE>
<TEXT>

     Hollywood'un ünlü aktörü Kevin Costner'ın, eylül ayında Aspen'de uzun süredir birlikte olduğu Christine Baumgartner ile evleneceği açıklandı. 
     Costner'ın nişanlısı Baumgartner, ''Instyle'' adlı gelin dergisiyle yaptığı röportajda, tanınmış oyuncunun kendisine ''çok romantik'' bir şekilde evlenme teklif ettiğini bildirdi. 
     Kevin Costner'ın, odasını gül yaprakları ve mumlarla donattığını anlatan ''müstakbel gelin'', ''Kevin, uzun bir süre biz ve ilişkimiz hakkında konuştu. Gülleri bahçeden toplamıştı. Her şey hayal ettiğimden de güzeldi'' dedi. 
     48 yaşındaki Costner'ın 29 yaşındaki çanta tasarımcısı nişanlısı Baumgartner, ünlü aktörün Aspen yakınlarındaki çiftliğinde eylül ayında gerçekleşecek bir törenle evlenmeyi planladıklarını söyledi. 
     Christine Baumgartner, 300-500 kişinin katılacağı ve üç gün üç gece sürecek bir düğün yapmayı düşündüklerini ifade etti. 
     
</TEXT>
</DOC>
