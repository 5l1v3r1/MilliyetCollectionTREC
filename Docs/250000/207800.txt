<DOC>
<DOCNO> 207800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/ekonomi/eko07.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Patron gitti, Parma yeni sahibini arıyor 
</HEADLINE>
<TEXT>

   Parmalat'ın satışa çıkan kulübü Parma'nın olası alıcılarından biri de Barilla ailesi 
      
   İtalya'nın hakkında 10 milyar euro'luk yolsuzluk soruşturması açılan gıda devi Parmalat'ın sahibi olduğu futbol kulübü Parma'nın tüm yönetimi istifa etti. İtalya'nın en prestijli futbol takımlarından biri olan Parma'da, istifa edenler arasında başkan ve sahip Stefano Tanzi Parmalat'ın kurucusu Calisto Tanzi'nin oğlu de bulunuyor. 
   1991'den bu yana kulübe sahip olan Tanzi ailesi, onlarca klas futbolcuya astronomik paralar ödedi ve küçük bir kasaba takımı olan Parma'yı uluslararası bir takım haline getirdi. Gelecek hafta atanacak yeni yönetim, ilk iş olarak yıldız futbolcuları satarak sezon sonuna kadar idare etmeye çalışacak. Taraftarlar ise kulübe yeni bir zenginin talip olmasını ve eski günlerin yakalanmasını diliyor. Takımın yeni sahip adayları arasında henüz ilgilenmediklerini söyleyen Parma'nın zengin ailelerinden Barilla'lar da var. 
   
   
</TEXT>
</DOC>
