<DOC>
<DOCNO> 221666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy20.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   İki kanuna onay 
   Cumhurbaşkanı Sezer, "Korsan yayınla mücadeleyi" öngören 5101 sayılı "Çeşitli Kanunlarda Değişiklik Yapılmasına İlişkin Kanun" ile 5104 sayılı "Kuzey Ankara Girişi Kentsel Dönüşüm Projesi Kanunu"nu onayladı. "Korsan yayınla mücadeleyi" öngören kanunla kitap, kaset, CD, VCD ve DVD'nin sokakta satışına izin verilmeyecek. "Kuzey Ankara Girişi Kentsel Dönüşüm Projesi Kanunu"na göre de, ilçe belediyeleri ve kamu kuruluşlarına ait imar-isk n-inşaat izni, parselasyon, proje sınırları içinde kalan bölgede Ankara Belediyesi'ne ait olacak. 
   
   Sonuna kadar g ö rev 
   Sağlık ve Sosyal Hizmet Emekçileri Sendikası SES ve Türk Tabipleri Birliği TTB , hükümet ve Sağlık Bakanlığı taleplerine yanıt verene kadar eylemlerini sürdüreceklerini bildirdi. İş bırakan sağlıkçılar, dün "g ö revdeyiz" yazılı önlükleriyle Hacettepe Üniversitesi önünde toplandı. Bakanlığa yürümelerine izin verilmeyen sağlıkçılar, "AKP sağlığa zararlıdır" sloganlarıyla Abdi İpekçi Parkı'na yürüdü. SES ve Ankara Tabip Odasıı bildirisinde, hükümetten "sağlık çalışanlarının özlük haklarını düzeltmesi, halkın sağlık hakkına saygı gösteren politikalar izlemesi" istendi. 
   
   Çiçek'in kardeş acısı 
   Adalet Bakanı Cemil Çiçek'in önceki gün Ankara'da kalp krizi geçirerek yaşamını yitiren kardeşi Metin Çiçek, dün doğum yeri Yozgat'ta toprağa verildi. Bakan Çiçek cenazede gözyaşlarını tutamadı. Başbakan Yardımcısı Abdüllatif Şener, Devlet Bakanı Beşir Atalay, İçişleri Bakanı Abdülkadir Aksu, Sağlık Bakanı Recep Akdağ cenaze töreninde Çiçek'i yalnız bırakmadı. Yozgat Bayındırlık İl Müdürlüğü'nde tekniker olarak çalışan, biri kız iki çocuk babası Çiçek'in 53 Çapanoğlu Büyük Camii'deki cenaze namazını, amcasının oğlu AKP Yozgat Milletvekili Mehmet Çiçek kıldırdı. Metin Çiçek'in oğlu Mustafa Çiçek de cenazede fenalık geçirdi. 
   
   
   
   
</TEXT>
</DOC>
