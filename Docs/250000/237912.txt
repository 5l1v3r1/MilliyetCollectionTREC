<DOC>
<DOCNO> 237912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur10.html </URL>
<DATE> 2004/05/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kapkaççılar, çantasını vermek istemeyen kızı yerde sürükledi 
</HEADLINE>
<TEXT>

     İzmir'in Boğaziçi Semti'ndeki SSK Tepecik Hastanesi'nde bir kişinin cep telefonunu alarak kaçan kapkaççı, vatandaşlar tarafından yakalandı. 
     Alınan bilgiye göre, hastane bahçesinde bulunan Gülden Tolga'nın elindeki cep telefonunu alan A.P. 15 , kaçmaya başladı. Tolga'nın bağırması üzerine, çevrede bulunan vatandaşlar, A.P'yi yakaladı. Hastaneye gelen polisler tarafından gözaltına alınan A.P, Çocuk Şube Müdürlüğü ekiplerine teslim edildi. 
     Eskiizmir Günaltay Mahallesi'nde yolda yürüyen Yasemin Ateş'e arkadan otomobille yaklaşan kapkaççılar, Ateş'in omzunda asılı çantayı alarak kaçmak istedi. Ateş, çantasını çeken kapkaççılara direnince, yere düşerek sürüklendi. Kapkaççılar, çantayı bırakarak olay yerinden kaçtı. Ateş'in, vücudunda sıyrıklar meydana geldiği bildirildi. 
     Yeşilyurt Semti 9109 sokakta ise yolda yürüyen Mehmet Durdu'nun yanına yaklaşan kapkaççı, içinde ruhsatlı tabanca ve banka kartları bulunan çantayı alarak kaçtı. 
     Olaylarla ilgili soruşturmanın sürdüğü bildirildi. 
     
</TEXT>
</DOC>
