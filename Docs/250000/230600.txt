<DOC>
<DOCNO> 230600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun45.html </URL>
<DATE> 2004/04/12/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Putin, uzayın silahsızlandırılmasına karşı 
</HEADLINE>
<TEXT>

     Rusya Devlet Başkanı Vladimir Putin, uzayın silahlandırılmasına karşı olduğunu, ancak diğer ülkeler bu yola giderse, Rusya'nın buna hazırlıklı olması gerektiğini söyledi. 
     Putin bugün, uzaya giden ilk insan olan Rus kozmonot Yuri Gagarin'in uçuşunun 43. yıldönümünde, Rusya'nın uzay çalışmalarında görev alan üst düzey yetkililere seslendi. 
     Uzay programlarının, uzun yıllar boyunca askeri-politik rekabetin parçası olduğunu belirten Putin, ''Şimdi uzayın silahsız ve barışçı bir işbirliği alanı olması için her şeyi yapmalıyız'' dedi. 
     Putin, Rusya'nın uzay çalışmalarının barışçı amaçlar için yapılması konusundaki çabasına karşılık, uzayın hala askeri bir rekabet alanı olduğunu, bunu şimdi ve gelecekte göz önünde bulunduracaklarını kaydetti. 
     Putin, ''ülkenin gurur kaynağı olan uzay programının Sovyetlerin dağıldığı 1991'den sonra zor zamanlar yaşadığını'' belirtti. SSCB'nin uzay programını öven Putin, uzay çalışmalarının hala hükümetin öncelikleri arasında olduğunu söyledi. 
     
</TEXT>
</DOC>
