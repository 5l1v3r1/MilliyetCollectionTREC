<DOC>
<DOCNO> 245637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonyas01.html </URL>
<DATE> 2004/06/05/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Hamile kadının rahminden alınan bebek kaçırıldı... 
</HEADLINE>
<TEXT>

     Kolombiya'da, ilaçla uyutulan hamile kadının rahminden 8 aylık erkek bebeği alınarak kaçırıldı. 
     Polis yetkilileri, Angela Cartagena'nın, başkent Bogota'nın 70 kilometre güneybatısında, Girardot kentindeki bir sağlık kliniğinden çıkarken ilaçla uyutulduğunu belirttiler. 
     Kadının, daha sonra çevredeki bir eve getirildiğini ifade eden yetkililer, suç ortaklarının yardımıyla mutfak bıçağı kullanılarak, kadının rahminden bebeğini çıkaran bebek hırsızının, bebeği alarak kaçtığını kaydettiler. 
     Kadın bebek hırsızının yakalandığını duyuran polis yetkilileri, bebek ile annesinin, tüm yaşananlara rağmen hayatta kalmayı başardığını söylediler. 
     Ölüme terk edilen kadının, emekleyerek evden çıktığı ve aşırı kan kaybetmesine karşın, çevreden yardıma gelenler tarafından hastaneye kaldırıldığı belirtildi. 
     Cartagena, tedavi gördüğü hastanede, yerel bir televizyon kanalına olayı anlatırken, ''Göbeğimi hissetmeye başladığımdan boş olduğunu farkettim. Bebek durmadan ağlıyordu. Sonunda bebek hırsızı kadın, her tarafını sardığı bebeğimi alarak evden çıktı'' dedi. 
     
</TEXT>
</DOC>
