<DOC>
<DOCNO> 249897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun22.html </URL>
<DATE> 2004/06/22/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İşkence davasında önduruşma bugün... 
</HEADLINE>
<TEXT>

     Ebu Garib cezaevinde Iraklı esirlere kötü muamele ve işkence etmekle suçlanan sanıklardan çavuş İvan Chip Frederick'in ön duruşması, sanığın isteği üzerine bugün görülecek. 
     ABD ordusundan yapılan açıklamada, Frederick'in sivil avukatının katılmaması nedeniyle dün ertelenen ön duruşmanın, sanığın devam etme tercihi üzerine bugün görüleceği bildirildi. 
     Frederick'in sivil avukatı Gary Myers, ''Irak'a gelmenin hayati tehlikesi bulunduğu'' gerekçesiyle duruşmaya telefonla katılmak istemiş, bu isteğe kızan ve reddeden hakim Albay James Pohl, Frederick'in başka avukat istememesi üzerine, duruşmayı 23 Temmuz'a ertelediğini belirtmişti. 
     Öte yandan, cezaevindeki işkence skandalına karışmakla suçlanan 7 sanıktan biri olan 29 yaşındaki er Megan Ambuhl ile ilgili perşembe günü görülecek oturumda, sanığın askeri mahkemede yargılanıp yargılanmayacağına karar verilecek. 
     
</TEXT>
</DOC>
