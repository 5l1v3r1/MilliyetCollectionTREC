<DOC>
<DOCNO> 210059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/yasam/yas02.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bırak kendi park etsin 
</HEADLINE>
<TEXT>

   Japonya'nın en büyük otomotiv firması Toyota'nın 2004 model Prius'larda sunduğu 'Akıllı Park Etme Yardımı' denilen sistem, şoföre iş bırakmayacak 
      DIŞ HABERLER SERVİSİ 
   
   Paralel park etme kolaylığı 
   ÖZELLİKLE kadınların ve yolda onları bekleyen erkeklerin k busu olan park etmek, sorun olmaktan çıkıyor. Japonya'nın en büyük otomotiv firması Toyota, araçlarını park etmekte zorluk çeken sürücülere büyük kolaylık sağlayan bir sistem geliştirdi. Japonya'da satılan 2004 model Prius'larda opsiyonel olarak sunulan Akıllı Park Etme Yardımı Intelligent Parking Assistant denilen sistem sayesinde "paralel" park etme kolaylıkla gerçekleştiriliyor. 
   
   Tüm manevralar otomatik 
   ARACIN sürücüsü direksiyondan ellerini çekiyor ve bütün işlem aracın ön konsolunda bulunan bilgisayarlı sistem tarafından yapılıyor. Sensörler aracılığıyla park edilecek alana ait bilgiler sisteme giriliyor ve belirlenen koordinatlar aracılığıyla aracın ileri, geri, sağa ve sola tüm manevraları otomatik olarak yapılıyor. Toyota'nın sıfır emisyonlu hibrid Prius modelleri hem elektrik hem de benzinle çalışıyor. 
   
   
</TEXT>
</DOC>
