<DOC>
<DOCNO> 228352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/siyaset/siy20.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Bakan Aydın AKP İslamcı parti değil 
   Devlet Bakanı Mehmet Aydın, temaslarda bulunduğu Almanya'da, AKP, demokrasi ve türban konusunda açıklamalarda bulundu. Die Welt gazetesinin sorularını yanıtlayan Aydın, "İslamcı bir parti değiliz, sadece muhafazak rız" ifadesini kullandı AKP'nin yeni bir siyasi hareket olduğunu belirterek, "Milli Görüş gibi gruplarla organik bağı olsaydı üye olmazdım" dedi. Frankfurter Allgemeine gazetesine de mülakat veren Aydın, Türkiye'de demokrasinin İslamiyetle çelişmediğini söyledi. Aydın, Almanya'daki türban tartışmasıyla ilgili soruya da, "Kamu kuruluşlarında türban takılabilir" yanıtını verdi. 
   
   Kardeş kucağında mazbatasını aldı 
   Erzurum'un Kazım Karabekir Belediyesi'ne AKP'den meclis üyesi olarak seçilen bedensel engelli Esin Sarıaslan 28 , mazbatasını kardeşinin kucağında aldı. Valilik binasının 5. katındaki İl Seçim Kurulu'na asansör çalışmadığı için kardeşinin kucağında çıkan Sarıaslan, "8 aylıkken çocuk felci geçirdim. Meclis'te engelliler için dimdik ayakta duracağım" dedi. 
   
   Kazanan kadın sayısı binde 1 
   AKP Kadın Kolları Başkanı Selma Kavaf, yerel seçimde kaybeden tarafın kadınlar olduğunu söyledi. İl düzeyinde sadece Tunceli'de kadın başkan çıktığını anımsatan Kavaf, ilçelerde Mardin - Kızıltepe, Giresun - Doğanşehir ve Ağrı - Doğubeyazıt'ta kadın belediye başkanı dönemi başladığını kaydetti. Sonuçtan memnun olmadığını belirten Kavaf, "Kazanan kadın sayısı, belediye başkanlıklarında binde 1 oranına denk geliyor. Yüzde 15 civarında kadın muhtar seçildi" dedi. 
   
   Piyangodan muhtarlık çıktı 
   Karabük Belen köyünde seçimi kazanan tek muhtar adayının kural hatası yaptığı belirlenince, bir kişinin bilinmeyen nedenle oy attığı şahıs muhtar oldu. İki dönem muhtarlık yapan ve seçime tek aday olarak giren Abdurrahman Erbaş'ın, ayrı olması gereken muhtar ve ihtiyar heyeti üyelerinin adlarını aynı oy pusulasına yazdığı belirlenince, İlçe Seçim Kurulu'nca aldığı 22 oy iptal edildi. Bunun üzerine bir vatandaşın oy attığı iddia edilen Cahit Dağcıoğlu tek oyla muhtar seçildi. Çok şaşırdığını belirten çiftçi Dağcıoğlu, "İkramiye kazanmış gibiyim. Göreve başlamak için sabırsızla-nıyorum. Kendime oy atmadım" dedi. 
   
   
   
</TEXT>
</DOC>
