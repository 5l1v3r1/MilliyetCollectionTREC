<DOC>
<DOCNO> 245039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonsiy06.html </URL>
<DATE> 2004/06/03/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Meclis'e 5 ayda 250 bin ziyaretçi geldi... 
</HEADLINE>
<TEXT>

     Vatandaşların pek çok taleple bir umut kapısı olarak gördükleri TBMM'yi 2004 yılının ilk beş aylık döneminde toplam 250 bin 395 kişi ziyaret etti. 
     Meclis, vatandaşın umut kapısı olmayı sürdürüyor. Bu yılın ilk beş aylık döneminde de Meclis ziyaretçi akınına uğradı. Başkanlık Divanı kararı gereği sadece Pazartesi, Salı ve Cuma günleri randevusuz ziyaret edilebilen Meclis'e ilk beş aylık dönemde toplam 250 bin 395 kişi geldi. 
     Aylara göre bakıldığında ise en çok ziyaretçi Ocak ayında görüldü. Ziyaretçi sayısının giderek azaldığı belirlenen Meclis'e Ocak ayında toplam 80 bin 330 ziyaretçi geldi. Ocak ayında günde ortalama 3 bin 825 kişinin geldiği Meclis'i, Şubat ayında ise günde ortalama 2 bin 772 kişi ziyaret etti. Şubat ayında toplam ziyaretçi sayısı ise 49 bin 998 olarak gerçekleşti. Toplam 52 bin 294 kişinin geldiği Mart ayında ise Meclis'i günde ortalama 2 bin 273 kişi ziyaret etmiş oldu. Nisan ve Mayıs aylarında ise yılın ilk üç ayına göre ziyaretçi sayısında bir düşüş yaşandı. 
     Günde ortalama bin 392 kişinin geldiği Nisan ayında toplam 30 bin 624 ziyaretçi Meclis'e gelerek taleplerini iletirken, 
     bu sayı Mayıs ayında yeniden yükselerek 37 bin 149 ziaretçiye çıktı. TBMM'yi Mayıs ayında günde ortalama bin 857 kişi ziyaretçi geldi. 

ANKA 
     
</TEXT>
</DOC>
