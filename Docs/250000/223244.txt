<DOC>
<DOCNO> 223244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas15.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar ısınıyor... İlkbahar, Cumartesi her yerde 
</HEADLINE>
<TEXT>

     İki gün içinde görülecek kısa süreli yağışların ardından bütün bölgelerimiz hafta sonunu yağışsız geçirecek. Hava sıcaklığı cumadan itibaren batı bölgelerimizden başlayarak artacak. 
     Yarın Marmara'nın doğusu, Batı Karadeniz, İç Ege, İç Anadolu, Doğu Akdeniz, Güneydoğu Anadolu ve Doğu Anadolu yağmur alırken, yağmur İç Ege ve Batı Karadeniz'in iç kesimlerinde gece karla karışık yağmura dönüşecek. Kuzeydoğu Anadolu'da ise kar yağışı görülecek. 
     Cuma günü ise kar ve yağmur doğuya kayıyor, batıya bahar geliyor... Doğu Karadeniz'in kıyı kesimi ile Doğu Anadolu'nun güneyi yağmurlu, Doğu Karadeniz'in iç kesimleri, Kuzeydoğu Anadolu ve Hakkari çevresi kar yağışlı olacak. Batı bölgelerimiz açık bir gökyüzüyle güneşli bir gün geçirirken, iç bölgeler parçalı bulutlu. 
     Cumartesi ise yağışlar yurdu terkediyor. Bütün bölgelerimiz parçalı bulutlu ve açık. Marmara ve iç bölgelerde sis görülebilir. 

     
</TEXT>
</DOC>
