<DOC>
<DOCNO> 236632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun16.html </URL>
<DATE> 2004/05/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
KKTC'ye gelen Rumların aracında 2 adet G-3 şarjörü bulundu 
</HEADLINE>
<TEXT>

     Lefkoşa'daki Metehan Sınır Kapısı'ndan KKTC'ye giriş yapan ve içinde 4 Rumun bulundu araçta yapılan aramada, 2 adet G-3 tipi askeri piyade tüfeği şarjörü ele geçirildi. Rumlar tutuklanarak bugün Lefkoşa Kaza Mahkemesi'ne çıkarıldı. 
     Polis Basın Subaylığı'ndan verilen bilgiye göre, Güney Kıbrıs Rum yönetimi vatandaşı Constantinouse Papadopulos 52 , Maria Papadopulos 49 , Yiannakis Pittas 51 ve Danay Pittas'ın 49 bulunduğu EPA 483 plakalı araçta, KKTC'ye geçişi sırasında polis arama yaptı. Aramada, aracın bagajında 2 adet boş G-3 şarjörü bulundu. 4 Rum gözaltına alındı. 
     Mahkeme, iki Rum erkek zanlı hakkında 3'er gün tutukluluk kararı verdi, iki kadın zanlıyı ise 1000'er Kıbrıs Lirası KL kefaletle 5 Mayıs'taki duruşma gününe kadar serbest bıraktı. 
     
     DAHA ÖNCE DE G-3 MERMİLERİ ELE GEÇİRİLDİ 
     25 Nisan'da da Metehan Sınır Kapısı'ndan KKTC'ye geçerken aranan iki Rumun aracında G-3 silahlarına ait 200 adet mermi bulunmuştu. 
     KKTC'ye geçmeye çalışan 31 yaşındaki Stephanos Yiannakou ve 33 yaşındaki Hristakis İoannou adlı Rumların SV 20 plakalı aracında polis tarafından yapılan aramada, bağajda mermiler ele geçirilmişti. Olayla ilgili olarak Stephanos Yiannokou ve Hristakis İoannou tutuklanmıştı. 
     Bu arada, KKTC Cumhurbaşkanı Rauf Denktaş, Metehan Sınır Kapısı'ndan KKTC'ye giriş yapan iki Rumun aracında 200 adet G-3 mermisi bulunmasını değerlendirirken, '' Rumlar 'İçimizde yuvalanıyorlar' diye bir his var içimde'' demişti. 
     Denktaş, 27 Nisan'da bir heyeti kabulü sırasında, konuya değinerek, şunları söylemişti 
     ''Bu neyi gösterir Demekki silah kaçırdılar. Demekki burada bu askeri silahlar vardır. Son üç yılda zannedersem 367 tane benzeri silah, güya askeri kamplardan çalınmıştır. EOKA zamanı da bunları yaparlardı, İngiliz kamplarından güya silah çalınırdı. Çalına çalına, Yunanistan'la da birlikte getirip gizledikleriyle birlikte bir ordu oldular ve çıktılar karşımıza. 
     Şimdi 'içimizde yuvalanıyorlar' diye bir his vardır içimde. Başka bir izahı yoktur bu mermilerin buraya getirilmesinin. Rum tarafının Kıbrıs'a sahip olma siyaseti devam etmektedir ve her yolu denemektedirler.'' 
     
</TEXT>
</DOC>
