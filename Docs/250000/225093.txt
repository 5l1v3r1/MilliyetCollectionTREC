<DOC>
<DOCNO> 225093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun16.html </URL>
<DATE> 2004/03/24/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Antigua ve Barbuda'da 50 yıllık Bird hanedanı sona erdi 
</HEADLINE>
<TEXT>

     Doğu Karayib adalarından Antigua ve Barbuda'da dün yapılan seçimler sonucunda, 50 yıldır iktidarda olan Bird ailesinin egemenliği sona erdi. 
     Başbakan Lester Bird, seçim yetkililerinin 17 üyeli parlamentonun sadece 4 milletvekilini ilan etmesine rağmen, bugün yenilgiyi kabul etti. Bird'ün Antiga İşçi Partisi, 4 sandalyeden sadece birin kazandı, diğer seçim bölgelerinde de geride bulunuyor. 
     Seçimleri kazanan Birleşik İlerici Parti'nin başkanı ve işçi lideri Baldwin Spencer ve taraftarları, zaferi sokaklarda geleneksel danslarla kutladı. 
     Kendisi de büyük ihtimalle meclise giremeyecek olan Bird ise seçimleri kaybettiğini kabul etmekle beraber, partisinin yenilgisine yolsuzluklar ve skandalların yol açtığını kabul etmedi. 
     Gelirinin neredeyse tamamı turizm ve off-shore bankacılığından kaynaklanan adada, uzun yıllardır Bird'ün partisinin kamu fonlarını taraftarlarına dağıttığı, yolsuzluk yaptığı ve uluslararası mali yolsuzluklar ve silah kaçakçılığına karıştığı iddia ediliyor. 
     13 yaşında bir kız, Başbakan Bird ve kardeşinin kendisini seks için ve kokain bulmak için kullandığını ileri sürdü. Bu suçlamaları reddeden Bird, açılan resmi soruşturmada suçsuz bulundu. 
     Bird, babasının politikayı bırakmasından sonra 1994'de başbakanlığa gelmişti. 
     Seçimi kazanan Spencer, uzlaşma ve yaraların sarılması çağrısında bulundu, ancak işlenen suçların da cezasız kalmayacağını söyledi. 
     Seçim komisyonu, 1999'da yüzde 60 kadar olan oy kullanma oranının bu seçimlerde yüzde 75-80'e çıktığını açıkladı. 
     Adanın 70 bin olan nüfusunun yaklaşık yarısı hala fosseptik çukuru ve açık lağım kullanıyor ve bu lağımlar bazen Karayib Denizi'ne akıyor. 
     
</TEXT>
</DOC>
