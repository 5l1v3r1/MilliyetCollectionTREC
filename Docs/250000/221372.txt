<DOC>
<DOCNO> 221372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/astro/index.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışmalara dikkat 
</HEADLINE>
<TEXT>

   
   
   Gün yüksek oranda Mars enerjisi ile dolu. Bu yüzden görüş ayrılıkları bizi tartışmalara sürükleyebilir. Olaylar karşısında soğukkanlı bir tavır takınmalıyız. Koç'lar maddi kazançlar konusunda tutarlı yatırımlardan yana başarı gösterecekler. Tamamlanması gereken işlerini de yoluna koyabiliyorlar. Boğa'lar çevrelerindeki hareketlilikten memnunlar ama bu arada ikili ilişkilerde ılımlı davranmalılar. Maddi konuda doğru kararlar yeni kazanç yolları açabilir. İkizler bünyelerine önem vermek zorundalar. İhmal ettikleri sağlıkları sorun çıkarabilir. Abartılardan da kaçınılmalı. Yengeç'lerin iş hayatındaki sorumlulukları artıyor, disiplinli olmaları sayesinde işlerini yoluna koyacaklar. Aşk hayatında ılımlı olmalılar. Aslan'lar evleri ve ailelerine zaman yaratmaktan mutlu olacaklar. Para konusunda kazanç getirecek yeni düşünceler geliştirebilirler. Yeni yatırımlar mümkün. Başak'lar için hareketli ve enerjik bir gün. Eğitimleri ile ilgili doğru kararlar alabilirler. İlişkilerinde açık olmak yararlarına olacak. 
   Terazi'ler maddi konularda tutarlı olmalılar. Ani kararlarla gereksiz alışverişlere yönelebilirler. Pek çok konuda karar alırken gerçekçi olmakta fayda var. Akrep'ler kendilerini ifade etmede zorlanabilirler. Aşırı duygusallık ya da kıskançlık bir problem haline dönüşebilir. Maddi konularda kişisel girişimleri başarı getirecek. Sezgilerine de güvenmeliler. Yay'lar huzurlu ve sakin olmakta zorlanabilirler. Erteledikleri işleri yoluna koymalılar. Duygusal alanda sabırlı olmaya bakmalılar. Oğlak'lar birçok konuda yeni başlangıçlar yapacak güçteler. Evlilikleri ile ilgili konularda tutarlı olmanın yararını görecekler. Sosyal alanda hareketli bir gündeler. Kova'ların işte yeni girişimleri ve planları önde olacak. Üstleri ile ilişkilerinde kendilerini gösterebilirler. Bu alanda mücadele söz konusu. Balık'lar yeni projeler üzerinde çalışabilirler. Ortak çalışmalardan kazançlar elde etmek söz konusu olabilir. Yolculuklar keyif verebilir. 
   
   
</TEXT>
</DOC>
