<DOC>
<DOCNO> 225126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun49.html </URL>
<DATE> 2004/03/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Batı Şeria'da 8-10 yaşlarında bir intihar komandosu yakalandı 
</HEADLINE>
<TEXT>

     İsrail askerlerinin, üzerinde intihar komandolarının kuşağı bulunan Filistinli bir çocuğu, Batı Şeria'da bir kontrol noktasında durdurduğu belirtildi. 
     Görgü tanıkları, Nablus yakınlarındaki Havara noktasında askerlerin, çocuğu belindeki patlayıcı kuşağını çıkarması için ikna etmeye çalıştığını aktardı. 
     Polis, bombayı etkisiz hale getirmek üzere ordunun ekip gönderdiğini açıkladı. 
     Görgü tanıkları çocuğun 10-12 yaşlarında olduğunu, İsrail radyosu ise 8 yaş civarında olabileceğini duyurdu. 
     
     Bombalı kuşak çıkartıldı 

     İsrail askerlerinin, Batı Şeria'da bir kontrol noktasında durdurduğu Filistinli çocuğun üzerindeki bombalı kuşağı çıkardıkları bildirildi. 
     İsrail ordu yetkilileri, 12 yaşlarındaki çocuğun Nablus yakınlarındaki Havara noktasına doğru koşarken durdurulduğunu ve üzerindeki kuşağın çıkarıldığını belirtti. 
     Bombalı kuşağın etkisiz hale getirilmesi için olay yerine bomba imha ekipleri gönderildi. 
     Çocuğun intihar komandosu mu olduğu, yoksa bombalı kuşağı başkasının kullanması için mi taşıdığı belirtilmedi. 
     
</TEXT>
</DOC>
