<DOC>
<DOCNO> 216963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sonspo08.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci Lig'i kar vurdu, bazı maçlar ertelendi... 
</HEADLINE>
<TEXT>

     İkinci Lig B Kategorisi C Grubu'nda bugün yapılması gereken Erzurumspor-Erzincanspor maçı, yoğun kar yağışı nedeniyle iptal edildi. 
     Gençlik Spor İl Müdürlüğü yetkililerinden alınan bilgiye göre, Erzurum'da dün başlayan ve etkisini sürdüren yoğun kar yağışı sonrasında kent merkezinde bile kar kalınlığının 1 metreyi bulduğu ve bu nedenle Erzurumspor-Erzincanspor maçının iptal edildiği bildirildi. 
     Maçın oynanacağı tarihe daha sonra karar verileceği bildirildi. 
     
     GÜMÜŞHANESPOR-EYÜPSPOR MAÇI DA ERTELENDİ 

     İkinci Futbol Ligi B Kategorisi B Grubu'nda Gümüşhanespor ile Eyüpspor arasında bugün yapılması gereken karşılaşma, maçın hakemlerinin kente ulaşamaması nedeniyle ertelendi. 
     Gençlik ve Spor İl Müdürü Muhittin Yıldız, kar yağışına rağmen stat zemininde gerekli çalışmaları yaptıklarını belirterek, ''Sahayı müsabakalara hazır hale getirdik. Ancak hava muhalefeti nedeniyle hakemler Gümüşhane'ye ulaşamadılar'' dedi. 
     Maçın yarına ertelendiğini kaydeden Yıldız, ''Hakemlerin yarın ulaşması halinde, karşılaşma aynı saatte oynanacak. Saha zemini konusunda bir sorunumuz şu an yok'' diye konuştu. 
     
</TEXT>
</DOC>
