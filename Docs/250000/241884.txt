<DOC>
<DOCNO> 241884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/yasam/yas05.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıl almaz bir vahşet hik yesi 
</HEADLINE>
<TEXT>


Ölümden dönen kadının iddiası İki kardeş bana tecavüz etti. Hamile kalınca kaçırıldım ve karnımı yarıp almak istedikleri 6.5 aylık bebeğim öldü... 

YAŞAR KORKUSUZ Adana DHA 

Kozan ilçesinde, iki kardeşin tecavüzü sonucu hamile kaldığı iddia edilen 6.5 aylık hamile Ş.B. 37 , görülmemiş bir vahşetten canını zor kurtardı. 
İddiaya göre, ailesiyle Ferhatlı köyünde yaşayan Ş.B., 9 ay önce Musa Kamalı'nın 34 tecavüzüne uğradı. 'Kimseye söyleme, eşimi terk edip seninle evlenirim' dediği ileri sürülen Kamalı'nın kardeşi Necdet de 25 , birkaç gün sonra ormanlık alanda Ş.B.'ye tecavüz etti. Bek r olduğunu söyleyen Necdet Kamalı, "Abim seninle evlenemez ama biz evlenebiliriz" deyince, Kamalı kardeşlerle ilişkisini sürdüren Ş.B., sonunda hamile kaldı. 

İki kardeş İftira 
Tehditler nedeniyle olayı kimseye anlatamadığı öne sürülen Ş.B., 13 Mayıs'ta keçi otlatmak için gittiği ormanda iki kişi tarafından kaçırıldı. 
Ş.B., sonrasında yaşadığı vahşeti şöyle anlattı 
"Beni 3 gün bir evde tuttular. Bebeğimi düşürtmeye çalıştılar. Karnımı bıçakla açtılar. Bebeği almayı başaramayınca, sürekli bir şeyler koklatıp bayılttılar. Bir gün gözümü açtığımda üzerim kan içindeydi. Kendimi evimizin yakınında buldum. Sürüne sürüne eve kadar gittim." 
Kozan Devlet Hastanesi'ne kaldırılan Ş.B.'nin "Beni Kamalı kardeşlerin tuttuğu adamlar kaçırıp işkence yaptı" iddiası üzerine, DNA testi yapılmasına karar verildi. Annesinin karnında ölen bebek ise İstanbul Adli Tıp Kurumu'na gönderildi. Gözaltına alınıp iftiraya uğradıklarını savunan Kamalı kardeşler ise tutuksuz yargılanmak üzere serbest bırakıldı. 


</TEXT>
</DOC>
