<DOC>
<DOCNO> 241697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonsiy04.html </URL>
<DATE> 2004/05/21/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
CHP'den soru "CIA'in Türkiye'de işkence merkezleri var mı " 
</HEADLINE>
<TEXT>

     CHP Grup Başkanvekili Kemal Anadol, Amerikan Haberalma Teşkilatı CIA 'nın Türkiye'de işkence merkezleri bulunduğu iddialarını bir soru önergesiyle TBMM gündemine getirdi. 
     Anadol, Başbakan Recep Tayyip Erdoğan tarafından yanıtlanması istemiyle TBMM Başkanlığı'na sunduğu soru önergesinde, New York Times Gazetesi'nin ele geçirdiği raporda yer alan, CIA'nin Türkiye'de işkence merkezleri olduğuna ilişkin iddiaların araştırılıp, araştırılmadığını sordu. ''Araştırma yapıldı ise sonuçları ne oldu '' diye soran Anadol, önergesinde şu sorulara yer verdi 
     ''ABD'nin uluslararası hukukun ve iç hukukunun sorumluluğundan kaçmak için bazı ülkelerde işkence merkezleri kurması ve bu merkezler arasında Türkiye'nin de adının geçmesine ilişkin haberlerin ülkemizin itibarını zedelemesini önlemek için bu haberlerin yalanlanması amacıyla ABD makamları nezdinde bir girişiminiz oldu mu 
     -Koalisyon güçlerinin Irak halkına yaptığı insanlık dışı uygulamaların parçası olmamak amacıyla hükümetinizin uyguladığı Irak politikasını gözden geçirmeyi düşünüyor musunuz '' 
     
</TEXT>
</DOC>
