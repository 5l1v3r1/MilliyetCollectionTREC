<DOC>
<DOCNO> 212548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sondun15.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombaların ülkesi Irak İşte saldırıların kronolojisi... 
</HEADLINE>
<TEXT>

     Irak'ın Erbil kentinde, bugün onlarca kişinin hayatına mal olan intihar saldırıları düzenlendi. 
     Irak'ta, son dönemde düzenlenen ve büyük can kaybıyla sonuçlanan bombalı saldırılar şöyle 
     
     2003 
     7 Ağustos Bağdat'ta Ürdün Büyükelçiliği'nin önünde bomba yüklü bir aracın infilak etmesi sonucu 17 kişi öldü, 60'tan fazla kişi yaralandı. 
     19 Ağustos Bağdat'taki BM binasına bomba yüklü bir araçla düzenlenen saldırıda, BM Irak Özel Temsilcisi Sergio Vieira de Mello'nun da aralarında bulunduğu 22 kişi öldü. 
     29 Ağustos Necef'teki Hazreti Ali Camii ve türbesinde meydana gelen patlamada Irak İslam Devrimi Yüksek Konseyi IİDYK Başkanı Muhammed Bagır El Hekim'in de aralarında bulunduğu 83 kişi öldü, 175 kişi yaralandı. 
     27 Ekim Bağdat'taki Kızılhaç binası ile 3 karakolun yakınlarında meydana gelen 4 ayrı patlamada 35 kişi öldü, 230 kadar kişi yaralandı. 
     12 Kasım Nasıriye'deki İtalyan karargahına bomba yüklü bir araçla düzenlenen saldırıda, çoğu asker 19 İtalyan ve 9 Iraklı öldü. 
     22 Kasım Bakuba dışındaki polis merkezi ile Han Bani Saad kasabasında bulunan bir karakola düzenlenen intihar saldırılarında 18 kişi öldü. 
     14 Ekim Halidiye'deki bir karakola bomba yüklü araçla düzenlenen saldırıda 17 kişi öldü, 33 kişi yaralandı. 
     27 Ekim Kerbela'da hükümet binalarını ve yabancı askeri üsleri hedef alan saldırılarda 19 kişi öldü, yaklaşık 120 kişi yaralandı. 
     31 Ekim Bağdat'ta bir restorana bomba yüklü araçla düzenlenen saldırıda, aralarında 3 Batılı gazetecinin de bulunduğu 8 kişi öldü, 30'dan fazla kişi yaralandı. 
     
     2004 
     9 Ocak Bakuba'da bir Şii camiinin yakınında düzenlenen saldırıda 6 kişi öldü. 
     18 Ocak Bağdat'ta koalisyon güçlerinin merkez karargahının girişinde bomba yüklü bir aracın infilak etmesi sonucu, çoğu Iraklı sivil 25 kişi öldü, 100'den fazla kişi yaralandı. 
     31 Ocak Musul'daki bir karakolun önünde bomba yüklü bir aracın infilak etmesi sonucu 9 kişi öldü, 44 kişi yaralandı. 
     1 Şubat Erbil'de Irak Kürdistan Demokrat Partisi IKDP ve Irak Kürdistan Yurtseverler Birliği IKYB temsilciliklerine düzenlenen saldırılarda, henüz tam rakamı kesinleşmeyen onlarca kişi hayatını kaybetti. 57 cesedin morga götürüldüğü, ölü sayısının 100'ü aşabileceği belirtiliyor. 
     
</TEXT>
</DOC>
