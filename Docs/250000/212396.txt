<DOC>
<DOCNO> 212396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/soneko06.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     ABD Doları, Avrupa döviz borsalarında bazı önemli para birimleri karşısında geçen hafta dalgalı seyir izledi. Altın fiyatları ise geriledi. 
     Amerikan ekonomisinin gayrisafi yurtiçi hasılasındaki GSYİH artış oranının geçen yılın son çeyreğinde yıllık bazda yüzde 4'de kalmasının olumsuz etkisiyle, New York borsasında dolar, son zamanlardaki kazanımlarını Cuma günü kaybetti. 
     ABD'nin GSYİH'sı üçüncü çeyrekte yüzde 8.2 artmıştı, Dow Jones Newswires ve CNBC'nin ekonomistler arasında yaptığı yoklamalar da, yılın son çeyreğinde yıllık bazda yüzde 4.8 oranında artışa işaret ediyordu. 
     Yeni GSYİH verileri, ''ABD Merkez Bankası'nın açıklamalarının lafzı değişse de, faiz oranlarının en azından gelecek yıla kadar çok düşük düzeylerde seyredeceği'' görüşünü güçlendirince, dolar geriledi. 
     Amerikan ekonomisine dair daha iyimser gösterge olarak, tüketicilerin güveni endeksinin, Aralık ayında 92.6 iken Ocak ayında 103.8'e yükselmesi, doları daha sonra biraz toparladı. 
     Satınalım İdarecileri Birliği'nin Chicago bölgesi iş faaliyetleri endeksi Aralık ayında 61.2 iken Ocak ayında 65.9'a çıkarak, Temmuz 1994'den bu yanaki en yüksek düzeyine çıktı. 
     New York borsasında Cuma günü euro, 1.2410 dolardan 1.2474 dolara ve 131.48 yenden 131.95 yene çıkarken, İsviçre frangı 1.2595 dolardan 1.2572 dolara indi, sterlin 1.8160 dolardan 1.8246 dolara çıktı. 
     Japon Merkez Bankası'nın döviz piyasalarında sadece geçen ay 7.15 trilyon yenlik müdahalede bulunduğunun açıklanmasıyla, dolar yen karşısında baskılandı. New York borsasında dolar 105.95 yenden 105.76 yene indi. 
     Londra borsasında euro geçen hafta 1.2754 dolardan 1.2401 dolara indi. 
     ABD Doları'nın Avrupa döviz borsalarında önemli para birimleri karşısında Pazartesi günü öğle ve Cuma günkü kapanış saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 106.16 105.67 İsviçre Frangı 1.2451 1.2603 Kanada Doları 1.3110 1.3300 
     Londra borsasında sterlin de geçen hafta 1.8242 dolardan 1.8172 dolara indi. 
     
     ALTIN FİYATLARI GERİLEDİ 
     Altının ons fiyatı bazı borsalarda geçen hafta Pazartesi günü öğleyin ve Cuma günkü kapanış itibariyle şöyle idi 
     
     
BORSA PAZARTESİ CUMA Londra 406.20 401.40 Zürih 405.75 400.73 Hong Kong 406.35 400.25 
     Londra borsasında gümüşün ons fiyatı geçen hafta 6.29 dolardan 6.25 dolara geriledi. 
     
     MENKUL KIYMETLER BORSALARI 
     ABD Merkez Bankası FED'in Amerikan istihdam piyasasına dair olumlu, parlak değerlendirmesi, kısa vadeli anahtar önemdeki federal fonlar faiz oranının son 45 yılın en düşük düzeyinde, yüzde 1'de seyretmesi sayesinde, New York menkul kıymetler borsası Wall Street'de endeksler geçen hafta biraz yükselse de, haftayı düşüşle kapadı. 
     Buna karşılık, ABD'de faiz oranlarının en erken bu baharda ya da yazda yükselebileceği tahminleri üzerine, menkul kıymetler fiyatları hafta sonunda düştü, bono ve tahvillerin getirileri yükseldi. 
     ABD'de faizlerin seyri, borsalar için hassas bir konu, çünkü, faizlerdeki değişiklik şirketlerin borç yükünü ve hisse senetlerinin esas, temeldeki değerlerini etkiliyor. 
     Bu bakımdan, faiz oranlarındaki yükselişin ne zaman ve ne derece olacağı, piyasaları daha da tedirgin edecek fakat, bazı uzmanlara göre, endişeye mahal yok, sabırlı tutum gerek. Kimi ekonomistlere göre de, Amerikan ekonomisindeki şartlar faiz oranlarında 2005'e kadar yükselişi gerektirmeyecek. 
     Wall Street'de Dow Jones Endeksi geçen hafta 80.22 puan binde 8 kayıpla 10,488.07 puana, Nasdaq Bileşik Endeksi 57.72 puan yüzde 2.7 kayıpla 2,066.15 puana, S P 500 endeksi de 10.42 puan binde 9 kayıpla 1,131.13 puana indi. 
     Londra borsasında FTSE 100 Endeksi geçen hafta 70.1 puan kayıpla 4,390.7 puana, Tokyo borsasında Nikkei Endeksi geçen hafta 285.4 puan kayıpla 10,783.61 puana indi. 
     
</TEXT>
</DOC>
