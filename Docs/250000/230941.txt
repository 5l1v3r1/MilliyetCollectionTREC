<DOC>
<DOCNO> 230941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko13.html </URL>
<DATE> 2004/04/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
e-Devlet stratejisi Perşembe günü şekilleniyor... 
</HEADLINE>
<TEXT>

     Türkiye'nin e-Devlet Stratejisi'nin ne zaman hazırlanacağına ilişkin politika metnine, 15 Nisan Perşembe günü gerçekleştirilecek İcra Kurulu'nda son şeklinin verilmesi bekleniyor. 
     Edinilen bilgiye göre, e-Devlet İcra Kurulu toplantısı Devlet Bakanı ve Başbakan Yardımcısı Abdüllatif Şener'in başkanlığında ilgili tarafların katılımı ile Perşembe günü gerçekleştirilecek. 
     Toplantıda e-Türkiye politika metni masaya yatırılırken, bu metnin içeriğinde e-Devlet Stratejisi'nin ne zaman hazırlanacağı da ortaya konacak. 
     
     STRATEJİDE NELER OLACAK 
     Hazırlanacak stratejide öncelikle Türkiye'de yazılım ve donanım konusundaki mevcut durumun detaylı tespiti yer alacak. 
     Dünyadaki durumunda yer alacağı stratejide, somut hedefler konacak ve vatandaşa hangi hizmetin hangi tarihte elektronik ortamda verilmeye başlanacağı da yer alacak. 
     Stratejide yapılacak işlemlerin maliyeti ortaya konacak ve elektronik ortama geçişle birlikte oluşacak ekonomik ve sosyal faydalar da sıralanacak. 
     
</TEXT>
</DOC>
