<DOC>
<DOCNO> 200162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/yasam/yas04.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öğretmenim babama vurmayın ..' 
</HEADLINE>
<TEXT>

   Kızını okula kayıt ettiremeyen baba, protesto için gittiği okulda müdür tarafından dövüldü 
      YAŞAR ANTER Muğla DHA 
   
   Bodrum'da gemi yapım ustası Mustafa Yılmaz 39 geçen yıl ailevi sorunları nedeniyle İskenderun'daki annesinin yanına gönderdiği kızı S.'yi 10 yeniden Bodrum'a getirdi. 
   Yılmaz, daha önce Atatürk İlköğretim Okulu'nda okuyan S.yi, aynı okulun 4. sınıfına kaydettirmek istedi. Ancak geçen pazartesi okul müdürü Mustafa Daşkıran'dan "Sınıflar dolu" yanıtını aldı. 
      Yılmaz, ikinci seçeneği Umurca İlköğretim Okulu'ndan da, "İkametgahınız gereği Atatürk İlköğretim Okulu'na kayıt yaptırın" yanıtı aldı. Bunun üzerine Yılmaz, önceki gün kızı S.'yle Atatürk İlköğretim Okulu önüne bir masayla sandalye koyarak protesto için kızına ders çalıştırmaya başladı. Ancak duruma güvenlik görevlisi Mustafa Akdağ ile müdahale eden müdür Daşkıran, "Kızını almayacağım, defol git" diye bağırmaya başladı. Tartışma büyüyünce Daşkıran, Yılmaz'ın boğazına sarılıp yumruk attı. Akdağ da Yılmaz'ı öğrencilerin bakışları arasında sürüklemeye çalıştı. Vatandaşlar olaya tepki gösterirken küçük S. de babasına sarılarak ağladı. Olay sonrası Yılmaz'ın başvurusu ile gözaltına alınıp serbest bırakılan Müdür Daşkıran ve görevli Akdağ hakkında, İlçe Milli Eğitim Müdürlüğü ve Kaymakamlıkca soruşturma açıldı. 
   
   
</TEXT>
</DOC>
