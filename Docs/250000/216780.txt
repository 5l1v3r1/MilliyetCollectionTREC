<DOC>
<DOCNO> 216780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo21.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, İstanbul'a umutlu gitti... 
</HEADLINE>
<TEXT>

     Samsunspor, yarın deplasmanda yapacağı İstanbulspor maçı için İstanbul'a gitti. 
     Hafta başından bu yana Nuri Asan Tesisleri'nde teknik direktör Erdoğan Arıca gözetiminde İstanbulspor maçına hazırlanan Karadeniz ekibi, uçakla İstanbul'a hareket etti. 
     İstanbulspor maçı kafilesine Shorunmu, Göksel, Evren, Şenol, Müslim, Mehmet, Osman, Musa, Adnan, Kenan, Serkan Dökme, Serkan Aykut, Kırita, Cesar, Da Silva, Mılton, Bülent ve Caner dahil edilirken, sakatlıktan yeni kurtulan Celil ise kadroya alınmadı. 
     Hareket öncesi açıklama yapan Erdoğan Arıca, mutlak galibiyet için İstanbula gittiklerini ve 3 puanla döneceklerine inandığını söyledi. 
     Celil'in dışında eksikleri bulunmadığını belirten Arıca, ''İyi bir hazırlık haftası geçirdik. Oyuncularımızın hepsinin performansı iyi. Yeniden yakaladığımız yükselişi bu maçla sürdüreceğiz. Oyuncularımıza inanıyorum. Tabii ki Celil'in olmayışı bizi üzdü ama onun yerine mutlaka bir alternatifimiz var'' dedi. 
     Samsunspor'un, İstanbulspor karşısında sahaya şu 11 ile çıkması bekleniyor 
     Shorunmu, Kenan, Şenol, Müslim, Da Silva, Evren, Adnan, Mehmet Nas, Cesar, Serkan Aykut ve Caner. 
     
</TEXT>
</DOC>
