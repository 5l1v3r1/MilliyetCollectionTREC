<DOC>
<DOCNO> 214696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sondun03.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Brigitte Bardot'tan Müslümanlara 'kurban' çağrısı 
</HEADLINE>
<TEXT>

     Ünlü film yıldızı ve hayvan hakları savunucusu Brigitte Bardot, Paris'teki bir camiyi ziyaret ederek Müslüman toplumundan, kurban bayramın kesilen kurbanların acı çektirilmeden öldürülmeleri çağrısında bulundu. 
     Bardot'nun gittiği caminin imamı Delil Ebubekir, ünlü sanatçıya kurbanların bir çeşit anestezi işleminden geçirilmelerinin, hayvanların geleneksel usüllerle öldürülebilmelerine olanak verdiği sürece mümkün olabileceğini belirtti. 
     Bu öneriyi memnuniyetle karşılayan Bardot ''Bu harika. Siz bana hayatımın en büyük hediyesini veriyorsunuz'' dedi. 
     Ancak Ebubekir, ünlü sanatçıya konunun öncelikle kendisinin başında bulunduğu Fransız Konseyi Müslümanlar dairesinde görüşülmesi gerektiğini kaydetti. 
     Söz konusu konsey, Fransa'daki belli başlı Müslüman örgütlerini temsil eden bir şemsiye grup niteliğinde. 
     Müslümanların kurban kesmesini bir kitabında eleştiren Bardot, ırkçı şiddeti körüklediği gerekçesiyle 2000 yılında Fransız mahkemesince suçlu bulunmuştu. 
     
</TEXT>
</DOC>
