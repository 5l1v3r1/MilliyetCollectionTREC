<DOC>
<DOCNO> 201917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/siyaset/siy03.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin 'yargıya güven' çelişkisi 
</HEADLINE>
<TEXT>

   ABDULLAH KARAKUŞ Ankara 

   
   Milletvekili dokunulmazlığını, yargının bağımsız olmadığı gerekçesiyle kaldırmama kararı alan AKP'nin parti politikalarında zıt bir tavır sergilediği ortaya çıktı. AKP, partisine katılmak isteyen belediye başkanlarına "Yargılanmamış olmak, yargılanmışsa beraatla sonuçlanmış olmak" şartı koydu. AKP yönetiminin yerel seçim öncesi belediye başkanlığı adaylığına ilişkin getirdiği diğer kriterlerden bazıları şöyle "Parti teşkilatınca benimsenmek, ve parti programının temel felsefesine uygun olmak icraatlarında başarılı, personeline adil davranmış ve belediye meclisi üyeleriyle uyumlu olmak halk ve sivil toplum örgütlerince sevilmek gelirgider dengesini sağlayamamış, mali politikalarında yetersiz kalmış olmamak, ihalelerde şeffaf olmak ve harcamalarda savurgan olmamak." AKP, yerel yönetimler toplantısında da ilk hedefi "yolsuzluğun önünü kapamak" olarak açıkladı. 
   
   
   
   
</TEXT>
</DOC>
