<DOC>
<DOCNO> 200401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sonspo09.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da yine hüsran, Rize'de sevinç 1-0 
</HEADLINE>
<TEXT>

     Birinci Süper Ligi'nde Çaykur Rizespor, son dakikada attığı golle Bursaspor'u 1-0 yendi. Böylece Bursaspor 1.5 yıldır süren deplasman galibiyeti hasretini sonraki haftalara erteledi Son haftalarda başarısız sonuçlar alan Çaykur Rizespor ile ligin sonlarında yer alan Bursaspor arasındaki ilk yarıda her iki takımda gol yollarında başarı sağlayamadı. 
     6. dakikada sol kanattan Sedlak'ın kullandığı serbest atışta, altı pas içerisinde bulunan Ahmet topa dokunamadı. 
     24. dakikada Sedlak'ın ara pasıyla sağ çaprazdan ceza sahasına giren Rafael'in sert şutunda top, kaleci Serdar'ın kucağında kaldı. 
     30. dakikada, Ali Eren'in kullandığı serbest atışta Koray, topu kafayla Zeki'nin önüne indirdi. Zeki'nin ceza sahasının dışından attığı sert şutta Serdar, uzunarak meşin yuvarlağı kornere gönderdi. 
     32. dakikada, sol taraftan Victoria'nın kullandığı serbest atış, ceza sahasının içerisinde bulunan Koray'a geldi. Koray'ın vuruşunda kaleci Serdar topu son anda çeldi. Top üst direkten geri döndü. Koray'ın tekrar vuruşunda top üstten auta çıktı. 
     41. dakika da Victoria'nın sol taraftan ceza alanın içerisine ortaladığı topu koray kafayla kaleye gönderdi. Top üst direği sıyırarak dışarı çıktı. 
     Karşılaşmanın bundan sonraki dakikalarında gol olmayınca karşılaşmanın ilk yarısı 0-0 berabere bitti. 
     
     İKİNCİ YARI 

     61. dakikada, Bursapor atağında Ganei'nin ceza sahasına ortaladığı topa, Ali Eren son anda ayak koyarak topu kornere gönderdi. 
     64. dakikada, Gürol'un sağ taraftan yaptığı ortaya, altı pas içerisinde Rafhael kafayı vurdu. Kaleye giden topu, kaleci Serdar son anda tokatlayarak, mutlak bir golü önledi. 
     66. dakikada, Bursaspor ceza sahası içerisindeki oluşan karambolde Okan, yarım vole ile topu kaleye gönderdi. Egemen, topu çizgi üzerinden kafayla çıkartarak, ağlara gitmesini önledi. 
     74. dakikada, Serkan'ın pasıyla topla buluşan Ganei, kaleci Murat ile karşı karşıya kaldı. Ganei, topu kaleci Murat'ın üzerinde aşırırken, top üst kale direğin üzerinden az farkla auta çıktı. 
     90. dakikada, Çaykur Rizespor galibiyet golünü attı. Gürol'un sağ taraftan ceza sahası içerisine yaptığı ortaya, ceza sahası içerisinde bulunan Rafhael, ayak koyarak topu Bursaspor ağlarına gönderdi. 1-0 
     Karşılaşmada 1-0 Çaykur Rizespor'un galibiyetiyle sona erdi. 
     MAÇIN KARNESİ 
     

ÇAYKUR RİZESPOR 1 - BURSAPOR 0 Stat Atatürk Hakemler Bülent Uzun xxx, Baki Tuncay Akkın xxx, Hayati Doğan xxx Çaykur Rizespor Murat xxx, Ahmet xxx, Koray xxx, Ali Eren xx, Gürol xxx, Şener xx, Sedlak x Dk. 68 Zafer xx , Zeki xx, Victoira xxx, Okan xx Dk. 68 Murat Sözkesen x , Rafael xxx Bursaspor Serdar xxx, Julian xx, Ömer xxx, Egemen xxx, Tamer xx, Yakup x Dk. 84 Metin x , Tunior xx, Frasıeanu x Dk. 60 Mustafa x , Serkan xx, Okan x, Ganei x Dk. 86 Hüseyin Gol Dk. 90 Rafhael Sarı kartlar Dk. 19 Ganei, Dk. 35. Okan, Dk. 49 Ömer, Dk. 55 Serdar, Bursaspor , Dk. 22 Okan, Dk. 35 Gürol, Dk. 69 Ali Eren, Çaykur Rizespor      
</TEXT>
</DOC>
