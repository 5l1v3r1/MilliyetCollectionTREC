<DOC>
<DOCNO> 235754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/guncel/gun03.html </URL>
<DATE> 2004/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK, ödüllü habere taktı 
</HEADLINE>
<TEXT>


Arena'nın "organ ticareti" haberi, RTÜK tarafından ısrarla sansürleniyor 

İSTANBUL Milliyet 

Uğur Dündar yönetimindeki Arena ekibinin, Dr. Yusuf Elçin Sönmez'in hastalarından gizlice aldığı organları zengin hastalara sattığını ortaya çıkaran haberi, Radyo ve Televizyon Üst Kurulu'nun RTÜK gazabına uğradı. RTÜK, birçok uluslararası ödüle layık görülen haberler için Arena'yı uyardı. Arena ekibi, Sönmez'in organ ticareti yaptığını ilk olarak 1997'de ortaya çıkardı. Haber üzerine gözaltına alınan Sönmez, daha sonra Sağlık Bakanlığı tarafından memuriyetten men edildi. Arena da New York Televizyon Festivali başta olmak üzere uluslararası birçok platformdan başarı ödülü aldı. 

Hukuk savaşına döndü 
Buna rağmen RTÜK, 14 Ocak'ta "Suçlu olduğu yargı kararıyla kesinleşmedikçe hiç kimse suçlu ilan edilemez" gerekçesiyle Arena'yı uyardı. Ankara 11. İdare Mahkemesi ise Arena adına yapılan itiraz üzerine uyarı hakkında yürütmeyi durdurma kararı verdi. RTÜK, bu kararın ardından Ankara Bölge İdare Mahkemesi'ne başvurdu ve yürütmeyi durdurma kararını kaldırttı. Haber h l sansürleniyor. 


</TEXT>
</DOC>
