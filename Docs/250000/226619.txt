<DOC>
<DOCNO> 226619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy33.html </URL>
<DATE> 2004/03/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
DEHAP'tan itiraf "Güçbirliği hedeflenen başarıyı yakalayamadı" 
</HEADLINE>
<TEXT>

     Demokratik Güçbirliği'ni oluşturan partiler arasında yer alan Demokratik Halk Partisi DEHAP , ''güçbirliği''nin, hem oy oranı hem de belediye başkanlığı açısından hedeflenen başarıyı yakalayamadığını bildirdi. 
     DEHAP'tan yapılan açıklamada, DEHAP'ın 28 Mart yerel seçimlerine, 6 sol partiyle demokratik güçbirliği oluşturarak SHP çatısı altında girdiği hatırlatılarak, resmi olmayan sonuçlara göre, SHP'nin Diyarbakır, Batman, Tunceli, Şırnak ve Hakkari illeri ile 31 ilçe ve 24 beldede belediye başkanlığını kazandığı kaydedildi. 
     Açıklamada, şöyle denildi 
     ''Ancak, ne yazık ki, seçimlerin demokratik bir ortamda ve eşit koşullarda yapıldığını söylemek mümkün değildir. Bir yandan hükümet partisi AK Parti devletin olanaklarını kullanırken, diğer yandan güçbirliğini oluşturan partiler ciddi baskılarla karşı karşıya kaldı. 
     Buna rağmen, demokratik güçbirliğinin oy oranı, Türkiye genelinde düşmekle birlikte, Doğu ve Güneydoğu'da artmıştır. 
     Türkiye geneline baktığımızda, demokratik güçbirliğinin hem oy oranı hem belediye başkanlığı açısından hedeflenen başarıyı yakalayamadığı da bir gerçektir. 
     Partimizin yetkili organları, hem kendi içerisinde hem de güçbirliğini oluşturan diğer partilerle ortaya çıkan sonucu değerlendirecek ve vardığı sonuçları kamuoyuna açıklayacaktır.'' 
     
</TEXT>
</DOC>
