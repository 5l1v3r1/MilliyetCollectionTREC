<DOC>
<DOCNO> 220097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur11.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesin aday listeleri yarın ilan edilecek 
</HEADLINE>
<TEXT>

     İl ve ilçe seçim kurulları, 28 Mart Mahalli İdareler Genel Seçimleri'ne ilişkin kesin aday listelerini yarın ilan edecek. 
     Siyasi partiler aday listelerinde meydana gelen eksiklikleri ilgili il ve ilçe seçim kurullarına bugün saat 17.00'ye kadar iletecekler. 
     Kesin aday listeleri il ve ilçe seçim kurullarınca yarın mesai saatinde mahallinde ilan edilecek. 
     Aday listelerinde ölüm, istifa gibi nedenlerle oluşacak eksiklikler, yarın saat 17.00'den itibaren tamamlanamayacak. Eksiklik olması durumunda partiler seçimlere eksik adayla girecekler. 
     Parti, adayının ölümü veya istifasına rağmen o seçim bölgesinde birinci olursa o seçim bölgesinde kazanmış sayılamayacak. 
     Bu seçim bölgesinde bu parti yerine en çok oyu olan ikinci partinin adayı seçilmiş olacak. 
     
</TEXT>
</DOC>
