<DOC>
<DOCNO> 245837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/astro/index.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Destek bulabiliriz 
</HEADLINE>
<TEXT>


Kova burcundaki Ay günün düşünsel çalışmalar, ortaklaşa konular ve grup hareketleri açısından verimli olacağını göstermekte. Uyumlu beraberlikler ve sosyal alanda başarı daha kolay elde edilecek. Koç'lar için pozitif bir gün. Yeni girişimleri konusunda iyimserler. Birçok konuda başkalarından destek görebilme şansları var. Boğa'lar oldukça yoğunlar. Kendilerini iş hayatında gösterebilecekleri fırsatlara açık olmalılar. Kariyer konusunda ilginç gelişmeler var. İkizler iyimserler ve değişik fikirlere yakın durmalılar. Yabancılarla alakalı konularda başarı onlardan yana. Yengeç'ler birçok alanda esnek olmaya çalışmalı. Duygularını ifade etmekte zorlanmaları onları üzebilir. Bazı şeyleri zamana bırakmak gerekiyor. Aslan'larda yakın ilişkilerden yana hareketlilik öne çıkıyor. Yeni anlaşmalar onlar için öncelikli olmalı. Başak'lar bugün oldukça iyimserler. Düşüncelerini gözden geçirip uygulayabilir ve iş hayatında yeni fırsatları değerlendirebilirler. Terazi'ler yaratıcı yanlarını öne çıkararak bu sayede dikkat çekebilirler. Yeni fırsatlar ve aşk hayatında hareketlilik söz konusu. Akrep'ler sabırlı olmayı öğrenmeliler. Ev hayatındaki değişikliklerle uğraşmak zorunda kalabilirler. Bu konuda sorumluluklarını unutmamalılar. Yay'lar kendilerini ifade etmekte başarılılar. İletişim ve eğitim konularındaki yoğunluk onları heveslendiriyor. Oğlak'lar maddi alanda oldukça rahatlar. Kişisel yeteneklerini geliştirerek yeni kazanç yolları yaratabilirler. Kova'lar için pek çok konuda hareketlilik söz konusu. Kişisel girişimleri yararlı sonuçlar getirebilir. Kendilerini ifade edebilmek onların iyimserliklerini artırıyor. Balık'lar biraz önlemci olmaya çalışmalı. Duygusal alanda kendilerini yıpratmak yerine ileriye dönük planları üzerinde durmalılar. 


</TEXT>
</DOC>
