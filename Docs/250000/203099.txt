<DOC>
<DOCNO> 203099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/guncel/gun04.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP-C'nin canlı bombası yakalandı... 
</HEADLINE>
<TEXT>

   SERHAT ÜNAL İstanbul 
   
   Ankara'da bombalı intihar saldırısı planladığı öne sürülen Özgür Kalkan, Elazığ Otogarı'nda Ankara'ya hareket edecek otobüse binerken yakalandı. Kalkan'ın, DHKP-C militanı olduğu iddia edildi. 
   İstanbul Terörle Mücadele ekipleri, yaklaşık bir yıl önce bombalı eylemlere karıştığı iddiasıyla gözaltına alındığı ve daha sonra serbest bırakıldığı öğrenilen Kalkan'ı takibe aldı. Kalkan'ın, 10 gün önce Elazığ'daki bir hücre evinde barındığını tespit eden ekipler, Ankara'ya hareket etmek üzereyken ele geçirildi. 
   
   Hedef Çiçek miydi 
   İstanbul'a getirilerek Terörle Mücadele Şubesi'nde sorgulanan Kalkan'ın, "canlı bomba" olarak eylem hazırlığında olduğu ortaya çıktı. Örgüt yönetiminden talimat aldığı belirtilen Kalkan'ın hedefinin, Adalet Bakanı Cemil Çiçek olduğu iddia edildi. Pazar günü DGM'ye çıkarılan Kalkan, tutuklanarak cezaevine gönderildi. İstanbul'daki DHKP-C militanı olduğu öne sürülen 7 kişi daha yakalandı. Bu kişilerden ikisinin eylem hazırlığında olan iki canlı bomba oldukları iddia edildi. 
   
   
   
</TEXT>
</DOC>
