<DOC>
<DOCNO> 211763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo23.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uche'den Aykut Kocaman'a sevgilerle... Zdravkov da gidiyor.. 
</HEADLINE>
<TEXT>

     İstanbulspor'a turu getiren golü atan Deniz Uygar, golünü eski teknik direktörü Aykut Kocaman'a armağan etti. 
     Golden sonra, karşılaşmayı İstanbulspor'un soyunma odasının bulunduğu binanın balkonundan izleyen Aykut Kocaman'a doğru dönen Deniz Uygar, eski hocasını selamladı. 
     Saffet, Deniz'in golü Aykut'a armağan ettiğini belirterek, ''Aykut hocanın tekrar takıma döneceği yönünde umudumuz var. Dönmesi için ne gerekiyorsa yaparız'' dedi. 
     Bu arada maçtan sonra soyunma odasına giden Aykut Kocaman, İstanbulsporlu oyuncuları kutladı. 
     
     ZDRAVKOV 

     Maddi sıkıntı yaşayan İstanbulspor'da, kaleci Zdravkov da takımdan ayrılıyor. 
     Ankaragücü maçının kadrosunda yer almayan Zdravkov'un transfer görüşmeleri yaptığı ve önümüzdeki günlerde Bulgaristan'a dönebileceği bildirildi. 
     
     MEHMET YOZGATLI'NIN DURUMU BELLİ OLUYOR 

     İstanbulspor'da Ankaragücü maçı kadrosuna alınmayan Mehmet Yozgatlı'nın Fenerbahçe'ye transferi de netleşiyor. 
     Kulüp başkanı Adnan Sezgin, Mehmet'in transferinin bugün netleşeceğini o yüzden Ankaragücü maçı kadrosuna alınmadığını söyledi. 
     
</TEXT>
</DOC>
