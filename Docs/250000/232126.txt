<DOC>
<DOCNO> 232126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur42.html </URL>
<DATE> 2004/04/16/ </DATE>
<TIME> 21.24 </TIME>
<AUTHOR>  </AUTHOR>
<HEADLINE>
Yurtta asayiş... Kuru sıkı tabancaları gerçek tabanca yapıyordu. 
</HEADLINE>
<TEXT>

     
     Uzunköprü'de cinayet... 
     Edirne'nin Uzunköprü İlçesi'nde çıkan kavgada, 1 kişi öldü, 1 kişi ağır yaralandı. 
     Malkoçlar Köyü mevkiindeki kum ocağı işletmecisi Ahmet 51 ve Halil T. kardeşler ile Erhan 35 ve Erdinç M. 39 kardeşler arasında bilinmeyen nedenle tartışma çıktı. Tartışmanın büyümesi üzerine Ahmet T, tabancayla Erhan M'ye ateş etti. 
     Açılan ateş sonucu Erhan M. olay yerinde hayatını kaybetti. Ağır yaralanan Erdinç M. ise Trakya Üniversitesi Tıp Fakültesi Hastanesi'ne kaldırıldı. 
     Olaydan sonra kaçan Halil T. yakalandı, Ahmet T'nin ise arandığı bildirildi. 
     
     Bolu'dagecekondu yangını... 
     Bolu'da çıkan yangında 2 gecekondudan biri kullanılamaz hale geldi, diğerinin çatısı zarar gördü. 
     Beşyüzevler Mahallesi'nde Sebahattin ve Saniye Babat'a ait gecekondularda yangın çıktı. Olay yerine gelen itfaiye ekiplerinin müdahalesine rağmen gecekondulardan biri tamamen yandı. Diğer gecekondunun ise çatısında hasar meydana geldi. 
     Bu arada, yangın söndürme çalışmalarının ardından, Saniye Babat ve oğlu Alaaddin Babat, yanan eşyaların arasından 500 milyon para, 15 adet Cumhuriyet altını ve 5 bilezik buldu. 
     
     Traktörün altında kalan kişi ölü 
     Kütahya'nın merkeze bağlı Alayunt Köyü'nde, devrilen traktörün altında kalan kişi hayatını kaybetti. 
     Alınan bilgiye göre, Ali Kahraman'ın 62 kullandığı 43 FS 614 plakalı traktör, Alayunt Köyü'nde devrildi. 
     Traktörün altında kalan Kahraman, olay yerinde öldü. 
     
     Arazi kavgasında 1 kişi yaralandı 
     Denizli'nin Acıpayam İlçesi'nde, tarla sınırı nedeniyle çıkan kavgada, 1 kişi yaralandı. 
     Alçı Köyü'nde tarlada çalışan Nefise Gök, komşusu Keziban Ö. ile arazi sınırı konusunda tartışmaya başladı. Tartışmaya Nuri ve Veysel Ö'nün de katılmasıyla çıkan kavgada, Nefise Gök, başına aldığı sopa darbeleriyle yaralanarak, Acıpayam Devlet Hastanesi'ne kaldırıldı. 
     Keziban, Nuri ve Veysel Ö, gözaltına alındı. 
     
     Eşi tarafından bıçaklandığını saklayınca hakıında soruşturma açıldı 
     Çorum'da, eşi tarafından bıçaklanan kişi, polise yanlış ifade verince hakkında soruşturma başlatıldı. 
     Alınan bilgiye göre, bıçakla karnından yaralanan ve tedavi için Çorum Devlet Hastanesi Acil Servisi'ne gelen G.T 20 , tedavisinin ardından polis ekiplerince sorgulandı. 
     İfadesinde, yolda giderken 3 kişinin önünü kestiğini, bir kişinin de kendisini bıçakla yaraladığını anlatan gence inanmayan polis, yaptığı araştırmada G.T'nin eşi Ö.T. 19 tarafından, çıkan tartışma sonucu bıçaklandığını tespit etti. 
     Yalan ifade verdiği anlaşılan G.T. hakkında, ''Adli mercilere yalan beyanda bulunmak'', Ö.T. hakkında da ''Bıçakla Yaralama'' suçundan soruşturma başlatıldı. 
     
     Aydın'da hırsızlık suçundan 5 kişi tutklandı 
     Aydın'da otomobil ve sigara çalan 5 kişi tutuklandı. 
     İzmir'den Aydın'a, kiraladıkları 35 VP 044 plakalı otomobille gelen Talip Günaydın, Engin, İsmail ve Salih Büyükbuluter ile S.O. 16 , çeşitli marketlerden çaldıkları toplam 4 milyar lira değerinde sigaralarla yakalandı. 
     Gözaltına alınan zanlılardan Talip Günaydın, İsmail ve Salih Büyükbuluter, çıkarıldığı mahkemece tutuklandı. 
     Öte yandan otomobil hırsızlığı suçundan gözaltına alınan Serkan Bakacak ve Murat Kaya da çıkarıldıkları mahkemece tutuklandı. 
     
     Yasa dışı yllardan Yunanistan'a girmeye çalışan 6 Türk iade edildi 
     Edirne'de, yasadışı yoldan Yunanistan'a giden 6 kişi, Türkiye'ye iade edildi. 
     İpsala Sınır Kapısı'nda, sınırı kaçak olarak geçerek Yunanistan'a gittikleri belirlenen Soner Dinç 27 , Bora Ç. 30 , Hayri G. 26 , Turgut G. 23 , Zeynel G. 23 ve Hüseyin G. 21 Türk yetkililere teslim edildi. 
     Kaçaklardan Soner Dinç, resmi makamlara yalan beyanda bulunarak seyahat belgesi aldığı gerekçesiyle sevk edildiği mahkemece tutuklandı. Diğer sanıklar ise tutuksuz yargılanmak üzere serbest bırakıldı. 
     
     İnternette tanıştığı kişi tarafından dolandırıldı 
     Edirne'nin Keşan İlçesi'nde, internette tanıştığı kadının kredi kartını kullanarak bankadan 800 milyon lira çeken kişi tutuklandı. 
     Polise başvuran Ayşe Kurnaz 24 , cüzdanının çalındığını ve kredi kartından 800 milyon liranın çekildiğini bildirdi. Bankanın güvenlik kamerasındaki görüntülerde, parayı çeken kişinin Kurnaz'ın internetten tanıştığı Ali Murat Eyüpoğlu 24 olduğu belirlendi. 
     Çanakkale'nin Gelibolu İlçesi'nde üzerinde Fatih Cesur'a ait öğrenci kimliğiyle yakalanan Eyüpoğlu, sevk edildiği mahkemece tutuklandı. 
     
     Bankaya giderken dolandırıl 
     Konya'da bir eczacı kalfası bankaya para yatırmaya giderken dolandırıldı. 
     Edinilen bilgiye göre, bir eczanede çalışan Mehmet Avşar 18 , eczane sahibinin bankaya yatırması için verdiği 860 milyon lirayla Kunduracılar Kavşağı yakınlarına geldi. Burada paraları saymaya başlayan Avşar'ın yanına yaklaşan kişi, kendisini banka görevlisi olarak tanıttıktan sonra, ''Ben senin patronunu tanıyorum. Bu parayı ben hesaba yatırırım'' diyerek 860 milyon lirayı aldı. 
     Parayı teslim eden Mehmet Avşar, daha sonra dolandırıldığını anlayınca polise başvurdu. Polisin, eşkalini aldığı dolandırıcının yakalanmasına çalıştığı bildirildi. 
     
     Kuru sıkı tabancaları gerçek tabanca yapıyordu 
     İzmir'in Ödemiş İlçesi'nde, kuru sıkı tabancaların namlularını değiştirip, gerçek tabanca haline getiren kişi yakalandı. 
     Bir ihbarı değerlendiren Ödemiş Emniyet Müdürlüğü Asayiş Büro ekipleri, Okan E'nin 33 evinde yaptığı aramada, 2 adet namlusu değiştirilmiş 7.65 çapında tabanca, 41 fişek, 4 kuru sıkı tabanca ve namlu yapımında kullanılan çok sayıda malzeme ele geçirdi. 
     Okan E, gözaltına alındı. 
     
</TEXT>
</DOC>
