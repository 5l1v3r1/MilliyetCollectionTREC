<DOC>
<DOCNO> 233890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo08.html </URL>
<DATE> 2004/04/22/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Galatasaray, deplasman kabusuna son vermek istiyor... 
</HEADLINE>
<TEXT>

     Tarihinin en kötü sezonlarından birini geçiren Galatasaray, Malatyaspor ile yarın yapacağı maçta deplasmandaki başarısız sonuçlarına son vermek istiyor. 
     Birinci Süper Futbol Ligi'ndeki son 6 maçından 5'ini yitiren sarı-kırmızılılar, rakip sahada 10 maçtır galip gelemiyor. 
     Sarı-kırmızılılar, 17 Ekim 2003 tarihinde Çaykur Rizespor ile deplasmanda yaptığı 9. hafta maçından 1-0 galip ayrılmalarının ardından, rakip sahada bir türlü istediği galibiyete ulaşmayı başaramadı. 
     6 ayı aşkın bir süredir rakip sahada kazanamayan Galatasaray, ligdeki son 10 deplasman maçında 4 beraberlik ve 6 yenilgi alarak hanesine ancak 4 puan yazdırabildi. 
     Şampiyonluk ve UEFA Kupası'na katılabilme yarışına dış saha maçlarında aldığı başarısız sonuçlarla veda eden sarı-kırmızılı ekip, deplasmanda bu dönemde attığı 8 gole karşılık, kalesinde toplam 15 gol gördü ve toplam 26 puan yitirdi. 
     
     KAHIR MAÇLARI 

     Galatasaray'ın deplasmanda galip gelemediği son 10 lig maçında aldığı sonuçlar şöyle 
     Beşiktaş - Galatasaray.......... 0 - 0. 
     Denizlispor - Galatasaray....... 2 - 1. 
     İstanbulspor - Galatasaray...... 3 - 1. 
     Elazığspor - Galatasaray........ 2 - 2. 
     Diyarbakırspor - Galatasaray.... 0 - 0. 
     Gençlerbirliği - Galatasaray.... 2 - 2. 
     Fenerbahçe - Galatasaray........ 2 - 1. 
     Akçaabat Sebatspor - Galatasaray 2 - 1. 
     Samsunspor - Galatasaray........ 1 - 0. 
     Ankaragücü - Galatasaray........ 1 - 0. 

     
</TEXT>
</DOC>
