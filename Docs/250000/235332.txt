<DOC>
<DOCNO> 235332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur11.html </URL>
<DATE> 2004/04/27/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
RTÜK'e 'Kabe örtülü kanepe üzerinde içki içilmez' şikayeti 
</HEADLINE>
<TEXT>

     RTÜK'ün Alo 178 Telefonla Şikayet Hattı'na Çocuklar Duymasın dizisinin çaycı Hüseyin karakteri, Kabe örtülü bir kanepe üzerinde içki içmesi nedeniyle eleştiri konusu oldu. 
     Alo RTÜK 178 Telefonla Şikayet Hattı'na kimi programlarla ilgili şikayetler gelmeye devam ediyor. 
     Şikayetlerde Tarkan'ın rol aldığı bir reklam filmi nedeniyle ara sokaklarda gençlerin hızlı araba kullandıkları iddia edildi. 
     
     "GELECEĞİN KATİLLERİNİ YETİŞTİRİYORUZ" 

     RTÜK'e yapılan şikayetlerde kan ve vahşet görüntülerinin yer aldığı belirtilen "Kurtlar Vadisi" dizisiyle geleceğin katillerinin yetiştirildiği kaydedildi. 
     Dizi aşırı alkol ve sigara sahneleri nedeniyle de pek çok şikayet aldı. 
     Şikayetler arasında yer alan "Sihirli Annem" dizisinin, çocukların manevi hayatını zedelediği belirtilerek, "Atatürk'ün 1925 yılında çıkardığı tekke, zaviye ve türbelerin kapatılması, büyücülüğün, falcılığın yasaklanması kanununa ters düşmektedir. Mutlaka kaldırılması gerekir" denildi. 
     
     FATİH KARACA'YA SESLENİŞ 

     Şikayetlerde doğrudan RTÜK Başkanı Fatih Karaca'ya seslenen vatandaşların sitemleri de yer aldı. 
     RTÜK'e gelen diğer şikayetler şöyle 
     "-Sevda Masalı-Show TV Sayın Fatih Karaca, bu programa nasıl izin veriyorsunuz Yazık değil mi bu gençlere. 
     Ağlıyor, sızlıyorlar. Onlar orada üzülüyor, bizler burada. 
     Gençleri harcamalarına gelecekleriyle oynamalarına izin vermeyin. 
     -Çocuklar Duymasın-Star TV Çaycı Hüseyin'in oturduğu kanepenin üzerinde Kabe resmi bulunmaktadır. Kanepe üzerinde içki içilmesi dinimizce çok ayıptır. İlgilenilmesini, İslam aleminin sembolü olan Kabe resmi üzerinde hiçbir ayıp şey yapılamayacağının açıklanmasını istiyorum Çaycı Hüseyin'in oturduğu kanepenin üzerinde Kabe resmi olan bir örtü var. 
     Defalarca şikayet ettiğim halde önlem almadınız 
     -Yedinci Gün-TRT1 İki genç kıza göbek attırıyor, bir de para vermeye çalışıyorlar. Devletin televizyonuna yakıştıramıyor, yazıklar olsun diyorum. 
     -Çizgi Filmler-Fox TV Bu kanalda yayınlanan çizgi filmlerin izlenmesini rica ediyorum. Çocuğum bunlardan şükran duasını, cadılar bayramını öğrendi. Bizler Türküz ve Amerikan kültürüne sahip çocuklar yetiştirmek istemiyoruz. 
     Çocukları kötü etkiliyorlar." 

     
</TEXT>
</DOC>
