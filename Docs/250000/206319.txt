<DOC>
<DOCNO> 206319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/spor/spo04.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyarı yağmuru 
</HEADLINE>
<TEXT>

   Trabzonspor Teknik Direktörü Turgay Semercioğlu, ipleri eline aldı, kampın ilk günü futbolcuların dikkatini çekti 
      
   Toplantı yaptı 
   İKİNCİ yarı hazırlıklarına Antalya'da başlayan Trabzonspor'da Teknik Direktör Turgay Semercioğlu fırtınası esmeye başladı. Semercioğlu, futbolcularıyla yaptığı toplantıda ilk kez sert yüzünü göstererek, "Bu takım başarıya ulaşmak zorunda. Yedek - as futbolcu ayrımı kesinlikle yok. Hakeden, çok çalışan Trabzonspor formasını kapar. Kimseye fazlasını vermem" dedi. 
   
   Ağır şartlar 
   BORDO - Mavili futbolcular, Antalya'daki olumsuz hava şartları nedeniyle sıkıntı yaşadı. İlk günü hafif bir idmanla geçiren Trabzonspor'un dünkü çalışması kötü hava şartları nedeniyle yapılamadı. Teknik Direktör Turgay Semercioğlu, takımına salonda kondisyon yükledi. Bu arada Augustine, Yattara, Petkoviç, D'Haene ve Sommers'in bugün kampa katılması bekleniyor. 
   
   'Trabzon'dan kopamam'    BERKUK ÜNYAY 

   BORDO - Mavili takımın gelecekteki yıldızları arasında gösterilen Emre Aygün, 15 yaşındayken, Fenerbahçe, Galatasaray ve Beşiktaş'tan aldığı teklifleri geri çevirdiğini söyledi. Genç futbolcu, "Trabzonspor'un altyapısından yetiştim. Yapılan onca teklife rağmen hiç bir zaman ayrılmak istemedim. Çünkü Trabzonsporlu Emre olarak anılmak istiyorum. Gelecekte Fatih Tekke'nin yerinde olmak istiyorum" dedi. 
   
   Aktuğ'un hayali    TRABZONSPOR Başkanı Atay Aktuğ, en büyük düşünün, tüm Karadeniz kulüplerini bir araya toplamak olduğunu söyledi. Aktuğ, "Şu anda Süper Lig'de iki Trabzon takımı var. Akçaabat Sebatspor'u ligin güçlü takımlarından biri haline getirmeliyiz. Onlar ihtiyaç duydukları oyuncuları bizden almalı, bize gerekli olanları da vermeli. Bu halka her sezon giderek büyümeli" dedi. 
   
   Atalay'dan temlik    ESKİ yönetici Kenan Atalay 600 bin dolar alacağının olduğunu iddia ederek kulübe temlik koydurdu. Ancak Atay Aktuğ başkanlığındaki yeni yönetim Atalay'ın böyle bir alacağının olmadığını belirtirken, eski yöneticiye tepki gösterdiler. 
   
   
</TEXT>
</DOC>
