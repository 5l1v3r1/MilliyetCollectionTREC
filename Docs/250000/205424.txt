<DOC>
<DOCNO> 205424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sonspo19.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin Sporda ik iyılı eşit olan zarardadır 
</HEADLINE>
<TEXT>

     Gençlik ve Spor Genel Müdürlüğü'ne GSGM bağlı federasyon başkanları 2003 yılı faaliyetleri ile 2004 yılı programları hakkında Devlet Bakanı ve Başbakan Yardımcısı Mehmet Ali Şahin ve Gençlik ve Spor Genel Müdürü Mehmet Atalay'a bilgi verdi. 
     GSGM'de yapılan toplantıda konuşan Devlet Bakanı ve Başbakan Yardımcısı Mehmet Ali Şahin, 58. ve 59. Cumhuriyet Hükümetleri'nin şu ana kadar toplam hizmet süresi 13 ay olduğunu belirterek, ''13 aydır sporu daha ileri nasıl götürürüz ' bu sorunun cevabını aradım. Bu konuda 2 yılı eşit olan zarardadır. Her yıl bir öncekinden daha iyi olmalıdır. Federasyonlar olarak daha atak olmalıyız'' dedi. 
     Yeni bir yıla gireceklerini hatırlatan Mehmet Ali Şahin, ''İşletmeler genellikle yeni yıla girerken bu yıl kar mı ettik, zarar mı ettik diye hesap yaparlar. Bunu hepimiz yapsak iyi olur. GSGM'nin ve onun bünyesinde hizmet veren branşların 2003 yılı muhasebesi yapılmalıdır. Bu toplantıyı bu nedenle yapmak istedim. Bunu geleneksel hale getirelim ki herkes derdini anlatabilsin'' diye konuştu. 
     ''Bugün için kuşkusuz spora politika bulaştırılmamalıdır'' diyen bakan Şahin, ''Bazı spor yazarları 'Falan federasyon başkanı falan iktidarda göreve gelmiştir. Hala neden bu iktidarda görevde' diyor. AK Parti olarak politikayı sporun içine sokmuyorsun demek istiyorlar bize. Bizim için önemli olan başarıdır. Başarılı olanın destekçisiyiz. Böyle önemli bir sınava giderken bu tür konuşmalarla Türk sporcularının moralini bozmaya kimsenin hakkı yok'' dedi. 
     Devlet Bakanı ve Başbakan Yardımcısı Şahin, 2004 yılı Atina Olimpiyatları'nın dünyada ses getirecek en önemli spor olayı olduğuna dikkati çekerek, sözlerini şöyle tamamladı 
     ''Ülkelerin adeta kantara çıktığı önemli bir organizasyon. Buna 28 branş katılacak. Birçok sporcumuz bizi temsil edecek. Olimpiyatlara doğru federasyonlarımızın durumu nedir Eksikleri nedir Daha başarılı olmak için neler gereklidir Onları tartışacağız. 
     'Türkiye'de spor bakanı yoktur' deniyor. Hiçbir zaman olmadı ki. Bu hükümetin ve bakanının sporla ilgilenmediği anlamına gelmez. Biz idarede yeni bir yapılanmaya gidiyoruz. İlk işimiz bakanlık sayısını 37'den, 22'ye düşürmek oldu. 20'ye kadar devlet bakanı atama hakkımız vardır. Bunu 8 ile sınırladık. Biz her genel müdürlüğe bir bakan atayacak kadar varlıklı bir ülke değiliz. Şu anki bakanlarımız 5 yerine, 15 saat çalışıp görevlerini yerine getirecek. Türkiye'de Spordan Sorumlu bir Devlet Bakanı vardır ve o benim. Hiçbir eksiğimiz yok. Görevimizi en iyi şekilde yapıyoruz ve yapacağız da. 2004 yılı spor için atılım yılı olacaktır.'' 
     
     FUTBOL FEDERASYONU'NUN DEĞERLENDİRMESİ 

     Futbol Federasyonu Başkanı Haluk Ulusoy'un yurt dışında olması nedeniyle toplantıya katılan başkan vekili Orhan Saka toplantıda yaptığı konuşmada, ''Biz 2003 yılında kasım ayı hariç her açıdan önemli başarılara imza attık'' dedi. 
     Kazanılmış iki başarıyı Letonya ve Almanya maçlarını berabere bitirerek, 2004 Portekiz'i ve Atina Olimpiyatları'nı kaybettiklerini anlatan Saka, ''Biz buna bir iş kazası diyoruz. Çünkü milli takımımız iyi bir derece elde etti. 2006 Dünya Kupası için tüm hazırlıklarımız sürüyor. Tesis konsunda büyük bir mesafe aldık'' diye konuştu. 
     Pepsi, Mercedes, Turkcell, Nike gibi büyük firmalarlara sponsorluk anlaşmaları yaptıklarını hatırlatan Orhan Saka, UEFA'nın 2004-2005 sezonundan itibaren uygulayacağı kulüp kriterleri için de hazırlıklarını tamamladıklarını söyledi. 
     Toplantının ilk bölümünde Atıcılık Federasyonu Başkanı Metin Sertoğlu, Atletizm Federasyonu Başkanı Mehmet Yurdadön, Badminton Federasyonu Başkanı Faik İmamoğlu, Basketbol Federasyonu Başkanı Turgay Demirel, Voleybol Federasyonu Başkanı Prof.Dr. Hüsnü Can, Beyzbol Federasyonu Başkanı Kamil Kehale, Bilardo Federasyonu Başkanı Faruk Yüksel, Binicilik Federasyonu Başkanı Nebi Aksel, Bisiklet Federasyonu Başkanı Ömer Şahin, Boks Federasyonu Başkanı Caner Doğaneli, Briç Federasyonu Başkanı Ata Aydın, Buz Sporları Federasyonu Başkanı Abdülkadir Dökmeci, Çim Hokeyi Federasyonu Başkanı Ömer Şahin de söz alarak görüşlerini dile getirdiler. 
     
</TEXT>
</DOC>
