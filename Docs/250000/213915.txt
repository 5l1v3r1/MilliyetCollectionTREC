<DOC>
<DOCNO> 213915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sonspo20.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 0 - Bursaspor 0 maç sonucu 
</HEADLINE>
<TEXT>

     Birinci Süper Futbol Ligi'nde Galatasaray, Bursaspor ile 0-0 berabere kaldı. 
     Stat Atatürk Olimpiyat Hakemler Mutlu Çelik xxx, Hayati Doğan xx, Turan Ökke xxx Galatasaray Aykut xx, Prates xx, Ömer xx, Orhan xx, Ergün xx, Sabri xx, Petre xx, Ayhan xx Dk. 81 Bratu x , Cihan x Dk. 46 Necati x , Murat xx, Hakan Şükür xx Bursaspor Serdar xx, Miu Ilie xx, Erman xx, Serkan xx, Tamer xx, Mustafa Gürsel x Dk. 56 Junior x , Grozdiç xx, Yakup xx Dk. 80 Tayfun x , Okan xx, Osterc xx, Sertan xx Dk. 75 Orhan x 
     Sarı Kartlar Dk. 43 Mustafa Gürsel, Dk. 78 Grozdiç Bursaspor 
     
     İLK YARI 

     11. dakikada Murat'ın derinlemesine pasıyla soldan ceza alanına giren Sabri'den önce topa müdahale eden Serkan, kalesindeki önemli bir tehlikeyi uzaklaştırdı. 
     12. dakikada soldan Ergün'ün ortasında, penaltı noktası üzerinde Ayhan'ın kafa vuruşunda, top üstten auta gitti. 
     23. dakikada Yakup'un pasıyla soldan hızla ceza alanına giren Sertan, kaleciyle karşı karşıya kaldı. Bu oyuncu, uygun durumda kötü bir vuruş yapınca, önemli bir gol fırsatını değerlendiremedi. 
     26. dakikada sağdan Tamer'in ceza alanına gönderdiği uzun ortada Okan, penaltı noktası üzerinde topu göğsüyle kontrol etti. Ancak Ayhan, Okan topa vuramadan son anda müdahale ederek, meşin yuvarlağı uzaklaştırdı. 
     43. dakikada soldan Ergün'ün ortasında arka direkte Sabri'den önce Serkan topa müdahale ederek, tehlikeyi uzaklaştırdı. 
     Karşılaşmanın ilk yarısı golsüz eşitlikle sonuçlandı. 
     
     İkinci yarı 

     48. dakikada soldan Ergün'ün ortasında, penaltı noktası üzerinde Hakan Şükür'ün röveşata vuruşunda yerden seken top yan direkten döndü. Pozisyonun devamında Bursaspor savunması tehlikeyi uzaklaştırdı. 
     50. dakikada Murat'ın pasıyla topla buluşan Necati'nin ceza alanı dışından sert vuruşunda kaleci Serdar, üzerine gelen topu tokatlayarak uzaklaştırdı. 
     54. dakikada serbest vuruş kullanan Prates'in ortasında, ceza alanında Hakan Şükür'ün kafa vuruşunda, top üstten auta gitti. 
     59. dakikada Sertan'ın yerden ceza alanına gönderdiği topa altıpas içinde Osterc ayak koydu. Ancak meşin yuvarlak direkten döndü. 
     71. dakikada Osterc'in pasıyla ceza alanına giren Junior'un plase vuruşunda, top kaleci Aykut'u geçti. Arka direkte Sertan'ın vuruşunda ise top yan direğe çarparak auta gitti. 
     77. dakikada Petre'nin pasıyla sağ çaprazda hareketlenen Hakan Şükür, ceza alanında şut pozisyonunu yitirince topu uygun durumdaki Murat'ın önüne bıraktı. Bu oyuncunun gelişine sert vuruşunda, meşin yuvarlak yandan auta çıktı. 
     81. dakikada Okan'ın kaleye yaklaşık 20 metre mesafeden kullandığı serbest vuruşta, barajı aşan topu kaleci Aykut, uzanarak güçlükle kornere çeldi. 
     Karşılaşmanın uzatma dakikalarında sağdan Prates'in ortasında, ceza alanında iyi yükselen Hakan Şükür'ün kafa vuruşunda, top kaleci Serdar'da kaldı. 
     Karşılaşma 0-0 berabere sona erdi. 
     

     
</TEXT>
</DOC>
