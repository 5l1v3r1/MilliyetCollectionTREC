<DOC>
<DOCNO> 239008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun35.html </URL>
<DATE> 2004/05/11/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Evinde gözetim altında bulundurulan imam tutuklandı 
</HEADLINE>
<TEXT>

     Rahmi Gündüz 

Fransa'da verdiği vaazlar nedeniyle evinde gözetim altında bulundurulan, ancak kendisiyle ilgili kısıtlamalara uymayan bir imamın tutuklanarak cezaevine gönderildiği bildirildi. 
     Le Parisen gazetesi, Irak kökenli Yaşar Ali isimli imamın, Paris yakınlarındaki Montfermeil kasabasındaki evinde dün tutuklandığını yazdı. 
     Fransız mahkemesinin, 25 Mart'ta aldığı kararda, Iraklı imamın ev hapsine ilişkin itirazını kabul etmediğini belirten Le Parisien gazetesi, Fransız istihbarat birimlerinin Yaşar Ali'yi ülkedeki aşırı dinci imamların önde gelenlerinden biri olarak değerlendirdiğini bildirdi. 
     Fransa İçişleri Bakanlığı, kısa süre önce yasalara uymayıp, kamu düzenine tehdit oluşturdukları gerekçesiyle iki imamı sınır dışı etmişti. 
     
</TEXT>
</DOC>
