<DOC>
<DOCNO> 223589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/dunya/dun04.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanlı yıldönümü 
</HEADLINE>
<TEXT>

   DIŞ HABERLER 

   
   ABD'nin Saddam rejimini devirmek için başlattığı Irak işgalinin 1. yılı yarın dolarken, ülkede istikrarın tesis edilmesini engellemeye yönelik saldırılar tırmanışa geçti. Bağdat, Basra, Bakuba ve Felluce'de son iki günde gerçekleştirilen saldırılarda toplam olarak 35 kişi öldü, 57 kişi de yaralandı. Basra kentinde dün İngiliz ordusunun brifingler için kullandığı El Zeytin Oteli'nin dışında bomba yüklü otomobille düzenlenen saldırıda 2 kişi öldü, biri çocuk 3 kişi de yaralandı. Saldırının ardından dövülen bir kişi de hastanede öldü. ABD tarafından finanse edilen Diyala Televizyon'u çalışanlarını taşıyan minibüse dün Bakuba'da açılan ateşte 3 Iraklı öldü, 8'i de yaralandı. 
   
   El Kaide üstlendi 
   Önceki gece Bağdat'taki Lübnan Dağı Oteli'ne düzenlenen ve 1'i İngiliz vatandaşı 29 kişinin ölümüne 45 kişininde yaralanmasına yol açan saldırıyı terör örgütü El Kaide üstlendi. Bu arada ABD askerlerinin, Irak'ta başlattığı "Demir Vaat Operasyonu" çerçevesinde bir uluslararası terör örgütüyle Irak'taki aşırı dinci bir örgüt arasında bağlantı görevi yapan önemli bir kişiyi yakaladığı açıklandı. 
   
   
   
</TEXT>
</DOC>
