<DOC>
<DOCNO> 211881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun04.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Motorola ile Uzanlar hakkında görüştü 
</HEADLINE>
<TEXT>

     Başbakan Recep Tayyip Erdoğan, Amerikan şirketleri Motorola ve Cargill'in yöneticileriyle ayrı ayrı görüşmelerde bulundu. 
     Erdoğan, Motorola yöneticileriyle görüşmesinden sonra, ''Bu konu çözülecek mi'' yönündeki bir soruya karşılık, ''Bu bir süreç. Elimizden geleni yaparız'' dedi. Başbakan Erdoğan, Motorola yetkilileriyle yapılan görüşmeyi ''olumlu'' olarak değerlendirdi. 
     Motorola yöneticileri de, Başbakan Erdoğan'ın görüşmede, Türkiye'deki yatırım ortamını yabancılar için daha uygun hale getirme yönünde daha önce söylemiş olduğu sözlere işaret ederek, Erdoğan'ın, bu yönde görüş belirttiğini, çözüm için elinden geleni yapacağını söylediğini kaydettiler. 
     Uzan ailesinden de kısaca bahsedildiğini belirten yetkililer, görüşmeyi kendileri bakımından ''cesaret verici'' olarak nitelediler. 
     
</TEXT>
</DOC>
