<DOC>
<DOCNO> 226482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/spor/spo02.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum takipte 
</HEADLINE>
<TEXT>

      
   TEKNİK Direktör Daum, Hırvatistan'da oynanacak olan ümit milli maçını izlemek üzere bu ülkeye gidiyor. Önümüzdeki sezonun transfer çalışmalarını başlatan Alman hoca, listesine aldığı bir kaç genç oyuncuyu yakından seyretme fırsatı bulacak. Daum, A Milli Takım'ın da maçını izledikten sonra perşembe günü İstanbul'a dönecek. İki gün takımı Roland Koch çalıştıracak. 
   
   Rebrov çıkmazı    SEZON sonunda gönderilmesine karar verilen Rebrov'un özellikle ligin ikinci yarısında ortaya koyduğu futbol kafalarda soru işareti bıraktı. Ukraynalı yıldızın ilk onbirde şans bulamamasına rağmen takıma sağladığı katkıyı gözardı etmeyen yöneticiler, Rebrov'un kalması için formül arayışına başladı. Bu konuda Daum ile fikir alış verişi yapılacağı da öğrenildi. 
   
   Yönetim endişeli    BEŞİKTAŞ'IN altı puan önünde liderliğini sürdürmesine rağmen Fenerbahçe'nin özellikle son iki haftadaki görüntüsü yönetimi endişelendirdi. Bursaspor ve Adanaspor maçlarında ecel terleri döktüren futbol, Sarı - Lacivertli yöneticileri mutsuz ederken, Teknik Direktör Daum'dan acilen çare bulunması istendi. Alman hoca ise Sebat maçından itibaren toparlanacaklarına dair garanti verdi. 
   
   
</TEXT>
</DOC>
