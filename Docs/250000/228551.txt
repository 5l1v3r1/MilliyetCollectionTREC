<DOC>
<DOCNO> 228551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/spor/ymese.html </URL>
<DATE> 2004/04/05/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Oynamadan kazanmak 
</HEADLINE>
<TEXT>

   
   Bazı maçlar vardır ki, hesap - kitap işi olmaktan çıkar, elinizde ne var, ne yoksa riske etmek zorundasınız. Galatasaray derbisinde kazanılacak bir puanın Beşiktaş'a hiç mi hiç yararı olmadığını, sokaktaki çocuklar bile biliyordu artık. Beşiktaş'ın tecrübeli, bilgi - birikimi yüksek hocası Lucescu'yu anlamakta h l zorluk çekiyorum Kartal neredeyse iki sezondur tek forvet, arkasında iki ofansif oyuncu, kalabalık orta saha taktiğiyle mücadele ediyor. Beşiktaş'ı çözmek için fazla kafa patlamaya gerek yok. Zirveye oynayan güçlü ekipleri ne Lucescu'nun, ne de bir teknik adamın "korkak" futbol oynatmaya hakkı yok. 
   Derbi Galatasaray açısından sadece "prestij" anlamınıt aşıyordu. Nitekim bu tablonun verdiği rahatlıkla Galatasaray, savunma ağırlıklı oynayan Beşiktaş karşısında daha etkili ve bol pozisyonlu bir futbol ortaya koydu. 
   Gaziantepspor maçının ilk yarısında ayakta alkışladığımız Beşiktaş'ın, İbrahim'in kendi kalesine attığı golden sonra aklı başına geldi 32.dakikada Necati, hava topunda Cordoba'ya faul yapmadı, ancak Sarı - Kırmızılı futbolcunun elle oynamasına Ali Aydın'ın "devam" demesini yadırgadık. Aynı Aydın, 54.dakikada Suat Usta'nın Ahmed Hassan'ın formasını çekmesini iyi değerlendirdi ve penaltı noktasını gösterdi. Bugüne kadar aynı pozisyonları izledik, ancak birkaç hakemin dışında penaltı çalındığına rastlamadık 
   Pancu'nun penaltı golü belki Kartal'ı ateşler dedik, yanıldık. Tam tersi yine rakip kaleye yüklenen, pozisyon üstüne pozisyon üreten Galatasaray'dı. 
   Ne var ki, futbolun sürprizler oyunu olduğunu dün bir kez daha gördük... Siz oynarsınız, pozisyonlar üretirsiniz, son vuruşlarda yeterli olamazsınız, rakibiniz sadece mücadele eder, iki kez kalenize gelir, yenilirsiniz. 
   Nitekim Lucescu'nun aklı başına 70.dakikada geldi, Zago'yu aldı, yerine İlie'yi oyuna soktu. Riske girdi, ama bizce geç girdi. Baştan ofansif ağırlıklı bir taktikle Kartal'ı sahaya sürseydi, ne Galatasaray'a bu kadar pozisyon verirdi, ne de galibiyet için bu kadar sıkıntıya düşerdi. 
   Beşiktaş korkarak geldiği Olimpiyat Stadı'ndan iki penaltı golüyle gülerek ayrıldı Bazı maçlar vardır ki, futbol adına bir şeyler üretemezsiniz, ancak son gülen siz olurunuz. Beşiktaş bu yönden şanslıydı dün 
   Beşiktaş'ın matematiksel olarak şampiyonluk şansı var olmasına var da, bu futbolla kalan maçlar nasıl kazanılır Bütün avantajları altın tepsi içinde rakiplerine sunan Beşiktaş'ın kalan maçlarda çok dikkatli olması şart. Aksi taktirde lig ikinciliği de tehlikeye girer 
   
      
</TEXT>
</DOC>
