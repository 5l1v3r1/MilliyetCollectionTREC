<DOC>
<DOCNO> 202463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun46.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld, Saddam'ın görüntülerinin yayınlanmasını savundu 
</HEADLINE>
<TEXT>

     ABD Savunma Bakanı Donald Rumsfeld, Irak'ın devrik lideri Saddam Hüseyin'in görüntülerinin yayımlanmasının Iraklıların Saddam'ın yakalandığına inanması için gerekli olduğunu savundu. 
     Rumsfeld, Pentagon'da düzenlediği basın toplantısında, Saddam'ın yakalandıktan sonraki görüntülerinin yayımlanmasının, Cenevre sözleşmelerinin savaş esirleriyle ilgili bölümüne aykırı olduğu yolundaki eleştirilere katılmadığını belirtti. 
     Saddam'a profesyonelce davranıldığını söyleyen Rumsfeld, Saddam'ın Cenevre sözleşmesine aykırı olarak, açaltıcı şekilde sunulmadığını belirtti. 
     Rumsfeld, Saddam Hüseyin'e savaş esirlerinin korunması ilkesine uygun davranıldığını söyledi, ancak Saddam'ın resmen savaş esiri ilan edilmediğini de kaydetti. 
     
</TEXT>
</DOC>
