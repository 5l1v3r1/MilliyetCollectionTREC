<DOC>
<DOCNO> 209026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sondun09.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Halle Berry'i sevgili tokadı sağır etmiş... 
</HEADLINE>
<TEXT>

     Dünyanın pekçok yerinde milyonlarca hayranı bulunan Halle Berry'nin geçmişte flört ettiği ünlü aktör Wesley Snipes'ın ağır tokadı yüzünden sağ kulağının büyük oranda duymadığı ortaya çıktı. 
     Internetteki ''eurweb'' sitesinin haberine göre, ''Blade'' filminin ünlü yıldızı Wesley Snipes'ın eli hayli ağır çıktı. 
     Berry'nin sağ kulak zarının patlamasına 1990'lı yıllarda birlikte olduğu Snipes'ın öfke nöbetinin sebep olduğunu güzel oyuncunun bir başka eski erkek arkadaşı R B topluluğunun solisti Christopher Williams açıkladı. 
     Berry'nin sağ kulağında yaşadığı yüzde 80 oranındaki sağırlığa kendisinin neden olduğu yönünde ithamlarla karşılaştığını belirten Williams, bu sıkıntısını, ''Benim Halle'nin kulak zarını patlattığımı söylüyorlar. Artık bundan bıktım. Buradan açıklıyorum, bunu yapan ben değilim, Wesley Snipes'tır'' sözleriyle dile getirdi. 
     Halle Berry ile çok sorunlu bir ilişki yaşadıklarını da itiraf eden ünlü şarkıcı, ''Bazıları geliyor ve böyle bir kadını nasıl terk edebildiğimi soruyorlar. Bence, Halle sadece bir kadın. Ama ünlüler pırıltılı bir hayat sürdüğü için onların ruhlarını nasıl sattığını kimse fark etmiyor'' açıklamasında bulundu. 
     Halle Berry, geçen yıl büyük sorunlar yaşadıkları ve kendisini aldattığı gerekçesiyle eşi Eric Bennet ile yollarını ayırmıştı. 
     
</TEXT>
</DOC>
