<DOC>
<DOCNO> 216011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/soneko38.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇBS Grubu İstanbul Yaklaşamı'na girdi... 
</HEADLINE>
<TEXT>

     ÇBS Grubu, İstanbul Yaklaşımı kapsamına girdi. 
     ÇBS Boya Kimya Sanayii ve Ticareti A.Ş. ile ÇBS Printaş Baskı Mürekkepleri ve Gereçleri Sanayi A.Ş.'den Borsa'ya gönderilen açıklamada, ÇBS Grubu'nun bir süredir alacaklı bankalar ile kamuoyunda İstanbul Yaklaşımı olarak bilinen 4743 sayılı Mali Sektöre Olan Borçların Yeniden Yapılandırılması Hakkındaki Kanun kapsamında görüşmelerini sürdürdüğü anımsatıldı. 
     Görüşmelerin anlaşma ile sonuçlandığı bildirilen açıklamada, anlaşmanın alacaklı bankalar konsorsiyumu lideri T. Halk Bankası yetkilileri huzurunda ÇBS yetkilileri tarafından imzalandığı bildirildi. 
     Açıklamada, bundan sonraki süreçte anlaşmanın, T. Halk Bankası tarafından imzalanarak, diğer alacaklı bankaların ve Tasarruf Mevdutı Sigorta Fonu TMSF , Emlak Bankası ile Vakıfbank'ın imzasına açılacağı kaydedildi. 
     
</TEXT>
</DOC>
