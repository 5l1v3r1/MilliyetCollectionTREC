<DOC>
<DOCNO> 218136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/siyaset/siy02.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözemeyen gitsin 
</HEADLINE>
<TEXT>

   Erdoğan, AKP adaylarını Ankara'da toplayıp talimat verdi Su sorununu çözemiyorsan çekip git. Kaldırımlarla uğraşma. Halkın içinde dolaş... 
      ANKARA Milliyet 

   
   Başbakan Recep Tayyip Erdoğan, dün AKP'nin bütün adaylarını Ankara'da toplayarak öğüt ve talimatlar verdi. Geçmişte kendisinin de büyük engellemeler ve imkansızlıklara rağmen belediye başkanlığı yaptığını belirten Erdoğan, "Bir belediye başkanı, bulunduğu yerde su sorununu çözemiyorsa bu işi bırakıp gitsin" dedi. 
   Akyurt'taki Mustafa Özbek Tesisleri'nde büyükşehir, il, ilçe ve belde adaylarını toplayan Erdoğan, toplu olarak seçim startı verdi ve "hizmet sözü" aldı. Erdoğan'ın toplam 3230 adaya öğütleri şöyle 
   Bölgelerinizde susuzluk sorunu istemiyorum. Eğer yerinizin su sorununu çözemiyorsanız bu işi bırakıp gidin. Çünkü medeniyet sudan geçer. Temizlik de imandan gelir.Seçilene kadar AKP'li, seçilince bütün halkın başkanısınız. Ayrımcılık yapmayın.Kaldırım yıkıp tekrar yapmak şehircilik olamaz. Bunu yapmayın, iyi malzeme kullanın. Bu konuda halkımız da rahatsız, biz de.Şehircilik estetikten geçer. Estetiğe özen gösterin.Fildişi kulelerden halkı yöneten belediye başkanı olamazsınız. Halkın içinde dolaşan, gerektiğinde onunla yatan, onunla kalkan belediye başkanı istiyoruz. Günün belli saatinden sonra telefonlarını kapatan belediye başkanları olamazsınız. 24 saat telefonu açık belediye başkanı olacaksınız. Başbakanınızın da 24 saat telefonu açık. 
   
   Telefonunuz açık olsun 
   Sadece seçimden önce insanlara gitmeyeceksiniz, seçimden sonra da halkımızla iç içe, yüz yüze olacaksınız. Ev ev, dükk n dükk n dolaşın. Sıkılmadık el, bakılmadık göz kalmasın.Milletin emaneti omuzlarınızda, emaneti kim kaybederse milletin iki eli yakanızda olur.Teşkilatlarda tartışmalar oluyor. Bunlar bizim örgütümüzde olmamalıydı. Yetki paylaşımının istismar edilmesi iç disiplinimize uymaz. 
   
   Notlar... 
   Erdoğan, spikere kızdı...    Erdoğan, konuşma yapacağı kürsüye talk show programı olan "Beyaz Show"daki gibi çağrıldı. Erdoğan'a "o belediye başkanı, o efsane, o genel başkan, o Başbakan" diye çağrı anonsu yapıldı.Toplantıda Uğur Işılak'ın hediye ettiği yeni seçim şarkısı "hadi gel" çalındı.İllerin başkan adayları sadece kendi illerinin alkışını alırken, Erdoğan için adaylıktan istifa eden Siirt Belediye Başkan Adayı Mervan Gül'e bütün salondan alkış ve "Türkiye seninle gurur duyuyor" tezahüratı yapıldı.Ankara Büyükşehir adayı yapılmadığı için kırgın olan Keçiören Belediye Başkanı ve Adayı Turgut Altınok, yine salona geç geldi. Altınok, "Keçiören'de devam edeceğim" dedi.Spikerin il başkanlarının ve adaylarının ismini yanlış okumasına Erdoğan müdahale etti ve kızdı. Spiker de suçun kendisinde olmadığını, yanlış isimlerin verildiğini dile getirdi. 
   
</TEXT>
</DOC>
