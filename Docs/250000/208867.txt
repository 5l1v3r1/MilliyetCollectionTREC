<DOC>
<DOCNO> 208867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sonspo29.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Demirlek FIFA kokartını taktı 
</HEADLINE>
<TEXT>

     FIFA Hakem Komitesi, 2004 hakem listesini açıkladı. Türkiye'den 7 ismin bulunduğu listede, hakemliği bırakan Muhittin Boşat'ın yerine Bülent Demirlek yer aldı. 
     Futbol Federasyonu'ndan alınan bilgiye göre, İsmet Arzuman, Ali Aydın, Mustafa Çulcu, Selçuk Dereli, Kuddusi Müftüoğlu ve Bülent Uzun listedeki yerlerini korudu. Yaş haddinden hakemliği bırakan Muhittin Boşat'ın yerine ise Bülent Demirlek, FIFA kokartı takacak yeni isim oldu. 
     
     LİSTEDEKİ HAKEMLER 
     FIFA'nın 2004 yılı listesinde, Türkiye'den 2'si bayan 9 hakemin yanı sıra 4'ü bayan 14 yardımcı hakem yer alıyor. 
     Listedeki Türk hakemler şöyle 
     Ali Aydın, İsmet Arzuman, Mustafa Çulcu, Selçuk Dereli, Kuddusi Müftüoğlu, Bülent Uzun, Bülent Demirlek. 
     Bayan Hakemler Lale Orta, Hilal Tuba Tosun. 
     Yardımcı Hakemler Bahattin Duran, Mustafa Emre Eyisoy, Koray Gençerler, Serkan Gençerler, Bülent Gökçü, Ekrem Kan, İsmail Köse, Serkan Ok, Adil Sinem, Erhan Sönmez. 
     Bayan Yardımcı Hakemler Neslihan Bayraktar, Akile Çama, Seçim Demirel, Kadriye Gökçek. 
     
     KUŞADASI'NDA SEMİNER 
     Birinci Süper Futbol Ligi'nde görev yapan hakemler için, devre arası semineri Kuşadası'nda yarın başlayacak. 
     2003-2004 sezonu Birinci Süper Lig hakemleri ve yardımcı hakemlere yönelik seminer, Fantasia Otel'de gerçekleştirilecek ve 3 gün sürecek. 
     
</TEXT>
</DOC>
