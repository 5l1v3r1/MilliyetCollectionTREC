<DOC>
<DOCNO> 229787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/siyaset/siy09.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li muhaliflerden olağanüstü kurultay çağrısı 
</HEADLINE>
<TEXT>

   
   CHP'li dokuz muhalif milletvekili bildiri yayımlayarak, Genel Başkan Deniz Baykal veya Parti Meclisi'nin PM kurultayı olağanüstü toplantıya çağırmasını istedi. Muhalif milletvekilleri, aksi halde olağanüstü kurultay çağrısını delegelerin yapacağı iddiasında bulundu. 
   Muhalif milletvekilleri Züheyir Amber, Atilla Başoğlu, Mustafa Sayar, Muzaffer Kurtulmuşoğlu, Hakkı Akalın, Ahmet Güryüz Ketenci, Nurettin Sözen, Ersoy Bulut ve Ferit Mevlüt Aslanoğlu'nun imza attığı bildiride, yerel seçim sonuçlarından tüm CHP'liler ve CHP'yi umut olarak gören yurttaşlar gibi üzüntü duyduklarını belirterek, olağanüstü kurultay talebinde bulunuldu. 
   
   651 delegenin imzası şart 
   Bildiride, Baykal'ın bu çağrıyı yapmaması durumunda, parti tüzüğüne göre, 1300 delegenin, yarıdan fazlası olan 651'inin olağanüstü kurultay talebinde bulunabileceği savunuldu. 
   
   
   
</TEXT>
</DOC>
