<DOC>
<DOCNO> 248832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonyas02.html </URL>
<DATE> 2004/06/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
ABD... Tavukları öldüren gençlere, kümes temizleme cezası... 
</HEADLINE>
<TEXT>

     ABD'de kafaları kesildikten sonra koşup koşmayacaklarını merak ederek, iki tavuğun başını kesen gençler kümesleri temizleme cezasına çarptırıldı. 
     Hakim John R. Turner, 2003 Ekim'inde satın aldıkları bıçak ve baltayla, bir tavuk çiftliğinden çaldıkları 8 tavuktan 2'sinin başını kesen ve ''katliamı'' video kasete kaydeden yaşları 17 ile 19 arasındaki 2'si kız 7 gence, hayvanlara zalimce davranmakla ilgili bir kitap okuyarak özetini çıkarmaları cezası da verdi. 
     Savunma avukatı Garland Moore ise tavukların başları kesildikten sonra bir süre koşup yere yığıldıklarını belirtirken, gençlerin eylemini ''gençlik merakı'' olarak nitelendirdi. 
     Moore, olay sırasında ölen diğer 6 tavuğun da stres nedeniyle telef olduğuna ilişkin suçlamayı eleştirerek, bu tavuklara otopsi yapılmasını isteyeceğini söyledi. 
     
</TEXT>
</DOC>
