<DOC>
<DOCNO> 231435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur43.html </URL>
<DATE> 2004/04/14/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kapkaça suçüstü 
</HEADLINE>
<TEXT>

     Küçükesat'ta iki kız kardeşten birinin çantasını kapkaç yöntemiyle çalmak isteyen 2 kişi, suç üstü yakalandı. 
     Emniyet yetkililerinden alınan bilgiye göre, Sibel K. ve kardeşi Deniz K., evlerine giderken, Küçükesat Bülten Sokak'ta 2 kişinin saldırısına uğradı. 
     Saldırganlardan biri Deniz K.'ya elle sarkıntılıkta bulunurken, diğer saldırgan Sibel K.'nın omuzunda bulunan çantayı alarak kaçmak istedi. Sibel K.'yı bir süre yerde sürükleyen saldırgan, bu sırada olay yerinden geçen emekli polis memuru tarafından suç üstü yakalandı. 
     Bilal A. adlı kapkaççı, gözaltına alınarak, karakola götürülürken, olay yerinden kaçan ve elle sarkıntılıkta bulunduğu belirlenen Ayhan Ş. adlı diğer saldırgan da polisin yaptığı çalışma sonunda yakalandı. 
     
</TEXT>
</DOC>
