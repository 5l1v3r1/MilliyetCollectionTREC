<DOC>
<DOCNO> 244618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/guncel/gun90.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yandın Haluk Ulusoy .. 

Eğrisini doğrusunu bilmek için o camianın içinde olmak gerekir. Dolayısıyla, tüm zamanların en fazla eleştirilen Futbol Federasyonu Başkanı Haluk Ulusoy'un koltuğundan bir türlü kalkamamasını anlayamamaktayız. Fakat artık Haluk Ulusoy ve futbolla ilgili herkes için diyebiliriz ki Sizin için kara bitti .. Canı istese ve biraz kassa, ABD başkanlığını da kariyerine eklemesi işten bile olmayan Reha Muhtar, hem yeni BJK yönetimine girdi, hem de -dualarımız kabul oldu- BJK Tv'yi kuruyor. Bundan sonra neler mi olacak 
Beşiktaş'la ilgili en ufak bir olayda, Haluk Bey'in resmini sola koyup, "Bana bak Haluk musun Balık mısın nesin .." diye başlayan fırçaları basacak... En ufak hakem hatasında, bu sefer Haluk Bey'in resmini sağa alıp, sola da o hakemin resmini koyacak, kendini de ortaya konumlandırıp çifte fırça basacak...Futbolcunun biri sakatlandı mıydı dramatik müzikler eşliğinde tercihen Nocturne -Secret Garden dakikalarca ve defalarca, sakatlanma anını anlattıracak, sakatlayan futbolcuyu hayata küstürecek...Hayal bile edemeyeceğimiz yepyeni televizyonculuk tekniklerini yayındayken o an realtime geliştirip, kıvrak zekasına ve laf sokma tekniklerine bir kez daha hayran bırakacak... Sözün kısası, Reha ol da istersen BJK Tv'de ol. Fena halde ihtiyacımız var sana. Özledik valla... Dr. İsmet Ağabey, söz sende Ağabey .. 

Aydınlık bir gelecek için... 
Johnny Brightness Brightness Contrast'ın mucidi 

Bir mektup... 

Sevgili Serin Duruş ekibi... 
Geçtiğimiz günlerde Kenan Doğulu adlı bir şahısın bir ödül töreninde giydiği ve üzerinde "No Woman no cry" yazılı ceket olay olmuş. Ceketin üzerindeki yazının, Kenan Doğulu'nun bizzat kendisi, ülkenizdeki magazinciler ve gazeteciler tarafından "Kadın yok, ağlamak yok" diye çevrildiğine şahit oldum. Hatta Kenan adlı şahıs "Bu, Tuğçe Kazaz'a bir mesaj mı " sorusuna, "Herkes istediği yere çekebilir, özellikle birisi için yazmadım" şeklinde cevap vermiş... Jamaika'da şimdilerde bütün gün bu konuşuluyor. Kenan Doğulu denen şahısı tanımam etmem fakat Bob Marley'i yakından tanıyan biri olarak söylemem gerekiyor ki Bob Marley "No Woman no cry" derken "Kadın yok, ağlamak yok" gibi cins bir mesaj vermek istememiştir. "No Woman no cry" derken "Hayır kadınım, ağlama" demek istemiştir. Jamaika'da olayı başka türlü algılayanı çok pis döverler... 
Not Bu mektubu sizinle birlikte ülkenizdeki 200 siteye yazara gönderiyorum, artık hanginiz yayınlarsa... Teşekkürler... 
Linda Marley Bob Marley'in Üvey Kızı 

Çalışma Ekmeği 
İbrahim Tatlıses Kral Tv gecesinde ödülünü aldıktan sonra Kusura bakmayın ben buradan ekmeğe gidiyorum... 
Mehmet Ali Erbil Ne ekmeği 
İbrahim Tatlıses Çalışma ekmeği, başka ekmek değil .. 

OGS 
"Erkeğin midesine giden yol kalbinden geçer..." b b 
</TEXT>
</DOC>
