<DOC>
<DOCNO> 212775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sontur34.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'dan Konya'ya yardım... 
</HEADLINE>
<TEXT>

     İstanbul Büyükşehir Belediyesi Afet Koordinasyon Merkezi AKOM ile İtfaiye Daire Başkanlığı'na bağlı arama kurtarma ekiplerinin, Selçuklu ilçesinde çöken binada kurtarma çalışmalarına katılmak üzere Konya'ya gideceği bildirildi. 
     Edinilen bilgiye göre, Selçuk'ta bina çökmesinin ardından harekete geçen AKOM, olay yerine gönderilmek üzere, Büyükşehir Belediyesi'ne bağlı sivil savunma ekiplerinden oluşan 30 kişilik bir grup ile itfaiyeye bağlı 15 kişilik arama-kurtarma ekibini bölgeye göndermeyi kararlaştırdı. 
     Bu ekiple birlikte, canlı aramada kullanılan köpekler ile dinleme cihazlarının yanı sıra 20 aracın da olay yerine sevk edileceği bildirildi. 
     Hazırlıklarını tamamlayan arama kurtarma ekiplerinin, İçişleri Bakanlığı'ndan temin edilmesi beklenen bir uçakla Konya'ya gönderileceği kaydedildi. 
     
</TEXT>
</DOC>
