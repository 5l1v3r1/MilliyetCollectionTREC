<DOC>
<DOCNO> 218746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/soneko06.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Varlık içinde yokluk çekiyoruz... 
</HEADLINE>
<TEXT>

     Ankara Ticaret Odası'nın altın varlığı konusunda hazırladığı ''Altın Fırsatlar'' raporuna göre, Türkiye altın rezervleri açısından dünyada 2. sırayı alıyor. 
     Rapora göre, Türkiye'de 81 maden yatağında piyasa değeri 150 milyar doları bulan 6.500 ton altın bulunuyor. 
     ATO Başkanı Sinan Aygün yaptığı açıklamada, raporun ''varlık içinde yokluk çektiğimizi'' gösterdiğini savunarak, ''Türkiye kalkınmasını tamamlamak istiyorsa bu kaynakları acilen harekete geçirmelidir'' dedi. 
     ATO'nun raporuna göre, dünyada bilinen 43 bin ton altın rezervi bulunuyor. Altın rezervleri açısından dünyada ilk sırayı 20 bin ton ile Güney Afrika Cumhuriyeti alırken, Türkiye 6.500 ton ile ikinci, ABD 4.770 ton ile üçüncü, Kanada 1.780 ton ile dördüncü, Avustralya da 1.400 ton ile 5. sırayı alıyor. 

     
</TEXT>
</DOC>
