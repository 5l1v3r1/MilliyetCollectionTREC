<DOC>
<DOCNO> 204197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo08.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yarının en centilmenleri Denizli ve Malatya 
</HEADLINE>
<TEXT>

     Birinci Süper Futbol Ligi'nde 2003-2004 sezonunun 17 haftalık ilk yarısı geride kalırken, 18 takımdan yalnızca Denizlispor ve Malatyaspor'un futbolcuları kırmızı kart görmedi. 
     Toplam 56 kırmızı ve 658 de sarı kartın gösterildiği ilk yarının ''en centilmen takımları'' olarak dikkati çeken Denizlisporlu futbolcular 31 ve Malatyasporlu futbolcular da 38 sarı kart gördü. 
     Ligin ilk yarısında, futbolcularına toplam 7 kırmızı, 31 de sarı kart çıkan Çaykur Rizespor ''en hırçın'' takım olarak dikkati çekti. Bu takım oyuncularını Trabzonspor, Galatasaray, Konyaspor ve Elazığsporlu futbolcular, gördükleri 5'er kırmızı kartla izledi. 
     Samsunspor, 54 ile en fazla sarı kartı gören takım olurken, bu ekibi Beşiktaş ve Adanaspor 42'şer sarı kartla takip etti. 
     Bir karşılaşmada 6'şar ile en fazla sarı kartı Diyarbakırspor, Fenerbahçe, Gaziantepspor ve Samsunspor gördü. 
     152 karşılaşmanın yapıldığı ilk yarıda, maç başına 4.33, hafta başına da 38.71 sarı kart düştü. 
     
</TEXT>
</DOC>
