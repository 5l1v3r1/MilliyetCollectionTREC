<DOC>
<DOCNO> 211255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/soneko26.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Çukurova Grubu şirketlerinin işlem sırası açıldı... 
</HEADLINE>
<TEXT>

     Çukurova Grubu'nun İstanbul Menkul Kıymetler Borsası'nda İMKB işlem gören şirketlerinin sıraları işleme açıldı. 
     İMKB'den yapılan açıklamaya göre, sıraları geçici olarak işleme kapatılan Yapı Kredi Bankası, Yapı Kredi Finansal Kiralama, Yapı Kredi Yatırım Ortaklığı, Yapı Kredi Koray GYO, Yapı Kredi Sigorta, Turkcell ve Kaplamin hisseleri, 2. seanstan itibaren işlem görmeye başladı. 
     Açıklamada, ''Çukurova Grubu'nun TMSF ile Yapı ve Kredi Bankası'na olan borçlarının yeniden yapılandırılmasıyla ilgili olarak söz konusu şirketlerden ve BDDK'dan istenen ek açıklama Borsamıza ulaştırılarak kamuoyuna duyurulduğundan, Borsamızda işlem gören hisse senetlerinin sıraları 2. seansın başından itibaren yeniden işleme açılmıştır'' denildi. 
     
</TEXT>
</DOC>
