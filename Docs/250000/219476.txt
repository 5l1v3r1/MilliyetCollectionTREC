<DOC>
<DOCNO> 219476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun43.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenme teklifini reddeden eski sevgilisinin kalbini söktü 
</HEADLINE>
<TEXT>

     Amerika'nın New York kentindeki Bronx mahallesinde bir kadının, kalbi sökülmüş halde bulunduğu bildirildi. 
     Polis kaynakları, kurbanın eski sevgilisi olduğu belirtilen 25 yaşındaki Wilfredo Lopez'in, kadının evi yakınlarındaki bir parkta eli kanlı bir biçimde başıboş gezerken bulunduğunu ve tutuklandığını belirtti. 
     New York Times gazetesi, başka bir polis kaynağına dayanarak verdiği haberde, Lopez'in, sevgililer gününde eski sevgilisi ve çocuğunun annesi, 20 yaşındaki Betzaida Madera'a evlenme teklif ettiğini, ancak kadının bunu reddettiğini yazdı. 
     Polisin, genç kadını dairesinde boğazlanmış ve kalbi cesedinin yanına konulmuş biçimde bulduğu belirtilerek, banyoda da kan lekeli iki bıçak bulunduğu kaydedildi. 
     
</TEXT>
</DOC>
