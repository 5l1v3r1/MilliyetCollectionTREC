<DOC>
<DOCNO> 234624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun25.html </URL>
<DATE> 2004/04/25/ </DATE>
<TIME> 13.50 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Fransa referandum sonuçlarına üzüldü 
</HEADLINE>
<TEXT>

     Rahmi Gündüz bildiriyor 

Fransa, Kıbrıs'ta yapılan referandumların sonucundan üzgün olduğunu açıkladı. 
     Dışişleri Bakanlığı Sözcüsü Herve Ladsous, yaptığı açıklamada, ''Fransa'nın, referandumlardan, taraflardan birinin adanın birleşmesi için hazırlanan planı reddettiği sonucunun çıktığını not ettiğini'' belirtti. 
     Fransa'nın, ''Birleşik Kıbrıs'ın AB'ye girmesine izin vermeyen bu sonuçtan üzüntü duyduğunu'' ifade eden sözcü, ''Fransa'nın, Kıbrıslı Türklerin ekonomik kalkınması ve AB'ye yakınlaşması için AB Komisyonu'nun somut öneriler getirmesini arzu ettiğini'' açıkladı. 
     Sözcü, BM Genel Sekreteri Kofi Annan'ın Kıbrıs sorununun çözümüne ilişkin iyi niyet misyonunun devam etmesi çağrısında bulundu. 
     Ladsous, ''Kıbrıs'ın 1 Mayıs'ta AB'ye üye olması, ancak adanın birleşmesi halinde gerçekten önem kazanacak'' dedi. 
     
</TEXT>
</DOC>
