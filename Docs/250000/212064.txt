<DOC>
<DOCNO> 212064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/guncel/gun90.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   KESER DÖNER SAP DÖNER    Dağ dağa kavuşmadı, Başkan Başbakana kavuştu. Sayın Başbakan'la Sayın Başkan yine görüştüler. Bakalım bir senede neler değişti 
   
   Geçen Sene... 
   1 Tayyip Bey, stajyer sayılırdı. ABD Başkanıyla, "Veliaht Başbakan" olarak görüşen ilk kişi olmuştu... 
   2 Tayyip Bey, Bush'un yanında gayet çekingen bir şekilde oturuyordu... 
   3 Resmi sıfatı ve tecrübesi olmadığı için, beylik birkaç laf dışında fazla bir şey konuşamadı... 
   4 "Şunu yapın, bunu edin, tezkereyi çıkartın, dostluğunuzu gösterin, yoksaaa " gibi bir sürü istek ve aba altında sopayla karşılaştı... 
   
   Ama Bu Sene... 
   1 Staj ne kelime, 40 yıllık başbakanlara taş çıkarttı... 
   2 O nasıl rahatlıktı öyle Koltuğa yan oturmuş, kravat yana kaymış. Bush'un ceketi ilikli şekilde neredeyse el pençe divan otururken, O'nun ceket önü açık. Bilmeyene "hangisi ABD başkanı " diye sorsak, vallahi Tayyip Bey'i gösterirdi... 
   3 Basın toplantısında gördük, takır takır konuştu. Hatta içerideki toplantıda ne dediyse Bush bile "Kendisi açık konuşuyor. Ne diyecekse pattadanak söylüyor." diyerek şaşkınlığını belirtti. 
   4 Allah'ın emri, peygamberin kavliyle oğlunuz Powell'ı, kızımız Kıbrıs'a arabulucu kolaylaştırıcı olmuş, ne demekse olarak istiyoruz, Irak'ı şöyle yapın, PKK'yı böyle edin diye bir sürü şeyi ister hale geldi... 
   Çıkmayan tezkereden sonra "Türkler özür dilemeli" diyen, askerimizin kafasına çuval geçiren Amerikalılar neden bu kadar değişti Hayra alamet midir bu Valla bizce değildir... 
   
   GÜN GELİR HESAP DÖNER    Bu ilgi ve ihtimamın sebeplerini ilk kez biz yazıyoruz, gururluyuz .. 
   1 Bay Bush Teksaslıdır. Tayyip Bey'in attan düşüşünü seyretmiş, rodeo yaptığını zannetmiş, kendisinden daha fazla atın üzerinde durduğunu görünce, içten içe bir saygı duymaya başlamıştır... 
   2 "Yahu bu Türkler ne depremden, ne kar fırtınasından, ne köprüden, ne zamdan, ne AIDS'den, Allah'tan başka hiçbir şeyden korkmuyorlar. En iyisi onlarla iyi geçinelim " şeklindeki rapor üzerine, zoraki iyi davranıyor... 
   3 "Uzun ve soluksuz konuşmada tüm rekorları kıran Sayın Baykal bile Tayyip Bey'le baş edemedi. Kraker yerken boğulma tehlikesi geçiren, her konuşmasında devirmekten ABD'de çam ağacı bırakmayan bizim Allahlık başkan mı O'nla baş edecek " diyerek Tayyip Bey ne derse "He " dediler... 
   4 Kasım'da yapılacak başkanlık seçimleri için oy oranını iyice abartan Tayyip Bey'den çeşitli taktikler aldılar, almaya da devam edecekler... 
   Belki de bize öyle geldi. Belki de her şey son derece normaldi, bilemiyoruz abartmış da olabiliriz... 
   
   Olmadııı .. Wolfgang 
   Amadeus Mozart 
   
   Nevada araştırmaları    Nevada'nın çorak steplerinde yapılan bir araştırmaya göre her 3 depresyondaki hastadan 2'sinin depresyonda olmayıp artistlik yaptığı, diğerinin ise temiz bir sopa yedikten sonra depresyondan çıktığı anlaşılmıştır... 
   
   Kopuk Diyalog 
   İlker Yasin Daum daha kadroyu oturtamadı sanki... 
   Engin Verel Daum daha kendini oturtamadı ki... 
   İlker Yasin Nereye koltuğa mı 
   Engin Verel Yoo kulübede oturuyor... 
   
   Nasıl Abartsak 
   "Kaç koruma var biz sayamadık, isterseniz bir de siz deneyin..." 
   
</TEXT>
</DOC>
