<DOC>
<DOCNO> 216294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sonspo10.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons Mehmet Okur'la güzel, Hidayet 27 dakika sahadaydı 
</HEADLINE>
<TEXT>

     ABD Profesyonel Basketbol Ligi'nde NBA 17. hafta mücadelesine, bu sabaha karşı yapılan 8 maçla devam edildi. 
     Merkez Grubu'nda 2. sırada bulunan Detroit Pistons, sahasında Milwakuee Bucks'ı yenerek, 56. maçında 34. galibiyetini aldı. 
     Karşılaşmada Pistons'da ilk 5'te sahaya çıkarak 26 dakika forma giyen Mehmet Okur, bu sürede 11 sayı, 7 ribaunt 1 hücum-6 savunma , 1 asist, 1 top çalma ve 5 blokla oynadı. Okur, serbest atışlarda 2'de 1, 2 sayılık atışlarda 8'de 5 ve 3 sayılık atışlarda da 1'de 0 isabetle oynadı. 
     Takımda Richard Hamilton, 23 sayı ve 5 asist, Chauncey Billups, 20 sayı, 4 ribaunt ve 7 asist, Corliss Williamson, 15 sayı ve 6 ribaunt, Ben Wallace da 11 sayı, 15 ribaunt ve 9 blokla galibiyetin mimarları oldular. 
     Konuk ekipte ise Michael Redd, 23 sayı, 5 ribaunt ve 4 asist, Desmond Mason, 20 sayı ve 10 ribaunt, Erick Strickland 16 sayı, Brian Skinner, 13 sayı ve 12 ribaunt, Joe Smith de 4 sayı ve 17 ribauntla oynamalarına karşın yenilgiye engel olamadılar. 
     Geçen sezonun şampiyonu ve Ortabatı Grubu ikincisi San Antonio Spurs, deplasmanda ligin Kanadalı temsilcisi Toronto Raptors'a şans tanımadı ve 54. maçında 36. galibiyetine ulaştı. 
     Karşılaşmada Spurs'de ilk 5'te sahaya çıkıp 27 dakika süre alan Hidayet Türkoğlu, 5 sayı, 3 savunma ribaundu, 2 asist ve 2 top çalma performansı gösterdi. Türkoğlu, serbest atışlarda 2'de 2, 3 sayılık atışlarda da 3'de 1 isabet bulurken, 3 kez denediği 2 sayılık atışlarda topu çemberden geçiremedi. 
     Spurs'de yine sahanın yıldızı olan Tim Duncan, 26 sayı, 21 ribaunt ve 5 blokluk performansıyla galibiyete tek başına damgasını vurdu. Takımda ayrıca Bruce Bowen 13, Charlie Ward 12 ve Malik Rose da 11 sayılık katkı yaptı. 
     Kanada temsilcisinde ise Vince Carter, 22 sayı ve 6 asist, Alvin Williams, 19 sayı, 5 ribaunt ve 5 asist, Donyell Marshall da 18 sayı ve 11 ribauntla oynadı. 
     Bu arada Atlantik Grubu lideri ve son 2 sezonun finalisti New Jersey Nets, sahasında Atlanta Hawks engelini de aşarak üstüste 11. galibiyetine ulaştı. Böylece Nets'in başantrenörü Lawrence Frank da ilk 10 maçını da kazanarak lig tarihinde ''kariyerine en iyi başlayan teknik adam'' unvanını da eline geçirdi. 
     Maçta Nets'in yıldız oyuncusu Jason Kidd ise 15 sayı, 13 ribaunt ve 10 asistlik performansıyla, kariyerinde 58. kez ''triple double'' yapmayı başardı. 
     Öte yandan Atlantik Grubu sonuncusu Orlando Magic'in, sahasında Utah Jazz'ı farklı skorla yendiği maçta, evsahibi ekipte sonradan oyuna girerek 17 dakika forma şansı verilen Gürcü asıllı Türk vatandaşı pivot Zaza Pachulia, maçı 2 sayı, 2 ribaunt 1 hücum-1 savunma , 1 top çalma ve 1 blokla tamamladı. 
     Ligde 17. hafta mücadelesine, TSİ yarın sabaha karşı yapılacak Minnesota Timberwolves-Sacramento Kings, Seattle Supersonics-Philadelphia 76'ers ve Los Angeles Clippers-Boston Celtics maçlarıyla devam edilecek. 
     NBA'de, günün maçlarında alınan sonuçlar şöyle 
     Orlando Magic 90 - Utah Jazz 77. 
     Toronto Raptors 82 - San Antonio Spurs 86. 
     Cleveland Cavaliers 98 - Dallas Mavericks 114. 
     New Jersey Nets 98 - Atlanta Hawks 92. 
     Detroit Pistons 102 - Milwaukee Bucks 98. 
     New Orleans Hornets 120 - Washington Wizards 98. 
     Portland Trail Blazers 101 - Los Angeles Clippers 86. 
     Golden State Warriors 99 - Los Angeles Lakers 100. 
     
</TEXT>
</DOC>
