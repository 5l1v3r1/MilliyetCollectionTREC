<DOC>
<DOCNO> 214278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/soneko22.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Referans bono ihalesinde faiz yüzde 25.42 oldu... 
</HEADLINE>
<TEXT>

     Hazine'nin bugün düzenlediği 91 gün vadeli Türk Lirası cinsinden iskontolu referans bono ihalesinde 2 katrilyon 895,1 trilyon liralık nominal teklif gelirken, ortalama bileşik faiz oranı yüzde 25,42 oldu. 
     Bugünkü ihalede nominal satış 1 katrilyon 651,9 trilyon lira olurken, 1 katrilyon 561 trilyon liralık net satış yapıldı. 
     Ortalama basit faiz oranının yüzde 23,30 olarak gerçekleştiği ihale, değişken faiz ödemeli senetlerin kupon faizlerinin belirlenmesi amacıyla yapıldı. 
     İhraç tarihi 11 Şubat Çarşamba olarak öngörülen bonoların geri ödemesi 12 Mayıs 2004 tarihinde yapılacak. 
     Satılan bono, Şubat ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ini oluşturuyor. 
     Hazine, yarın 2 katrilyon 400 trilyon lirası piyasaya olmak üzere, toplam 2 katrilyon 528 trilyon lira iç borç ödemesi yapacak. Aynı tarihte, Hazine'nin kamu kurumlarına yapılan satışların geri ödemesi çerçevesinde 128 trilyon lira ödemesi bulunuyor. 
     
</TEXT>
</DOC>
