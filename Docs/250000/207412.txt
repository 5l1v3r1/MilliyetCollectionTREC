<DOC>
<DOCNO> 207412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/magazin/amag.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalandı da duruldu 
</HEADLINE>
<TEXT>

   Devlet Bakanı Kürşad Tüzmen'in bilinmeyen yönlerini eşi Perihan Tüzmen Tempo'ya anlattı Eskiden çok kavgacıydı, şimdi sakinleşti. Kesin döver dediğim anlarda bir bakıyorum gayet sakin. Yaştan dolayı tabii... 
      İSTANBUL Milliyet 
   
   Devlet Bakanı Kürşad Tüzmen'in eşi Perihan Tüzmen, kendisini "action man" olarak tanımlayan eşinin kamuoyunda pek bilinmeyen "kavgacı" yönünü anlattı. Eşinin artık sakinleştiğini söyleyen Perihan Tüzmen, "Son zamanlarda Kürşad kesin döver diyorum. Bir bakıyorum, gayet sakin. Yaştan dolayı tabii" dedi. 
   Tüzmen ailesi Tempo dergisine özel hayatlarını anlattı. Bakan ve eşiyle yapılan söyleşiden bir bölüm şöyle 
   K. T. "Kavgacı olduğumu iddia eder. Yanında birkaç hadise olmuştu. Ben hemen arabadan inerim." 
   P. T. "İki lohusalığımda da Kürşad kavga etti. Birinde 'pazara gidiyorum' diye çıktı, akşam geldi eli boş. O arada bir taksiciyi dövmüş, karakola gitmiş. Akşam iki kardeş güle güle geldiler. Manava gidip alışveriş yapmışlar. Yine apartmanda bir tıkırtı mı duydu, ne oldu Kayınvalidemle aynı apartmanda oturuyorduk 7 - 8 yıl önce. Annemlerden inerken ne olduysa bir çocuğu dövmüş. Bir iki kadın çıkarıyormuş yukarıya doğru. Elinde de şişeler varmış. Ondan rahatsız olmuş sanırım. Bir baktım renk bembeyaz. Önce sordum, baktım gömleğinde de kan var. Birşey söylemedi. Meğer bizim katta olmuş, ben duymamışım." 
   
   'Herkes efendi olacak' 
   K.T. "Hak etmeyene bir şey yapmam. Benim yanımda herkes efendi olacak." 
   P.T. "Kürşad ile el ele yürüyoruz. Bir baktık karşıda 5 - 6 delikanlı. Kürşad elimi bırakır, geride kalır, bakacak adamlar bana laf atıyor mu, atmıyor mu " 
   K.T. "Vatandaşı topluma kazandırma hizmeti olarak yapıyorum. Ama o zaman tabi gençtik." 
   P.T. "Son zamanlarda Kürşad kesin döver diyorum. Bir bakıyorum, Kürşad gayet sakin. Yaştan dolayı tabii." 
   
   Her limanda sevgili 
   K.T "Daha hoşgörülü oldum. Yeter ki hayati tehlike yaratmasın. Taksi şoförünü uyardım, dayılık yaptı. Uyardım, küfür etmeye başladı, kırmızı ışıkta durdu. İndim penceresinden girdim adamın. Numuneye kaldırdılar adamı. Polisler falan geldi. Mahkemelik olduk. Karakollar da falan işte. Karakoldaki adam da diyor ki, sen eğitim görmüş adamsın, memuru bu sefer pata küte. Görüyorsunuz bazen böyle şakalar yapıyorlar ya, uyarıyorum, yapmayın diye." 
   P.T. Kürşad'ın çok dolaştığını söyleyenlere, 'Evet, o bir denizci gibidir, her limanda sevgilisi vardır' diyorum. 
   K.T. Dalgıç olduğumu bilir hanım. 
   
   
</TEXT>
</DOC>
