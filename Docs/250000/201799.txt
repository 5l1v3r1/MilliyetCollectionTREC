<DOC>
<DOCNO> 201799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/yazar/theper.html </URL>
<DATE> 2003/12/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu ne çelişki 
</HEADLINE>
<TEXT>

   
   Şu yaşadığımız günlere bakın. 
   "Kuşları komşunun kümesine gitti" diye komşularını tüfekle öldürdüler. Veya 
   "Para isteyen tinerci genç lokantaya sığınınca lokantacıyı öldürdüler." Başka bir örnek 
   "Yol verme yüzünden tartıştıkları sanılan iki genci kurşuna dizip öldürdüler." Daha anlatayım mı 
   "Yirmi milyon TL için taksi şoförünü öldürdüler." 
   Bu olaylar sınırsız biçimde sürerken şikayetler duyuluyor 
   "Biz hükümlüler, bir anlık cehaletimiz nedeni ile bu ayıbı ömür boyu taşıyacak mıyız " 
   Derken toplum bunları bağrına basıyor. Ne yapıyor, örneğin üst üste af yasası çıkarıyor. Örneğin bir yarışmaya katılan kişiyi finalist yapıyor. Toplum onların bir anlık cahilliğini mazur görüyor. Peki hepsini anladık, toplumumuz affedici bir toplum. Peki bu vicdan sahibi toplum mağdurlar için ne yapıyor Kamu vicdanı sadece suç işleyenler için mi çalışıyor Ya gidenler, ya aileleri, ya çoluk çocuğu Bunlar için niye hiç kafa yormadık Tüm yasalarda suçluları koruyan tonla hüküm var da mağduru gözeten bir tek madde yıllardır çıkmadı. Bu ne iştir Suçu işleyen, insan, bu memleketin insanı, peki ya mağdur 
   Bu mantığın içinden çıkmış değilim. Hani af toplum barışını sağlayacaktı Nerede o toplum barışı bana gösterebilir misiniz 
   Yine aynı toplum, kocası ile arasında kalması gereken bir ihtilaf yüzünden de bir oyuncuyu toplumsal lince tabi tutmadı mı Tuttu. Program yapımcılığından ve dizideki oyunundan oldu. Peki topluma karşı işlenen suçlar mazur görülüyor da karı koca arasında geçen bir ihtilafı toplum nasıl oluyor da lince dönüştürüyor, anlamak mümkün değil. Bu nasıl bir çelişki 
   Verilen cezanın üçte ikisinin anında affedildiği mahkemede başını önüne eğenin cezasının altıda birinin anında affedildiği, her gün yeni bir affın çıktığı ülkemizde trilyonlarca lirayı götürenler altı milyon lira ağır para cezası verilen güzel yurdumda sanki kabahat mahkemelerinmiş gibi bir de hava yaratmak neyle izah edilir 
   Bu çelişkiyi görmezsek, bu zihniyete aynen devam edersek daha çok çekeceğimiz var. 
   
      
   
   
</TEXT>
</DOC>
