<DOC>
<DOCNO> 203979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo20.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vefa, 95 yaşında 
</HEADLINE>
<TEXT>

     İstanbul'un köklü spor kulüplerinden Vefa'nın 95. kuruluş yıldönümü kutlandı. 
     Akgün Otel'de gerçekleştirilen kutlama balosuna CHP Genel Sekreter Yardımcısı Mehmet Sevigen, gazeteci Uğur Dündar, ''Calipso Kralı'' Metin Ersoy, TRT İstanbul Bölge Müdürü Orhan Ertenhan, kulüp yöneticileri, teknik heyet ve futbolcular ile davetliler katıldı. 
     Kulüp Başkanı İsmail Hakkı Baliç, Vefa'yı eski görkemli günlerine taşımak için çalıştıklarını ifade ederek, ''Federasyonla yaptığımız görüşmeler sonunda yeniden Vefa Stadı'nda oynamaya başladık. İstanbul 1. Amatör Küme'de namağlup lideriz ve 69 gol attık. Amacımız Vefa'yı 100. yılında 2. Lig'de oynatmak'' dedi. 
     Sanatçı Müjdat Gezen ile Kemal Sunal'ın oğlu Ali Sunal ise geç saatlerde baloya katıldı. 
     Gecede Müjdat Gezen Sanat Merkezi öğrencileri ile şarkıcı Alişan sahne aldı. 
     
</TEXT>
</DOC>
