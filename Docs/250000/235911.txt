<DOC>
<DOCNO> 235911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonsiy26.html </URL>
<DATE> 2004/04/29/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
SHP'de 6 kurucu üye partilerinden istifa etti .. 
</HEADLINE>
<TEXT>

     SHP Genel Sekreteri Fikri Sağlar'ın istifasının ardından, 6 kurucu üye de SHP'den istifa ettiklerini açıkladılar. 
     Kurucu üyeler Ali Ekber Çiftçi, Ali Ülkü, Bedrettin Sarpkaya, Hasan Özalp Önal, İsmet Özen, Kevser Öztürk ile SHP üyesi Enver Enligün, Sami Özgen tarafından yapılan ortak yazılı açıklamada, SHP'nin hedeflenen vizyona ulaşmasının engellendiği, partinin misyonundan uzaklaştırıldığı savunuldu. 
     SHP'nin, ''parti içi muhalefet yapmak için değil, toplumsal muhalefetin önderi olması için'' kurulduğu kaydedilen açıklamada, ''Toplumsal uzlaşının gerçekleştirilmesinde en büyük koşul, siyasi partiler ve demokrasidir. Demokrasinin olmadığı bir partide, demokrasi adına politika yapılamayacağı gerçeği ile SHP'den istifa ettiğimizi duyuruyoruz'' denildi. 
     
</TEXT>
</DOC>
