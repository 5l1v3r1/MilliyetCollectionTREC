<DOC>
<DOCNO> 212619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/ekonomi/eko10.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Yoksulbank, 171 milyar lira kredi verdi 
   Kamuoyunda, Yoksulbank olarak bilinen ve yoksulluğu azaltmayı hedefleyen Mikrokredi Projesi kapsamında, bugüne kadar Diyarbakır'da 370 kişiye toplam 171 milyar lira kredi dağıtıldığı ve bunun 50 milyarının geri ödendiği açıklandı. 
   Bu arada Maliye Bakanlığı, Diyarbakır Valiliği Sosyal Yardımlaşma ve Dayanışma Vakfı emrinde küçük bir sermaye ile gelir getirici bir faaliyette bulunmaya imkan sağlayan Mikro Kredi uygulanmasında kulanılmak üzere 300 milyar lira gönderdi. n Ferit ASLAN DİYARBAKIR, DHA 
   
   Damat, dünya moda fuarlarında 
   Erkek modasının uluslararası arenadaki başarılı temsilcilerinden ORKA Group, dünyanın en büyük uluslararası moda fuarlarında, Damat-Tween-ADV 2005 Sonbahar Kış Kolleksiyonları ile yerini alıyor. Fuar hazırlıklarına 1 yıl önce başlayan Orka Group, bünyesinde yer alan Damat-Tween ve yeni marka ADV ile 18 - 20 Ocak'ta Almanya, 24 - 25 Ocak'ta Finlandiya, 25 - 27 ve 26 - 28 Ocak'ta New York ve 1 - 3 Şubat arasında Almanya'daki moda fuarına katılan Orka Group, 23 - 26 Şubat'ta Las Vegas, 24 - 27 Şubat'ta Moskova, 28 Şubat - 1 Mart arası Yunanıstan ve 21 - 25 Nisan arasında da Saint Petersburg moda fuarlarına katılacak. Orka Group, 18 ülkedeki 32 olan mağaza sayısını bu yıl 60'a çıkarmayı hedefliyor. 
   
   
   
</TEXT>
</DOC>
