<DOC>
<DOCNO> 241352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun33.html </URL>
<DATE> 2004/05/20/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
AİHM'den Türkiye aleyhine açılan davada Rumlar'a sorular 
</HEADLINE>
<TEXT>

     Avrupa İnsan Hakları Mahkemesi AİHM , Kıbrıslı bir Rumun Türkiye aleyhine açtığı davayla ilgili olarak, Rum yönetimine, BM planının reddedilmesi ve KKTC'de mal ve mülk iddialarının araştırılması için kurulan komisyon hakkında yazılı sorular yöneltti. 
     Rum yönetimine gönderilen yazıda, ''KKTC'de mülkiyet şikayetleri için kurulan komisyonun halihazırdaki durumu nedir Bu komisyona yapılan başvurular engelleniyor mu Engelleniyorsa ne şekilde oluyor AİHM'de bekleyen Rum davaları açısından, BM planının başarısızlığa uğramasının hukuki sonuçları var mı, varsa nelerdir '' sorularının yer aldığı belirtildi. 
     2 Eylül'de yapılacak duruşmadan önce yanıtlanması istenen sorular Türkiye'ye de gönderildi. 
     Diplomatik kaynaklar, soruların özellikle Rum kesimini sıkıştırdığını kaydettiler. 
     Yanıtların 30 Haziran'a kadar AİHM'e ulaştırılması gerektiğini ifade eden diplomatik kaynaklar, daha sonra tarafların bu yanıtlara ilişkin görüşlerini 21 Ağustos'a kadar göndermelerinin istendiğini belirtiyorlar. 
     AİHM'nin, Ksenis Lardos isimli Rum vatandaşının mülkiyet şikayetiyle ilgili olarak vereceği gerekçeli karar, diğer Rum başvurularına da emsal teşkil etmesi açısından önem taşıyor. 
     AİHM'nin Rum vatandaşı Titina Loizidou'nun yaptığı şikayet başvurusunda Türkiye'yi haksız bularak, maddi tazminat ödemeye mahkum etmesi, Ankara ve Strasbourg arasında ciddi sorunlara yol açmıştı. 
     
</TEXT>
</DOC>
