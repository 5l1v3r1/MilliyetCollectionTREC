<DOC>
<DOCNO> 225754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sondun11.html </URL>
<DATE> 2004/03/26/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Rumlar istedikleri değişiklikleri De Soto'ya sundu 
</HEADLINE>
<TEXT>

     İsviçre'de yapılan Kıbrıs müzakerelerinin ikinci aşamasında Kıbrıs Rum tarafının dün gece, Annan planında istediği değişikliklere ilişkin BM'ye özet bir belge sunduğu bildirildi. Rum Mahi gazetesi, Türkiye'nin müdahale haklarının kaldırılmasının istendiğini yazdı. 
     Rum basınına göre, Rum tarafının ilgili belgesi, dün Rum Ulusal Konseyi tarafından incelendikten sonra oy birliğiyle onaylandı. 250 sayfalık kapsamlı belgeyi inceleyen Ulusal Konsey, yaklaşık 40 sayfalık özet hazırladı. 
     Hazırlanan belge, Rum yönetimi lideri Tasos Papadopulos adına dün gece Rum Meclis Başkanı ve komünist AKEL Partisi Genel Sekreteri Dimitris Hristofyas tarafından BM Genel Sekreteri'nin Kıbrıs Özel Danışmanı Alvaro De Soto'ya verildi. 
     Haravgi gazetesine göre, Rum tarafının Annan planında yapılmasını istediği değişikliklerle ilgili belgesi, Papadopulos'un müzakerelerin ilk aşamasında ortaya koyduğu maddelerin bazıları şunlar 
     Başkanlık Konseyi'nin üye sayısının artırılması, başkanlık görevini Rumların 40, Kıbrıslı Türklerin 20 ay boyunca sürdürmesi, Rum tarafına iade edilecek toprağın BM'nin denetimine verilmesi, eşbaşkanlık döneminin etkin şekilde daraltılması, Avrupa normlarının hayata geçirilmesi, çözümün TBMM tarafından onaylanması, Rumların, Kıbrıs Türk oluşturucu devletçiğindeki mülkiyet haklarının güçlenmesi, Kıbrıs Türk oluşturucu devletçiğine dönecek Rumların siyasi haklarının güvence altına alınması, kuzeye geri dönecek Rumların oranının artırılması. 
     Mahi gazetesi ise, Türkiye'nin müdahale haklarının kaldırılmasının istendiğini yazdı. 
     Rum gazeteleri ayrıca, AB bahar toplantısına katılmak üzere Bürgenstock'tan Brüksel'e geçen Rum yönetimi lideri Tasos Papadopulos'un, müzakerelerde Rum tarafını temsil edip temasları sürdürmesi için Rum Meclis Başkanı, AKEL Genel Sekreteri Dimitris Hristofyas'ı vekil tayin ettiğini, Hristofyas'ın dün Rum Ulusal Konseyi'ne başkanlık ettiğini yazdı. 
     
     RUMLARIN ÖNERİLERİ 

     Haravgi gazetesine göre, Rum tarafının Annan planında yapılmasını istediği değişikliklerle ilgili belgesi, Papadopulos'un müzakerelerin ilk aşamasında ortaya koyduğu 7 başlığa dayanıyor ve şunları içeriyor 
     ''-İşleyebilirlik Başkanlık Konseyi'nin 6 Rum, 3 Türk olmak üzere 9 üyeden oluşması Annan planına göre 4 Rum, 2 Türk olmak üzere 6 üye , başkan ve başkan yardımcısı olması, başkanlık görevini Rumların 40, Kıbrıslı Türklerin 20 ay boyunca sürdürmesi. AB organlarına sonuç getirici şekilde katılım ve Avrupa normlarını uygulayabilme yeterliliğine sahip olarak tam temsiliyet sağlanması. 
     -Geçiş Dönemi Rum tarafına iade edilecek toprağın BM'nin denetimine verilmesi ve eşbaşkanlık döneminin etkin şekilde daraltılması. 
     -Avrupa Normları Avrupa normlarının hayata geçirilmesi. 
     -Güvenlik Çözümün TBMM tarafından onaylanması. Onay, referandumlardan önce verilmelidir. 
     -'Yerleşikler' Türkiye kökenliler Kimlerin kalabileceğini belirleyecek kriterler ve 'yerleşiklerin' sürekli olarak adaya gelişinin olmamasının sağlanması. 
     -Ekonomik Yön Ekonomik yaşayabilirliğin güvence altına alınması. 
     -Anayasalar ve Yasalar Oluşturucu devletçiklerin anayasalarının Kuruluş Anlaşması'na, Avrupa normlarına ve uluslararası hukuka uygun olması. Oluşturucu devletçiklerin yasalarının da bu sayılanlara uyumlu olması. 
     Rumlar bu konuda, Kıbrıs Türk tarafının New York anlaşmasını ihlal ettiğini ve şu ana kadar anayasasını sunmadığını öne sürüyor. Oysa KKTC, BM'ye mevcut anayasasını sunmuştu. 
     -Mülkiyet Rumların, Kıbrıs Türk oluşturucu devletçiğindeki mülkiyet hakları güçlendirilsin. 
     -Siyasi Haklar Kıbrıs Türk oluşturucu devletçiğine dönecek Rumların siyasi hakları güvence altına alınsın. 
     -Göçmenlik Göçmenlerin geri dönüş hakları güvence altına alınmalı ve geri döneceklerin oranı artırılmalı.'' 
     
     TÜRKİYE'NİN MÜDAHALE HAKKI KALDIRILSIN 

     Mahi gazetesi de Rum tarafının istediği değişiklerle ilgili belgenin içeriğini yayımladı. Ancak Mahi'nin yayımladığı maddelerde, Haravgi gazetesinin yayımladıklarından farklı olarak şunlar yer aldı 
     ''-İşleyebilirlik Yüksek Mahkeme'nin asliye mahkemesi haline getirilmesi. Edinilen bilgilere göre, 3 yabancı yargıcın yetkilerinin azaltılması yönünde çaba harcanıyor. 
     -'Yerleşikler' İnsani nedenlerle sadece 'Kıbrıs Cumhuriyeti' vatandaşlarıyla evli olanlara vatandaşlık verilmeli. İki tarafın, vatandaşlığa alacaklarının listelerini sunmaları fikri reddediliyor. 
     -Geçiş Dönemi ve Kurallar Bütün geçiş dönemleri daraltılıyor. 
     -Avrupa Normlarından İstisnalar Halen sadece Annan planında yer alan istisnalar kabul ediliyor, bunlar da sürekli olmayacak. 
     -Güvenlik Türkiye ve Yunanistan birliklerindeki asker sayısının, taraflardan her biri için 3 bine indirilmesi hareketlerinin, konuşlanmalarının ve tatbikatlarının sınırlandırılması. Türkiye'nin müdahale haklarının kaldırılması. 
     -Mülkiyet Hakkının Güçlendirilmesi Kıbrıs Türk devletçiğine dönecek Rum oranının artırılması. Bu orana Karpaz bölgesi dahil değil. Geri dönüş takvimlerinin küçültülmesi.'' 
     
</TEXT>
</DOC>
