<DOC>
<DOCNO> 241587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/yasam/yas05.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı gaspçılara bir 'hata' yetti 
</HEADLINE>
<TEXT>


İstanbul, Şişli'de bir taksi sürücüsünü gasp ettikten sonra kaçan iki kişiyi, araçta unuttukları montları ele verdi 

Elvan Ezber 

Şişli'de, iki ay önce, 34 TFK 79 plakalı taksiye binen iki kişi, Kurtuluş Mahallesi'ne geldiklerinde sürücü Hakan Soy'u bıçakla etkisiz hale getirdi ve 50 milyon lirasını alıp kaçtı. Olaydan sonra taksi durağına giden Soy, polise gitmeye karar verdi. 
Soy, polise giderken yolda iki müşteri gördü. Ancak Soy'un aldığı müşteriler, kendisini soyan iki kişi çıktı. Hemen taksiyi durdurup iki gaspçıya saldıran Soy, çevredekilerin kavgayı ayırmak için araya girmeleri üzerine saldırganları elinden kaçırdı. 
Bunun üzerine polis merkezine giderek şik yette bulunan Soy, takside bulduğu zanlılara ait montu da yetkililere teslim etti. 

Aynı gece üç gasp 
Polis, montun cebinden çıkan fotoğrafın hırsızlık, kapkaç ve yankesicilik suçlarından sabıkalı Sabri Küçükkoyun'a ait olduğunu belirledi. Beyoğlu'nda önceki gün kafe ve barlarda uygulama yapan Gasp Büro Amirliği ekipleri, Küçükkoyun ve suç ortağı Erkan Erkazan'ı yakalayarak gözaltına aldı. 
Yapılan araştırmada, zanlıların aynı gece Beyoğlu'nda aynı şekilde başka bir taksiciden 480 milyon lira aldıkları ortaya çıktı. 



</TEXT>
</DOC>
