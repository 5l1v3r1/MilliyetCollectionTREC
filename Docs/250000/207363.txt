<DOC>
<DOCNO> 207363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur20.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi ve Verheugen Türkiye'ye gelecek... 
</HEADLINE>
<TEXT>

     AB Komisyonu Başkanı Romano Prodi, Başbakan Recep Tayyip Erdoğan'ın davetlisi olarak 15-16 Ocak'ta Türkiye'yi ziyaret edecek. 
     Dışişleri Bakanlığı'ndan yapılan açıklamada, Prodi'nin, 1963'te Ankara Anlaşması'nın imzalanmasından bu yana Türkiye'yi ziyaret edecek ilk komisyon başkanı olduğuna işaret edildi. 
     Prodi, Ankara temasları çerçevesinde Erdoğan'ın yanı sıra Cumhurbaşkanı Ahmet Necdet Sezer ve TBMM Başkanı Bülent Arınç ile biraraya gelecek. 
     Ankara temaslarının ardından 16 Ocak'ta İstanbul'a geçecek Prodi'ye, Erdoğan da refakat edecek. 
     Prodi, İstanbul'da Boğaziçi Üniversitesi'nde bir konferans verecek, AB İstanbul Enformasyon Merkezi'nin açılış törenine katılacak ve bazı tarihi mekanları gezecek. 
     Bu arada, Prodi'ye, AB Komisyonu'nun genişlemeden sorumlu üyesi Günter Verheugen'in eşlik edeceği öğrenildi. 
     
</TEXT>
</DOC>
