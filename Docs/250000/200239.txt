<DOC>
<DOCNO> 200239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sontur08.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'nda yoğun sis, ulaşımı olumsuz etkiliyor... 
</HEADLINE>
<TEXT>

     Ankara-İstanbul Karayolu'nun Bolu Dağı kesiminde etkili olan yoğun sis, ulaşımı olumsuz etkiliyor. 
     Bolu Trafik Bölge Müdürü İlhan Gündoğan, sis yüzünden görüş mesafesinin yer yer 10 metreye kadar düştüğünü belirterek, Bolu Dağı geçişini kullanan sürücülerin, yolda bulunan ışıklı uyarı levhalarıyla uyarıldığını söyledi. 
     Gündoğan, sürücülerin sis lambaları ve farlarını kontrol ettirmeden yola çıkmamaları gerektiğini bildirerek, ''Bu haftadan sonra Bolu Dağı'nda sis etkili olacak. Pazar gününden sonra kar yağışı bekliyoruz. O yüzden sürücüler, araçlarının bakımını yaptırmadan yola çıkmasınlar ve araçlarında mutlaka zincirle çekme halatı bulundursunlar'' diye konuştu. 
     Trafik ekipleri, sürücülere, sisin yoğun olduğu bölgelerde tepe lambası yanan polis otolarıyla eskortluk yapıyorlar. 
     
</TEXT>
</DOC>
