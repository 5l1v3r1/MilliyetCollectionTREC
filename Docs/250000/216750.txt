<DOC>
<DOCNO> 216750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/soneko08.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun Açılan her fabrika işsizliğe bir çare ekonomiye katkıdır 
</HEADLINE>
<TEXT>

     Sanayi ve Ticaret Bakanı Ali Coşkun, ''Açılan her fabrika işsizliğe bir çare, bir reçete, aynı zamanda milli ekonomiye katkıdır'' dedi. 
     Bakan Coşkun, Aydın Valisi Muharrem Göktayoğlu'nu ziyarette yaptığı konuşmada, hükümet olarak, AB kriterlerine uyum sağlama bakımından, demokratikleşme, insan hakları ve hukukun üstünlüğü konusunda gerekli önlemlerinin alındığını bildirdi. 
     3 Kasım seçimlerinin getirdiği güven ortamında sosyo ekonomik sorunlara ağırlık verdiklerini bildiren Coşkun, halkı bezdiren krizlerin arkasından ortaya çıkan en büyük sıkıntının işsizlik olduğunu kaydetti. 
     Bakan Coşkun, şunları söyledi 
     ''Gelir dağılımındaki adaletsizlik, dolayısıyla yanlış uygulamalar sonucu, ülkemiz hak etmediği halde nüfusun yüzde 25'i açlık sınırı, yüzde 50'si yoksulluk sınırına ulaşmıştı. Fabrikaların kapasite kullanım oranı düşmüştü. Organize sanayi bölgeleri işlemez hale gelmişti. 420 bin esnaf, kepenk kapatmıştı. İşsizlik ve ekonomideki durgunluk, mali disiplinin sağlanamaması, doğrudan kazanç da olmadığı için vergi alamayan Maliye, dolaylı vergiye yönelmişti. Bu da bile bile Türkiye'yi krizlere sürüklemişti. Almış olduğumuz tedbirler ile bütün bu darboğazları aştık. Türkiye'de açılan her fabrika işsizliğe bir çare, bir reçete, aynı zamanda milli ekonomiye bir katkıdır.'' Bakan Coşkun, Türkiye'nin uluslararası alanda istikrar içinde, sürdürülebilir bir kalkınmayı hedefleyerek bunu ispatladığı dile getirdi. 
     Vali Göktayoğlu, Bakan Coşkun'a il hakkında brifing verdi. 
     
</TEXT>
</DOC>
