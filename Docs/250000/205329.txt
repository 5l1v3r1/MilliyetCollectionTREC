<DOC>
<DOCNO> 205329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sondun06.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'un gözde bekarları... 
</HEADLINE>
<TEXT>

     New York'un gözde bekarları belirlendi. 
     New York Post gazetesinin haberine göre, listenin ön sıralarında, ''Piyanist'' filmdeki rolüyle Oscar ödülü alan Adrien Brody bulunuyor. Ancak 30 yaşındaki Brody'nin, şu sıralar kız arkadaşı Michelle Dupont ile ''çok ciddi'' olduğu ve yakında bekarlığa veda edebileceği belirtildi. 
     Brody'nin yanı sıra Yankee takımının 29 yaşındaki as oyuncusu Derek Jeter de en gözde bekarlar arasında. 
     American Express firmasının reklamlarında kullandığı ve şarkıcı Mariah Carey'in bir ara göz koyduğu Jeter'in, kız arkadaşlarının mükemmel bir fiziğe sahip olmasında ısrarcı olduğu ifade edildi. 
     Fox News kanalının sunucularından 39 yaşındaki Shepherd Smith'in de New York'un hızlı bekarlarından olduğu bildiriliyor. 
     Smith'in en kötü yanının çok hızlı araba kullanması olduğu kaydedildi. 
     Nicole Kidman'la dedikodusu çıkan 39 yaşındaki Lenny Kravitz de dikkati çeken bekarlar arasında. Süper modellerle sık sık birlikte görüldüğü halde eşi Lisa Bonet'den boşandığından bu yana aşık olmadığı öne sürülen Kravitz, kısa süre önce New York'un güney kesimindeki evini Nicole Kidman'a kiralamıştı. Çiftin bu alış-verişten sonra yakınlaştıkları öne sürülüyor. 
     Donald Trump Jr. New Yorklu emlak kralı Donald Trump'un aktris İvana Trump'la evliğinden olan oğlu 25 yaşındaki genç Trump'un kesinlikle babasının izinden yürüdüğü belirtildi. 
     Büyük bir servetin de varisi olan genç Trump'un, babasının yanında Miss Universe güzellik yarışmalarını izlemesi yüzünden kolay kolay kız beğenemediği bildiriliyor. 
     Keççap kralı Chris Heinz. 30 yaşındaki genç salça kralı, adını Gwyneth Paltrow ile yaşadığı aşkla duyurdu. Uzun boylu, esmer ve yakışıklı olan Heinz'in pek çok genç kızın kalbini çaldığı söyleniyor. 
     Rockefeller tahtının varisi 30 yaşındaki Charles Rockefeller'in de adı gözde bekarlar arasında geçiyor. Uzun boylu ve sarışın olan genç Rockefeller'in tek kusuru fazla çocuksu olması. 
     
</TEXT>
</DOC>
