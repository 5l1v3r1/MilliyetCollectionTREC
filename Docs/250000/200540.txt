<DOC>
<DOCNO> 200540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yazar/uras.html </URL>
<DATE> 2003/12/08/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Melda, Meral Gizem, Didem "Çözüm İstiyor" 
</HEADLINE>
<TEXT>

   
   Melda ve Meral Tuncoğlu, "Kıbrıs"lı ikizler. Marmara Üniversitesi iletişim Fakültesi'nde öğrencilerim. Kıbrıs'a gitmeden önceki son dersde "Hem bana hem sınıf arkadaşlarınıza anlatın bakalım...Bu seçimlerde ne olmasını istiyorsunuz " diye sordum. "Çözüm istiyoruz" dediler. "Çözüm ne " diye sordum. "Çözüm" dediler, "Temel hak ve hürriyetlere sahip olarak insanca yaşamaktır." Ve anlattılar, "Tapu niyetine elimize verilen koçan'ların ne işe yaradığı, evimizin tarlamızın bize ait olup olmadığı belli değil. Yirmidokuz yıldır ambargo devam ediyor. Bizi kimse tanımıyor. Pasaportumuz yok. Türkiye üzerinden Kıbrıs'a girip çıkabiliriz...Sadece biz değil yabancılar da öyle...Hiçbir ülke Kıbris'dan mal alamaz. Patates de alamaz, portakal da alamaz. Türkiye bile Kıbrıs malını ülkesine sokmaz...Kıbrıs'da gençlara iş yok. Genç isen ya Türkiye'de ya başka ülkede iş arayacaksın...Kıbrıs yaşlılar ülkesi oldu. Yaşlılar ile birlikte her yıl çöküyor...Çözüm demek, Kıbrıs'ın normal hale gelmesi demek...Kıbrıs'lıların en az Türkiye Cumhuriyeti'nde yaşayanların sahip olduğu hak ve hürriyetlere sahip olması demek..." 
   Önceki gün Kıbrıs'da Lefkoşa'da Kalifornia Kebapçısı'nda Gizem Çeliker ve Diden Erel ile yemek yedim. 
   Gizem KKTC İşadamları Derneği Başkanı Salih Çeliker'in kızı . 1980 Doğumlu. İşletme okumuş. Şimdi Başkent Üniversitesi'nde Avrupa Birliği Master'ı yapıyor. Didem , KKTC Ticaret Odası Başkanı Ali Erel'in kızı. 1980 Doğumlu. İngiltere'de Manchester 'de okumuş İnşaat Mühendisi olmuş... Didem, " Çözüm istiyoruz...." diyor. " Çözüm olmadıkça bizim gibi gençlerin Kıbrıs'da yaşama şansları yok. Babalarımızın iş imkanı iyi olduğu için biz şimdi buralardayız. Yoksa , ya Türkiye'de ya İngiltere'de ya başka ülkelerde olurduk. Ben İngiltere'ye 22 arkadaşımla gitti. Yirmisi üniversite eğitiminden sonra adaya dönemedi. Kıbrıs dışında çalışıyor." 
   Didem'in babası Ali Erel, üç ay önce "Çözüm ve AB Partisi" adında bir parti kurmuş. Bu parti hareketi bizim Cem Boyner'in "Yeni Demokrasi Partisi" hareketine benziyor. Ali Erel de Cem Boyner gibi gençleri politikaya çekmiş. Partisinin hedefi, "Kıbrıs'da çözümü ve de Kuzey Kıbrıs'ın Avrupa Birliği'ne üyeliğini sağlamak." Bu nedenle "muhalefet grubu" olan, Cumhuriyetçi Türk Partisi ve Barış ve Demokrasi Partisi ile işbirliği içinde. 
   Bu partiler çözüm yolunu açtığı için Annan Planı'nı destekliyor. Annan Planını 29 yıldır Kıbrıs'ı kilitleyen statüden bir çıkış yolu olarak görüyor. 
   Türkiye'de yaşayanlar Kıbrıs denilince iki şeyi düşünüyor " 1 Avrupa Birliği'ne tam üyelik kandırmacası ile, Kıbrıs konusunda Türkiye'ye baskı yapılıyor. Baskıya boyun eğilir ise, Kıbrıs elden gidecek...Rumlara teslim olacak...Biz boşuna mı kan akıttık .. Kıbrıs konusunda son kararı Türk ordusu verir. 2 Annan Planı, Rumların oyunudur. Annan Planı çerçevesinde çözüm arayanlar vatan hainidir." 
   Türkiye'de yaşayanlar Kıbrıs'ın her yıl nasıl eskidiğini ve çöktüğünü, Kıbrıslıların nasıl bir çaresizlik içinde olduğunu bilemiyor...Eğer "insanların kendi kaderini takdir hakkı" diye bir hak var ise ,eğer "demokrasi" diye bir şey var ise, Kıbrıs'da yaşayan çoğunluğun neyi istediği önümüzdeki seçimde belli olacak. Bekleyeceğiz ve göreceğiz... 
   "Milletvekillerimiz" milletin gözünün içine baka baka "bilgisayarlarını teslim aldı" 
   TBMM Başkanlığı yazılı açıklama yaptı. Hafta sonuna kadar 19'u bakan olmak üzere 518 milletvekili , bir banka tarafından bedava dağıtılan bilgisayarlarını teslim almış. AKP, CHP ve DYP Başkanlarının bilgisayarları da makamlarına teslim edilmiş. 
   Şeffaflık deyimi kimsenin ağzından düşmüyor ya... Bu konuda da "şeffaf" olalım. Bu bigisayarların parasını kim ödeyecek Biliyoruz ki, hediyeleri dağıttıran TMMM Başkanı ödemeyecek.. O ödemeyeceğine göre acaba , bilgisayar paraları bunları dağıtan bankanın Genel Müdürü'nün maaşından mı kesilecek Yoksa bu bankaya mevduat yatıran halka daha az faiz ödenecek , veya kredi alan halkdan daha çok faiz alınacak da fatura böyle mi kapatılacak Yoksa banka bilgisayar faturasını masraf yazarak vergiden mi düşecek Faturayı Ayşe Hanım teyzem maydanoz alırken , maydanoz parasına eklenen KDV ile mi ödeyecek Bilebilsek de , meraktan kurtulsak... 
   
      
   
</TEXT>
</DOC>
