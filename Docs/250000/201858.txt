<DOC>
<DOCNO> 201858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sonspo14.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Denizlispor 2-0 
</HEADLINE>
<TEXT>

     Birinci Süper Futbol Ligi'nde Fenerbahçe ile Denizlispor arasında yapılan karşılaşmadan Fenerbahçe 2-0 galip ayrıldı 
     
     İLK YARI 

     4. dakikada soldan ceza alanına giren Ali Akdeniz'in kaleciyle karşı karşıya kaldığı pozisyonda Ali Güneş, araya girerek, topu kornere attı. 
     5. dakikada Timuçin'in soldan kullandığı köşe atışında, Serhat kafayla topu altıpasta Kratochvil'e gönderdi. Bu futbolcunun yakın mesafeden vuruşunda, kaleci Volkan iki hamlede topu çizgide kontrol etti. 
     6. dakikada Ümit'in ceza alanı dışında sert şutunda, kaleci Hamidou topa iki hamlede sahip oldu. 
     11. dakikada Timuçin'in pasında ceza alanının sol çaprazında topla buluşan Ali Akdeniz'in kaleciyle karşı karşıya kaldığı pozisyonda vuruşunda, öne çıkan Volkan meşin yuvarlağı kontrol etti. 
     23. dakikada Timuçin'in soldan ortasında ceza alanında kaleci Volkan uygun durumda topu kontrol edemeyip yumruklayınca, meşin yuvarlak ceza yayı üzerinde Mikka'nın önünde kaldı. Bu futbolcunun şutunda, top yandan auta çıktı. 
     27. dakikada Rebrov'un ortasında ceza alanında Tuncay, topu uygun durumdaki Serhat'ın önüne bıraktı. Serhat'ın altıpasta vuruşunda, savunmaya çarpan top kornere çıktı. 
     39. dakikada Ali Güneş'in ceza alanı dışından şutunda, top az farkla üstten auta gitti. 
     45. dakikada Rebrov'un arapasında ceza alanı sağ çaprazında topla buluşan Ümit'in ortasında, kaleci Hamidou'nun elinden seken meşin yuvarlağı arka direkte Van Hooijdonk kafayla kaleye gönderdi. Ancak Kratochvil'e çarpan top kornere çıktı ve maçın ilk yarısı 0-0 sona erdi. 
     
</TEXT>
</DOC>
