<DOC>
<DOCNO> 214358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/astro/index.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal aktiviteler başarılı 
</HEADLINE>
<TEXT>

   
   
   Dışa dönük enerjilerin ön planda kaldığı bugün sosyal alanda pek çok şey başarılabilir. Yeni anlaşmalar ve işbirlikleri açısından güzel fırsatlar var. Koç'lar gün içinde işbirliklerinden fayda sağlayabilirler. Evlilik ve ortaklıklardan kazançlar söz konusu. Eleştirilerden de olumlu dersler alabilirler. Boğa'lar bugün de işbirliklerini geliştirerek günlük işlerinde verimli olabilirler. Ortaklaşa işler, grup çalışmalarından keyif duyabilirler. İkizler kendini ifade etmekten mutluluk duyacak ve hayattan daha fazla keyif alacak. Aşk hayatı ve çocuklarla ilgili konularda pozitif enerjiler gündemde olacak. Yengeç'ler yorucu şartlarda olsa bile elindeki işleri bitirebilir ve kaynaklarını daha iyi kullanabilirler. Evle ya da anne - babayla ilgili işlerle de uğraşmak söz konusu olabilir. Aslan'lar bugünlerde başkalarından öğrendikleri şeyleri verimli kullanabilir. Kardeşler ve komşulardan gelecek destekler rahatlatıcı olabilir. Başak'lar maddi alanda şanslılar. Pek çok konuda istediklerini kolay elde edebilirler. Şu ana kadar bekleyen paralar ya da borçlarda da rahatlama olabilir. 
   Terazi'ler burçlarındaki Ay sayesinde duygusal alanda rahat edebilirler. Yeni anlaşmalar ve girişimler başarıyla sonuçlanabilir. Akrep'ler duygusal alanda dikkatli olmalılar. Bugün de geçmişe ait konular gündeme gelirken kararsız kalabilirler. Yakın çevreden gelen destekler mutlu edebilir. Yay'lar ileriye ait iyimser planlar yapabilirler. Gün sosyal ilişkiler, ve grup çalışmaları açısından verimli olabilir. Başkalarına da ilham verebilirler. Oğlak'lar aceleci davranmamalılar. Yeniliklere açık durmakla birlikte önlemci olmak faydalı. Ev ve iş arasındaki konular yüzünden gerilebilirler. Kova'lar bugün de bir adım ileri çıkarak kendilerini ortaya koyabilecekler. Yeni beraberlikler ya da eğitsel alanda başarı söz konusu. Balık'lar ortaklaşa konularda kazançlı olabilecekleri bir gündeler. Bununla birlikte kendi kaynaklarını iyi kullanmaya bakmalılar. 
   
   
</TEXT>
</DOC>
