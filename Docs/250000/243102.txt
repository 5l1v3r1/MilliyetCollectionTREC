<DOC>
<DOCNO> 243102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas20.html </URL>
<DATE> 2004/05/26/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
AIDS'te devrim Anneden bebeğe geçmesi durduruluyor 
</HEADLINE>
<TEXT>

     Amerikalı bilim adamları, insan ağzında, HIV virüsünün diğer hücrelere yayılmasını engelleyebilecek yararlı bakteri buldular. 
     Illionis Üniversitesi bilim adamlarının, Amerikan Mikrobiyoloji Derneği Toplantısı'nda sundukları yeni bulgulara göre, HIV virüsünü ele geçiren bakteri, virüsün diğer hücrelere yayılmasını engelliyor. 
     Bilim adamları, gelinen aşamanın, anne sütünden bebeğe HIV virüsü bulaşmasını engelleyecek yolun açılmasına olanak sağladığını söylediler. 
     Dr. Lin Tao ile Diş Hekimliği Fakültesi'ndeki meslektaşlarının, sağlıklı gönüllülerin tükürüklerinden alınan yüzlerce bakteri üzerinde yaptıkları çalışma, protein üreten Laktobacillus bakteri familyasının 6 biçiminin, HIV virüsünün bir kısmını bağlayıcı olduğunu ortaya çıkardı. 
     Bakteri, HIV virüsünü örtüyor ve bir kılıf içine alarak yayılmasını engelliyor. HIV virüsüne karşı, sık sık değişim geçirmesi ve varlığını farklı şekillerde sürdürmesi nedeniyle aşı geliştirilemiyor. Bakteri, HIV virüsünün çoğunlukla aynı kalmasına olanak sağlıyor. 
     Gelinen aşamanın önemine değinen bilim adamları, kesin sonuç elde edilmesi için halen erken olduğunu söylüyorlar. 
     HIV virüsünün anneden bebeğe bulaştığı yıllık vaka sayısının dünya genelinde 800 bin olduğu bildiriliyor. 
     
</TEXT>
</DOC>
