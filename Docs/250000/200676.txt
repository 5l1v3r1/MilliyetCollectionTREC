<DOC>
<DOCNO> 200676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur20.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz davası... 14 yaşındaki mağdure şikayetinden vazgeçti... 
</HEADLINE>
<TEXT>

     Sivas'ta 14 yaşındaki bir kıza tecavüz ettiği iddiasıyla tutuklu olarak yargılanan sanık, mağdure şikayetinden vazgeçince tahliye edildi. 
     Sivas 1. Ağır Ceza Mahkemesi'ndeki duruşmaya tutuklu olarak yargılanan sanık İbrahim Turmuş 26 ile mağdure E.Ş 14 katıldı. 
     Duruşmada söz alan sanık Turmuş, mağdureyi tanımadığını, suçsuz olduğunu belirterek, tahliyesini istedi. 
     Mağdure E.Ş ise daha önceden birkaç defa gördüğü sanığı tanımadığını, karakolda şikayette bulunurken bir arkadaşının kimden hoşlanıyorsan onun ismini ver demesi üzerine İbrahim Turmuş'un adını verdiğini söyledi. 
     Irzına geçen kişinin adını bilmediğini belirten mağdure E.Ş, sanık İbrahim Turmuş'un suçsuz olduğunu ifade ederek, ''şikayetimden vazgeçiyorum'' dedi. 
     Mahkeme heyeti, sanığın tahliyesine karar vererek, duruşmayı erteledi. 
     
</TEXT>
</DOC>
