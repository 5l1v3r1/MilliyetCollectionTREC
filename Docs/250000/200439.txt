<DOC>
<DOCNO> 200439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur25.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba-oğul tartışması ölümle sonuçlandı... 
</HEADLINE>
<TEXT>

     -BABA İLE OĞUL ARASINDAKİ ARBEDE, ÖLÜMLE SONUÇLANDI BURSA A.A - 07.12.2003 - Bursa'nın merkez Osmangazi İlçesi'nde, baba ile oğul arasındaki arbede ölümle sonuçlandı. 
     Alınan bilgiye göre, Hamitler Mahallesi Damar Sokak'ta, Ergün M. 32 , alkol alan ve kendisini evden kovmak istediğini iddia ettiği babası Şerif M. 51 ile tartışmaya başladı. 
     Tartışmanın arbedeye dönüşmesi üzerine, Ergün M. boynundan yakaladığı babasıyla birlikte yere düştü. Şerif M'nin baygınlık geçirmesi üzerine ''112 Hızır Acil Servis''e haber verildi. Olay yerine gelen sağlık ekipleri, Şerif M'nin öldüğünü belirledi. 
     Ergün M. polise verdiği ifadesinde, ''Babamın bayıldığını sanıyordum. Kimseyi öldürmek gibi bir niyetim yoktu. Sanırım boğazından asıldığım sırada nefessiz kaldı veya kalp krizi geçirdi'' dedi. 
     Şerif M'nin cesedi, kesin ölüm nedeninin belirlenmesi için Adli Tıp Kurumu Morgu'na kaldırılırken, Ergün M. gözaltına alındı. 
     
</TEXT>
</DOC>
