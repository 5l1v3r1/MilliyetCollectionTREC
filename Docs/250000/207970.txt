<DOC>
<DOCNO> 207970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur32.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Markette düşerek ölen Şerafettin Ercan toprağa verildi 
</HEADLINE>
<TEXT>

     Edirne'de, bir markette alışveriş yaparken açık unutulan kapaktan alt kata düşerek, ağır yaralanan ve tedavi gördüğü hastanede yaşamını yitiren emekli öğretim üyesi Şerafettin Ercan toprağa verildi. 
     Trakya Üniversitesi'nden emekli öğretim üyesi Şerafettin Ercan 59 , 5 Ocak Pazartesi günü eşi Nesrin Ercan ile Balıkpazarı Caddesi'ndeki bir markette alışveriş yaptığı sırada, açık unutulan kapaktan, alt kata düşerek ağır yaralanmıştı. Ercan, yaralı olarak kaldırıldığı Trakya Üniversitesi Tıp Fakültesi Hastanesi'nde dün gece yaşamını yitirdi. 
     Ercan, bugün Eski Camii'de kılınan cenaze namazından sonra Buçuktepe Mezarlığı'nda toprağa verildi. 
     Nesrin Ercan, eşinin markette düşerek öldüğünü belirterek ve kesin ölüm raporunu önümüzdeki hafta aldıktan sonra, sorumlular hakkında yasal girişimde bulunacağını bildirdi. 
     
</TEXT>
</DOC>
