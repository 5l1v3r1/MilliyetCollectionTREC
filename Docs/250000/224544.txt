<DOC>
<DOCNO> 224544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo07.html </URL>
<DATE> 2004/03/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Barcelona Nihat'ı yendi, Valencia fark attı, Real Madrid çöktü 
</HEADLINE>
<TEXT>

     İspanya La Liga'da Real Madrid'in yenilmesinin ardından Valencia Mallorca'yı 5-1 yenerek puan farkını 1'e indirdi. Barcelona ise Nihat'lı Real Sociedad'ı son dakika golüyle mağlup etti. 
     Nou Camp'ta Rüştü'nün yedek beklediği maçta Sociedad'ı ağırlayan Barcelona, süperstarı Ronaldinho'nun 89. dakikadakı golüyle sahadan galibiyetle ayrıldı ve puanını 55'e çıkardı. Sociedad'da milli yıldızımız Nihat Kahveci 81 dakika oyunda kaldı. 
     Perşembe günü UEFA Kupası 4. tur rövanş maçında Gençlerbirliği'yle oynayacak Valencia ise, Real Mallorca'yı 5-1'le ezdi ve şampiyonluk yolunda büyük bir adım attı. 3 haftada lider Real Madrid'le puan farkını 1'e indiren Valencia'da Mista hat-trick yaparak Mallorca ağlarını 3 kez havalandırdı. Diğer iki golü Baraja ve Angulo kaydetti. 
     
     Real Madrid çöktü 

     Lider Real Madrid’in koltuğu sallanıyor... Kral Kupası finalinde Zaragoza'ya yenildikten sonra ligde de Athletic Bilbao'ya teslim olan Real Madrid'de büyük şok yaşanıyor. 
     Yeste ve Urzaiz'in golleriyle 2-0 yenik duruma düşen Real, Raul'un iki golüyle eşitliği sağlarken, 75 ve 77'de Del Horno'ya engel olamayınca sahadan yenik ayrıldı. 
     Teknik direktör Carlos Quieroz karşılaşmanın sonunda yaptığı açıklamada Çok kötü bir dönem geçiriyoruz. Tecrübeli futbolcuların bir an önce ortaya çıkıp, takıma önderlik etmesi gerekirö diyerek gözdağı verdi. 
     Beyaz şimşeklerin yıldız oyuncusu Beckham, "Üst üste iki yenilgi bizim için şok oldu. Bunu konsantrasyon eksikliğine bağlıyorum" dedi. 
     La Liga'da diğer sonuçlar şöyle Deportivo La Coruna-Real Murcia 1-0, Atletico Madrid-Real Betis 2-1. 

     
</TEXT>
</DOC>
