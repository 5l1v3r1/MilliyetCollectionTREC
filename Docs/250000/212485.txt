<DOC>
<DOCNO> 212485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/siyaset/siy04.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset yargıdan uzak dursun 
</HEADLINE>
<TEXT>

   Cumhurbaşkanı, yargıyla ilgili yolsuzluk iddialarına sert tepki göstererek, "Adalet devletin temeli. Yargıyı zedeleyecek söylemlerden kaçınılmalı" dedi 
      ANKARA Milliyet 

   
   Cumhurbaşkanı Ahmet Necdet Sezer, Kurban Bayramı mesajında yargıya yönelik tartışmalara dikkat çekerek, "Yargıya güvensizlik yaratacak, yurttaşların hukuka olan inancını zedeleyecek eylem ve söylemlerden özenle kaçınılması gerekiyor" dedi. Sezer'in mesajının ana hatları şöyle 
   YARGIYI ZEDELEMEYİN Adalet devletin temeli, hak arayanın tek güvencesidir. Doğruluğu kanıtlanmamış savlarla kamuoyunun yönlendirilmeye çalışılması olumsuzlukların tüm kuruma maledilmesi doğru değil. Toplumumuz, yolsuzluklar konusunda tüm kişi ve kurumlar için aynı duyarlılığın gösterilmesini, yolsuzlukların üzerine kararlılıkla gidilmesini beklemektedir. Bugün Türk yargısı sorunlara ve olanaksızlıklara karşın, üstlenmiş olduğu yüce görevi yerine getirmek için üstün bir sorumluluk bilinciyle çalışmaktadır. Hukuk devleti anlayışının egemen olması için, tüm kişi ve kurumlara büyük sorumluluklar düşmektedir. 
   BAĞIMSIZLIK TEMEL ZORUNLULUK Yargı erkinin yürütme ve yasama erkinden bağımsız, özgür ve güvenceli olması, her türlü baskıdan ve siyasal karışmalardan uzak çalışması, hukuk devleti ve hukukun üstünlüğü ilkesinin gerçekleştirilmesi yönünden temel zorunluluktur. 
   SİYASETÜSTÜ YAKLAŞIM Eğitimde siyasetüstü bir yaklaşımla genç nüfus potansiyelini nitelikli insan gücüne dönüştürebilmeliyiz. 
   
   
   
</TEXT>
</DOC>
