<DOC>
<DOCNO> 231232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun23.html </URL>
<DATE> 2004/04/14/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Rusya, Irak'taki 800 yabancıyı tahliye ediyor 
</HEADLINE>
<TEXT>

     Rusya, eski Soyvet vatandaşlarından 800'den fazlasını, yarından itibaren Irak'tan çekeceğini açıkladı. Ancak tahliye kararı gönüllülük esasına göre uygulanacak. 
     BBC'nin haberine göre, Moskova'nın bu kararı, Irak'ta son günlerde yabancılara yönelik rehin alma eylemlerinin artmasını izliyor. 
     Irak'ta önceki gün de üç Rus ve beş Ukrayna vatandaşı kaçırılmıştı. Bu kişiler dün serbest bırakılmıştı. 
     Rusya'nın son kararına karşın, inşaat sektöründe görevli bazı Rusların Irak'ta kalmaları bekleniyor. 
     Bu arada vatandaşlarına Irak'tan ayrılmaları çağrısı yapan ülkelere Japonya da katıldı. 
     Filipinler de, süren şiddet olayları yüzünden Irak'taki birliğini çekebileceğini duyurdu. 
     Amerika Birleşik Devletleri ise Irak'ta parçalanmış dört ceset bulunduğunu açıkladı. Bu kişilerin kimlikleri belirlenemedi. 
     Daha önce Irak'ta birkaç Amerikalının kaybolduğu yönünde haberler vardı. 
     Irak'ta halen 12 ülkeden 40 kişinin rehin tutulduğu sanılıyor. 
     Avrupa Komisyonu Başkanı Romano Prodi, bu eylemleri kınadı. Prodi Irak'ta durumun 'olabilecek en kötü düzeyde' olduğunu söyledi. 
     
</TEXT>
</DOC>
