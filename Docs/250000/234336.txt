<DOC>
<DOCNO> 234336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/yazar/asik.html </URL>
<DATE> 2004/04/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Devlete gözlük... 
</HEADLINE>
<TEXT>

   
   Diyarbakır'da öğretmen olarak görev yapan okurumuz, "Yaz geliyor, güneş gözlerimi yormaya başladı, kendime bir güneş gözlüğü alayım" diye düşünmüş. Gözlükçünün yolunu tutmuş. Çerçevelere bakıp fiyatları sorarken, gözlükçü, okurumuzun öğretmen olduğunu öğrenmiş ve bir teklifte bulunmuş 
   - Sağlık karnenizi getirin, bi karne daha bulun, sizden herhangi bi ücret almayız... 
   - Nasıl olacak 
   - Anlaşmalı göz doktorumuz var. Ona numaralı gözlük yazdıracağız, sana güneş gözlüğü vereceğiz... 
   Okurumuz iki dükk n daha dolaşmış. Aynı tekliflere muhatap olmuş... 
   Açık açık yapılan bu yolsuzluğun cezası yok mu 
   Okurumuz soruşturmuş... 6 yıl hapis cezası varmış. 
   Ama kim kime dum duma... Galiba devlet memurları arasında bu uygulama hayli yaygın... İki karne getirene güneş gözlüğü bedava... Hem gözlükçü kazanıyor, hem doktor, hem memur... Ne diyelim 
   Devletin gözüne gözlük... 
   
   Birleşmiş Milletler raporuna göre Türkiye'de korunmaya muhtaç 500 bin çocuk bulunuyormuş. Kadınlarımız hamilelikten korunmayı becerebilse sayı çok düşerdi... 
   Haldun Ertem 
   
   Harvard Üniversitesi Rektörü Larry Summers Amerikan hükümetini uyarmış 
   - Zor ve karmaşık vize koşulları iyi öğrencileri kaçırıyor, demiş... 
   Bir de örnek vermiş... Ölen yakını için iki günlüğüne ülkesine giden bir Çinli öğrenci dönüşte vize için tam 5 ay beklemiş... 
   
   Umre'den dönen bazı hanımlar havalimanından bol miktarda pafüm, sigara ve içki almışlar... Allah kabul etsin... 
   
   Kaptana bilet...    Türkiye Denizcilik İşletmeleri'nde çalışanlar bugüne dek şehir hattı vapurlarında ücretsiz seyahat ediyordu. Gelen bir emirle işe gidiş geliş dışında vapura ücretsiz binemeyecekleri bildirildi. Garip... 
   Polis ve zabıta memurları üniformalı iseler ücretsiz seyahat edebiliyor, TDİ mensubu üniforma ile bile ücret ödüyor. TDİ emeklisi 20 milyon lira ödeyerek yıllık kart alabiliyor. Biz gazeteciler 40 milyon lira ödeyip yıllık kart alıyoruz. TDİ çalışanları aynı hakka sahip bulunmuyor... Çok garip. Ve ayıp... 
   
   Ateist ve terörist    Günlerdir bir tartışma sürüyor... Ateist ile terörist aynı şey mi Tartışma Fethullah Gülen'in bir röportajdaki sözlerinden kaynaklandı. Gülen onu kastetmediğini söyledi ama ifadesi hayli açık şekilde ateist ile teröristi aynı kefeye koyuyordu. 
   Okurumuz Hüseyin Mümtaz bir not göndermiş... Diyor ki 
   "Fethullah Gülen ateizmi yaymaya çalışan bir tek ateist terör örgütü ismi verebilir mi Oysa sokaktaki çocuk bile size en az 3 - 5 İslamcı terör örgütü sayabilir..." 
   
   Amerika'nın keşfi    Bolu İzzet Baysal Üniversitesi Rektörü Yaşar Akbıyık eşini doğum için Amerika'ya göndermiş. "Neden Amerika " sorusunu ise şöyle yanıtlamış 
   "Türkiye'de eğitimin hali malum. Çocuk Amerikalı olacak, oranın eğitim imk nlarından parasız yararlanacak." 
   Yaşar Hoca'ya kızalım mı Soruya yanıt vermeden önce buyrun ilk anda aklımıza gelen diğer Amerika yolcularımızın gidiş nedenlerine 
   Siyasetçimiz iktidar icazeti almak, bu arada mümkünse Başkan'la yan yana fotoğraf çektirip içeriye, "Bakın benim arkamda kim var" mesajı verebilmek için Amerika'ya gider. 
   İktidar olursa, bu kez talimat almak için Amerika'ya gider. 
   Talimatın yanı sıra zaman zaman borç para istemek için Amerika'ya gider. 
   Arada bir bağlılıklarını sunmak için Amerika'ya gider. 
   Okuyan çocuklarını ziyaret için Amerika'ya gider. 
   Çocuklarının diploma törenleri için Amerika'ya gider. 
   Fahri doktora almak için Amerika'ya gider. 
   Darbeye hazırlanan generallerimiz ki bunlara Amerikalılar 'Our Boys, yani bizim oğlanlar' der darbe izni almak için Amerika'ya gider. 
   Genç beyinlerimiz kendilerine atılan oltalara takıldıkları için Amerika'ya gider. 
   Yetişmiş beyinlerimiz daha iyi araştırma imk nları için Amerika'ya gider. 
   İçeride başı belaya giren hırsız işadamımız kanundan kaçmak ve çaldığı paraları huzur içinde yemek için Amerika'ya gider. 
   İçeri atılmaktan korkan şeyhimiz, şimdiye kadar ben size hizmet ettim, şimdi sıra sizde demek için Amerika'ya gider. 
   İşbirlikçi meslektaşımız kurs - burs görüntüsü altında yaptığı hizmetlerin ödülünü almak için Amerika'ya gider. 
   Gidemeyenler gitmek için can atar... 
   Ne dersiniz bu bağlamda Yaşar Hoca'ya kızmalı mı 
   
   
   Başbakan ve Meclis Başkanı Meksika'dan gelen çocukların kendilerine hediye ettikleri "tekila" yı başkalarına vermişler 
   - Bunlar, misafirlikte ikram edilen 
   kolonyayı da kabul etmezler herhalde. 
   Arif Ayhan 
   
      
   
   
   
</TEXT>
</DOC>
