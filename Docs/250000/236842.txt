<DOC>
<DOCNO> 236842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sondun24.html </URL>
<DATE> 2004/05/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
11 Mart saldırıları İspanya turizmini vurdu 
</HEADLINE>
<TEXT>

     İspanya'nın başkenti Madrid'de 11 Mart'ta 192 kişinin öldüğü terör saldırılarının ülke turizmini kısa vadede olumsuz etkilediği belirtildi. 
     Ülkedeki tur operatörleri ve seyahat acentalarının yüzde 34'ünün turlarını satmakta zorlandığı bildirildi. 
     İspanya'daki 1200 turizm firması arasında yapılan araştırma sonucunda, 11 Mart saldırılarının en fazla Madrid'deki turizmi etkilediği ortaya çıktı. 
     Tur operatörlerinin yüzde 82'sinin Madrid'e yapılan turları satmakta zorlandığı, saldırılardan bir ay sonra durumun yavaş yavaş düzelmeye başladığı ifade edildi. 
     İspanya'nın güney bölgelerindeki turizmin ise saldırılardan etkilenmediği belirtildi. 
     Bu arada, turizm sektörünün dünyadaki en büyük 600 temsilcisinin katıldığı Katar'daki Dünya Seyahat ve Turizm Konseyi'nin WTTC toplantısında, 11 Mart'a rağmen İspanya'ya 2004 yılında milyonun üzerinde turistin gitmesinin beklendiği ifade edildi. 
     İspanyol turizminin geçen yıla göre yüzde 1.6 oranında artacağı tahmin ediliyor. Özellikle Valencia, Katalonya ve Endülüs bölgelerinin turist çekmesi bekleniyor. 
     
</TEXT>
</DOC>
