<DOC>
<DOCNO> 226097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun28.html </URL>
<DATE> 2004/03/27/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Amerikan askerleri, Tikrit'te sivil araca ateş açtı... 
</HEADLINE>
<TEXT>

     Irak'ın kuzeyindeki Tikrit kentinde Amerikan askerlerinin sivil bir araca ateş açması sonucu 3 yaşındaki bir erkek çocuğunun öldüğü bildirildi. 
     Irak polisi, dün gece açılan ateşte araçta bulunan 3 kadın, 3 çocuk ve sürücünün yaralandığını açıkladı. 
     Reuters muhabiri de, Amerikalı bir subayın Tikrit hastanesinde yaralıları ziyaret ettiğini belirtti. Reuters televizyonu, kurşunlanan kırmızı aracın görüntülerini yayınladı. 
     Tikrit'teki ABD ordu sözcüsü, konuyla ilgili bilgi sahibi olmadığını ifade etti. Binbaşı Neal O'Brien ise araçlarıyla kontrol noktasını geçen 4 Iraklının açılan ateşte yaralandığını söyledi. 
     Doktorlar, olayda ölen çocuğun, karnından aldığı yara nedeniyle yaşamını yitirdiğini kaydetti. 
     Çocuğun annesi May Kathan, yaralı olarak kaldırıldığı hastanede yaptığı açıklamada, ''Amerikalılar suçlu. Tek terörist Saddam mı Tüm bu insanları, çocukları öldürenler Amerikalılar. Bu terörizm değil mi '' dedi. 
     
</TEXT>
</DOC>
