<DOC>
<DOCNO> 230386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun22.html </URL>
<DATE> 2004/04/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
'Bin Ladin'in yakalatana ABD vatandaşlığı ve 25 milyon dolar' 
</HEADLINE>
<TEXT>

     Amerikalılar, Afganistan'ın güneyindeki Kandahar kentinde halka, üzerinde ''Usame Bin Ladin'in yerini söyleyene ABD vatandaşlığı ve 25 milyon dolar ödül var'' yazılı kibrit kutuları dağıtıyor. 
     Pakistan sınırına yakın Kandahar'da dağıtılan kibrit kutularının ön yüzünde Ladin'in resmi ve ödülün miktarı üst üste konulmuş altınlarla ifade edilirken, arka kısmında ise El Kaide'nun iki numaralı adamı El Zevahiri ve Fadlullah'ın resmi yer alıyor. 
     Kibrit kutularının iç kısmında ise Farsça ''El Kaide adlı kanlı örgütün lideri Usame Bin Ladin ile yardımcıları El Zevahiri, Fadlullah'ın yerini gösteren veya söyleyene ailesiyle birlikte ABD vatandaşlığı verilmesinin yanı sıra 25 milyon dolar ödül verilecektir'' yazarken, altında da ihbarı yapmak isteyenler için telefon numaraları ve mail adresi mail rewardsforjustice.net bulunuyor. 
     
</TEXT>
</DOC>
