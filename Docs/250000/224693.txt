<DOC>
<DOCNO> 224693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yasam/yas05a.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
4 Türk Almanya'da katledildi 
</HEADLINE>
<TEXT>

   Almanya'da aynı aileden 4 Türk ve bir Çek vatandaşı öldürüldü. Polis olayla ilgili olarak ailenin damadını arıyor 
   EROL ARS Augsburg 
      
   Almanya'nın Augsburg kentinde Adanalı Çankaya ailesinin 4 üyesiyle, Çek Cumhuriyeti vatandaşı bir yakınları öldürüldü. Polis kıskançlık cinayeti ihtimali üzerinde dururken, olayla ilgili olarak ailenin damadı Ali Göbelek aranıyor. 
   Çankaya Ailesi'nin cinayete kurban gittiği, bir yakınlarının Kızılhaç'a yaptığı ihbarla ortaya çıktı. 
   
   Damat aranıyor 
   Polis öldürülenlerin kimliklerinin Melahat Çankaya 53 , Aylin Çankaya 29 , Aykın Çankaya 25 , Ela Çankaya 7 ve Vladimir Vlacher 37 olduğunu bildirdi. Melahat Çankaya'nın Aylin ve Aykın Çankaya'nın anneleri, 7 yaşındaki Ela'nın da anneannesi olduğu belirtildi. Cesetleri bulan doktor ve komşuların psikolojik tedavi gördükleri ifade edildi. Eşi Aylin Çankaya'dan ayrılmak üzere olan Ali Göbelek'in 37 olayla ilgili arandığı da bildirildi. 
   
   
</TEXT>
</DOC>
