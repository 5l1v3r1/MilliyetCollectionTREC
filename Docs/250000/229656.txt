<DOC>
<DOCNO> 229656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonsiy10.html </URL>
<DATE> 2004/04/08/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İl il yeni belediye başkanlarının hedef ve projeleri... 
</HEADLINE>
<TEXT>

     28 Mart'ta seçilerek belediye başkanlığı koltuğuna oturan belediye başkanları, yönetimde ana ilke olarak, ''dürüst, şeffaf, adil yönetim herkese eşit davranmayı'' gösterdiler. 
     AA muhabirlerinin Ankara ve İstanbul illeri dışındaki belediye başkanlarıyla görüşerek yaptığı belirlemelere göre, belediye başkanlarının büyük bölümü kendi ekiplerini kurmak, altyapı ve çöp sorununu çözmek gibi hedefleri, ilk icraat olarak seçti. 
     Görevlerine başlayan 79 belediye başkanından 75'i, ''yönetimde ana ilkeniz ne olacak'' sorusuna, ''dürüst, şeffaf, adil bir yönetim ve herkese eşit davranacağız'' cevabını verdi. 
     Adana Büyükşehir Belediye Başkanı Aytaç Durak, ''Belediyeye siyaseti sokmayacağım'', Uşak Belediye Başkanı Mesut Apaydın ve Artvin Belediye Başkanı Emin Özgün ''iş bitirici olacağız'', Bolu Belediye Başkanı Alaaddin Yılmaz ''temiz yönetim hakim olacak'' dedi. 

     
</TEXT>
</DOC>
