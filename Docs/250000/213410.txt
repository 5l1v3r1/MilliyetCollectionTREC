<DOC>
<DOCNO> 213410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/guncel/agun.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Burada neler oluyor 
</HEADLINE>
<TEXT>

   Enkazın çevresi film platosundan farksız... Jandarmalar, kurtarma ekiplerini rahatlatmak için etten duvar örmüş. Aşmak imk nsız... 
   Bir yanda medya üssüne dönen pastane, bir yanda kriz merkezi karavan. Eşinin değil, parasının derdine düşen amca ayrı bir boyut 
      Aydın Hasan 
   
   Geçen pazartesi akşamı çöken Zümrüt Apartmanı'nın çevresinde, bir kriz kampı oluşmuş durumda. Kerkük Caddesi'nin bir bölümünde, eli silahlı jandarmanın oluşturduğu etten duvar var. Enkaz alanının çevresi de, yine jandarma tarafından bir iç kale gibi çepeçevre sarıldı. İçeride 11 arama kurtarma kuruluşundan 250 kişi çalışıyor. Kalenin ikinci halkasında itfaiye ve sağlık görevlileri yer alıyor. 
   Kenarda bekleyen ambulanslar olayı takip eden ilk saatlerde enkazdan çıkarılan yaralıları hızla hastanelere taşıyordu. Ancak çarşamba sabahından itibaren hız kestiler. Çünkü enkazdan çıkanlar artık ne yazık ki cesetlerdi... 
   
   Pastaneden bildiriyorlar 
   Arama kurtarma çalışmalarının rahat sürdürülebilmesi ve az bir ihtimal de olsa enkazda hayatta kalmayı başaranlara ulaşabilmek için jandarma, medya mensuplarının iç kaleyi aşmasına izin vermiyor. Enkazın yakınındaki Paşam Pastanesi'nde üslenen medya mensupları da yetkililerden ve vatandaşlardan aldıkları bilgileri, buradan bildiriyor, fotoğraflarını geçiyor. 24 saat kesintisiz hizmet veren, enkazda çalışanlara da indirim uygulayan pastanede, sohbetlerin konusu da doğal olarak Zümrüt Apartmanı... 
   
   Gitti güzelim eurolar 
   Görevli polislerden biri başından geçen traji - komik bir olayı şöyle aktarıyor "Hacı görünümlü yaşlı bir amca geldi. Bina çöktüğünde dışarıdaymış. İçeride çocukları kalmış. Enkazın yanına gelip sivil savunmacılara yalvarmaya başladı. 'Amca eşin de içeride miydi ' dedik. Bize 'Şimdi boşver karıyı' dedi. 'Bir kutunun içine binlerce euro koydum. 20 milyar lira da para var. Üstüne bademleri yerleştirdim. Paraları kutuda gizledim. Dairem şu tarafta olacak. O kutuyu bulun' dedi. Saatlerce 'param' diyerek, enkazın etrafında dolandı durdu." 
   
   Kriz merkezi karavanda 
   Enkazın çevresinde dikkat çeken unsurlardan biri de içinde sürekli hareket olan bir karavan. Köy Hizmetleri'ne ait olan bu karavan, valinin başında olduğu kriz merkezi aslında. Bir toplantı odası ve mutfaktan oluşan karavanı geçince Konya Büyükşehir Belediyesi'nin aşevi çadırı çıkıyor karşımıza. Ekipler burada yemek yiyip dinleniyor. Onun yanında bulunan çay ocağı üşüyenlerin uğrak yeri. 
   
   Zümrüt Apartmanı'nın künyesi...    Ruhsatı veren kurum Selçuklu Belediyesi 
   Ruhsat tarihi 04.08.1994 
   Ruhsatı veriliş nedeni Yeni yapı 
   Isınma türü Kaloriferli 
   Tapu Tescil Belgesi tarihi 26.11.1992 
   Yapı Sahibinin adı soyadı unvanı SS Sermet Yapı Koop. ve hissedarları 
   Yapı Müteahhidinin adısoyadıunvanı SS Sermet Yapı Koop. ve Hissedarları 
   Yapı Müteahhidinin adresi Şems Mah. Şeyh Ziya Sok. Selçuklu 
   Fenni Mesul Vedat Kaya MimarMühendis 
   Ruhsat eki projeler Mimari proje Serdar Işık 
   Statik Proje H. İbrahim Elliiki 
   İnşaatın cinsi Karkas 
   İskeletin dolgu maddesi Taş ve tuğla 
   
   
   
</TEXT>
</DOC>
