<DOC>
<DOCNO> 231732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo13.html </URL>
<DATE> 2004/04/15/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Dopingli rakipler sayesinde 150'şer Cumhuriyet Altını alacaklar... 
</HEADLINE>
<TEXT>

     Kanada'nın Vancouver kentinde geçen yıl kasım ayında düzenlenen Dünya Büyükler Halter Şampiyonası'nda sıkletlerinde 3. ve 4. sıraları alan 3 Türk sporcusu, sıralamadaki yerleri değiştiği için ödül yönetmeliği çerçevesinde 150'şer Cumhuriyet Altını daha ödül almaya hak kazandı. 
     Erkekler 69 kiloda, silkmede 3. sırada yer alan Mehmet Yılmaz, Ermeni sporcunun dopingli çıkması nedeniyle gümüş madalyaya yükselirken, 150 Cumhuriyet Altını'nın daha sahibi oldu. 
     Erkekler 77 kiloda toplamda 3. olan Reyhan Arabacıoğlu ise Rus rakibinde doping çıkınca, bu kez gümüş madalyanın sahibi oldu ve sporcu da fazladan 150 Cumhuriyet Altını daha ödülü hak etti. 
     Bayanlar 75 kiloda toplamda 5., koparmada ise 3. olan Şule Şahbaz, Macar ve Çinli haltercilerin doping kontrolünde ''pozitif'' çıkmaları nedeniyle sıralamada bir üst basamakta yer aldı. Türk halterci, toplamda 3., koparmada ise 2. sıraya yükseldi. Ödül yönetmeliğine göre en üst derecesi ele alınan Şahbaz, ikincilik ödülü olarak 150 Cumhuriyet Altını'nın daha sahibi oldu. 
     Ödül yönetmeliğine göre, olimpik olan branşlarda birincilere 600, ikincilere 450, üçüncülere ise 300 Cumhuriyet Altını veriliyor. 
     
</TEXT>
</DOC>
