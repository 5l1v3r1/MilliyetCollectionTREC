<DOC>
<DOCNO> 232124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur40.html </URL>
<DATE> 2004/04/16/ </DATE>
<TIME> 18.54 </TIME>
<AUTHOR>  </AUTHOR>
<HEADLINE>
Erenköy'deki patlama, maytap ve havai fişeklerden olduğu bildirildi 
</HEADLINE>
<TEXT>

     Erenköy'deki patlamanın, maytap ve havai fişeklerden kaynaklandığı bildirildi. 
     AA muhabirinin aldığı bilgiye göre, patlama, Kazasker Sinan Ercan Caddesi Paşa Korusu Sitesi 18 numaradaki A Blok'un 3. katında yer alan OMF Mümessillik ve Dış Pazarlama A.Ş'nin muhasebe bölümünde meydana geldi. Patlama sonucunda işyerinde hasar meydana geldi. Patlamanın etkisiyle yaralanan Tolga İpek, Elif Şenlik, Mehpare Torun ve Ahmet Çolak ile patlama sırasında işyerinin penceresinden atlayarak yaralanan Murat Bayraktar, Özel Acıbadem Hastanesi'nde tedavi altına alındı. 
     Polis yetkilileri, işyerinde, şirketin kuruluş yıldönümü kutlamasında kullanılmak üzere bulundurulan havai fişek ve maytapların yer aldığı kutunun bilinmeyen bir nedenle ateş alması sonucu tutuştuğunu ve ardından şiddetli bir patlama yaşandığını bildirdiler. 
     
</TEXT>
</DOC>
