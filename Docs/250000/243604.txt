<DOC>
<DOCNO> 243604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo12.html </URL>
<DATE> 2004/05/28/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Sakaryaspor, 3 yabancı peşinde... 
</HEADLINE>
<TEXT>

     Birinci Süper Lig'in yeni takımlarından Sakaryaspor'un, 3 yabancı futbolcu transfer edeceği bildirildi. 
     Teknik direktör Necmettin Sert, Birinci Süper Lig'de başarılı olacak bir takım oluşturmayı hedeflediklerini belirterek, ''Üç yabancı futbolcu alınmasını istedim. Bu doğrultuda görüşmeler devam ediyor'' dedi. 
     Alınmasını istediği yabancı futbolcuların halen Türkiye'deki kulüplerde futbol oynadığını ifade eden Sert, ''Kulübün bütçe dengesini bozmayacak futbolcuları önerdim. Yıldız olmasını önemsemiyoruz, bizim için önemli olan verimliliğidir. Takım ruhuna uyabilecek futbolcuları transfer etmek istiyoruz'' dedi. 
     Bu arada, iç transferde daha önce teklif alınan 13 futbolcuyla, ikinci kez görüşüleceği öğrenildi. 
     
</TEXT>
</DOC>
