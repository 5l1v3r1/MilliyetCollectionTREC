<DOC>
<DOCNO> 224629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/ekonomi/eko01.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıt bayi payları artırılacak 
</HEADLINE>
<TEXT>

   Enerji ve Maliye bakanları akaryakıtta bayi payının artırılacağı yönünde taahhütte bulunurken, payın oransal olarak hesaplanması için çalışma yapılacak 
      ANKARA Milliyet 
   
   Akaryakıt bayilerinin k r paylarının 10 Nisan'dan itibaren yükseltilmesi için düğmeye basıldı. K r paylarının maktu yerine nisbi belirlenmesi için çalışma yapılması kararlaştırıldı. TOBB Petrol ve Doğalgaz Sektör Kurulu toplantısına katılan Maliye Bakanı Kemal Unakıtan ve Enerji Bakanı Hilmi Güler, akaryakıt dağıtım sektörü temsilcilerine bayi k r paylarının yükseltileceği taahhüdünde bulundu. Toplantıda kamu ve özel sektör arasında bir komisyon kurularak 10 Nisan'a kadar çalışmalarını tamamlaması benimsendi. 
   K r payı uygulaması halen litre başına benzinde 11 cent, motorinde de 9 cent seviyesinde bulunuyor. Dolar kurunda yaşanan gerileme nedeniyle sektör temsilcileri geçtiğimiz yıl aldıkları 2 cent'lik artışın eridiği görüşünü savunuyor. Bu nedenle k r payının artık dolar değil Türk Lirası üzerinden belirlenmesi talep ediliyor. 
   
   Sektör oran hesabına olumlu bakıyor 
   Bu görüşleri dikkate alan Unakıtan, k r payı belirlenirken maktu sistemden nisbi sisteme geçilmesini önerdi. Gazetecilerin sorularını yanıtlayan Unakıtan, "Her yıl aynı mesele gündeme geliyor. Ben de ikide birde gündeme gelmemesi için nisbi sisteme geçilmesini önerdim. Kurulacak komisyon bunu da ele alacak" diye konuştu. 
   Akaryakıt Dağıtım Şirketleri Derneği ve OPET Yönetim Kurulu Başkanı Fikret Özdemir de çalışmaların 10 Nisan'a kadar tamamlanacağını söyledi. K r paylarının maktu yerine yüzde ile belirlenecek olmasının olumlu bir adım olduğunu kaydeden Özdemir, "Maktu olması sektörü zor durumda bırakıyordu" dedi. 
   
   Yazarkasada geri adım yok    Maliye Bakanı Unakıtan, toplantıda akaryakıt dağıtım sektörünün itiraz ettiği pompalara yazarkasa yerleştirilmesi uygulamasında geri adım atılmayacağını söyledi. Yazarkasa uygulamasının 31 Mayıs'ta başlayacağını hatırlatan Unakıtan, "Yazarkasa kesinlikle uygulanacak. Sektör temsilcilerine teknik meselelerle ilgili şik yetlerini Maliye Bakanlığı'ndaki arkadaşlarla bir araya gelerek konuşmalarını söyledim" diye konuştu. 
   
   
</TEXT>
</DOC>
