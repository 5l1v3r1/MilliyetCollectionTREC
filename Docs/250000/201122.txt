<DOC>
<DOCNO> 201122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun47.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemenli gazeteciler, yeni yasaya karşı eylemde... 
</HEADLINE>
<TEXT>

     Yemenli gazeteciler, yayın için izin belgesi alınmasını zorunlu kılacak ve gazetecilerin belirsiz suçlamalar nedeniyle yargılanmasının önünü açacak kanun tasarısını protesto amacıyla oturma eylemi yaptı. 
     Gazeteciler Sendikası'nda oturma eylemi yapan 150'den fazla gazeteci, hükümetin geçen ay parlamentoya sunduğu tasarıyı geri çekmesini talep etti. 
     Hükümet yetkililerine, basın özgürlüğünü koruma konusunu Gazeteciler Sendikası'yla birlikte ele alması çağrısında bulunan gazeteciler, taleplerinin kabul edilmemesi durumunda genel greve gideceklerini açıkladı. 
     Tasarı, gazetecilerin Yemen kültürüne ve İslami kurallara uymama gibi genelleştirilebilen suçlamalarda soruşturulmalarına izin veriyor. Ayrıca, mevcut yasada yayın için Enformasyon Bakanlığı'na kaydolmak yeterliyken, yeni yasada yeni bir yayın çıkarmadan önce izin belgesi almak zorunda kılınıyor. 
     
</TEXT>
</DOC>
