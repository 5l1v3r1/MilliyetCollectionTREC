<DOC>
<DOCNO> 231969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun42.html </URL>
<DATE> 2004/04/16/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Zapatero hükümeti güvenoyu aldı... 
</HEADLINE>
<TEXT>

     İspanya'da 14 Mart'ta yapılan genel seçimlerin galibi Sosyalist İşçi Partisi'nin PSOE tek başına kurduğu hükümet, meclisten güvenoyu aldı. 
     PSOE lideri Jose Luis Rodriguez Zapatero'nun, hükümetin 4 yıllık programını sunduğu konuşmasıyla dün başlayan güvenoyu görüşmeleri bugün sona erdi. 
     Toplam 350 sandalyeli mecliste 164 milletvekili bulunan PSOE'nin güvenoyu alması için, en az 176 milletvekilinin desteğini bulması gerekiyordu. Oylama sonucunda 183 ''evet'', 148 ''hayır'', 19 ''çekimser'' oyu kullanıldı. 
     Katalonya Cumhuriyetçi Solu ERC , Birleşik Sol IU , Galiçya Milliyetçi Bloku BNG , Aragon Birliği CHA ve Kanarya Koalisyonu CC partilerinden toplam 183 oy alan Zapatero hükümeti, ilk oylamada güvenoyunu almış oldu. 
     Ana muhalefet partisi Halkçı Parti'nin PP ''hayır'' oyu verdiği oylamada, Yönelim ve Birlik Koalisyonu CIU , Bask Milliyetçi Partisi PNV , Eusko Alkartasuna EA ve Nafarrao-Bai partileri çekimser oy kullandı. 
     Meclisten güvenoyu alan Zapatero, yarın Kral Juan Carlos önünde yemin ederek 4 yıllık başbakanlık görevine başlayacak. Hükümet üyeleri ise 19 Nisan Pazartesi günü Kral Carlos önünde yemin edecek. 
     Meclisteki partilerin dağılımı şöyle PSOE 164, Halkçı Parti PP 148, Katalonya Bölgesi'nde faaliyet gösteren Yönelim ve Birlik Koalisyonu CİU 10, Katalonya Cumhuriyetçi Solu ERC 8, Bask Milliyetçi Partisi PNV 7, Birleşik Sol IU 5, Kanarya Koalisyonu CC 3, Galisya Milliyetçi Bloku BNG 2, Aragon Birliği CHA 1, Bask Bölgesi'ndeki Eusko Alkartasuna EA 1, Nafarrao-Bai 1. 
     
</TEXT>
</DOC>
