<DOC>
<DOCNO> 226345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy09.html </URL>
<DATE> 2004/03/28/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Batman ve Mardin'de seçim kavgaları 24 yaralı 
</HEADLINE>
<TEXT>

     Batman'ın Beşiri İlçesi'ne bağlı İkiköprü Beldesi'nde AK Parti ve SHP'li iki grup arasında çıkan kavgada 8 kişi yaralandı. 
     Belde merkezinde AK Parti ve SHP'li iki grup arasında çıkan tartışma, taşlı ve sopalı kavgaya dönüştü. Kavgada henüz kimlikleri belirlenemeyen 8 kişi yaralandı. Yaralılar, Beşiri Sağlık Ocağı'nda tedavi edildi. 
     Olayla ilgili olarak çok sayıda kişinin gözaltına alındığı belirtildi. 
     
     MUHTAR ADAYLARI KAPIŞTI 16 KİŞİ YARALANDI 

     Mardin'de oy kullanma işlemi sırasında muhtar adayları arasında kavga çıktı. Olayda 16 kişi yaralandı. 
     Ömerli İlçesi'ne bağlı Çınaraltı Köyü ile Mazıdağı İlçesi'ne bağlı Ömürlü Köyü'nde muhtar adaylarının yakınları arasında tartışma çıktı. Tartışma, kısa sürede taşlı sopalı kavgaya dönüştü. 
     Olayda Çınaraltı Köyü'nde 11, Ömürlü Köyü'nde ise 5 kişi çeşitli yerlerinden yaralandı. Yaralılar Mardin Devlet Hastanesi'nde tedavi altına alındı. 
     Bu arada, Mardin'deki Noter Cevdet Altun İlköğretim Okulu'nda SP'li ve DYP'li grup arasında kavga çıktı. Olayda 1 kişi yaralandı. 
     
</TEXT>
</DOC>
