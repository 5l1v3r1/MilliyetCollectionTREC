<DOC>
<DOCNO> 246812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/soneko13.html </URL>
<DATE> 2004/06/10/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Akaryakıt ürünlerinde ÖTV tutarları yeniden belirlendi... 
</HEADLINE>
<TEXT>

     Akaryakıt ürünleri fiyatlandırmasında alınan Özel Tüketim Vergisi ÖTV tutarları yeniden belirlendi Bakanlar Kurulu'nun 11 Mayıs, 12 Mayıs ve 18 Mayıs tarihlerinden geçerli olan konuya ilişkin kararları, bugünkü Resmi Gazete'de yayımlandı. 
     Buna göre son olarak 18 Mayıs tarihinden gerçerli olmak üzere ÖTV tutarları, litre başına kurşunsuz benzinde 883 bin lira, süper benzinde 904 bin lira, gazyağında 560 bin lira, motorinde 672 bin lira, marine dieselde ise 676 bin 541 liraya çıkarıldı. 
     Kilogram başına ağırlık itibarıyla kükürt miktarı yüzde 1'i geçmeyen fuel oillerde ötv tutarı 141 bin 500 lira, ağırlık itibarıyla kükürt miktarı yüzde 1'i geçen fakat yüzde 2'yi geçmeyen fuel oillerde 332 bin 500 liraya, ağırlık itibarıyla kükürt miktarı yüzde 2'yi geçen fakat yüzde 2.8'i geçmeyen ve geçen fuel oillerde de 89 bin 500 liraya yükseltildi. 
     ÖTV tutarları kilogram başına sıvılaştırılmış propan ve bütan, sıvılaştırılmış petrol gazı LPG , gaz halinde propan ve bütan için 607 bin 200 liraya, otogazda ise 692 bin liraya çıkarıldı. 
     Benzol benzen , tuluol toluen , solvent nafta, white spirit, diğer solventler, diğerleri petrol eteri , hekzan, heptan, pentan, benzen benzol , toluen toluol metil tersiyer bütil eter, hafif mineral yağlar için müstahzar katkılardan kilogram başına alınan ÖTV tutarları 904 bin lira olarak belirlendi. 
     
</TEXT>
</DOC>
