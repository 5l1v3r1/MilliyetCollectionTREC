<DOC>
<DOCNO> 243821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonspo14.html </URL>
<DATE> 2004/05/29/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yıldırım Fenerbahçe'nin İstanbulspor'u satın almak için girişimi olmadı 
</HEADLINE>
<TEXT>

     Fenerbahçe Kulübü Başkanı Aziz Yıldırım, İstanbulspor Kulübü'nü satın almak konusunda herhangi bir girişiminin olmadığını açıkladı. 
     Yıldırım, kulübün internetteki resmi web sitesinde, medyada konuyla ilgili yer alan haberler üzerine yaptığı açıklamada şöyle dedi 
     ''Kulübümüzün, maddi açıdan zor durumda olduğu ifade edilen İstanbulspor Kulübü'nü satın almak için girişimlerde bulunduğu ve bu satın alma işleminde son aşamaya gelindiği yönünde iddiaların yer aldığı haberler yayınlanmıştır. Fenerbahçe Spor Kulübü ve nezdinde şahsımın bu konuda herhangi bir girişimi yoktur. Haber, tamamen hayal mahsulü olup, gerçeklerle hiçbir şekilde bağdaşmamaktadır.'' 
     
     ORTEGA-CAVENAGHİ TAKASI 
     Kulübün internet sitesinde yapılan bir diğer açıklamada ise Arjantinli futbolcu Ariel Ortega ile eski takımı River Plate'de forma giyen Fernando Cavenaghi'nin takas edilmesi konusunda medyada yer alan haberlerin de gerçeği yansıtmadığı bildirildi. 
     Daha önce Cavenaghi ile ilgili bazı girişimlerde bulunduğu, ancak bonservis bedelinin 15 milyon dolar olması nedeniyle bu transferden vazgeçildiği belirtilen açıklamada, ''Ariel Ortega ile ilgili bahsedilen şekilde bir tasarrufumuz söz konusu değildir'' denildi. 
     
</TEXT>
</DOC>
