<DOC>
<DOCNO> 245826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonyas05.html </URL>
<DATE> 2004/06/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ünlü acı biber pazara çıktı... 
</HEADLINE>
<TEXT>

     Manisa'nın Sarıgöl İlçesi'ne bağlı Emcelli Köyü'nün ünlü acı biberi yılın ilk ürününü verdi. Pazara getirilen acı biber, kilosu 5 milyon liradan alıcı buldu. 
     Ağırlıklı olarak Sarıgöl'de yetişen ancak Manisa'nın Alaşehir, Denizli'nin Buldan ve Uşak'ın Eşme İlçesi'nde de üretilen Emcelli acı biberi, kendisine has lezzeti nedeniyle tercih ediliyor. 
     Bu yıl da pazara gelen Emcelli acı biberi, kilosu 5 milyon liradan satılan ni Sarıgöl'de ilçe pazarına gelir gelmez kısa sürede tüketti. Van alınarak kısa sürede tüketildi. 
     Vatandaşlar, Emcelli biberinin tadını diğerlerinden çok farklı ve güzel bulduklarını, pahalı olmasına rağmen satın aldıklarını kaydettiler. 
     Sarıgöl pazarına yılın ilk Emcelli biberini getiren üretici Aytekin Bakır, Emcelli Köyü'nde bu yıl bol miktarda biber fidesi ekildiğini belirterek, bu biberin üretici için iyi bir seçim olduğunu söyledi. 
     Bahçesinde toplayıp pazara getirdiği 30 kilogram biberin kısa sürede satıldığını ifade eden Bakır, ''Bu biber her zaman aranan bir üründür. Emcelli Köyü'ne gelerek biber fidesi götürülüyor. Ancak köyün toprağında yetişen ürünün tadı bambaşkadır. Bu biber, yemeklere lezzet katar ve tadını her zaman korur'' diye konuştu. 
     
</TEXT>
</DOC>
