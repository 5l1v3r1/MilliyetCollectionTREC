<DOC>
<DOCNO> 208529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yazar/temelkuran.html </URL>
<DATE> 2004/01/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hoşça kalın "Başka bir dünyaya" gidiyorum 
</HEADLINE>
<TEXT>

   
   Evet gidiyorum. Ama nedenlerim var. Bir kere, melül dana bakışlı Dabulyu Efendi, uzay programını açıkladı. Mars'a insan gönderecek. Sağ olsun, Ay Dede ile ilgili de birtakım iyilikler düşünüyor. Dünyanın efendisi olmakla yetinmeyeceğini daha baştan söylemişti zaten. Bush kabinesinin ideolojik hedeflerini açıklayan "Yeni Amerikan Yüzyılı Projesi" metninde, Amerikan emperyalizminin yeni menzilinin uzay olduğu açıkça belirtilmişti. Zaten bu yüzden artık onlara dünyanın değil, "evrenin h kimleri" diyorlar. Bu dünyanın tüm kaynaklarını çokuluslu şirketlerin hammaddesi insanlarını, kullanılıp atılan köleleri ülkeleri, "pazarı" haline getirenler, artık uzayın karanlığında da "tarih yazacaklar". 
   Bu yüzden ben de başka bir dünyaya gitmeye karar verdim. Başka bir dünya imk nına 
   
   Brezilya, Arjantin, Hindistan... 
   Hindistan'a, Mumbai'ye Bombay gidiyorum. Yeryüzünün bütün muhaliflerinin ve isyanının toplandığı Dünya Sosyal Forumu'na. Geçtiğimiz şubat ayında Brezilya Porto Alegre'den bildirmiştim Dünya Sosyal Forumu'nu. Türkiye'de sadece Milliyet'in sayfalarında okumuştunuz taze haberleri. Bu sene de Allah artırsın tabii bildiğim kadarıyla yine sadece Milliyet'te okuyacaksınız günü gününe Dünya Sosyal Forumu havadislerini. "Başka bir dünya mümkündür" diyenler bu kez Asya'da toplanacaklar. Son iki yıldır dünyanın efendilerinin de büyük bir dikkat ve tedirginlikle izlediği yeryüzü muhalefeti, yeni adımlar atmak için toplanıyor. Geçtiğimiz yıl içinde bütün dünyada düzenlenen devasa savaş karşıtı hareketlerinin kararı geçen yılki forumda alınmış, örgütlenme için gereken bağlantılar Porto Alegre'de kurulmuştu mesela. Önümüzdeki bir yıl boyunca dünya çapında düzenlenecek uluslararası ve ulusal hareketler de büyük oranda bu kez de Mumbai'de belirlenecek. Bu yılki forumun en ciddi meselesi, elbette yayılan savaş hastalığı ve tedavi yolları olacak. Geçen yıl başlanan "alternatif dünya" imk nları bu yıl daha da somutlaşacak muhtemelen. Muhtemelen ben de bu hayırlı havadisleri iletiyor olacağım size. Bu yüzden önümüzdeki bir hafta boyunca köşe yazısı değil, uzaktan haberler okuyacaksınız. 
   
   Ne kadar uzaktan 
   Ne kadar uzaktan Çok mu acaba Çok mu uzak başka bir dünya 
   Bugün, özellikle de bizim topraklarımızda artık inanılacak çok az şey, "biz" denecek çok az insan kalmışken, geleneksel karamsarlığımız boğazımıza çökmüşken dünyayı daha iyi bir yer haline getirmek mümkün mü hakikaten En basitinden şu geliyor aklıma Bu dünyayı insanlar kurdu. Demektir ki, başka bir dünya da kurabilirler. 
   Dünya Sosyal Forumu, Türkiye'deki Sağ ve Sol cenahın "mühim adamlarınca" yeterince ciddiye alınmıyor sanki. Oysa, New York Times ve Financial Times gazetelerinin geçen yılki forum haberlerinin söylediği gibi, "Dünya yeniden iki kutuplu. Bir tarafta efendiler, diğer tarafta kamuoyu" Türkiye'de yeterince dikkatle izlenmiyor olabilir süreç, gerek tembellikten, gerek "Nasılsa bir şey değişmez" kanaatinden dolayı. Şunu söylemek isterim Başta ABD'deki savaş kabinesi olmak üzere dünya ekonomisinin yöneticileri müthiş bir dikkat ve hassasiyetle izliyorlar forumu. Sanırım onlar bile biliyorlar geleceğin insanların ellerinde olduğunu 
   
      
   
</TEXT>
</DOC>
