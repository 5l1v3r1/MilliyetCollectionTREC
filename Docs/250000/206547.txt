<DOC>
<DOCNO> 206547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun34.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollar düşen meteoru arıyor... 
</HEADLINE>
<TEXT>

     İspanyollar, ülkenin kuzeyindeki Castilla y Leon Bölgesi'ne dün düştüğü belirlenen meteor taşının kalıntılarını aramaya başladı. 
     İspanya'nın ortasındaki Madrid Bölgesi'nin yakınlarında bulunan Castilla y Leon'a dün düştüğü tespit edilen meteor için özel bir arama ekibi kuran jandarma birimleri, helikopterlerin de havadan yardımıyla meteor taşını arıyor. 
     4 Ocak tarihinde yerel saatle 18.00'da TSİ 19.00 düşen meteorun Galicia'dan, Palencia kentinin kuzeyinden, Madrid'in kuzeyinden net bir şekilde görüldüğü bildirildi. Görgü tanıkları, meteor taşının ateş küresi halinde çok hızlı bir şekilde düştüğünü ve yere çarptığında büyük bir patlama duyduklarını söylediler. 
     Uzmanlar, düşen nesnenin büyük olasılıkla atmosferde dolaşan meteor taşı kalıntısı olduğunu ve olağan dışı bir şey olarak algılanmaması gerektiğini belirterek, 50 ile 100 ton ağırlığında olabileceğini savundular. 
     Uzmanlar, meteorun izine rastlanamadığı, ancak aramaların sürdüğünü bildirdiler. 
     Açıklamalarda, son 300 yılda İspanya'ya 20'ye yakın meteor düştüğü de kaydedildi. 
     
</TEXT>
</DOC>
