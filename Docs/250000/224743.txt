<DOC>
<DOCNO> 224743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun26.html </URL>
<DATE> 2004/03/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Zapatero ETA'dan tek beklediğim bildiri, şiddeti bırakması 
</HEADLINE>
<TEXT>

     İspanya'da 14 Mart'ta yapılan genel seçimlerin galibi İspanyol Sosyalist İşçi Partisi'nin PSOE Genel Sekreteri Jose Luis Rodriguez Zapatero, ''ETA'dan tek beklediği bildirinin, şiddeti bırakması olduğunu'' söyledi. 
     İspanya'nın kuzeyindeki Bask bölgesinin bağımsızlığı için 30 yılı aşkın bir süredir silahlı mücadele veren terör örgütü ETA'nın, ''Zapatero'dan cesur ve güçlü jestler bekliyoruz'' ifadesinin de yer aldığı, diyalog çağrısında bulunan bildirisi hakkında gazetecilerin sorularını yanıtlayan Zapatero, ''ETA'nın bildirisi hakkında asla bir değerlendirme yapmadık'' dedi. 
     Başbakan adayı Zapatero, uluslararası İslamcı terör grupları gibi ETA'nın da önümüzdeki günlerde AB'nin gündeminde yer alacağını belirterek, ETA'ya karşı mücadelenin sürdürülmesi için polis, adli kurum ve gizli servisler arasındaki uluslararası işbirliğinin artacağını ifade etti. Zapatero, ''ETA'dan tek beklediğim bildiri, şiddeti bırakması'' dedi. 
     
</TEXT>
</DOC>
