<DOC>
<DOCNO> 219002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo11.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor dolu dizgin... 
</HEADLINE>
<TEXT>

     Diyarbakır Kulübü Başkanı Ahmet Göksu, ''Haddimizi bilerek futbolumuzu oynamaya devam ediyoruz'' dedi. 
     Göksu, Diyarbakırspor'un 13 haftadır yenilmezliğini sürdürmenin bilinciyle Akçaabat Sebatspor maçına çıktığını ve sahadan 3 puanla ayrılmasını bildiklerini söyledi. 
     Oyun disiplininden kopmadan, nemli ve sıcak havada oynadıkları futbolla seyircilere güzel bir maç izlettirdiklerini ifade eden Göksu, şöyle dedi 
     ''Centilmence ve gayet seviyeli bir futbol oynandı. Her iki takıma da bu güzel oyunlarından dolayı teşekkür ediyorum. Diyarbakırspor, halkının gönlünde taht kurmaya devam ediyor. Başta hocamı ve futbolcularımı oynadıkları oyundan dolayı kutluyorum. Akçabat Sebatspor ekibine bize göstermiş oldukları yakın ilgiden dolayı teşekkür ediyorum. Diyarbakırspor emin adımlarla yoluna devam ediyor. Diyarbakırspor haddini biliyor. Kimseyi gözümüzde büyütmüyoruz. Biz de kimsenin gözünde büyük takım değiliz. Haddimizi bilerek futbolumuzu oynamaya devam edeceğiz.'' Göksu, hafta sonu sahalarında Çaykur Rizespor ile yapacakları maçın hazırlıklarına yarın başlayacaklarını kaydetti. 
     
</TEXT>
</DOC>
