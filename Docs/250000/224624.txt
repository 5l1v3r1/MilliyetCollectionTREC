<DOC>
<DOCNO> 224624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/astro/index.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı bir gündeyiz 
</HEADLINE>
<TEXT>

   
   
   Boğa burcuna geçen Ay şimdi maddi konular üzerine eğileceğimizi açıklıyor. Bu arada eski ve yeni arasında da uzlaşma sağlayabilir ve orijinal düşünceleri pratiğe geçirebiliriz. Koç'lar düşüncelerini hayata geçirmede aceleci olabilirler. Enerjilerini günlük işlerine akıtmalılar. Kazançlarını doğru değerlendirmekten yanalar. Bunu başaracak güçleri var. Boğa'lar burçlarındaki Ay sayesinde dikkat çekici ve ön plandalar. Harcamalarında aşırılıktan uzak durmalı. Yatırımları için doğru bir zaman olduğunu bilmeliler. İkizler duygularını aktarmada zorlanabilirler. Kendilerini geçmişe bağlı konulara vermek yerine grup çalışmalarında yer almalılar. Yengeç'ler başkalarının deneyimlerinden yararlanmaktan yanalar. Sosyal hayatlarına zaman ayırmak onları pozitif kılabilir. Duyguları ile davranmaktan uzak durmalı. Aslan'lar maddi durumlarını gözden geçirmek zorundalar. Bu sayede tutarlı adımlar atabilecekler. Başak'lar kişisel girişimlerden şanslar var. Yetenekleri ile fırsatlar yaratmak mümkün görünüyor. Yabancılarla ilgili konular öne çıkabilir. 
   Terazi'ler birçok konuda hevesliler. Günlük işlerinde yeni şeyler öğrenmek onları mutlu ediyor. Maddi konularda dikkatli olunmalı. Akrep'ler evlilik ve yakın ilişkilerde huzursuz olabilirler. inatçılıktan uzak kalmalı ve erteledikleri işlerine dikkat vermeliler. Yay'lar yaratıcı yönlerini kullanmakta başarılı olabilirler. İş ortamlarındaki koşullarını verimli hale getirmeleri için çaba gerekli. Oğlak'lar bugün girişkenliklerini kullanabilirler. Zevkler ve istekler öne çıksa da kendilerini kontrol etmeliler. Tamamlanması gereken işler aksamamalı. Kova'lar için eğitimle alakalı konuların önemi devam ediyor. Bu konuda başarı var. Yoğunluktan uzaklaşmak ve ailelerine zaman ayırmaktan yana zorlanabilirler. Balık'lar kararlı olacaklar. Bu sayede olumlu adımlar söz konusu. Yakın çevrelerinden destek alabilirler. 
</TEXT>
</DOC>
