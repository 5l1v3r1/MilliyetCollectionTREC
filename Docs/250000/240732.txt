<DOC>
<DOCNO> 240732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo08.html </URL>
<DATE> 2004/05/17/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Süper Lig'de sezonun en hırçın takımı Çaykur Rizespor oldu... 
</HEADLINE>
<TEXT>

     Futbolda 34 haftalık 2003-2004 sezonu Birinci Süper Lig maratonu, önceki gün yapılan karşılaşmalarla tamamlanırken, son maçında evinde Malatyaspor'a 4-2 yenilen Fenerbahçe, 76 puanla lig tarihindeki 15. şampiyonluğunu kazandı. 
     Fenerbahçe'nin 4 puan gerisinde 72 puanla Trabzonspor, 62 puanla ilk yarının lideri Beşiktaş, 57 puanla Gaziantepspor, 55 puanla Denizlispor ve 54 puanla da bu sezon büyük bir düşüş yaşayan Galatasaray sıralandı. Ligde bu sezonu son 3 sırada kapayan 40 puanlı Bursaspor ile 22'şer puanla Adanaspor ve Elazığspor, lige veda ettiler. Lige yükseldiği 1967-68 sezonundan bu yana ligde bulunan Bursaspor, böylece 36 yıl sonra lige veda etmiş oldu. 
     34 hafta boyunca yapılan 306 maçta, toplam 903 gol atılırken, maç başına düşen gol sayısı 2.95 olarak gerçekleşti. 40 golle 8. haftasında bu sezonun en yüksek gol rakamına ulaşılan ligde, sezonun en farklı skorlu galibiyetlerini, kendi sahalarında, 3. haftada Fenerbahçe, Elazığspor'u 7-1, 8. haftada Gençlerbirliği, Adanaspor'u, 11. haftada da Bursaspor, Adanaspor'u aynı skorla 6-0 yenerek elde etti. Ligin 20. haftasında ise futbolseverler yalnızca 16 gol izleyebildi. Ligin 23. haftasındaki 5-4'lük Çaykur Rizespor-Elazığspor karşılaşması, 9 golle bu sezon en çok gol atılan karşılaşmaydı. 
     Bu sezon en fazla liderlik koltuğunda oturan takım, ilk yarıyı lider kapamasına karşın kabus gibi bir ikinci yarı yaşayan ve ancak 3. sırada yer bulabilen Beşiktaş'tı. Tam 18 hafta zirveyi bırakmayan siyah-beyazlı ekibin yanısıra, şampiyon Fenerbahçe 12, İstanbulspor da 3 hafta zirve keyfini yaşarken, 1 hafta da puan ve gol averajları aynı olan İstanbulspor ve Beşiktaş, liderlik koltuğunu paylaştı. 
     Ligde gol krallığını, 25 golle Konyasporlu Zafer Biryol kazandı. Zafer Biryol'u Fenerbahçe'nin Hollandalı yıldızı Van Hooijdonk 24, Samsunsporlu Serkan Aykut 20, Fenerbahçeli Tuncay 19, Gençlerbirliği'nden Youla ve Elazığsporlu Yunus da 16'şar golle izledi. 
     
     KIRMIZI VE SARI KARTLAR 
     Toplam 86 kırmızı ve 1187 de sarı kartın gösterildiği bu sezonun en centilmen takımı Denizlispor oldu. Denizlisporlu futbolculardan yalnızca Ersen Martin, 2 kırmızı kart görürken, diğer futbolcular da 56 sarı kartla cezalandırıldı. 
     34 hafta süren bu sezonda futbolcularına toplam 11 kırmızı ve de sarı kart çıkan Çaykur Rizespor, en hırçın takım olarak dikkati çekti. 
     Bu arada bu sezonun tek 3 kırmızı kart gören futbolcusu olan Ankaragücü'nün Mısırlı futbolcusu El Desouki, 2 de sarı kart görerek ''en hırçın futbolcu'' unvanını aldı. 
     Öte yandan ligin 18. haftasında İstanbul'da yapılan Beşiktaş-Samsunspor maçında hakem Cem Papila, Beşiktaşlı 5 futbolcuya kırmızı kart birden gösterince Beşiktaş, 4-1 yenik durumda olduğu maçta kurallar gereği 4-0 hükmen yenik sayıldı. 
     
     PENALTI GOLLERİ 
     306 maçta hakemler, 5. ve 32. hafta dışında her hafta penaltı noktasını gösterirken, bu sezon verilen 95 penaltının 70'i golle sonuçlandı. Bu sezon penaltı kullanmayan ve penaltıdan gol kazanamayan takım olmazken, 25. hafta da 7 penaltıyla, hakemlerin en çok beyaz yuvarlağı gösterdiği haftaydı. 
     10 vuruşla en fazla penaltı atış hakkı kazanan takım olan Beşiktaş'ın yanı sıra, 8 atış hakkı elde eden Diyarbakırspor da 7'şer gole ulaşarak penaltıdan en fazla golü olan takımlar unvanını elde ettiler. Takımına 7 vuruşta 6 penaltı golü kazandıran Samsunsporlu Serkan Aykut, en fazla penaltı golü olan futbolcu olarak kayıtlara geçti. 
     
     2003-2004 SEZONU KARNESİ 
     En Fazla Galip Gelen Takım Fenerbahçe 23 . 
     En Az Galip Gelen Takım Elazığ 5 . 
     En Fazla Berabere Kalan Takım Konyaspor 14 . 
     En Az Berabere Kalan Takımlar Gaziantepspor, Çaykur Rizespor 3 . 
     En Fazla Yenilen Takım Adanaspor 24 . 
     En Az Yenilen Takım Fenerbahçe 4 . 
     En Fazla Gol Atan Takım Fenerbahçe 82 . 
     En Az Gol Atan Takımlar Çaykur Rizespor,Elazığspor 37 . 
     En Fazla Gol Yiyen Takım Elazığspor 79 . 
     En Az Gol Yiyen Takım Trabzonspor 38 . 
     En Sakin Haftalar 27. ve 34. haftalar 1 kırmızı, 22 sarı kart . 
     En Hareketli Haftalar 7. hafta 8 kırmızı, 36 sarı kart , 13. hafta 7 kırmızı, 43 sarı kart . 
     Kırmızı Kart Gösterilmeyen Haftalar 14., 21., 30., 31. ve 32. haftalar. 
     En Fazla Sarı Kart Gösterilen Hafta 5. hafta 52 . 
     En Az Sarı Kart Gösterilen Haftalar 27. ve 34. haftalar 22 . 
     Futbolcuları En Fazla Kırmızı Kart Gören Takım Çaykur Rizespor 11 . 
     Bir Haftada Futbolcuları En Fazla Kırmızı Kart Gören Takım Beşiktaş 18. haftada 5 . 
     Futbolcuları En Fazla Sarı Kart Gören Takım Beşiktaş 93 . 
     Futbolcuları En Az Sarı Kart Gören Takım Akçaabat Sebatspor 50 . 
     Skorların Tasnifi 306 maçın 39'u beraberlikle, 71'i ev sahibi, 42'si deplasman olmak üzere 113 maç, bir takımın galibiyetiyle bitti ve maçlarda 19 ayrı skor görüldü. 
     En Çok Görülen Skor 2-1 57 . 
     Diğer Skorlar 1-0 54 , 3-1 31 , 1-1 25 , 3-0, 2-0 22 , 2-2 20 , 0-0 18 , 3-2 16 , 4-1 9 , 4-2 7 , 4-0, 4-3 5 , 3-3, 5-0 3 , 5-1, 6-0, 5-3 2 , 7-1, 5-2, 5-4 1 . 
     En Fazla Beraberlik Görülen Hafta 17. hafta 5 . 
     Beraberlik Görülmeyen Haftalar 4., 7., 31. ve 33. haftalar. 
     Deplasmanda En Farklı Skorla Galip Gelen Takımlar Beşiktaş 8. haftada Elazığspor'u 5-1 yenerek , Samsunspor 18. haftada Beşiktaş'ı 4-0 yenerek , Fenerbahçe 22. haftada Gaziantepspor'u5-1, 33. haftada da Denizlispor'u 4-0 yenerek . 
     Deplasman Takımlarının En Başarılı Olduğu Hafta 33. hafta 7 galibiyet, 2 yenilgi 21 puan . 
     Evsahibi Takımların En Başarılı Olduğu Haftalar 6. hafta 6 galibiyet, 3 beraberlik 21 puan , 7. hafta 7 galibiyet, 2 yenilgi 21 puan . 
     Deplasman Takımlarının Galip Gelemediği Hafta 6. hafta. 
     Kendi Sahasında En Başarılı Takım Fenerbahçe 17 maçta 12 galibiyet, 3 beraberlik, 2 yenilgi 39 puan . 
     Kendi Sahasında En Başarısız Takım Adanaspor 17 maçta, 3 galibiyet, 3 beraberlik, 11 yenilgi 12 puan . 
     Deplasmanda En Başarılı Takımlar Fenerbahçe, Trabzonspor 17 maçta 11 galibiyet, 4 beraberlik, 2 yenilgi 37 puan . 
     Deplasmanda En Başarısız Takım Elazığspor 17 maçta 2 galibiyet, 1 beraberlik, 14 yenilgi 7 puan . 
     Deplasmanda En Fazla Galip Gelen Takım Fenerbahçe, Trabzonspor 11 . 
     Deplasmanda En Az Galip Gelen Takım Elazığspor 2 . 
     Deplasmanda En Fazla Berabere Kalan Takım Malatyaspor 8 . 
     Deplasmanda En Az Berabere Kalan Takımlar Adanaspor, Elazığspor 1 . 
     Deplasmanda En Fazla Yenilen Takım Elazığspor 14 . 
     Deplasmanda En Az Yenilen Takımlar Fenerbahçe, Trabzonspor 2 . 
     Deplasmanda En Fazla Gol Atan Takım Fenerbahçe 35 . 
     Deplasmanda En Az Gol Atan Takım Bursaspor 12 . 
     Deplasmanda En Fazla Gol Yiyen Takım Elazığspor 51 . 
     Deplasmanda En Az Gol Yiyen Takım Fenerbahçe 18 . 
     Kendi Sahasında En Fazla Galip Gelen Takım Fenerbahçe 12 . 
     Kendi Sahasında En Az Galip Gelen Takımlar Adanaspor, Elazığspor 3 . 
     Kendi Sahasında En Fazla Berabere Kalan Takım Konyaspor 8 . 
     Kendi Sahasında En Az Berabere Kalan Takım Çaykur Rizespor 1 . 
     Kendi Sahasında En Fazla Yenilen Takım Adanaspor 11 . 
     Kendi Sahasında En Az Yenilen Takımlar Fenerbahçe 2 . 
     Kendi Sahasında En Fazla Gol Atan Takım Fenerbahçe 47 . 
     Kendi Sahasında En Az Gol Atan Takım Elazığspor 18 . 
     Kendi Sahasında En Fazla Gol Yiyen Takım Adanaspor 29 . 
     Kendi Sahasında En Az Gol Yiyen Takım Bursaspor 15 . 
     
</TEXT>
</DOC>
