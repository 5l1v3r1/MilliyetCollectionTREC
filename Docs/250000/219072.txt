<DOC>
<DOCNO> 219072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/dunya/dun05.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere de 'beş yıldızlı cezaevi' 
</HEADLINE>
<TEXT>

      DIŞ HABERLER SERVİSİ 

   
   İngiltere'nin Durham kentinde 14 milyon sterline yaklaşık 35 trilyon lira inşa edilen Frankland Cezaevi halkın büyük tepkisini çekiyor. Ülkenin en azılı 80 suçlusunun hapsedileceği cezaevi, tam donanımlı spor salonu, bilardo masaları, iki basketbol sahası, her hava şartında kullanıma müsait futbol sahasıyla bir hapishaneden çok oteli andırıyor. 
   80 hücresinin tamamında 31 ekran televizyon olan cezaevinin dinlenme salonunda da 5 bin sterlinlik bir plasma televizyon bulunuyor. Her hücresinde duş ve tuvalet olan cezaevinin pastel renklerdeki hoş dekorasyonu da dikkat çekiyor. Cezaevinin duvarlarını İngiltere'nin en ünlü köprülerinin tabloları süslüyor. 
   
   Halk tepkili 
   Cezaevinin inşasında görev alan bir kişi, "Sun" gazetesine yaptığı açıklamada "İçeride öyle bir lüks var ki gözlerinize inanamazsınız" dedi. Durham sakinleriyse kentlerinde bu derece lüks bir cezaevinin inşa edilmesine tepkili. 
   Frankland Cezaevi'ne sadece uzun hapis cezaları çeken A sınıfı mahkumlar nakledilecek. 
   
   
   
</TEXT>
</DOC>
