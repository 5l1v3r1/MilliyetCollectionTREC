<DOC>
<DOCNO> 201860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sontur02.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun sis hava trafiğini etkiliyor... 
</HEADLINE>
<TEXT>

     Kayseri'de, yoğun sis nedeniyle Türk Hava Yolları'nın THY İstanbul-Kayseri karşılıklı uçak seferleri, gecikmeli yapılacak. 
     AA muhabirinin aldığı bilgiye göre, sabah saatlerinde etkili olan yoğun sis nedeniyle şehir içindeki görüş mesafesi 100, şehirlerarası yollarda da 200 metreye kadar düştü. 
     Şehiriçi ve bölge trafik ekipleri, sürücüleri yavaş seyretmeleri ve sis lambalarını yakmaları konusunda uyarıyor. 
     Bu arada, THY'nin İstanbul-Kayseri karşılıklı uçak seferleri de Kayseri ve çevresinde etkili olan yoğun sis nedeniyle gecikmeli yapılacak. 
     THY Erkilet Havaalanı yetkilileri, saat 07.30'da hareket etmesi gereken uçağın, İstanbul'dan saat 10.15'de kalkış yapmasının beklendiğini belirttiler. 
     
</TEXT>
</DOC>
