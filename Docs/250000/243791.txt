<DOC>
<DOCNO> 243791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/soneko06.html </URL>
<DATE> 2004/05/29/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
53 adet dizel yakıtlı lokomotif imalatı projesi... 
</HEADLINE>
<TEXT>

     Demiryollarının modernizasyonu çerçevesinde geliştirilen dizel ana hat lokomotifleri ortak üretimi için gerekli olan finansmanın temininde anlaşma noktasına gelindi. 
     Devlet Demiryolları Genel Müdürlüğü'nün dizel yakıtla çalışan demiryolu hatlarında acil olarak ihtiyaç duyulan ana hat lokomotiflerinin temini için 2002 yılında ABD'li General Motors firmasıyla yapılan sözleşmelere ait 91,5 milyon dolarlık kredi anlaşmalarının yakın bir tarihte imzalanması bekleniyor. 
     Firma grupları ile 2002 yılında yapılan sözleşmeye göre Türkiye Lokomotif Sanayii A.Ş'ye TÜLOMSAŞ yüzde 51 yerli katkı payı oranıyla 2004 yılında 12 adet lokomotif ürettirilecek. 
     
     TÜLOMSAŞA İHRAÇ İZNİ 
     TÜLOMSAŞ'la General Motors arasında ek bir protokol yapılarak TÜLOMSAŞ'a bazı Ortadoğu ülkelerine de dizel yakıtla çalışan lokomotif ihraç etme yetkisi verildi. 
     Toplam adetlik GM modeli lokomotiflerin TÜLOMSAŞ tesislerinde üretilmesine yönelik imzalanan toplam 91,5 milyon dolarlık mukavele, yüzde 100'ü ABD bankalarınca sağlanan, hazinenin kabul ettiği uygun koşullu kredilerle finanse edilecek. 
     ABD hükümetinin halihazırda bazı Ortadoğu ülkelerine uyguladığı ekonomik ambargonun devam etmesi nedeniyle, bu ülkelerdeki GM lisanslı lokomotiflerin rehabilitasyonları veya yeni taleplerini TÜLOMSAŞ'ın karşılaması bekleniyor. 
     TÜLOMSAŞ'ın imalat programına göre, 2004 ylılında GM lisansı ile 12 adet lokomotif imali öngörülüyor. Geriye kalan 41 adet lokomotifin ise 2005 ve 2006 yıllarında imal edilmesi planlanıyor. 
     
</TEXT>
</DOC>
