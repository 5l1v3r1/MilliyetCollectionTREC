<DOC>
<DOCNO> 242089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/spor/spo00.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü temizlenmeli 
</HEADLINE>
<TEXT>


Beşiktaş'ta 2000 yılında uç veren tribün kirliliğini ortadan kaldırmak yeni seçilecek başkanın ilk icraatı olmalı. Çünkü camia başarıdan önce bu fotoğrafın değişmesini bekliyor, bırakıp kaçtığı stadına geri dönmek istiyor 

Bilal Meşe'nin kaleminden Beşiktaş'ın zor seçimi - 2 


Futbolda yöneticilik zor iştir... Hele hele başkansanız vay halinize Ortada biraz başarı varsa ne ala. İnsanlar sizi baştacı yaparlar, yere - göğe sığdıramazlar. En ufak başarısızlıkta vay halinize Geçmiş çabuk unutulur, yerini tepki ve hakaretlere bırakır. 
Efsanevi başkan Süleyman Seba'nın yaptıkları, Beşiktaş'ı nereden alıp, nerelere getirdiği ortada. İrili - ufaklı toplam 21 kupayı kucaklayan, tesisleşme yolunda dev adımlar atan Seba değil miydi 
Türk spor kamuoyunun büyük takdirini kazanan Süleyman Seba en büyük darbeyi İnönü Stadı'nda yemedi mi Herkesin önünü iliklediği, saygı duyduğu Seba, 2000 yılında başkanlığa İnönü Stadı'ndaki hakaretler nedeniyle son noktayı koymadı mı Aynı yıllarda tribünlere çağrılan, ulaşılması güç rekorlara imza atan takıma toplu olarak küfür edilmedi mi 
İnönü'deki bu fotoğraf kirliliğin de başlangıç noktası oldu... Taraftar profili değişti, insanlar İnönü'den kaçar duruma geldi. İnönü'deki tribün anarşisi her geçen gün çığ gibi büyüdü, sonunda daha uzun yıllar başkanlık yapmayı hedefleyen Serdar Bilgili'nin kapısını çaldı O da , "Misyonumu tamamladım" diyerek evinin yolunu tuttu. 
Bu fotoğrafın oluşmasında tribünlere verilen tavizlerin en büyük faktör olduğunu hatırlatmakta yarar var. 
Son Sebatspor maçına dönelim... Kapalı tribün, takım 2-0 mağlup... Kapalı, "Ayağa kalkmayan Fenerli olsun" diye bağırıyor. Bu tezahürata kulağını tıkayan da var, uyan da. Kapalının hemen altından bir genç, koltuğunda oturan yaşlı adama, "Kalksana lan " diye bağırıyor. Yaşlı adam duymamızlıktan geliyor, oturmasını sürdürüyor. Adam sessiz, sadece Beşiktaş'ı izlemeye gelmiş. Ne var ki genç adam her geçen saniye sesini daha çok yükseltiyor, hakaretlerini sürdürüyor. Bu genç adama hiç kimse "Ne yapıyorsun " diyemiyor, çünkü korkuyorlar Yaşlı adam çaresiz bir şekilde maçı erken terkediyor, evinin yolunu tutuyor. Giderken de, "Bir daha İnönü'ye uğramam" diyor 
Burası kapalı... 
Ya Numaralı 
Orada da fotoğraf aynı... 
Bu kez hedef Başkan Serdar Bilgili... Arat ile 2000 yılında sandıkta büyük mücadele vererek işbaşına gelen Başkan Bilgili, ağıza alınmayacak hakaretlerin boy hedefi oluyor. Bu kötü ve kirlenmiş fotoğrafı çevrede bulunan Beşiktaş'a genel verenler korkuyla çaresiz, izliyor. Yıllarını kulübün içinde geçiren ve şimdilerde başkanlığa soyunan Affan Keçeci ayağa kalkıyor, Bilgili'ye yapılan hakaretlere engel olmaya çalışıyor. Ne var ki Keçeci'nin bu çığlığı hakaretlerini sürdüren kalabalığın arasında kaybolup gidiyor. 
Beşiktaş'ı adeta ahtapot gibi saran tribün anarşisi iyi günde, kötü günde Beşiktaş'ın yanında olan gerçek taraftarı İnönü'den soğutan faktör olarak 30 Mayıs'ta seçime girecek başkan adaylarının projelerinden çok ortak bir sorun olarak önlerine çıkıyor. 
Sokaktaki Beşiktaşlı, hiç bir guruba bağlı olmayan bu sessiz çoğunluk İnönü'deki kirlenmişliğe, anarşiye ve de hakarete karşı... Sokaktaki adam, "- Beşiktaş bunlara layık değil... Artık maçlara gitmekten korkar hale geldik. Elbette demokrasinin olduğu yerde eleştiri de vardır, övgü de. Ama hiç kimsenin, hiç kimseye hakaret etmeye hakkı yok. İnönü'deki bu anarşi devam ettiği sürece ne oraya doğru dürüst taraftar, ne de kulübü yönetecek yönetici gelir. Gerçek taraftar, iyi günde kötü günde takımın ve yönetimin yanında olandır. Tribün anarşisinin temelinde koltuk için verilen tavizler yatıyor." 

RADİKAL KARARLAR ŞART 
Sokaktaki Beşiktaşlı mutsuz, umutsuz, geleceğe kaygıyla bakıyor... Sokaktaki Beşiktaşlı İnönü'deki kirliliğin temizlenmesini istiyor, seçilecek yeni başkandan, yeni yönetimden bu konuda radikal ve cesur kararlar bekliyor. Siyah - Beyazlı renklere gönül veren sessiz çoğunluğun, "İnönü'de artık huzur istiyoruz. Gönül rahatlığıyla izleyebileceğimiz ortam yeniden yaratılmalı, tribün anarşisini körükleyenlerin önüne set çekilmesi şart. İnönü'de yönetenlere saygı, futbolculara sevgi, her yönüyle temiz Beşiktaş'ımızı istiyoruz"şeklindeki çığlıklarına başkan adaylarının duyarsız kalmayacağını umuyoruz. 

CESUR YÜREK KEÇECİ 
Kongre kararının ardından bir süredir yazılı ve görsel medyanın birinci sayfalarına taşınan gelişmeler hem kongre üyelerini, hem de seçim yarışına giren liderleri bir hayli rahatsız etti. Başkan adaylarından Affan Keçeci'nin bu son gelişmelerle ilgili çıkışı kamuoyunda büyük prim yaptı. Keçeçi'nin, "Kulübümüzün tarihini bilmeyen ve onun sorumluluğunu yüklenmeyecek kadar aciz ve basiretsiz birkaç kişinin ortak olduğu olaylardan, Beşiktaş'ı temizlemek en büyük görevimizdir. Bu kirliliği temizleyeceğiz" şeklindeki söylemleri camiadaki karamsarlığı biraz olsun mutluluğa dönüştürdü. 

KAYNAR'DAN İLGİNÇ ÇÖZÜM 
Özellikle İnönü'deki tribün anarşisine başkan adaylarından Erol Kaynar'ın çözüm önerisi bir hayli ilginç ve dikkat çekiciydi 
"-Futbolda tepki de vardır, eleştiri de. Yapıcı olan her tepkiye saygı duymak gerekir. Ortada bir yönetimsel hata varsa, elbette tepki olacaktır. Ancak bu tepkinin hakaretle gösterilmesine sonuna kadar karşıyız. İnönü Stadı Beşiktaş'ın vitrinidir. Önemli olan bu vitrine kaliteli malzeme koymaktır. Eğer kaliteli bir teknik adam ve kaliteli bir oyuncu topluluğuna sahipseniz hem başarıyı yakalarsınız, hem de eleştirileri ortadan kaldırırsınız. Takımı izlerler, yönetimlerle uğraşmazlar." 

İÇ BARIŞ ŞART 
Başkan Serdar Bilgili ve takım arkadaşları Seba'dan aldıkları bayrağı bir adım daha yukarı taşıdılar, futbolda sıkıntı çektiler, ancak tesis ve çağdaş bir kulüp yaratma bağlamında önemli adımlar attılar. Diğer bir deyişle, taşların üstüne taşlar koydular, Beşiktaş Kulübü'ne modern - çağdaş bir görünüm kazandırdılar. 
Ne var ki Süleyman Seba'nın ayrılmasından sonra camiada patlayan bölünmüşlük her geçen gün çığ gibi büyüdü, her kafadan, her gruptan farklı sesler giderek arttı. Bugün gelinen noktada bölünmüşlük ön plandadır. Bu bölünmüşlüğü bir çok faktörün yanısıra çok sayıda yöneticinin koltuk sevdasının da körüklediği gerçeğini kimse inkar edemez. 
30 Mayıs'taki seçimlerde kim kazanırsa kazansın, bu bölünmüşlüğü ve çok sesliliği ortadan kaldırmadıkça gelecek yine karanlıktır. 
Bu olumsuz tabloya karşın dört liderin zaman zaman biraraya gelmesi, güç birliği yapması önemli bir fotoğraftır, büyük bir adımdır bizce. 2000 - 2004 kongrelerinde yaşananlar tozlu arşivlerde sıcaklığını koruyor. Hizipler ve kavgalar olduğu sürece ne sağlıklı kongreler yapabilirsiniz, ne de sağlıklı yönetim kadrosu oluşturursunuz. 
Dört başkan adayının Lütfi Kırdar'daki seçim süresince aynı sırada, omuz - omuza oturma düşünceleri bizce çağdaş ve Beşiktaş'a layık bir fotoğraftır. Beşiktaş'ın bu seçimlerde Fair - Play 'e müthiş gereksinimi var. Kim kazanırsa kazansın, sonunda BEŞİKTAŞ kazanacak. 

KEÇECİ - KAYNAR BİRLEŞSİN 
Yukarıdaki fotoğraftan çıkıp, yeniden kongreye dönelim... Kongrenin ilk ayağı bugün, çoğunluğa bakılacak, büyük bir olasılıkla 30 Mayıs tarihine ertelenecek. Liderler seçim trafiğiyle baş döndürüyor. İnanın bizler gazeteci olarak onların neredeyse hızına yetişmekte zorlanıyoruz Liderlerin seçim bürolarından gelen bilgilerin çokluğu fakslarda metrelerce uzunluğu buluyor. Gün boyu fakslar bir an olsun susmuyor. Sadece fakslar mı Örneğin Yıldırım Demirören ilginç bir yöntem oluşturdu. Ekibi, yazılı ve görsel medyada Beşiktaş'tan sorumlu muhabir ve yazarların telefonlarına sürekli mesajlar geçiyor, Demirören'in her çalışması anında duyuruluyor. 
Şu sıralarda kamuoyunun gündemine Beşiktaş damgasını vurdu. Yazılı ve görsel medyada her gün bir lideri izliyoruz, gelecekle ilgili projelerini okuyoruz. Kime sorsanız, "Ben kazanırım" diyor. 
Beşiktaş'ta hareketlilik üst düzeye tırmanırken, camianın önde gelenlerinin Affan Keçeci ile Erol Kaynar'ı tek çatı altında birleştirme uğraşları gündeme bomba gibi oturdu. İki başkan adayının tavizsiz ve de listelerini yeni yüzlerden oluşturması duayenlerini harekete geçirdi. Kongrenin ağır topları, "İkisi de başkanlık yapacak bilgi ve birikime sahipler. Kaldı ki listelerinde tavizsiz bir politika izlemeleri en büyük artıları. Birleşmeleri şart" diye görüş belirttiler. 
Son günlerde gelişen olaylarla ilgili sert açıklamalarıyla gündeme oturan Affan Keçeci, camianın birleşme çağrılarına saygı duyduğunu belirtti. Keçeci, "Beşiktaş adına atılacak her adımda varız" diyerek bu birleşme çağrısına üstü - kapalı ışık yaktı. 
Keçeci, seçimi kazanacağına kesin gözüyle bakıyor ve hemen ardından ekliyor 
"-Ben kazanırım... Bu kadar iddialı konuşmamın temelinde de sessiz çoğunluk yatıyor. Beşiktaş kongresi üyelerinin içinde hiç bir gruba bağlı olmayan inanılmaz sessiz çoğunluk var. Bu sessiz çoğunluk seçimin belirleyicisi olacak. Sessiz çoğunluğa sesleniyor kime verirseniz verin, ama lütfen oyunuza sahip çıkın, zarfı kendi ellerinizle kapatın." 
Keçeci'nin bu konuşmaları geçmiş kongrelerde yapılan usulsüzlüklere bir anlamda isyandır 

LİSTE SAVAŞLARI 
Kongre üyelerinin bir çoğu yeni yüzler, yeni heyecanlar, yıpranmamış isimler istiyor yönetimde. 
Giderek şekillenen liderlerin hazırladığı listelerde yeni fotoğraflara rastlamak mümkün. Ancak Yıldırım Demirören ve Fikret Orman'ın listesinde tanıdık fotoğrafların çokluğu dikkat çekiyor. Demirören'in listesinde Murat Aksu, Reha Muhtar, Adnan Demir, Koray Büyükasan, Hakan Kalkavan, Can Akın Çağlar, Erhan Kamışlı, Murat Ürünsak ve Bülent Deriş, Orman'ın listesinde Süreyya Serdengeçti, Ömer Çimen, Derya Sazak, Burhan Enüştekin ve Kerem Üstünkaya yeni yüzler olarak seçmenlerin önüne çıkacak. Affan Keçeci ve Erol Kaynar ise diğer iki adayın tersine politikalar izlediler liste seçimlerinde. Kaynar'ın Kemal Köprülü, Turgay Pirinç, Erhan Oymak, Seyfullah Serdaroğlu, Gülnaz Arsel, Yavuz Çizmeci, Tavit Köletavitoğlu, Mahmut Yeşil, Cüneyt Çilingiroğlu, Mahmut Naibi ve Necmi Kavuşturan gibi yeni isimler şans verdi. Affan Keçeci'nin listesi de Kaynar gibi yeni heyecanlardan oluşuyor. Sadece Zekeriya Alp'i listesine alan Keçeci, Oktay İşcan, Yusuf Men, Prof.Dr. Suat Oktar, Murat Akdoğan, Arif Dündar Yetisener ve Z.Coşkun Bozanlı gibi yeni fotoğraflarla yola çıktı. Keçeci, tam listesini 26 Mayıs'ta açıklayacağını belirtirken, "Diğerleri de tanınmadık ve de yıpranmamış isimler. Camianın sessiz çoğunluğunun isteklerine göre hazırlanmış bir listedir" diyerek kongrede prim yapmayı hedefliyor. 

Yarın Arat seçimlere niye girmedi 


</TEXT>
</DOC>
