<DOC>
<DOCNO> 245226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun06.html </URL>
<DATE> 2004/06/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Zebari, Güvenlik Konseyi'nde "tam egemenlik" istedi... 
</HEADLINE>
<TEXT>

     Irak'ta ABD'nin atadığı Dışişleri Bakanı Hoşyar Zebari, ''tam egemenlik'' istedi. 
     Irak'ta egemenliğin devri konusunda ABD ve İngiltere'nin hazırladığı karar tasarısını görüşmek üzere bu gece toplanan BM Güvenlik Konseyi'nde konuşan Zebari, ülkesi için ''tam egemenlik'' hakkı istedi ve ''Irak hükümetinin, toprakları üzerindeki uluslararası birlikler konusunda söyleyecek sözü olması gerektiğini'' kaydetti. 
     Zebari, ''Yeni hükümet uluslararası gücün kalmasını istiyor, fakat güvenlik yetkisinin kendisinde olmasını da istiyor'' diye konuştu. 
     Birçok Konsey üyesi, Amerikan-İngiliz karar tasarısı hakkında karara varmadan önce Irak'taki geçici yönetimden bir temsilciyi de dinlemek istediklerini bildirmişti. 
     ABD ve İngiltere, 24 Mayıs'ta Konsey üyelerine dağıttıkları karar tasarısında bazı değişiklikler yapmış ve yabancı birliklerin görev süresi ile Iraklılara tanınacak yetki konusunda yapılan değişiklikleri içeren metni geçen salı üyelere sunmuşlardı. 
     
</TEXT>
</DOC>
