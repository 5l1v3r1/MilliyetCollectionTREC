<DOC>
<DOCNO> 232751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun40.html </URL>
<DATE> 2004/04/19/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Çin Tayvan'ın bağımsızlığına asla izin vermeyiz 
</HEADLINE>
<TEXT>

     Çin Devlet Müşaviri Tang Ciaşüen Tang Jiaxuan , Tayvan'ın bağımsızlığına asla izin vermeyeceklerini yineledi. 
     Tang, Pekin'de Amerikan Stratejik ve Uluslararası Çalışmalar Merkezi CSIS Yönetim Kurulu Başkanı ve eski Savunma Bakan Yardımcısı John Hamre ile görüştü. 
     Tang Jiaxuan, görüşmede, Tayvan adasındaki durumun hassasiyetini ve karmaşıklığını koruduğuna işaret ederek, ABD tarafının bu durumda özellikle dikkatli davranması ve Tayvan makamlarına herhangi bir yanlış sinyal vermemesi gerektiğini kaydetti. 
     Hamre ise Tayvan makamlarının adadaki statükoyu değiştirmeyi amaçlayan söz ve davranışlarına karşı çıktıklarını belirterek, Amerikan tarafının ''Tek Çin'' ilkesini izleyerek Tayvan boğazı bölgesindeki barış ve istikrarın korunması yönünde çaba harcayacağını söyledi. 
     
</TEXT>
</DOC>
