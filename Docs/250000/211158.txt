<DOC>
<DOCNO> 211158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/spor/spo04.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon nakavt 0-3 
</HEADLINE>
<TEXT>

   Karadeniz ekibi, 2. yarıya Konya şokuyla başladı. Avni Aker Stadı'nda kayıpları oynayan Bordo-Mavili takım, Zafer Biryol 2 ve Cenk'in gollerine engel olamadı 
      
   Hayal kırıklığı 
   TRABZONSPOR, kendi saha ve seyircisi önünde konuk ettiği Konyaspor'a farklı yenilerek taraftarları şoke etti 0 - 3. Konuk takım 25'te perdeyi açtı. Bu dakikada Cenk'in pasıyla buluşan Zafer Biryol topu ağlara yolladı 1 - 0. 62'de Altan sert vurdu, Petkoviç'ten dönen topu Zafer Biryol tamamladı 2 - 0. Bu golden 3 dakika sonra Cenk, Zafer'in pasını iyi değerlendirdi 3 - 0. 
   
   Maçın karnesi 
   HAKEMLER Fırat Aydınus, Bülent Gökçü, Serkan Çınar 
   TRABZONSPOR Petkoviç 3 - Emrah 3 Hasan Üçüncü Dk.36 3 , Recep 3 , D'Haene 3 , Sommers 4 - Yattara 4 , İbrahim 3 Alişen Dk.65 3 , Hüseyin 4 , Gökdeniz 3 - Mehmet Yılmaz 3 Fatih Dk.63 3 , Augustine 4 
   YEDEKLER Hasan Sönmez, Emre Toraman, Volkan, Maxim 
   KONYASPOR Ali Uyanık 7 - Ernani 6 , Ogün 7 , Murat 7 - Yasin 7 , Sedat 6 , Zafer Demir 7 , Altan 7 , Cem Karaca 7 Ersin Dk.85 - Zafer Biryol 8 Ömer Dk.90 , Cenk 7 Hayri Dk.77 3 
   YEDEKLER Özden, Bayram, Niyazi, Okan 
   GOLLER Zafer Biryol Dk.25 ve 62 , Cenk Dk.65 
   KIRMIZI KART Hasan Üçüncü Dk.66 
   SARI KARTLAR Ogün, Ernani, Cem Karaca Konya , Yattara Trabzon 
   
   Taraftardan protesto    TRABZONSPOR'UN Konyaspor'a 3 - 0 yenilmesi Bordo - Mavili taraftarları çileden çıkardı. Tribünler 90 dakika sonunda "Parasız yönetim istemiyoruz", "Yönetim istifa" ve "Turgay Hoca istifa" diye tempo tuttu. Bazı taraftarlar tribünlerin koltuklarını kırıp sahaya atarken, Konyasporlu futbolcular alkış yağmuruna tuttuldu. 
   
   'Yarayı kapatırız'    BORDO-Mavili takımın teknik patronu Turgay Semercioğlu, farklı yenilgi nedeniyle taraftarlardan özür diledi. Semercioğlu, "Trabzonspor, bu tür yaraları atacak güçtedir. Umulmadık ve beklenmedik goller yedik ve sonucu kurtaramadık. Seyircinin tepkisi doğal. Trabzonspor, evinde mağlup olmamalı" dedi. 
   
   
</TEXT>
</DOC>
