<DOC>
<DOCNO> 225579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur03.html </URL>
<DATE> 2004/03/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Oy vermeye giderken trafik canavarı yakaladı 1 ölü, 6 yaralı 
</HEADLINE>
<TEXT>

     Bolu'da meydana gelen trafik kazasında, İstanbul'dan Gümüşhane'ye oy kullanmaya giden 6 aylık hamile kadın yaşamını yitirdi. Kazada, araçta bulunan 6 kişi de yaralandı. 
     İstanbul'dan Gümüşhane'ye giden Turgay Bolat yönetimindeki 34 FPP 19 plakalı otomobil, Gerede-Karabük yolunda yola aniden çıkan ve plakası alınamayan bir kamyonun hatalı sollama yapması sonucu yoldan çıktı. 
     Sürücünün direksiyon hakimiyetini kaybetmesiyle devrilen araçta yolcu olarak bulunan 6 aylık hamile Gülhan Bolat 26 , ağır yaralandı. Ağır yaralı olarak Bolu İzzet Baysal Devlet Hastanesi'ne kaldırılan Bolat ve bebeği, doktorların tüm çabalarına rağmen kurtarılamadı. 
     
     ''OY KULLANMAYA GİDİYORDUK'' 

     Kazada yaralanan araç sürücüsü Turgay Bolat ile kazada yaşamını yitiren Gülhan Bolat'ın eşi Ali, çocukları Gaye, Yasin ve Metin Bolat ile araçta yolcu olarak bulunan Yetiş Çağrıcı, İzzet Baysal Devlet Hastanesi'nde tedavi altına alındı. 
     Kazada eşini kaybeden Ali Bolat AA muhabirine, İstanbul'dan Gümüşhane'ye oy kullanmaya gittiklerini ancak eşinin hamile olduğu için kendisine iki kez ''Ne olur oy kullanmaya gitmeyelim'' dediğini anlattı. Acılı eşi, hastane çalışanları ve yakınları güçlükle teselli etmeye çalıştılar. 
     
</TEXT>
</DOC>
