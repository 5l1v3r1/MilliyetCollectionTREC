<DOC>
<DOCNO> 220005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun33.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyninde üç dikiş iğnesi ile 30 yıl yaşadı 
</HEADLINE>
<TEXT>

     Çin'in güneyinde bir kişinin beyninden üç dikiş iğnesi çıkarıldı. 
     Yeni Çin Haber Ajansı'nın bildirdiğine göre, iğnelerin yaklaşık 30 yıldır Guo isimli hastanın beyninde olduğu tahmin ediliyor. Ne Guo, ne de ailesi, iğnelerin oraya nasıl girdiğini biliyor. 
     Cerrah Zhang Zhiqiang, iğnelerin büyük bir ihtimalle bebeğin bıngıldağı yumuşakken kafasına sokulduğunu belirterek, ''Başka türlü, bir iğnenin kafatasını delmesi mümkün değildir'' dedi. 
     Guo'nun beynindeki iğnelerin ilk kez 1994 yılında çekilen röntgen filminde görüldüğünü belirten Zhang, hastanın, tehlikeli ameliyatı yapmaya razı olacak bir hekim bulamadığını söyledi. 
     Zhang, üniversite öğrencisi olan Guo'nun derslerinin, beynindeki iğneleri düşünmekten dolayı sürekli kötüleştiğini ve sonunda Guangdong eyaletindeki hastaneye başvurduğunu kaydetti. 
     Ameliyatın 2,5 saat sürdüğünü belirten Zhang, mikroçip ve mıknatıslarla çalıştıklarını ifade etti. 
     Zhang, iğnelerin her birinin 3-4 santimetre uzunluğunda olduğunu belirtti. 
     
</TEXT>
</DOC>
