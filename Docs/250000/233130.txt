<DOC>
<DOCNO> 233130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko12.html </URL>
<DATE> 2004/04/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Vaniköy Yalısı yeniden satışta... 
</HEADLINE>
<TEXT>

     Kızılay Genel Müdürlüğü, İstanbul Üsküdar'da bulunan Vaniköy Yalısı'nı satmak üzere tekrar ihale açtı. 
     Üsküdür İlçesi Vaniköy Mahallesi'nde bulunan ve mülkiyeti Kızılay Genel Müdürlüğü'ne ait 10 parselde kayıtlı 992 metrekare yüzölçümlü denize sıfır tarihi Vaniköy Yalısı, ihale usulü ile satılacak. 
     Satışa katılmak isteyenler teknik şartnameyi bedeli mukabili, Ankara'da Kızılay Genel Müdürlüğü'nden, İstanbul'da ise Kızılay İstanbul Müdürlüğü'nden temin edebilecekler. 
     Teknik şartnameye göre hazırlanacak olan teklif mektupları, en geç 10 Mayıs 2004 tarihinde saat 12.00'ye kadar verilecek. 
     
     RENDA KÖŞKÜ 

     Öte yandan, Kızılay Genel Müdürlüğü, Ankara'da bulunan Renda Köşkü'nü işyeri olarak kiraya vermek üzere ihale açtı. 
     Ankara'nın Kavaklıdere İlçesi Atatürk Bulvarı numara 112 adresinde bulunan ve tapunun 12 parselinde kayıtlı 3 bin 845 metrekare yüzölçümlü Renda Köşkü, işyeri olarak kiraya verilmek üzere ihale edilecek. 
     Teklif mektupları, 10 Mayıs 2004 tarihinde saat 12.00'ye kadar verilecek olan köşk kiralama ihalesine katılmak isteyenler teknik şartnameyi, Ankara'da Kızılay Genel Müdürlüğü'nden alabilecekler. 
     Kızılay Genel Müdürlüğü 4734 Sayılı Devlet İhale Kanunu'na tabi bulunmuyor. 

     
</TEXT>
</DOC>
