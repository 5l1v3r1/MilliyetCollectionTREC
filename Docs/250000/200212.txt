<DOC>
<DOCNO> 200212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo03.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Ankaragücü yarın 81. maça çıkacak 
</HEADLINE>
<TEXT>

     Fenerbahçe ile Ankaragücü, yarın yapacakları karşılaşmayla birlikte, Birinci Süper Futbol Ligi'nde 81. kez karşı karşıya gelecek. 
     2 takım arasında ligde şimdiye dek yapılan 80 maçta, Fenerbahçe'nin galibiyet sayısında 50-6 gibi büyük bir üstünlüğü göze çarpıyor. Renktaşlar, 24 maçta da eşitliği bozamadı. 
     Fenerbahçe'nin ligde attığı toplam 139 gole, başkentin sarı-lacivertli ekibi 48 golle karşılık verebildi. 
     Geçen sezon yapılan maçlarda Fenerbahçe İstanbul'da 1-0 galip gelmiş, Ankara'daki maç 0-0 berabere sonuçlanmıştı. 
     
     F.BAHÇE SON 4 SEZONDUR DEPLASMANDA KAZANAMIYOR 
     Fenerbahçe, Ankaragücü ile son 4 sezonda deplasmanda yaptığı maçlarda galip gelemiyor. 
     Rakibini Ankara'da en son 1998-99 sezonunda 4-2 yenen Fenerbahçe, 1999-2000 sezonunda 1-1 berabere kaldığı renktaşını 2000-2001 sezonunda 2-1, 2001-2002 sezonunda 3-2 yendi. Başkent'te geçen sezonki randevu ise 0-0 berabere sonuçlandı. 
     
     ANKARA'DAKİ MAÇLAR 
     Fenerbahçe ile Ankaragücü, Birinci Futbol Ligi'nde şimdiye dek Ankara'da 40 kez karşılaştı. 
     Fenerbahçe, genel toplamdaki üstünlüğünü Ankara'daki maçlarda da göstererek, renktaşına galibiyet sayısında 23-4 üstünlük kurdu. Her 2 ekip Ankara'daki 13 maçta da eşitliği bozamadı. 
     Başkent'te Fenerbahçe 68, Ankaragücü 27 gol attı. 
     
     FARKLI SKORLU GALİBİYETLER 
     Fenerbahçe, Ankaragücü karşısında ligde en farklı skorlu galibiyetlerini 1959-60, 1965-66, 1988-89, 1989-90 ve 2000-2001 sezonlarında aynı skorlarla 5-1, 1992-93 sezonunda da 4-0'lık sonuçlarla elde etti. 
     Ankaragücü ise, Fenerbahçe karşısında ligde şimdiye dek elde ettiği toplam 6 galibiyetini de tek farklı skorlarla aldı. 
     
</TEXT>
</DOC>
