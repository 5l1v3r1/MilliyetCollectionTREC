<DOC>
<DOCNO> 227110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yazar/gureli.html </URL>
<DATE> 2004/03/31/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Şantaj, entrika, heyecan ve kadın 
</HEADLINE>
<TEXT>

   
   Seçim malum. Çok konuşuldu, daha da konuşulacak. Biz de paradoks gibi görülebilecek bir çift laf edelim ki, çorbada tuzumuz bulunsun. 
   Eğer din ile bu kadar uğraşmasalardı AKP de, CHP de daha çok oy toplardı. 
   Erdoğan olmasa AKP daha az, Baykal olmasa CHP daha çok oy alırdı. 
   Seçim için şimdilik bu kadar gelelim macera, heyecan, hortumlama, entrika, şantaj dolu bir konuya. Bunların hepsini Nedim Şener'in kitabında mafyavari bir roman gibi okuyoruz. Uzanlar - Bir Korku İmparatorluğunun Çöküşü, Güncel Yayıncılık, 2004 
   Bütün bunlar olur da içinde aşk olmaz mı Aslında "aşk" değil de cinsel meta olarak görülen "kadın" demek daha doğru. Kitabın "kadın"lı bölümünden bir parça aktaralım. 
   Cem Uzan, Yeşim Salkım'ı kardeşi Hakan'ın "yakasından düşmesi" için telefonla tehdit etmekte ve konuşmalar banda alınmaktadır. İşte birkaç cümle 
   Cem Uzan "Sen bu çocuğun peşini bırak." 
   Yeşim Salkım "Ben onun peşinde değilim, o beni arıyor." 
   ... C.U. "Sana son defa söylüyorum Yarından tezi yok kamuoyunun önünde ya yeni bir ilişkiye girersin, bu iş biter." 
   Böylece düzeyli ilişkiler hakkında da bir fikrimiz oluyor. 
   Y.S. "Sen yargısız infaz yapıyorsun." 
   C.U. "Evet." 
   Y.S. "Peki bu adalet mi Niye adalet yok " 
   C.U. "Sen üç kuruşluk bir o...sun ve para peşinde koşan bir o...sun, başka bir şey yok." 
   
   Bir kitaptan daha söz etmek isteriz. Gazeteci Zafer Özcan'ın kitabında bambaşka 21 kadın yer alıyor Türkiye'yi Dünyaya Taşıyan Kadınlar Zaman Kitap, 2004 . Çeşitli kesimlerden, sıfırdan kendi işlerini kuran kadınlarımızdan sosyolog Prof. Dr. Nilüfer Göle'nin Özcan'a söylediklerinden bir iki cümle 
   "Yaptığım işi kuru kuruya değil duygularımla yapıyorum. Objektiflik tamamen mesafe koymak değil. Düşüncenin içinde zaten duygular var. Mesafeyi analizle koyuyorum. Çalışmalarımda her zaman gönülle - kalp arasında bir yere de dokunabilmeyi istiyorum." 
   
   Bir şiir    Kuşların Kanadında Kayıp Çocuklar, Zeynel Abidin Şeker'in yeni kitabı dizelerimiz oradan 
   "Kara bulutlar dolaşıyor Başımın üstünde gizlice Elindeki böceği Kopardığın çiçeği Saçlarına konan kelebeği Kıskandım o gece Sevmek nedir Nedir sevmek sence" 
   
      
   
   
</TEXT>
</DOC>
