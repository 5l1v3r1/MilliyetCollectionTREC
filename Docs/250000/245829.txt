<DOC>
<DOCNO> 245829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonyas08.html </URL>
<DATE> 2004/06/06/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Jenifer Lopez ve Marc Anthony evlendi 
</HEADLINE>
<TEXT>

     Amerikalı ünlü şarkıcılar Jennifer Lopez ile Marc Anthony, evlerinde yapılan sade törenle evlendi. 
     ''Us'' ve ''People'' dergilerinin kaynaklarına dayanarak duyurduğu düğünle ilgili çiftin sözcülerinden bir açıklama gelmedi. 
     Us dergisi, Lopez'in evinin bahçesinde bir süredir hazırlıklar yapıldığını, çiftin yaklaşık 40 davetlinin huzurunda evlendiğini duyurdu. 
     Yaklaşık 6 ay önce, nişanlısı ünlü oyuncu Ben Affleck'ten ayrılan 33 yaşındaki Jennifer Lopez, daha önce garson Ojani Noa ve dansçısı Cris Judd'la kısa süren iki evlilik yapmıştı. 
     Latin müziğindeki başarısıyla tanınan Marc Anthony ise eski eşi kainat güzeli Dayanara Torres'ten geçen hafta boşandı. Anthony'nin daha önceki ilişkisinden bir kızı, Torres'ten iki oğlu var. 
     Jennifer Lopez'in, Ben Affleck'le yaşadığı 18 ay süren ilişki, evliliğin kıyısından dönmüş, çiftin her hareketi magazin basınının ilgi odağı olmuştu. 
     
</TEXT>
</DOC>
