<DOC>
<DOCNO> 249489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas02.html </URL>
<DATE> 2004/06/20/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Karın ve göğüslerinden yapışık ikizler, ameliyatla ayrıldı... 
</HEADLINE>
<TEXT>

     ABD'nin başkenti Washington'da karın ve göğüslerinden yapışık doğan 4 aylık ikiz kız bebekler, başarılı bir ameliyatla birbirlerinden ayrıldı. 
     Ameliyatın yapıldığı Ulusal Çocuk Tıp Merkezi'nden doktorlar, Virginia eyaletine bağlı Woodbridge kentinden Jaden ve Erin Buckles adlı bebeklerin yaklaşık 6 saat kadar süren bir ameliyatın sonunda birbirlerinden ayrıldıklarını ve ameliyatta herhangi bir komplikasyon çıkmadığını belirttiler. 
     Ameliyatı yapan cerrah ekibinin başı Gary Hartman yayımladığı açıklamada, aylarca ne şekilde yapılacağı planlanan operasyonun ardından ayrılma işleminin sorunsuz gerçekleştirildiğini bildirdi. 2 saat 20 dakika süren ameliyatın sonunda ikizlerin birbirinden ayrıldığını belirten Hartman, bebeklerin vücutlarında kalan yarıkların kapatılması işleminin ise 3 saatten fazla sürdüğünü kaydetti. 
     Maryland eyaletine bağlı Bathesda'daki Ulusal Donanma Tıp Merkezi'nde 26 Şubat'ta dünyaya gelen yapışık ikizlerin, aynı karaciğeri paylaştıkları ve bebeklerden birinin kalbinin yatay durduğu ve öteki bebeğin göğüs boşluğunu dışarı çıkardığı ifade edildi. 
     
</TEXT>
</DOC>
