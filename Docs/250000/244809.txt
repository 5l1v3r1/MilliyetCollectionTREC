<DOC>
<DOCNO> 244809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur14.html </URL>
<DATE> 2004/06/02/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Akaryakıt yüklü tanker buğday kamyonlarına çarptı 
</HEADLINE>
<TEXT>

     Şanlıurfa'nın Viranşehir İlçesi'nde meydana gelen zincirleme trafik kazasında, akaryakıt yüklü tanker, buğday yüklü iki kamyona çarptıktan sonra alev aldı. Kazada tanker sürücüsü yanarak öldü, kamyon sürücüsü 2 kardeş yaralandı. 
     AA muhabirin aldığı bilgiye göre, Viranşehir-Şanlıurfa Karayolu'nda Mahdum Müjde'nin kullandığı 73 AE 784 plakalı tanker, Dağyanı mevkiinde karşı yönden gelen Ziya Çimen'in kullandığı 63 DY 885 plakalı buğday yüklü kamyonla çarpıştı. Tanker, daha sonra Ziya Çimen'in kardeşi Cevher Çimen yönetimindeki 63 PA 493 plakalı buğday yüklü kamyona çarparak yanmaya başladı. 
     Kazada tanker sürücüsü Mahdum Müjde yanarak öldü, yaralanan Ziya ve Cevher Çimen Şanlıurfa Devlet Hastanesi'nde tedavi altına alındı. 
     Kazadan sonra bir süre ulaşıma kapanan karayolu, Karayolları ve Trafik ekiplerinin çalışmasıyla yeniden açıldı. 
     
</TEXT>
</DOC>
