<DOC>
<DOCNO> 233141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko23.html </URL>
<DATE> 2004/04/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta 221.5 puan düştü... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 221.51 puan düşüşle 1. seansı 19,714.21 puandan tamamladı. 
     1. seansta, hisse senetlerinin ortalama değer kaybı yüzde 1.11 olarak gerçekleşti. 
     Dün 19,935.72 puandan kapanan İMKB Ulusal 100 Endeksi, günün ilk seansına 23.41 puan artışla 19,959.13 puandan başladı. İlk yarıyı 19,774.41 puandan geçen endeks, en düşük 19,635.59 puana kadar gerilerken, en yüksek olarak 20,026.31 puana gördü. 
     Seans sonunda mali endeks 111.24 puan düşüşle 26,506.91 puana, sanayi endeksi 354.04 puan düşüşle 17,913.71 puana ve hizmetler endeksi 60.69 puan düşüşle 10,897.28 puana geriledi. 
     Böylece, önceki kapanışa göre mali grup hisseler ortalama yüzde 0.42 oranında, sanayi grubu hisseler yüzde 1.94 oranında ve hizmetler grubu hisseler ortalama yüzde 0.55 oranında değer yitirdi. 
     1. seansta işlem gören toplam 302 hisse senedinden 78'i değer kazandı, 160 hisse senedi değer kaybetti, 64 hissenin fiyatında değişiklik olmadı. 
     Seansta, 563 trilyon 997 milyar 911 milyon liralık işlem hacmi oluştu. 
     1. seansta Doğan Holding, Yapı ve Kredi Bankası, Tüpraş, İhlas Holding ve Koç Holding, en yoğun işlem gören hisseler oldu. 
     Borsa uzmanları, seans başından itibaren geniş bir bant içerisinde dalgalanan ve 20,000 direnç bölgesini test eden endeksin satışlarla gerilediğine işaret ederek, ikinci seansta 19,500 desteği test edilerek bu destek üzerinde konsolide olma çabasının gözlenebileceğini kaydediyor. 
     
</TEXT>
</DOC>
