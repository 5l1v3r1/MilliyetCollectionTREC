<DOC>
<DOCNO> 236310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonyas13.html </URL>
<DATE> 2004/04/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sharon Stone'a şok... ''Dikbaşlı ve baskıcı'' diye terk edildi .. 
</HEADLINE>
<TEXT>

     Beyazperdenin güzel yıldızlarından Sharon Stone, terkedilmenin şokunu yaşıyor. Eşi Phil Bronstein'dan boşandıktan sonra avukat Bernie Cahill ile görülen Stone, genç avukata aşırı dikbaşlı ve baskıcı davranınca kendini kapının önünde buldu. 
     Internetteki ''globe'' sitesinin haberine göre, bir süredir Cahill ile görülen ve son olarak birkaç gün önce ''büyük bir aşk yaşadığını'' duyuran Stone terk edildi. 
     Amerika'nın kırsal kesiminde yetişen ve muhafazakar bir bakış açısına sahip olan avukatın Sharon Stone'a, ''ilişkilerinin çok hızlı ilerlediğini'' bahane ettiği ifade edildi. 
     Avukat Cahill'in Stone'u çekici bulmasına karşın dikbaşlı ve baskıcı tavırlarından bezdiği belirtilirken, ünlü yıldızın ise genç avukatla evlenmek için çok istekli olduğu kaydedildi. 
     Gazeteci Phil Bronstein ile Sharon Stone, 1998 yılında 14 Şubat Sevgililer Günü'nde evlenmişti. Roan Joseph adlı bebeği 2000 yılında evlat edinen çift, 5 yıl evli kalmıştı. 
     Sharon Stone'un ünlü Oscarlı oyuncu Halle Berry ile rol aldığı ''Catwoman'', bu yaz ABD sinemalarında vizyona girecek. 
     
</TEXT>
</DOC>
