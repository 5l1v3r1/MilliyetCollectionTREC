<DOC>
<DOCNO> 222908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonyas13.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahara 1 gün ara Önce yağmur ve kar, sonra güneş... 
</HEADLINE>
<TEXT>

     3 günlük güneşli havalar perşembe günü yerini yağmur ve kara bırakırken, cumadan itibaren yeniden güneşli günler yaşayacağız. Hava sıcaklığı kuzey ve doğu bölgelerde değişmezken, batı bölgelerde biraz artacak. 
     Meteoroloji'den alınan bilgiye göre, bugün akşama kadar yurdun kuzeydoğu kesimlerinde hafif yağışlar devam edecek. Özellikle güney ve iç bölgelerimizde hava açık ve sıcaklık değerleri normallerinin üzerinde seyredecek. 
     Önümüzdeki 3 günün hava raporu ise şöyle 
     Çarşamba 
     İstanbul ve Marmara'nın doğusu, Batı Karadeniz ile Doğu Anadolu'nun güneyi bölümü yağışlı bir gün geçirecek. Yağışlar, Batı Karadeniz'in iç kesimleriyle Hakkari çevresinde kar, diğer yerlerde yağmur şeklinde olacak. Diğer bölgelerimiz parçalı ve çok bulutlu. 
     Perşembe 
     Yağmur ve kar Ege dışında tüm bölgelerimizi sarıyor... Marmara'nın güneyi ve doğusu, Batı Karadeniz'in kıyısı, İç Anadolu, Doğu Akdeniz, Güneydoğu Anadolu ve Doğu Anadolu'nun batısı ve güneyinde yağmur görülecek. Karadeniz bölgesinin iç kesimleri ile Kuzeydoğu Anadolu ve Doğu Anadolu'nun doğusu ise kar yağışlı olacak. Diğer bölgelerimiz parçalı bulutlu... 
     Cuma 
     Yağışlar yurdu terkediyor... Doğu Karadeniz ve Doğu Anadolu'nun batısı yağmurlu, Doğu Anadolu'nun diğer bölümleri kar yağışı alacak. Marmara, Ege ve Akdeniz açık ve güneşli, diğer bölgelerimiz parçalı bulutlu. 

     
</TEXT>
</DOC>
