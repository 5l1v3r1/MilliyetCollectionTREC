<DOC>
<DOCNO> 220515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/soneko19.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, Devlet Bakanı Babacan ile görüştü... 
</HEADLINE>
<TEXT>

     Uluslararası Para Fon'u IMF heyeti, hafta sonunda da çalışmalarını sürdürdü. 
     Edinilen bilgiye göre, IMF Türkiye Masası Şefi Rıza Moghadam dün, Devlet Bakanı Ali Babacan ile görüşerek Gözden Geçirme'de kaydedilen gelişmeleri değerlendirdi. 
     IMF heyetinin, bu hafta, 7.Gözden Geçirme'nin genel çerçevesinde alınan ekonomik önlemler konusunda ilgili bakanlar ile görüşmesi bekleniyor. 
     Heyet, geçen hafta yaptığı çalışmalarda, kamu maliyesinin uzun dönemde sağlamlığa kavuşturulması, bütçe yönetimi ve vergi tahsilinin güçlendirilmesi, sosyal güvenlik sistemindeki finansman açığının azaltılması, Bankacılık Düzenleme ve Denetleme Kurumu BDDK ile Tasarruf Mevduatı Sigorta Fonu'nun TSMF etkinlik ve bağımsızlığının pekiştirilmesi konularına odaklandı. 
     Bu arada IMF heyetinin, daha önce planlandığı gibi 12 Mart'ta Türkiye'den ayrılması bekleniyor. 
     
</TEXT>
</DOC>
