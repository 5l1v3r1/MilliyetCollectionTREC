<DOC>
<DOCNO> 240826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/guncel/axgun02.html </URL>
<DATE> 2004/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmayan filme afiş 
</HEADLINE>
<TEXT>


Aslı Çavuşoğlu, "Aslında öğrendiğimiz her şey gerçek değil" savını kanıtlamak için hayali bir filme afiş hazırlattı ve bilboard'lara astırdı 

ŞÜKRAN PAKKAN İstanbul 

İstanbul'un çeşitli semtlerinde gördüğü billboard'lardaki afişlere güvenip "Aynanın Gölgesi" isimli filmde karar kılanlar fena yanıldı. Afişlerde New York Times'ın meşhur yazarı Steven Miller'in "mutlaka izlenmeli" önerisini de görenler gişelere gitti ve aslında böyle bir filmin hiç vizyona girmediğini öğrendi. "Aynanın Gölgesi" sadece, yanlış enformasyon savını kanıtlamaya çalışan sanat fakültesi öğrencisinin İstanbulluları kandırma yöntemiydi. 

Yaz tatili parasına... 
İlginç fikrin mimarı Aslı Çavuşoğlu 22 , Marmara Üniversitesi Güzel Sanatlar Fakültesi Sinema - TV Bölümü son sınıf öğrencisi. Projeyi 3 hafta önce hayata geçirdi. Olmayan bir filmin afişini dizayn etti, İstanbul'un en işlek caddelerindeki 18 billboard da bu kandırmacaya mek n oldu. Filmin adı gibi, oyuncular, yönetmen ve filmi öneren yazar da gerçekte yok. 
Çavuşoğlu, 30 afiş için matbaaya 1000 euro ödedi. Aslında bu parayla Hollanda'ya yaz tatiline gidecekti. Reklam ajansı da, boş billboard'ları uygun bir fiyata kiralamayı kabul etti. Afişler, Koşuyolu, Ataşehir, Ataköy, Şişli, Nişantaşı, Sirkeci, Kozyatağı, Salıpazarı gibi noktalara asıldı. 
Çavuşoğlu, kurgusunu desteklemek amacıyla VCD kapakları bile bastırıp korsan tezg hlara bıraktı. "Aslında öğrendiğimiz her şey gerçek değil, bu karmaşa içinde kimsenin bilgiyi sorgulamaya zamanı da yok" savını ispatlamaya çalışan Çavuşoğlu, gelişmeleri gülümseyerek izledi. 

'Seyrettim diyen bile oldu' 
Çavuşoğlu'na göre, afişlere inanmamak mümkün değil. "En fazla gişelere gidip 'Bu sinemada yokmuş' derler. Tahminim de buydu. Binlerce bilgi arasında, bir yalan atıyorum. En fazla, 8 saat sürüyor bir yalan tezg hlamam" dedi. 
Amacı, bilgilerin her zaman doğru olmayacağını anlatmak. Bu afişi görenlerin belleğinde bir şekilde bu filmin yaşayacağına inanan Çavuşoğlu, "Kız arkadaşına hava olsun diye 'Bu filme gittim, çok iyiydi' diyen oldu. Ama bu benden bağımsız gelişen bir şey. Birkaç yıl sonra, 1. BBG'nin 5.si diye birine klip çeksem herkes inanacak" diye konuştu. 


</TEXT>
</DOC>
