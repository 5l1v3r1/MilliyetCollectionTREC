<DOC>
<DOCNO> 241418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sonsiy04.html </URL>
<DATE> 2004/05/20/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Kültür Bakanlığı kadın semazen almayacak... 
</HEADLINE>
<TEXT>

     Kültür ve Tunrizm Bakanılığı Güzel Sanatlar Genel Müdürü Bayram Bilge Tokel, kadın semazenin geleneğe aykırı olduğunu belirterek, Bakanlık bünyesindeki Sema Topluluğu'na da bu nedenle kadın semazen almayacaklarını söyledi. Tokel, "Biz geleneksel formatı dünyaya tanıtmak zorundayız" dedi. 
     Güzel Sanatlar Genel Müdürü Bayram Bilge Tokel, ibadet ve tasavuf ritüellerinin şov amacıyla kullanılmaması gerektiğini söyledi. Sanatçı Sertab Erener'in Eurovision Şarkı Yarışmasında kadın semazenlere yer vermesini "İşin derinliğini bilen kişiler tarafından yapılıyorsa neden olmasın" diye değerlendiren Tokel, Kültür ve Turizm Bakanlığı bünyesinde de bir sema topluluğu bulunduğunu anımsattı. Tokel, "Ancak bizim sema topluluğumuzda kadın semazen yok. Çünkü gelenekte böyle bir uygulama yok. İşin ibadet ve tasavvuf boyutu dikkate alınmadan yapılacak ilaveler özü zedeler ve fantezinin sınırlarını zorlamaktan başka bir işe yaramaz. Bakanlık olarak geleneksel formatı dünyaya tanıtmak zorundayız. Bu nedenle topluluğa kadın semazen almaycağız" diye konuştu. 
     
     "SEMAH DA BİR İBADET RİTÜELİDİR" 
     Bayram Bilge Tokel, semahın da bir ibadet ritüeli olduğuna ve bunun tasavvuf boyutunun arka plana atılıp sadece folklor gibi görülmesinin çok yanlış bir anlayış olacağına işaret etti. Tokel, kültüre jandarmalık yapmak gibi bir niyetlerinin olmadığını belirti. 
     
</TEXT>
</DOC>
