<DOC>
<DOCNO> 234633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun34.html </URL>
<DATE> 2004/04/25/ </DATE>
<TIME> 18.17 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Serdar Denktaş "Hükümete devam kararı aldık" 
</HEADLINE>
<TEXT>

     KKTC Dışişleri Bakanı ve Başbakan Yardımcısı, Demokrat Parti DP Genel Başkanı Serdar Denktaş, Cumhuriyetçi Türk Partisi CTP ile koalisyon hükümetine devam edeceklerini açıkladı. 
     KKTC Başbakanı ve CTP Genel Başkanı Mehmet Ali Talat ve Serdar Denktaş, ögleden sonra biraraya gelerek, dünkü referandumun sonucunu ve hükümetin durumunu değerlendirdi. 
     Serdar Denktaş, AA muhabirine yaptığı açıklamada, görüşmede diğer konuların yanında hükümet ortaklığına devam edilip edilmemesi konusunu görüştüklerini belirterek, ''Görüşmeden devam kararı çıktı'' dedi. 
     Serdar Denktaş, ''Birbirimizden daha iyi ortak bulamayacağız'' ifadesini kullandı. 
     Bu arada, Serdar Denktaş, Talat ile birlikte, yarın saat 16.00'da başbakanlığı ziyaret edecek BM Genel Sekreteri'nin Kıbrıs Özel Temsilcisi Alvaro de Soto ile biraraya geleceklerini bildirdi. De Soto'nun ilk kez başbakanlığı ziyaret edeceğine işaret eden Serdar Denktaş, ''Herhalde veda ziyaretinde bulunacak'' dedi. 
     
</TEXT>
</DOC>
