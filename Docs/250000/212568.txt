<DOC>
<DOCNO> 212568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/soneko18.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tofas Doblo' Almanya'da sergileniyor... 
</HEADLINE>
<TEXT>

     Türkiye'de üretilen ''TOFAŞ Doblo'' Almanya'nın Köln kentinde sergilenmeye başlandı. 
     Fiat ortaklığı ile tamamen Türk işçi ve mühendisleri tarafından yapımı Türkiye'de gerçekleştirilen ''Doblo'' Köln'deki Autohaus Dirkes bünyesinde kurulu bulunan bir showroomda Türk işadamlarına ve davetlilere tanıtıldı. 
     TOFAŞ Almanya temsilcisi Ali Haydar Berkpınar, tanıtım konuşmasında üretimine başlanılan Doblo'nun 2002 yılında hafif ticari araçlar sınıfında yılın en iyi otomobili seçildiğini hatırlatarak, Doblo'nun 54 ülkeye ihracatının yapıldığını belirtti. 
     Yıllık üretimin 100 bin adet olduğunu belirten Berkpınar, geçtiğimiz yıl Avrupa'ya 72 bin adet Doblo ihraç ettiklerini ve en büyük alıcılarının İtalya ve Almanya olduğunu söyledi. 
     Doblo'nun kendi sınıfında Almanya'daki pazar payının yüzde 12 olduğunu ifade Berkpınar, Türklere yönelik yapılacak tanıtımlarla pazar payını yüzde 20'ye çıkartmak istediklerini belirtti. 
     Berkpınar, TOFAŞ'ın yıllık cirosunun 750 milyon dolar olduğunu da sözlerine ekledi. 
     Bu arada, pop müzik sanatçısı Soner Arıca Doblo'nun tanıtımına katılarak mini bir konser verdi. 
     
</TEXT>
</DOC>
