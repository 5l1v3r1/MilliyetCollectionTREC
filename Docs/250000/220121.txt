<DOC>
<DOCNO> 220121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur35.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da "Alo Posta Dağıtımı" servisi... 
</HEADLINE>
<TEXT>

     Antalya'da, ''Alo Posta Dağıtımı'' servisi kuruldu. 
     Antalya Posta İşleme Merkezi PİM Müdürlüğü'nden yapılan yazılı açıklamada, haberleşme hizmetlerinin aksayan yönlerinin tespit edilmesi, hizmet kalitesinin artırılması ve vatandaş şikayetlerinin değerlendirilmesi amacıyla ''Alo Posta Dağıtımı'' servisi oluşturulduğu bildirildi. 
     Açıklamada, posta dağıtım işlemlerinde zaman zaman aksamalar oluştuğu ve bunun da genellikle personel yetersizliğinden kaynaklandığı ifade edildi. Aksayan hizmetlerin kontrol edilebilmesi, sürekli bilgi akışının sağlanması açısından oluşturulan servisin çok yararlı olduğuna dikkat çekilen açıklamada, isteyen herkesin 229 18 32 ''Alo Posta Dağıtımı'' servisini 24 saat arayabileceği belirtildi. 
     Açıklamada, dilek ve şikayetlerin sonuçlarının en kısa sürede ileten kişiye bildirileceği kaydedildi. 
     
</TEXT>
</DOC>
