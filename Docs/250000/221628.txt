<DOC>
<DOCNO> 221628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/astro/index.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimserlik hakim 
</HEADLINE>
<TEXT>

   
   
   Yay burcundaki Ay ve ateş elementi bugün yeni adımlar ve düşünceler açısından canlı bir atmosfer getirmekte. Pek çok alanda daha inandırıcı olabileceğiz. İyimserlik ağır basmakta. Koç'lara kişisel girişimlerinden yana başarı var, bu konuda kararlı olmalılar. Sürpriz seyahatler öne çıkabilir. Eğitimden yana da şanslılar. Boğa'lar duygularının etkisi altında karar vermekten kaçınmalı, daha çok mantık ön planda hareket etmeliler. Bunu başaracak güçteler. İkizler için evlilik ve ortak çalışmalarda verimli olmak mümkün. Uyumlu bir ortam yaratmada zorlanmayacaklar. Yengeç'ler ise günlük işlerinde yenilikler yapabilirler. Kişisel yeteneklerinden yararlanmayı bilmeliler. İş alanında hızlı ilerleme mümkün. Aslan'lar için rahat koşullar söz konusu. Duygusal hayatta heyecanlar var. İş ve eğlenceye de zamanları olacak. Başak'lar sabırlı olmayı öğrenmeliler. Evleriyle ilgili bazı uğraşlar zamanlarını dolduracak. Dikkatsizlik yapabilirler. 
   Terazi'ler yakın çevrede uyum ve denge sağlamada başarılılar. Olaylara pozitif bakıyorlar, bu arada sağlıklarına dikkat etmeliler. Çevreden de yapıcı destek söz konusu. Akrep'ler parasal konularda orijinal düşünceler geliştirerek yeni kazanç yolları yaratabilirler. Yeni anlaşmalar söz konusu. Kazançlarını daha iyi kullanmanın yollarını aramalılar. Yay'ların enerjileri yerinde. Hayata iyimser bir gözle bakacaklar. Özgürlük arzularını fazla abartmaktan kaçınmalılar. Oğlak'lar yeni düşünceler ve planlarla dolular. Bunları hayata geçirmekte başarı kazanacaklar. Bu arada içlerindeki sesi de dinlemeyi ihmal etmemeliler. Kova'lar harekete geçmede aceleci olmalı ancak büyük risklere girmekten kaçınmalılar. Kariyer konusu dikkat çekici ve bu alanda da başarı rahat gelebilir. Balık'lar için hızlı ve verimli bir gün. Konuşma ve iletişim konuları yoğunlaşacak. İş hayatında atacakları adımlarla hedeflerine ulaşmaları zor olmayacak. 
   
   
</TEXT>
</DOC>
