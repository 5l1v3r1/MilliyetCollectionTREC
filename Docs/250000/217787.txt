<DOC>
<DOCNO> 217787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur03.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ''Akaryakıta sembolik bir zam olacak'' 
</HEADLINE>
<TEXT>

     Başbakan Recep Tayyip Erdoğan, akaryakıta ve doğalgaza sembolik bir zam yapacaklarını belirtti. 
     Erdoğan, ''darda kalmadıkça temel ihtiyaç maddelerine zam yapmayacaklarını'' söyledi. 
     Başbakan Erdoğan, CNN Türk'te canlı yayımlanan ''Başbakan'la Özel'' programında soruları yanıtlarken, bütçedeki 7 katrilyon liralık açığı gidermek, gelir-gider dengesini tutturmak için çalıştıklarını anlattı. Erdoğan, şunları söyledi 
     ''Biz darda kalmadıkça asla temel ihtiyaç maddelerine zam yapmayacağız. Bir defa vergi arttırım olayı bizim için çözüm olmayacak. Dara düşmedikçe vergi olayı bizim için çözüm olmayacak. Sıkıntılı dönemi aştıktan sonra inşallah vergide de atılması gereken adımları atacak, indirime gideceğiz. Her geçen gün daha iyiye gidiyoruz. Dış borçlanmada 30 yıla kadar çıktık ve ödemesiz. Yatırımlar dönemi de arttı. 
     Tüpgaz'a zam yok. 1 yıl boyunca akaryakıta zam yapmadık. Şimdi akaryakıta ve doğalgaza sembolik bir zam olacak. Ciddi bir zam olmayacak. Doğalgazda iki kez 2003 yılında fiyat indirimi yaptık. Doğalgazda az miktarda da olsa bir ayarlama yapılacak ama indirdiğimiz fiyata asla çıkmayacak. Ama şu andaki bütçe açığımızı gidermek durumundayız. Bunun dışında temel ihtiyaç maddelerinde, enerjide, elektrikte bir zam söz konusu değil.'' 
     
     BELEDİYE BAŞKAN ADAYLARI 

     Başbakan Erdoğan, bir başka soruyu yanıtlarken, belediye başkan adaylarının yaş ortalamasının 40 civarında olduğunu kaydetti. Aday gösterdikleri belediye başkanlarından 602'sinin üniversite, 520'sinin lise, 324'ünün ortaokul ve 520'sinin de ilkokul mezunu olduğunu belirten Erdoğan, ''yerel seçimlerde de kadın erkek dengesini tutturamadıklarını'' söyledi. 
     ''Bizim kadınımız Türkiye'de siyasete tam manasıyla ısınmadı'' diyen Erdoğan, kadınların seçim çalışmalarında görev aldığını, ancak yönetici konumda bulunmakta tereddüt ettiklerini belirtti. 
     
     DOKUNULMAZLIK 

     Milletvekili dokunulmazlığı ile ilgili soruları da yanıtlayan Erdoğan, bu konuda programlarındaki gibi davrandıklarını, düşüncelerinin belli olduğunu söyledi. 
     Erdoğan, şöyle konuştu 
     ''Sayın Baykal, yıllar yılı bu parlamentonun içinde görev yaptı. Yıllar yılı istemedi. Şu an istiyor. Milletvekili rahat çalışmalı. Yasama organından dokunulmazlıkları kaldırıyorsunuz. Ama bunun dışında birçok kurumlarda dokunulmazlık duruyor. Bu tez, siyaseti yıpratma aracıdır. Ne oyuna gelelim, ne de böyle bir oyunun tarafı olalım. 
     Sayın Baykal, arada bir çıkıp beni örnek gösteriyor. Beni ne örnek gösteriyorsun, ben zaten bu suçlardan yargılandığım zaman dokunulmazlığım yoktu ki. Hepsinden yargılandım ve beraat ettim. Kimisinde erteleme yasası çıkardılar benden önceki hükümetler, ondan yararlandım. Kimisinde beraat ettim, yatmam gerekende de içerde yattım. Ondan sonra da benim vatandaşım geldi, kurduğumuz partiyi iktidar yaptı. Bunu yaşamış ve bunun bedelini dokunulmazlığımızın olmadığı dönemde ödemişiz.'' Anayasa değişikliği konusuna da değinen Erdoğan, CHP'nin ''dokunulmazlık sorunu halledilmedikçe Anayasa değişikliği görüşmelerine katılmayız'' yönündeki tavrının görüşmeleri kilitlediği kaydetti. 
     Erdoğan, CHP'nin desteği olmadan da Anayasa değişikliği yapabileceklerini belirterek, ''Gönlümüz arzu eder ki iktidar, muhalefet bir arada oturalım, değişiklikleri yapalım. Meclis'deki mevcut sayımızla atılması gereken adımları atarız. Yapmamız gerekenler var. Öncelikler hangileriyse bunları Meclis'e götürür, çıkarırız. Çıkardık çıkardık, çıkaramadık millette zaten bazı gerçekleri görmüş olur'' diye konuştu. 
     Erdoğan, seçim neticelerine, bugüne kadar hiçbir zaman ''güç almak veya güç olarak bakmadıklarını'' belirterek, ''Tamamen bir sorumluluk olarak baktık. Bu sorumluluk anlayışı içinde, toplumun hassasiyetleri konusunda en ufak yanlışa tevessül edilmesine müsaade etmeyiz'' dedi. 
     Erdoğan, ''29 Mart'ta Türkiye nasıl bir Türkiye olacak Gündemde ne olacak 28 Mart akşamı partinizin oylarını artırmış olması, partinizin güçlenmesi, 'ben güçlüyüm istediğimi yaparım' duygusu belirtir mi '' sorusuna karşılık şunları söyledi 
     ''Biz seçim neticelerine bugüne kadar hiçbir zaman güç almak veya güç olarak bakmadık. Tamamen bir sorumluluk olarak baktık. Yüzde 50-60, ne olursa olsun, neyle gelirsek gelelim bu sorumluluğumuzu azaltmaz. Bu sorumluluk anlayışı içinde toplumun hassasiyetleri konusunda en ufak yanlışa tevessül edilmesine müsaade etmeyiz. İkincisi bir defa Anayasamız'ın içerisinde Cumhuriyetimizin değişmezleri vardır. Bunlar üzerindeki hassasiyet bir buçuk yıldan beri merkezi yönetimimizdeki uygulamalarımızda da ortadadır.'' Başbakan Erdoğan, ''sağın da merkeze, solun da merkeze yakınını çatısı altında toplamaya çalışan bir parti'' olduklarını belirterek, ''Nitekim bunun da neticelerini alıyoruz'' dedi. 
     Yerel seçimlerde partisinin kamuoyu araştırmalarına göre oransal olarak yüzde 40'ın üzerinde bir oy oranına ulaşacağının dolaştığını ifade eden Erdoğan, bunu 28 Mart'taki seçimlerde göreceklerini kaydetti. 
     
     ORMAN KANUNU'NDAKİ DEĞİŞİKLİK 

     Başbakan Erdoğan, ''Üzerinde çalışıp kıyısında durduğunuz konular oldu. Orman Yasası'nda değişiklik 2b konusu. 28 Mart'ta aldığınız sonuç sizin bu konularda yeniden davranmanıza neden olacak mı '' sorusuna karşılık, ''Bence bu konuda yanlış anlama var o da şudur 2b konusunun kenarında filan durmadık... 2b konusu Türkiye'nin şu anda içinde bulunduğu borç sarmalından Türkiye'yi kurtarma operasyonudur'' dedi. 
     Erdoğan, ''Sandıkta şu kadar oy alırsanız, 'millet bize bu yetkiyi verdi' diye eskiden askıya aldığınız adımları atacak mısınız '' sorusunu cevaplandırırken, ''Bunu halkımıza, sivil toplum örgütlerine anlatmak için kampanyalar yapacağız. Bu kampanyaları yaptıktan sonra, bu konuyu Sayın Cumhurbaşkanımıza tekrar sunacağız. Vazgeçmedik. Bu sadece benim meselem değil bu Cumhurbaşkanımın da benim de sorunumdur'' diye konuştu. 
     
     ''TÜRBAN SORUNU'' 

     ''YÖK konusunu da seçim sonrasına mı bıraktınız '' sorusuna Erdoğan, şu yanıtı verdi 
     ''Türban ya da başörtüsü konusundaki düşüncemizi, AK Parti olarak, 3 Kasım'dan önce de söyledik. Bu Türkiye'de bir sorun mudur Sorundur. Ama bu sorunun tek sorumlusu biz değiliz. Bu toplumsal bir konsensüsle, toplumsal bir mutabakatla çözülmelidir. Yapılan kamuoyu araştırmaları ortada... Ülkenin bir gerçeğini görmezden gelemeyiz. 'Bunu da toplumsal bir mutabakatla çözmemiz gerekir' diyorum. Ama bu toplumsal mutabakat sağlanmadan biz bu işin içerisine girmeyiz.'' ''Size oy verenler türban meselesinin çözülmesini istiyorlar herhalde onların oy oranı da ortada'' sözlerine karşılık olarak da Başbakan Erdoğan, şöyle konuştu 
     ''Bize oy verenler içinde başörtülüsü de var, başörtüsüzü de var. CHP'ye oy verenler içinde de başörtülüler, başörtüsüzler var. DYP ve diğerlerinde bu aynı. Onların sorunu niye değil, niye sadece benim sorunum. Bizden önce 3 partinin bulunduğu bir koalisyon vardı. Benim şu anda kişisel olarak ailemle her şeyimle yaşamım ortada. Ailemde de her birey kendi inancının gereği neyse, bunu sonuna kadar yapıyor. Olay budur. Dolayısıyla siyasal partiler olarak, sivil toplum örgütleri olarak, hak ve özgürlüklerden söz ediyorsak bunun gereğini de hep birlikte oturup çözmemiz gerekir.'' 
     
     KIBRIS 

     Başbakan Erdoğan, bir soru üzerine, Kıbrıs konusunda güçlü bir ekibe sahip olduklarını ifade etti. Erdoğan, zaman zaman kendilerinin de olaya müdahil olduklarını ifade etti. 
     Erdoğan, Yunanistan'la bir çok sorunları çözer durumuna geldiklerini vurgulayarak, medeni görüşmelerin gayet olumlu bir şekilde sürdüğünü, birçok konuda gelişmeler bulunduğunu söyledi. 
     12 Adalar'a belki yakın bir gelecekte su vereceklerini anlatan Erdoğan, bu gelişmelerin, münasebetlerin ne denli olumlu geliştiğinin göstergesi olduğunu kaydetti. 
     Erdoğan, ''Kıbrıs konusundaki yaklaşımınız nedeniyle yabancı basında iyi bir poker oyuncusu olduğunuz yer aldı. Poker oynar mısınız '' sorusuna, ''Hiç anlamam satrancı biraz bilirim. Damayı daha iyi bilirim'' yanıtını verdi. 
     ''Kıbrıs konusunda referandumda KKTC'den 'evet', Rum kesiminden 'hayır' çıkarsa ne olacak memnun olur musunuz '' sorusuna karşılık olarak da Erdoğan, şöyle konuştu 
     ''Zaten oradan çıkacak olan, o neticenin neler getireceği çok açık ortada. Bir defa burada AB tavrını, KKTC lehinde kullanacak. Bunun hangi seviyede olacağı noktasını konuşmak doğru olmaz ama söylenen odur ki KKTC görevini yerine getirmiştir. Türkiye bu noktada atılması gereken adımları atmıştır. 40 yıldır KKTC'ye uygulanan ambargo kalkar umudundayım.'' 
     
     SADECE UZANLARA DEĞİL 

     Erdoğan, batık bankalarla ilgili çalışmaların sürdüğünü belirterek, ''Biz sadece Uzanlar'a yönelik olarak böyle bir çalışmayı başlatmadık'' dedi. 
     ''Uzanlar'ın malvarlığına neden şimdi tedbir konulduğu '' sorusu üzerine Erdoğan, bu sürecin aylar önce başladığını ve bir takvim içinde devam ettiğini söyledi. Erdoğan, ''Belli bir takvim içinde devam ederken de her geçen gün değişik belgeler, bulgular ortaya çıkıyor. Eğer bunlar hep konuşulsaydı, birçok belge ortaya çıkmazdı. Şu anda belki daha birçok atılacak adımlar var, veya operasyonel olarak devam edecek birçok konular var'' diye konuştu. 
     ''Uzanlar'ın yanı sıra üzerine gideceğiniz başka hususlar yok mu Bu işler olup biterken hükümetler geldi geçti, o hükümetlerin hiç mi sorumluluğu yoktu Eğer var diyorsanız geçmişe yönelik olarak meclis soruşturması başlatacak mısınız '' sorusuna karşılık Erdoğan, TBMM'de Yolsuzlukları Araştırma Komisyonu'nun çalışmalarını sürdürdüğünü kaydetti. ''Biz sadece Uzanlar'a yönelik olarak böyle bir çalışmayı başlatmadık. Birçok alanda bu çalışmalar şu anda yürütülüyor'' diyen Erdoğan, Tasarruf Mevduatı Sigorta Fonu'nun TMSF , Fon'a devredilen bankaların üzerine gidileceği yönünde açıklama yaptığına işaret etti. 
     ''HEPSİ SALTANATINI SÜRDÜRÜYOR'' 
     Kendilerinin ''Yürütme'' olarak gerekli yasal düzenlemeleri yaptıklarını vurgulayan Erdoğan, şöyle konuştu 
     ''Bakıyorsunuz, güya imkansızlık içinde zannedilen kişiler hala saltanat içinde. Hepsi saltanatını aynen sürdürüyor. İmkanlar yine sınırsız, sonsuz. Bütün bu imkanlara rağmen bu devlete, bu millete olan borcunu, bu insanlar ödemiyor. Sürekli olarak kaçmaktalar. Biz yürütme olarak ne gerekiyorsa yapacağız, özerk kurumlar da ne gerekiyorsa yapmaları lazım. Bundan önce BDDK üzerine düşeni yapmadı.'' ''Uzanlar'ın Türkiye'ye toplam maliyeti nedir '' sorusunu Erdoğan, ''Bizim şu ana kadar sadece İmar Bankası olayıyla ilgili tespit ettiğimiz, vergileriyle birlikte 8-9 milyar doları bulur'' diyerek cevaplandırdı. 
     Erdoğan, sözlerini şöyle sürdürdü 
     ''Çok değerli bir patronum vardı. Acırsanız acınırsınız diye bir sözü vardı. Şimdi biz çok önemli bir makamdayız. Acıma hissimizi biz kendi tasarruf imkanlarımızdan kullanarak yapabiliriz. Ama bize emanet edilmiş bir imkandan bu tasarrufu yapamayız. Biz böyle bir anlayışla burada bulunuyoruz. Biz emanet makamındayız. Bize emanet edilen imkanları kalkıp da 'bu ahbabımdır, bu yarenimdir' diye dağıtamayız. Böyle bir hakkımız yok.'' ''Telsim'e el konulduğu için Motorola'ya olan borcunu devlet mi ödeyecek '' sorusu üzerine Erdoğan, ''Fona devredilenler, zaten Hazine'nin güvencesi altında olduğu için Fon'a devri kabul edildi. Bunlarda ise dikkat ederseniz Fon'a devredilmedi yönetimine el konuldu'' dedi. 
     ''Yani devlet borcu üstüne almadı mı '' sorusunu Erdoğan, şöyle cevaplandırdı 
     ''Borcu aldı ama bir defa oradan gelirini alıyor ve ödenmesi gereken alacaklıya da borcunu ödüyor. Orada da Hazine'nin güvencesi var. Yalnız burada bir farklılık var. TMSF'nin bu ödemeyi yapması gerekiyor. Tabii TMSF şu anda bu imkanlara sahip olmadığı için Hazine yine ona gerekli desteği veriyor, bu destekle bu ödemeyi yapıyor.'' 
     ''ADRESİ VERİLDİĞİ ANDA O İŞ DÜŞER'' 
     Başbakan Erdoğan, ''Önümüzdeki 15-20 gün içinde başka bir şey çıkacak mı '' sorusuna karşılık, ''Çıkabilir, bunların adresi verilmez. Adresi verildiği anda o iş düşer'' dedi. 
     Uzanlar'ın nerede olduğu sorusu üzerine Erdoğan, ''Onu bana niye soruyorsunuz Emniyet'e sorun. Sizin bildiğiniz kadarını biliyorum ben de'' diye konuştu. 
     Ürdün Emniyet Müdürü'nün neden Türkiye'de bulunduğuna ilişkin soruya Erdoğan, ''Komşu ülkelerle münasebetlerimiz artık güvenlik noktasında olsun, siyasi noktada olsun, ticarette olsun gayet gelişmiş durumda'' yanıtını verdi. 
     
</TEXT>
</DOC>
