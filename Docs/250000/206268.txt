<DOC>
<DOCNO> 206268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sontur19.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gemlik'te zincirleme trafik kazası 17 yaralı 
</HEADLINE>
<TEXT>

     Bursa'nın Gemlik İlçesi girişinde meydana gelen trafik kazasında, 17 kişinin yaralandığı bildirildi. 
     AA muhabirinin, Gemlik İlçe Emniyet Müdürlüğü yetkililerinden aldığı bilgiye göre, Bursa-Gemlik karayolunun Dörtyol mevkiindeki kaza, daha önce başka bir araçtan motor yağının döküldüğü yoldan geçerken kayan, Ecevit Ertetik'in kullandığı 68 AP 217 plakalı kamyonun yan yatması sonucu meydana geldi. 
     Aynı yönde giden 8 otomobil ve 2 minibüsün de karıştığı kazada, 17 kişi yaralandı. Ağır yaralı Mehmet Şirin Poyraz ve Ali Aksoy, Bursa Devlet ve SSK hastanelerine kaldırılırken, diğer yaralılar Gemlik Devlet ve SSK hastanelerinde tedavi altına alındı. 
     Gemlik'teki hastanelerde tedavi altına alınan 15 yaralıdan, kimlikleri belirlenenler şöyle 
     Ecevit Ertetik, Gülnur Yavuz, Şakir Manyas, Ökkeş Kaya, Atilla ve Meltem Baturay, Ertuğrul Yavuz, Aziz Ata, Mevlüt Poyraz, İsmet Vardar, Fuat Tunca, Tevfik Sonay. 
     Bu arada, kaza nedeniyle yaklaşık 1 saat kapanan karayolu, hurda haline dönen araçların kaldırılmasının ardından ulaşıma açıldı. 
     Kazayla ilgili soruşturma sürüyor. 
     
</TEXT>
</DOC>
