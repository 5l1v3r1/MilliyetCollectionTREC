<DOC>
<DOCNO> 214777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo11.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor gözünü kupaya dikti 
</HEADLINE>
<TEXT>

     Maddi açıdan sıkıntılı günler geçiren İstanbulspor, Türkiye Kupası'nda yarı finale yükselerek iddiasını ortaya koydu. 
     Maddi sıkıntılar nedeniyle kadrosundaki yıldızlardan bazılarını sezon başından bu yana diğer takımlara kaptıran sarı-siyahlılar, Aykut Kocaman'ın yeniden takımın başına dönmesinin ardından, zorlu Gaziantepspor deplasmanında rakibini penaltı atışlarıyla eleyerek kupada son 4 takım arasına girme başarısını gösterdi. 
     İstanbulspor Menajeri Sinan Dinler, hedeflerinin en azından final oynamak olduğunu belirterek, ''Kupayı kaldırmak istiyoruz. Bu zor şartlara rağmen bizi seven ve destekleyenleri Türkiye Kupası'nı kazanarak sevindirmek istiyoruz'' diye konuştu. 
     İstanbulspor, ligde 15 Şubat Pazar günü deplasmanda Çaykur Rizespor ile yapacağı maçın hazırlıklarına bugün başlayacak. Sarı-siyahlılarda Güven'in sakatlığı sürüyor. 
     
</TEXT>
</DOC>
