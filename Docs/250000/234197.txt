<DOC>
<DOCNO> 234197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo25.html </URL>
<DATE> 2004/04/23/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Muhammed Yoldaş hem Türkiye, hem Belçika milli takımlarına çağrıldı 
</HEADLINE>
<TEXT>

     Belçika Milli Takımı'nın, 28 Nisan Çarşamba günü kendi sahasında Türkiye Milli Takımı ile yapacağı özel maçın aday kadrosu açıklandı. 
     Belçika Milli takımı Teknik Direktörü Aime Antheunis, bugün düzenlediği basın toplantısında, Türkiye ile yapacakları maça çok önem verdiklerini belirterek, ''Bu maç bir hazırlık karşılaşması olmasına rağmen bizim için Dünya Kupası eleme maçı kadar önemli'' dedi. 
     Türk Milli Takımı'nın dünyanın önemli takımlarından biri olduğunu vurgulayan Antheunis, ''Bu maçı prestij meselesi yaptık. Türkiye'nin ortaya koyduğu futbol çok yüksek kalitede. Takım gençleşmesine rağmen futbol kalitesinde değiklik olmadı. Sahadan mutlaka galip ayrılmak istiyoruz'' diye konuştu. 
     
     ADAY KADRO 
     Belçika Milli Takımı'nın, Türkiye maçı aday kadrosuna çağırılan isimler şöyle 
     Walter Baseggio Anderlecht , Roberto Bisconti Standart Liege , Jonathan Blondel Club Brugge , Philip Clement Club Brugge , Thomas Buffel Feyenoord Rotterdam , Eric Deflandre Fransa'nın Olimpique Lyon , Olivier Deschacht Anderlecht , Geert De Vlieger Hollanda'nın Willem 2 , Didier Dheedene Avusturya Wien , Gregory Dufer Charleroi , Bart Goor Herta Berlin , Vincent Kompany Anderlecht , Mbo Mpenza Excelsior Moeskroen , Tristan Peersman Anderlecht , Ruigi Pieroni Excelsior Moeskroen , Timmy Simons Club Brugge , Wesley Sonck Ajax Amsterdam , Anthony Vanden Borre Anderlecht , Jelle Van Damme Ajax Amsterdam , Sven Vermant Almanya'nın Schalke 04 . 
     
     EMILE MPENZA, MİLLİ TAKIMA GİTMİYOR 
     Belçika'nın en iyi santraforlarından birisi olarak gösterilen Emile Mpenza, milli takıma çağırılmasına rağmen milli takımın formasını giymeyeceğini açıkladı. 
     Mpenza, bu kararına gerekçe olarak da Belçika Futbol Federasyonu'nun kendisini Standart Liege-Aagent maçında yaptığı hareketlerinden dolayı ceza komisyonuna vermesi olarak açıkladı. 
     
     MUHAMMED YOLDAŞ'IN ZOR KARARI 
     Belçika'nın Mons takımında forma giyen Muhammed Yoldaş, Türkiye Ümit Milli Takımı'na çağırıldıktan sonra bugün de Belçika Ümit Milli Takımı'na da çağırıldı. 
     İki ülke milli takımı tarafından aday kadroya çağırılan Muhammed Yoldaş, çok zor bir karar aşamasında olduğunu belirterek, hangi ülkenin takımında forma giyeceğini pazar günü yapılacak lig maçından sonra açıklayacağını söyledi. 
     Öte yandan Belçika-Türkiye maçının bilet satışlarına, salı gününe kadar devam edileceği, maç günü ise güvenlik nedeniyle kesinlikle bilet satışı yapılmayacağı bildirildi. 
     
</TEXT>
</DOC>
