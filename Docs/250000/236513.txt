<DOC>
<DOCNO> 236513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo29.html </URL>
<DATE> 2004/05/01/ </DATE>
<TIME> 21.14 </TIME>
<AUTHOR>  </AUTHOR>
<HEADLINE>
Konyaspor 1 - Denizlispor 1 ikinci yarı sonucu 
</HEADLINE>
<TEXT>

     Birinci Süper Futbol Ligi'nde Konyaspor ile Denizlispor 1-1 berabere kaldı. 
     
     İlk Yarı 

     Birinci Süper Futbol Ligi'nde Konyaspor ile Denizlispor arasında yapılan maçın ilk yarısı Denizlispor'un 1-0'lık üstünlüğüyle sona erdi. 
     Seyirci desteğini arkasına alarak maça iyi başlayan Konyaspor, üstünlüğünü uzun süre koruyamadı. Maça daha kontrollü başlayan Denizlispor ise ilk yarıda sahadan istediğini almayı başardı. 
     8. dakikada Yasin'in pasında ceza alanının sol çaprazında topla buluşan Altan, rakibini geçerek ortaladı. Kaleye paralel giden topa uygun pozisyonda bulunan Konyasporlu futbolcular dokunamadı. 
     9. dakikada Cem'in pasıyla ceza sahası içinde topla buluşan Cenk, iki kişinin arasından topa sert vurdu. Kalecinin güçlükle çıkardığı topu, Denizlispor defansı tehlike büyümeden uzaklaştırdı. 
     14. dakikada köşe vuruşunu kullanan Timuçin'in ortasında, topa iyi yükselen Ersen Martin'in vuruşunda top ağlara gitti 0-1. 
     27. dakikada Altan'ın kullandığı korner atışında, doğrudan kaleye giden topu kaleci Süleymanou güçlükle önledi. 
     44. dakikada orta sahadan aldığı topla ceza alanına giren Timuçin'in kaleyi görür görmez sert vuruşunda, top az farkla yandan auta çıktı. 
     Denizlispor, ilk yarıyı 1-0 önde kapadı. 
     
     İkinci Yarı 

     İkinci yarıya ilk yarıda oynadığı futbola oranla daha iyi başlayan Konyaspor, golü daha fazla düşünen taraf oldu. Defans güvenliğini bırakan ve hücuma yönelik oynayan Konyaspor, aradığı golü bulmasına karşın istediği galibiyeti alamadı. 
     İlk yarıda elde ettiği skor avantajını kullanarak oyuna ilk yarıda olduğu gibi kontrollü başlayan Denizlispor, deplasmandan 1 puan çıkarmayı başardı. 
     65. dakikada yaklaşık 30 metreden kaleyi sağ çaprazdan gören noktadan kazanılan serbest vuruşu kullanan Altan'ın barajın üzerinden aşırtma vuruşunda, kaleci Süleymanou meşin yuvarlağı yumruklarıyla kornere gönderdi. 
     68. dakikada Zafer Demir'in ara pasıyla sol çaprazdan ceza alanına giren Cenk'in sert vuruşunda top az farkla yandan auta gitti. 
     69. dakikada, Ömer'in sağdan yaptığı ortada arka direkte kendini unutturan Timuçin'in kafa vuruşunda top auta çıktı. 
     77. dakikada Konyaspor, beraberlik golünü buldu. Bu dakikada Niyazi, sağdan getirdiği topu yerden ceza sahasının içinde bulunan Sedat'a verdi. Sedat'ın yaptığı ortada topa iyi yükselen Tayfun'un kafa vuruşunda, meşin yuvarlak filelerle buluştu 1-1. 
     86. dakikada Tayfun, sağdan getirdiği topu ceza alanına ortaladı. Topla buluşan Zafer Biryol, kaleciyle karşıya kaldığı pozisyonu değerlendiremedi. 
     88. dakikada Cem'in sol çaprazdan aşırtma vuruşuyla kaleye gönderdiği top, üst direğe çarpıp ceza alanına düştü. Uygun pozisyondaki Murat Duman, takımını öne geçirecek golü atamadı. 
     Karşılaşma 1-1 sona erdi. 
     Stat Atatürk Hakemler Sabit Hacıömeroğlu xx, Cemal Gemici xx, Serdar Diyadin xx Konyaspor Özden xx, Yasin x Dk. 46 Niyazi xx , Zafer Biryol xxx, Ogün xx, Cenk xx Dk. 71 Tayfun xxx , Altan xxx, Cem xx, Sedat xx, Oumar xx, Zafer Demir xx, Murat Duman xx Denizlispor Süleymanou xx, Burak x, Timuçin xxx, Ömer xx Dk. 83 Serdal , Ersen Martin xxx, Özgür xx, Ali xx, Mikka xx, Serhat xxx, Roman xx, Mustafa xxx Goller Dk. 14 Ersen Martin, Dk. 77 Tayfun Sarı Kartlar Dk. 57 Sedat, Dk. 77 Tayfun Konyaspor , Dk. 68 Burak, Dk. 69 Özgür Denizlispor 
     
</TEXT>
</DOC>
