<DOC>
<DOCNO> 201780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/yasam/yas02.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehirlenen bebeğe ayran ilaç olmadı 
</HEADLINE>
<TEXT>

   Ninesinin haplarını 'şeker 'diye yutunca 'iyileşir' diye ayran içirilen bebek komada 
      TUNCAY DAĞLI DHA 
   
   Osmaniye Bahçe'ye bağlı Kızlaç Köyü'nde tansiyon ve kalp ilaçlarını şeker diye yutan 1.5 yaşındaki Bekir, cehalet ve ihmal nedeniyle can çekişiyor. 
   Babaannesi Meryem Çelik'in 70 masa üzerinde duran ilaçlarından yutan Bekir, fenalaşınca, annesi Mine Çelik 31 tarafından ayran içirilip uykuya yatırıldı. 
   Titreyen oğlunun zehirlendiğini anlayan üç çocuk annesi Çelik, üç saat sonra eşi Adem Çelik'e 40 haber verdi. Gecikmeli olarak Bahçe Devlet Hastanesi'ne götürülen bebeğin midesi yıkandı. Ancak geç kalındığı için yuttuğu ilaçlar kanına karışan minik Bekir, kendine gelemedi. 
   Bunun üzerine sevk edildiği Osmaniye Devlet Hastanesi'nde de bir saat oyalanılan ve ardından Adana Numune'ye gönderilen bebek için, fenalaştıktan 5.5 saat sonra gittiği hastanede doktorlar seferber oldu. Dr. Yaşar Yılmaz bebeği ambulansla Çukurova Üniversitesi Balcalı Hastanesi'ne gönderdi. 
   Doktorlar, Yoğun Bakım Ünitesi'nde solunum cihazına bağlanan minik Bekir'in sağlık durumunun ciddiyetini koruduğunu belirtti. 
   
   
   
</TEXT>
</DOC>
