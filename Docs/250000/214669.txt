<DOC>
<DOCNO> 214669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/yasam/yas03.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil sahaların 'en güzel 11'i 
</HEADLINE>
<TEXT>

   Futbol fanatikleri, internet üzerinden yapılan anketle, en güzel 11 futbolcu eşini seçti. David Beckham'ın eşi Victoria Beckham, 12. gelerek yedek kulübesinde kaldı 
      DIŞ HABERLER SERVİSİ 
   
   FUTBOL fanatikleri, tiscali.co.uk adresli internet sitesinin anketinde, en güzel 11 futbolcu eşini seçti. 2009 futbolseverin katıldığı ankette Celtic takımının kalecisi Magnus Hedman'ın İsveçli model ve şarkıcı olan eşi Magdalena Graf, "en güzel futbolcu eşi" seçildi. 
   
   Bu da bir çeşit rüya takım 
   DAVID Beckham'ın eski Spice Girls üyesi eşi Victoria Beckham 12. gelerek yedek kulübesinde kalırken, eski süper model Linda Evangelista da oyların ancak yüzde 3'ünü alarak 10 numaradan listeye girebildi. İşte "rüya takım" olarak nitelenen "En Güzel Futbolcu Eşleri 11" listesi ve oy oranları şöyle 
   
   1 - Magdalena Graf Celtic'li Magnus Hedman'ın eşi Yüzde 16. 
   2 - Kristen Pazik AC Milan'lı Andrei Shevchenko'nun eşi Yüzde 14. 
   3 - Elisabetta Canalis Inter Milan'lı Christian Vieri'nin sevgilisi Yüzde 12. 
   4 - Nicole Merry Arsenal'li Thierry Henry'nin eşi Yüzde 11. 
   5 - Ilary Blasi AS Roma'lı Francesco Totti'nin eşi Yüzde 10. 
   6 - Helene Svedin Real Madrid'li Luis Figo'nun eşi Yüzde 9. 
   7 - Mamen Sanz Real Madrid'li Raul'ün eşi Yüzde 9. 
   8 - Manuela Arcuri Inter Milan'lı Francesco Coco'nun eşi Yüzde 6. 
   9 - Adriana Maldini AC Milan'lı Paolo Maldini'nin eşi Yüzde 5. 
   10 - Linda Evangelista Olympique Marseille'lı Fabien Barthez'in sevgilisi Yüzde 3. 
   11 - Sheree Murphy Liverpool'lu Harry Kewell'in eşi Yüzde 3. 
   
   
</TEXT>
</DOC>
