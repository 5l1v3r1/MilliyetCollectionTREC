<DOC>
<DOCNO> 238538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/yasam/yas10.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Günü konseri bugün 
</HEADLINE>
<TEXT>


İSTANBUL Milliyet 

Amacı Avrupa halkları arasında birlik ve kardeşlik duygularını güçlendirmek olan 'Avrupa Günü' kutlamaları çerçevesinde, ünlü Wiener Saengerknaben korosu, bugün Aya İrini Kilisesi'nde bir konser verecek. Avusturya Liseliler Birliği ana sponsorluğunda, Avusturya Başkonsolosluğu ile Kültür Ofisi işbirliğiyle gerçekleştirilecek konserin geliri, eğitim bursu fonuna aktarılacak. Avrupa Günü konseri, Türkiye'nin AB'ye katılım sürecinde, Avrupa ile ilişkilerinin ve Avrupa'nın çok kültürlü şemsiyesi altında ekonomik başarı, uyum, barış ve anlayış misyonlarının vurgulanması amacı taşıyor. Konserin sponsorları ise Milliyet Gazetesi, Avusturya Kültür Ofisi, Siemens, Bosch, Golden Tulip Eresin Topkapı, Ankara Emeklilik, Art Craft ve Biletix. 


</TEXT>
</DOC>
