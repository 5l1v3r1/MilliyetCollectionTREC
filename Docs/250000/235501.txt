<DOC>
<DOCNO> 235501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun14.html </URL>
<DATE> 2004/04/28/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
4 euro'ya uçak bileti... 
</HEADLINE>
<TEXT>

     Macaristan'da, Wizz Air şirketi, 4 euro'dan başlayan fiyatlarla uçak bileti satmaya başladı. 
     Şirket yetkilileri, ucuz uçak bileti pazarına ''bomba gibi'' girmeyi hedeflediklerini bildirdi. 
     Şirket yetkilileri, Avrupa'nın bazı büyük şehirlerine 4 euro'dan başlayan bilet fiyatlarıyla seferlere başladıklarını belirttiler. 
     Sigarayı bırakan bir kişiye 10 bin dolar 
     Öte yandan, Macaristan'da, sigarayı bırakma kampanyası çerçevesinde, bu alışkanlığından vazgeçen bir kişiye 10 bin dolar para ödülü verilecek. 
     Ülkede, gelecek pazar günü başlayacak kampanyaya katılanlar, bir ay boyunca sigara içmeyecekler. 
     Bunu başaranlar arasında yapılacak çekilişte, bir kişiye 10 bin dolar verilecek. 
     
</TEXT>
</DOC>
