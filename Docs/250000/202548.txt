<DOC>
<DOCNO> 202548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur03.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da yoğun sis... THY seferleri iptal edildi... 
</HEADLINE>
<TEXT>

     Şanlıurfa'da, gece saatlerinde başlayan yoğun sis, hayatı olumsuz etkiliyor. Yoğun sis nedeniyle, THY'nin uçak seferleri iptal edildi. 
     Meteoroloji Bölge Müdürü Osman Şimşek, AA muhabirine yaptığı açıklamada, yoğun sisin il genelinde etkili olduğunu, görüş mesafesinin bazı yerlerde 20 metreye kadar düştüğünü söyledi. 
     Hava sıcaklığının 7 dereceye dolayında olduğunu ve gün içindeki sıcaklığın artmasıyla sisin de ortadan kaybolacağını ifade eden Şimşek, sisin gece geç saatlerde yeniden etkisini göstereceğini belirtti. 
     Bu arada, Ankara'dan Şanlıurfa'ya saat 12.15'de, Şanlıurfa'dan da saat 10.15'te Ankara'ya yapılması gereken THY'nin uçak seferleri, yoğun sis nedeniyle iptal edildi. Uçak seferlerinin sis durumuna bağlı olarak yarın da iptal edilebileceği bildirildi. 
     Yetkililer, yoğun sis nedeniyle sürücülerin dikkatli olmalarını istediler. 
     
</TEXT>
</DOC>
