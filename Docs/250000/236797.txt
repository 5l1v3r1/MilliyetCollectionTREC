<DOC>
<DOCNO> 236797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/spor/spo07.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah dişini gösterdi 4-2 
</HEADLINE>
<TEXT>


Bursaspor, Rize önünde ilk yarıyı 2-0 yenik kapadı. İkinci devrede Osterc ve Mehmet Al ile eşitliği yakaladı, Frasineanu ve Okan ile üç puanı kaptı, kümede kalmak için umutlandı 


Şansını sürdürüyor 
SÜPER Lig'de bitime iki hafta kala son kozlarını oynayan Bursaspor, yarışı bırakmıyor. Yeşil - Beyazlılar, evinde ağırladığı Çaykur Rizespor karşısında korku dolu bir 90 dakika yaşadı. Konuk takım 16'da Fahri, 28'de Okan'ın golleriyle devreyi 2 - 0 önde kapadı. İkinci yarıda coşan Timsahlar, 61'de Osterc, 70'de Mehmet Al, 83'te Frasineanu ve 90 4'te Okan'ın golleriyle üç puanı kaparak, ligde kalma umutlarını son haftaya taşıdı. 

Maçın karnesi 
HAKEMLER Cüneyt Çakır, Alparslan Dedeş, Evren Dölek 
BURSASPOR Serdar 4 - Miu 5 , Egemen 6 , Serkan 4 Frasineanu Dk.37 6 - Tamer 5 , Tayfun 6 Grodzic Dk.46 6 , Mustafa G. 6 , Orhan 5 Mehmet Al Dk.60 7 , Erol 6 - Osterc 7 , Okan 6 
Ç.RİZE Murat Ş. 5 - Cem 5 , Kürşat 6 , Koray 5 - Serkan 5 , Gürol 5 Alper Dk.84 , Zafer 5 Sedlak Dk.77 , Ünal 5 , Fahri 5 - Saffet 5 Miranda Dk.63 5 , Okan 5 
GOLLER Fahri Dk.16 , Okan Dk.28 , Osterc Dk.61 , Mehmet Al Dk.70 , Frasıneanu Dk.83 , Okan Yılmaz Dk.90 4 
SARI KARTLAR Egemen, Osterc, Miu, Osterc Bursaspor , Cem Ç.Rizespor 

Devre arasında olay 

BURSASPOR - Çaykur Rizespor maçının devre arasında soyunma odası koridorunda kavga çıktığı öğrenildi. İki stat görevlisinin Çaykur Rizesporlu Victoria ve Sedlak'a saldırdığı iddia edildi. Bu arada Rize kafilesi tatsız bir olay çıkmaması için bir saat Atatürk Stadı'nda bekletildi. 



</TEXT>
</DOC>
