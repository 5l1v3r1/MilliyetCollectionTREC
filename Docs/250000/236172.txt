<DOC>
<DOCNO> 236172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/soneko14.html </URL>
<DATE> 2004/04/30/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'Akıllı arılar' kazandırıyor... 
</HEADLINE>
<TEXT>

     Seracılıkta, domatesleri döllemede kullanılan ''Bambus arıları'', üreticiye kazandırıyor. 
     Antalya'nın Kale İlçesi'nde de seralarda kullanılan ve Belçika veya Hollanda'dan ithal edilen akıllı arılar, domatesleri döllemede kullanılıyor ve hormonsoz üretim yapılmasını sağlıyor. 
     Üreticilerden Ümit Avcı, akıllı arıların ömrünün 45 gün olduğunu belirterek, bir kovan arının 2 bin metrekarelik serada dölleme yapabildiğini ve bir kovan arının fiyatının 150 milyon lira olduğunu bildirdi. 
     Arılarla hormonsuz döllenmenin sağlandığına dikkat çeken Avcı, ''Arının döllediği domates dolgun oluyor. Şekli düzgün, rengi koyu olan domatesler ağır da geliyor. Böylece üretici hem hormonsuz ürün üretiyor hem de ağır geldiği için kilodan kazanıyor'' diye konuştu. 
     Avcı, arılarla döllenen domateslerin kilogram başına diğer domateslere göre 200 ile 800 bin lira arasında daha fazlaya satıldığına da işaret ederek, şu anda seralarda domates üreticilerinin büyük bölümünün dölleme sırasında bu arıları kullandığını belirtti. 
     
</TEXT>
</DOC>
