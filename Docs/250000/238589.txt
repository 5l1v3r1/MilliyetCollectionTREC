<DOC>
<DOCNO> 238589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/soneko14.html </URL>
<DATE> 2004/05/09/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Yaz meyveleri reyonları süslemeye başladı... 
</HEADLINE>
<TEXT>

     Yaz meyvelerinden yerli kiraz 7 milyon liradan, ithal üzüm 13 milyon, ithal dutun kilosu ise 12 milyon liradan alıcı buluyor. 
     AA muhabirinin edindiği bilgiye göre, baharın müjdecisi çağla ve ardından çıkan erikten sonra yaz sıcaklarının etkisini göstermesiyle yaz meyveleri de reyonlardaki yerini almaya başladı. 
     Konya'da faaliyet gösteren Adese Alışveriş Merkezi'nde, Türkiye'nin sıcak bölgelerinde yetişen yerli kiraz, ilk ürün olması nedeniyle kilosu 7 milyon liradan satılıyor. 
     Yakın zamanda yerlileri üretilmeye başlanacak olan yaz meyvelerinden dut ve üzüm ise halen ithal ediliyor. Dutun kilosu 12 milyon liradan, üzüm ise 13 milyon liradan alıcı buluyor. 
     Alışveriş merkezi yetkilileri, bu ürünlerin pahalı olması nedeniyle şimdilik en fazla yarım kiloluk paketler halinde satışa sunulduğunu söyledi. 
     
</TEXT>
</DOC>
