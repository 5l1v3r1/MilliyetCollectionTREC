<DOC>
<DOCNO> 242095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/yasam/axyas01.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Atinalılara, günde 70 tepsi Türk baklavası 
</HEADLINE>
<TEXT>


Güllüoğlu, başkentin en merkezi yerinde açtığı yeni şubeye, her gün uçakla 'dumanı üstünde' Türk baklavası gönderiyor 

YORGO KIRBAKİ Atina 

Atinalılar, gerçek Türk baklavası ve sütlü tatlılarına iyice alıştı. Şehrin merkezinde bulunan Sintagma Meydanı'ndaki Nikis Sokağı'nda, Güllüoğlu baklavacısı açıldı. 
Güllüoğlu baklavacısının Yunanistan temsilcisi İstanbullu Rum Aris Prodromidis, Atina'da Türkiye'den göçen Rumların semti olarak bilinen Paleon Faliron'da açtığı dükk nın çok iyi iş yapmasından sonra, şimdi de şehrin en merkezi yerinde ikinci bir şubeyle işleri büyüttü. 
Nikis Sokağı'ndaki Güllüoğlu baklavacısının müşterileri ise, beklendiği gibi İstanbullu Rumlar değil, Türk baklavasını İstanbul'u ziyaretleri sırasında tadan ya da dostlarından öğrenen Yunanlılar oldu. İstanbul'dan her gün uçakla getirilen baklava, dükk nda en fazla 2 gün bekletiliyor. 

Kaymak 39 euro 
Baklavanın kilosu, çeşidine göre 15 - 20 euro 28 - 37 milyon TL arasında değişirken, isteyene porsiyon baklava servisi de yapılıyor. Baklavanın yanı sıra kilosu 39 euro'dan 72.5 milyon TL taze kaymak ve porsiyonu 2.70 euro'dan 5 milyon TL kazandibi, tavukgöğsü gibi süt tatlıları da sunuluyor. Yeni açılan şubede, günde 60 - 70 tepsi baklava satılıyor. 


</TEXT>
</DOC>
