<DOC>
<DOCNO> 241303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/spor/bbas.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yumruk Efes'ten 70-62 
</HEADLINE>
<TEXT>


Lacivert-Beyazlılar, Play-Off yarı finalinin olaylı ilk mücadelesinde Pınar Karşıyaka'yı son çeyrekteki etkili oyunuyla devirdi, seride durumu 2-1'e getirerek final için avantaj elde etti 

GÖKHAN TÜRE 


Granger farkı 
EFES Pilsen, olaylı maçta Pınar Karşıyaka'yı son çeyrekte avladı, Play - Off yarı final serisine galibiyetle başlayarak 2 - 1 öne geçti. Maçın ilk üç çeyreğinde Domercant'ı durduramayan, rakibinin sert savunması karşısında sayı üretmekte güçlük çeken Efes, oyunun kontrolünü ele geçiremedi. Son çeyrekte Pınar Karşıyaka'nın faul problemine girmesi ve Alper'in üst üste üçlükleriyle farkı dokuz sayıya kadar çıkaran Lacivert - Beyazlılar, son dakikalarda yaşadığı sıkıntıyı da Granger'ın kritik sayılarıyla atlattı, zor da olsa galibiyete ulaştı. Efes, cumartesi günü İzmir'deki karşılaşmayı da kazandığı taktirde finale yükselecek. 

İstatistik 

EFES PİLSEN OYUNCU TS 2S 3S SA R Granger 16 2 5 2 5 6 10 6 Prkacin 8 1 3 - 6 6 8 Langdon 15 3 4 1 3 6 6 4 Kerem 4 0 2 1 5 1 2 - Kaya 4 1 5 - 2 4 5 Alper 11 0 1 3 4 2 2 5 Ermal 2 1 4 - - 4 Ender 10 2 5 1 2 3 4 - Ömer - - 0 2 - - TOPLAM 70 10 29 8 21 26 34 32 

PINAR KARŞIYAKA OYUNCU TS 2S 3S SA R Domercant 33 7 18 4 9 7 10 2 Tolbert 7 3 6 0 6 1 1 8 Enes - 0 2 0 1 - 2 Johnson 14 3 4 2 4 2 2 7 Onur - 0 1 0 1 - 4 Kaan - - - - - Mehmet K. - 0 1 - - - Kinloch 8 2 4 - 4 6 1 Mehmet Y. - - - - - TOPLAM 62 15 36 6 21 14 19 24 
1.PERİYOT 13 - 13, 2.PERİYOT 30 - 30, 3.PERİYOT 46 - 44 E.Pilsen , MAÇ SKORU 70 - 62 E.Pilsen 
BEŞ FAUL Johnson 32.05 , Tolbert 39.21 , Langdon 39.51 
HAKEMLER Recep Ankaralı, Halil Baldemir, Caner Kanan 

Meydan muharebesi 

EFES Pilsen ile Pınar Karşıyaka arasında dün Ataköy Ahmet Cömert Salonu'nda oynanan karşılaşma öncesinde Karşıyakalı taraftarlarla polis arasında adeta "meydan muharebesi" yaşandı. Maçın 15 dakika geç başlamasına yol açan ve çok sayıda seyirci ile polisin de yaralanmasıyla sonuçlanan olaylar, güvenlik güçlerinin, sahaya giren bazı taraftarları çıkarmak istemesiyle patlak verdi. Buna karşı koymak isteyen seyircilerle polis arasında yaşanan kavga yaklaşık yirmi dakika sürerken, yaralananlara ilkyardım ekipleri müdahale etti. Bu sırada olayları görüntüleyen bazı basın mensupları da tekme ve tokatlardan nasibini alırken, polis arbedeyi önlemekte büyük güçlük çekti. Öte yandan, geçtiğimiz sezon Efes Pilsen formasını giyen Letonyalı pivot Kaspars Kambala da karşılaşmayı izledi. 

Patron Tanjeviç 

BASKETBOL Milli Takımı'nda uzun süredir boşta olan başantrenörlük görevine getirilen ünlü Sırp çalıştırıcı Bogdan Tanjevic, bugün üç yıllık sözleşme imzalayacak. Tanjeviç'in, yardımcılıklarını, Genç Milli Takım Antrenörü Nihat İziç, Yıldız Milli Takım Antrenörü Orhun Ene ve Yıldız B Milli Takım Antrenörü Levent Topsakal yapacak. 

Kimdir 
Milli olma sayısı 50 Genç , 19 A Şampiyonlukları 
Sarajevo 1978 ve 1980 Yugoslavya Ligi, 1979'da 
Avrupa Ligi 
O.Milano 1994 - 1996 İtalya Ligi 
Buducnost 2001 Yugoslavya Ligi 
ASVEL 2002 Fransa Ligi İtalya Milli Takımı 1999 Avrupa 


</TEXT>
</DOC>
