<DOC>
<DOCNO> 220647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/ayas.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Efsane' gerçekten efsaneymiş 
</HEADLINE>
<TEXT>
   'Nuh'un gemisi tamamen uydurma' 
   İngiliz BBC kanalında yayınlanan bir belgeselde, Nuh tufanı efsanesinin 'Gılgamış Destanı'nın gelişmiş bir 'versiyonu' olduğu iddia edildi... 
      DIŞ HABERLER SERVİSİ 
   
   İngiliz yayın kurumu BBC'nin hazırladığı bir belgeselde, Nuh'un gemisi efsanesinin, bilimsel temellerden yoksun olduğu, gerçeklere dayanmadığı ve Gılgamış Destanı'nın 'süslenip geliştirilmiş hali olduğu' öne sürüldü. 
   'Nuh'un Gemisi' adlı belgeselde, sunucu Jeremy Bowen'ın bilim adamları ve tarihçilerle yaptığı mülakatlar ekrana getirildi. Bilim adamları, tüm dünyanın efsanede yer aldığı gibi sular altında kalmasının mümkün olmadığını, dünyanın tüm okyanuslarında bu kadar büyük miktarda su bulunmadığını, 40 gün ve gece boyunca hiç durmadan yağmur yağsa bile bunun gerçekleşmeyeceğini belirtti. 
   
   35 yılda ancak yüklenir 
   Efsanede, yaklaşık 7 bin 600 yıl önce, tüm dünyayı sular altında bırakan bir selin meydana geldiği anlatılıyor. Tarihçiler de, Titanic'in üçte ikisi büyüklüğünde bir geminin, o dönemin teknolojisiyle inşa edilemeyeceğini, gemiye her türden hayvanı yerleştirmenin de en az 35 yıl alacağını belirtti. 
   
   Abartıp süslemişler 
   Tarihçilere göre Yahudiler, Gılgamış Destanı'nı 'abartıp süsleyerek' Nuh'un gemisi efsanesini yarattı. Gılgamış Destanı, M.Ö. 2700'lerde ailesiyle birlikte sele kapılarak denize sürüklenen Uruk Kralı Gılgamış'ın hayatta kalma mücadelesini anlatıyor. Pek çok tarihçi ve bilim adamı, Nuh'un gemisinin, Ağrı Dağı'nda olduğunu düşünüyor. 
   
   
</TEXT>
</DOC>
