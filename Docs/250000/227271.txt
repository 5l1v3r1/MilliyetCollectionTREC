<DOC>
<DOCNO> 227271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonsiy17.html </URL>
<DATE> 2004/03/31/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Sakarya'nın Karapürçek İlçesi'nde seçim iptal .. 
</HEADLINE>
<TEXT>

     Sakarya'nın Karapürçek İlçesi'nde, bir sandıktan çıkan oylar mühürsüz olduğu gerekçesiyle Belediye Başkanlığı ve İl Genel Meclisi seçimleri iptal edildi. 
     AA muhabirinin aldığı bilgiye göre, İlçe Seçim Kurulu, AK Parti ve CHP'nin 1007 nolu sandıktaki oyların tamamının mühürsüz olduğu gerekçesiyle yaptığı itirazı, sandıkta kullanılan 230 oyun tamamının aynı partiye çıkması halinde sonucun değişeceği görüşüyle kabul ederek, seçimleri iptal etti. 
     Belediye Başkanlığı seçimini kazanan Genç Parti, İlçe Seçim Kurulu'nun iptal kararının bozulması için İl Seçim Kurulu'na başvurdu. 
     Karapürçek Belediye Başkanlığı seçimini 916 oy alan Genç parti adayı Mehmet Çoruhlu kazanmış, CHP adayı Ali Bilici 854 oy, AK Parti adayı Orhan Yıldırım da 757 oy almıştı. 
     
</TEXT>
</DOC>
