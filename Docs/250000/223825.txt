<DOC>
<DOCNO> 223825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo25.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay sayıda, Mirsad Türkcan ribauntta lider 
</HEADLINE>
<TEXT>

     Basketbolda Erkekler Avrupa Ligi 2. turunda gruplarda 3. hafta maçları da geride kalırken, 3. haftanın ''en değerli oyuncusu'' MVP Slovenya'nın Union Olimpija Ljubljana takımının Hırvat pivotu Dzanen Rahimiç oldu. 
     Takımının deplasmanda Fransız ekibi Elan Bearnais Pau Orthez'e 83-77 yenildiği maçta 38 dakika forma giyen ve bu sürede 24 sayı, 10 ribaunt 3 hücum-7 savunma ve 2 top çalma performansıyla 35 puan toplayan Dzanen Rahimiç, haftanın MVP'si olmaya hak kazandı. 
     3. haftada BC Zalgiris Kaunas'ın ''efsanevi'' pivotu Arvidas Sabonis, ''en değerli oyuncu'' klasmanında toplam 79 ve maç başına 26.33 puanla liderliğini sürdürürken, 39 yaşındaki emektar yıldız, toplam ve savunma ribaundu kategorilerinde de ilk sırada yer aldı. 
     2. tur maçlarının sayı krallığında Ülkerspor'un milli forveti İbrahim Kutluay, toplam 64 ve 21.33 ortalamayla birinciliğini bu hafta da kaptırmadı. 
     Öte yandan 16 takım içinde en az sayı yiyen ekip olan Efes Pilsen, potasında 195 sayı görürken, maç başına ortalama ise 65 sayı olarak gerçekleşti. 
     Ligin bireysel istatistiklerinde, 2. tur grup maçları 3. hafta mücadelesi sonunda ilk sıralarda bulunan sporcular ile Türk takımları sporcularının klasmandaki yerleri şöyle 
     
     En Değerli Oyuncu 
     9-Mirsad Türkcan USH CSKA Moskova ve Goran Nikoliç Efes Pilsen 61 20.33 . 
     
     Toplam Ribaunt 
     1-Mirsad Türkcan CSKA Moskova ve Arvydas Sabonis BC Zalgiris Kaunas 41 13.67 . 
     6-Joseph Blair Ülkerspor 25 8.33 . 
     7-Goran Nikoliç Efes Pilsen 23 7.66 . 
     
     Savunma Ribaundu 
     1-Arvidas Sabonis BC Zalgiris Kaunas 30 10 . 
     2-Mirsad Türkcan USH CSKA Moskova 24 8 . 
     5-Joseph Blair Ülkerspor 17 5.67 . 
     
     Hücum Ribaundu 
     1-Dejan Tomaseviç Pamesa Valencia 18 6 . 
     2-Mirsad Türkcan USH CSKA Moskova 17 5.67 . 
     
     Asist 
     1-Marcus Brown USH CSKA Moskova 20 6.67 . 
     3-Kerem Tunçeri Efes Pilsen 14 4.67 . 
     
     Blok 
     1-David Kornel TAU Ceramica Vitoria 7 2.33 
     
     Top Çalma 
     1-David Vanterpool Montepaschi Siena 16 5.33 . 
     5-Petar Naumoski Ülkerspor 7 2.33 . 
     
</TEXT>
</DOC>
