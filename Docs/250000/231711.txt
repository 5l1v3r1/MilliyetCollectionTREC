<DOC>
<DOCNO> 231711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonsiy22.html </URL>
<DATE> 2004/04/15/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Denktaş, TBMM'de... 
</HEADLINE>
<TEXT>

     KKTC Cumhurbaşkanı Rauf Denktaş, TBMM Başkanı Bülent Arınç'ı ziyaret etti. Arınç, Denktaş'ı Başkanlık kapısında karşılayarak makamına kadar eşlik etti. 
     Denktaş, burada yaptığı kısa açıklamada, Kıbrıs ile ilgili düşüncelerini TBMM'ye anlatmak için geldiğini ifade ederek, ''Kıbrıs ile ilgili tarihi ve şanlı kararların hepsini bu meclis verdi. Burada konuşmaktan mutluluk duyacağım'' dedi. 
     Arınç da Denktaş'ın konuşmasını hep birlikte dinleyeceklerini ve yararlanacaklarını belirterek, Çarşamba ve Perşembe günleri TBMM'de uygulanan ziyaretçi yasağını Denktaş'ın konuşmasını izleyecek dinleyiciler için kaldırdıklarını söyledi. 
     
     KİMLER DİNLEYECEK 
     Denktaş'ın konuşmasını CHP tam kadro izleyeceği, AKP'lilerin çoğunun ise bulunmayacağı öğrenildi. Başbakan Erdoğan'ın konuşmayı dinlemek üzere Meclis'te olmayacağı sanılıyor, Dışişleri Bakanı Gül ise TBMM'de yerini alacak. Denktaş'ı dinleyecek kişilerin arasında eski başbakanlardan Ecevit, MHP lideri Bahçeli ve SP Genel Başkanı Kutan da bulunacak. 
     
</TEXT>
</DOC>
