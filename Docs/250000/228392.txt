<DOC>
<DOCNO> 228392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/yazar/theper.html </URL>
<DATE> 2004/04/04/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bunları biliyor muydunuz 
</HEADLINE>
<TEXT>

   
   Bunların suç olduğunu biliyor muydunuz 
   - Her kim, başkasının hendek veya sabit çit veya daimi parmaklıkla çevrili yerine keyfi girer veya geçerse on beş güne kadar hafif hapisle cezalandırılır. 
   - Pansiyon, otel gibi yerlerde kalan, lokantada yiyip içen, ulaşım araçları ile kendini taşıtan ve ödeme yeteneği olmadığını bildiği halde bunu yapıp ödemede bulunmayan kimse on beş günden üç aya kadar hapis ve borçlu olunan miktarın on katı para cezasına çarptırılır. 
   - Bedeli ödendiği takdirde hizmet elde edilebilecek otomatik makinelerden ödeme yapmadan yararlanan kimseye on beş günden üç aya kadar hapis cezası verilebilir. 
   - Bilgileri otomatik olarak işleme tabi tutmuş bir sistemden, programları, verileri veya diğer herhangi bir unsuru hukuka aykırı olarak ele geçiren kimseye bir yıldan üç yıla kadar hapis cezası verilir. 
   - Halkın gelip geçeceği yerlere veya birkaç ailenin müşterek avlusuna insanı yaralayacak bir şey döken kimse on güne kadar hafif hapis cezası ile cezalandırılır. 
   Görüyor musunuz neler suç, üstelik bunların hapis cezası var. Ben bunlardan ceza alana rastlamadım ama yine de aklınızda bulunsun sakın sokağa çöp atmayın on gün içeri girmek var. 
   
      
   
   
</TEXT>
</DOC>
