<DOC>
<DOCNO> 239021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun48.html </URL>
<DATE> 2004/05/11/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
ABD, Suriye'ye yaptırımları uygılama kararı aldı 
</HEADLINE>
<TEXT>

     ABD'nin, terörizmi desteklemekle suçladığı Suriye'ye yaptırımları uygulama kararı aldığı bildirildi. 
     Beyaz Saray'dan yayımlanan bildiride, bu yaptırımların özellikle mal varlıklarının dondurulması ve bazı ürünlerin ihracatına kısıtlama gerilmesini kapsadığı belirtildi. 
     Bildiride, ''Başkan George Bush bu yaptırımların uygulanmasıyla, terörist gruplara destek veren, Lübnan'da askeri varlığını sürdüren, kitle imha silahları edinme çabalarına devam eden ve Irak'ın istikrara kavuşması ve inşası için ABD ile uluslararası arenadaki çabaları engellemek için eylemlerde bulunan Suriye'ye karşı ABD'nin kararlılığı gösteriyor'' denildi. 
     Washington yönetimi, Suriye'yi, teröre destek vermek, Lübnan'ı işgal etmek ve Irak sınırının güvenliğini sağlayamamakla suçluyor. 
     
</TEXT>
</DOC>
