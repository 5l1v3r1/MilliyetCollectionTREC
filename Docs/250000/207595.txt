<DOC>
<DOCNO> 207595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur19.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Piknik tüpünü çakmakla kontrol etti, 7 yaralı var... 
</HEADLINE>
<TEXT>

     Gaziantep'te bir evde, çakmakla kontrol edilen piknik tüpünün patlaması sonucu aynı aileden 7 kişi yaralandı. 
     A.A muhabirinin aldığı bilgiye göre, Göllüce Mahallesi nolu Sokak'taki bir evde, Osman Akbulut, aydınlatma amacıyla kullanılan piknik tüpüne torba takarken, gaz sızıntısı olup olmadığını çakmakla kontrol etmek isteyince patlama meydana geldi. 
     Olayda, Osman Akbulut, eşi Ayşe, çocukları Mustafa, Ayşe, Yüksel, Emine ve Serhat Akbulut çeşitli yerlerinden yaralandı. 
     Komşuları tarafından Gaziantep Devlet Hastanesi ve Çocuk Hastanesi'ne kaldırılan Akbulut ailesi fertlerinin durumlarının ciddi olmadığı, patlamadan dolayı çeşitli yerlerinde yanıklar meydana geldiği, olayla ilgili soruşturmanın sürdürüldüğü bildirildi. 
     
</TEXT>
</DOC>
