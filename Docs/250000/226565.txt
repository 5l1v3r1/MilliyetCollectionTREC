<DOC>
<DOCNO> 226565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/soneko08.html </URL>
<DATE> 2004/03/29/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
MÜSİAD Başkanı, değişiyor... 
</HEADLINE>
<TEXT>

     Müstakil Sanayici ve İşadamları Derneği MÜSİAD Başkanı Ali Bayramoğlu, 17 Nisan'da yapılacak Genel Kurul'da başkanlığı, Yardımcısı Dr. Ömer Polat'a bırakacak. 
     MÜSİAD'dan yapılan açıklamaya göre, Genel Başkan Ali Bayramoğlu vedaya hazırlanıyor. 
     1999 yılında Kurucu Başkan Erol Yarar'dan görevi devralan Bayramoğlu, Genel Kurul'da aday olmayacak. MÜSİAD'ın tüzüğünde 2000 yılında yürürlüğe giren bir değişiklikle Yönetim Kurulu Başkanlığı için azami 4 yıl süre sınırı getirilmişti. 
     MÜSİAD'ın Genel Merkez ve Anadolu şubeleri nezdindeki yönetim birimlerinde ve Yüksek İstişare Heyeti nezdinde yapılan istişareler neticesinde 17 Nisan'daki Genel Kurul'a, halen Genel Başkan Yardımcısı olarak görev yapan Dr. Ömer Bolat başkanlığında yeni yönetim kurulu listesi teklif edilecek. 
     MÜSİAD'ın yönetiminde 11 yıldır görev yapan Dr. Bolat, Yarar döneminde 7 yıl Genel Sekreterlik görevinde bulundu. Bolat, Bayramoğlu döneminde de 4 yıldır, dış ilişkiler ve ekonomiden sorumlu Genel Başkan Yardımcısı olarak görev yapıyor. 
     
</TEXT>
</DOC>
