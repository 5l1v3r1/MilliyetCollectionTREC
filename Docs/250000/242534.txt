<DOC>
<DOCNO> 242534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/magazin/amag.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry'nin gerçeği kızları 'büyü'ledi 
</HEADLINE>
<TEXT>


"Harry Potter ve Azkaban Tutsağı"nın galasında genç kızlar, Potter'ı canlandıran Radcliffe'e seslerini duyurabilmek için adeta birbirini çiğnedi 

DIŞ HABERLER SERVİSİ 

Hayranları korkuttu 
YARATILALI birkaç yıl olmasına rağmen, şimdiden çocuk klasikleri arasında sayılan "Harry Potter" serisinin üçüncü filmi "Harry Potter ve Azkaban Tutsağı"nın galası, ABD'nin New York kentinde yapıldı. Harry Potter'ı canlandıran Daniel Radcliffe 14 , genç kız hayranlarının hücumuna uğradı. Hayranlarının aynı anda çığlık atması yüzünden çok korkan Radcliffe, daha sonra bu ilginin tadını çıkardı. 

Serinin karanlık filmi 
RADCLIFFE, Prens Harry'nin ardından İngiltere'nin en zengin çocuğu olarak tanımlanıyor. Yeni film, Potter ve arkadaşlarının Hogwarts okulundaki üçüncü yıllarını konu alıyor. Potter ve arkadaşlarının kodesten kaçan katil bir büyücüye karşı verdikleri mücadeleyi anlatıyor. Filmin, serinin diğer filmlerinden daha karanlık bir atmosferi olduğu söyleniyor. 


</TEXT>
</DOC>
