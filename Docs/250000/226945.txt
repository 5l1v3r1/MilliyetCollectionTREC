<DOC>
<DOCNO> 226945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonspo17.html </URL>
<DATE> 2004/03/30/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Çaykur Rizespor Zor günleri geride bıraktık... 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, zor günleri geride bıraktıklarını söyledi. 
     Zehiroğlu, Gençlerbirliği karşısında aldıkları 2-0'lık galibiyetin ardından, artık ligden düşme endişesi taşımadıklarını belirterek, ''Zor günleri geride bıraktık. Bundan sonra oynayacağımız maçlarda futbolcularımız daha rahat olacak. Stressiz bir futbol oynayacaklar'' dedi. 
     Ligde kalan maçları da kazanarak, ligi en iyi konumda bitirmeyi hedeflediklerini ifade eden Zehiroğlu, şöyle konuştu 
     ''Son haftalarda oynadığımız başarılı futbolumuzu Konyaspor maçı ile sürdürmek istiyoruz. Futbolcularımızın moral motivasyonu çok iyi. Onlara güveniyoruz. Konyaspor maçında üzerilerine düşen görevi en iyi şekilde yerine getirip, deplasmanda oynayacağımız bu maçtan puan veya puanlarla ayrılacağımıza inanıyorum. Ligin ilk yarısında Konyaspor karşısında talihsiz bir beraberlik almıştık. Bu maç aynı zamanda ilk yarıda kendi sahamızda kaybettiğimiz puanların da telafisi olacak.'' Yeşil-mavili takımda, hafta sonundaki maç öncesi cezalı olan Murat Sözkesen ve sakatlığı devam eden Victoria dışında eksik futbolcunun bulunmadığı bildirildi. 
     
</TEXT>
</DOC>
