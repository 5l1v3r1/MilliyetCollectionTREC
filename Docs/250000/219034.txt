<DOC>
<DOCNO> 219034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur04.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin Valisi El bombası, Erdoğan'ın güzerhagı dışında bulundu 
</HEADLINE>
<TEXT>

     Mersin Valisi Atilla Osmançelebioğlu, Başbakan Recep Tayyip Erdoğan'ın dünkü ziyareti sırasında, bir köprü altında bulunan el bombası görünümlü, fünye ve patlayıcısı çıkarılmış maddenin ''yol güzergahında bulunduğu'' şeklinde kamuoyuna duyurulmasının heyecan ve sansasyonel tepkilere yol açtığını bildirdi. 
     Atilla Osmançelebioğlu, yazılı açıklamasında, bir vatandaşın çöp tenekesi içinde el bombası görünümlü bir madde bularak, İnönü ve Gazi Mustafa Kemal bulvarlarının kesiştiği noktada Tulumba Köprüsü yanında, devriye gezen polis ekiplerine teslim ettiğini belirtti. 
     Olay yerine çağrılan uzman ekip tarafından el bombası görünümündeki madde üzerinde yapılan incelemede, içerisinde bulunan fünye ve patlayıcı maddenin çıkarıldığı, dış metal kısmının da yaldız boya ile aksesuar amaçlı boyandığı ve patlayıcı herhangi bir özelliğinin olmadığının tespit edildiğini belirten Osmançelebioğlu, şunları kaydetti 
     ''Başbakan Recep Tayyip Erdoğan'ın güzergahı dışında ve uzağında bir mahal olmasına rağmen çeşitli yayın kuruluşlarında haber yapılmış, bahse konu madde Aynı gün ilimizi ziyaret eden Başbakan Erdoğan'ın güzergahında el bombası bulundu şeklinde kamuoyuna duyurulmuş ve neticesinde kamuoyunda heyecan ve sansasyonel tepkilere yol açmıştır.'' 
     
</TEXT>
</DOC>
