<DOC>
<DOCNO> 209104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sonspo09.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Robinson 35 sayıyla potayı salladı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 6 maçla devam edildi. 
     Golden State Warriors, Cleveland Cavaliers'i 119-102 yenerken, gecenin en farklı skorunu da elde etti. 
     Warriors'ta Clifford Robinson, rakip potaya 35 sayı göndererek günün en skorer ismi olurken, 8 ribaunt ve 4 asiste de imzasını attı. 
     Jason Richardson, 25 sayı, 2 asist ve 2 ribauntla, Eric Dampier de 18 sayı, 11 ribaunt ve 2 asistle sahanın iyileri arasında yer aldılar. 
     Cleveland Cavaliers'da ise Lebron James'in 29 sayı, 6 ribaunt ve 6 asistlik oyunu galibiyet için yeterli olmadı. Cavaliers'te Eric Williams, 21 sayı, 3 ribaunt ve 3 asistlik, Darius Miles da 18 sayı ve 4 ribauntluk performans gösterdiler. 
     Atlantik Grubu lideri New Jersey Nets'i 86-83 yenen Milwaukee Bucks'da Toni Kukoc, 17 sayı, 2 ribaunt ve 2 asistle Michael Redd ise 15 sayı ve 3 ribauntluk oyunlarıyla takımlarında en çok sayı üreten isimler oldular. 
     Nets'de ise Keyton Martin'in 24 sayı, 10 ribaunt ve 1 asist, Aaron Williams'ın 13 sayı, 4 ribaunt ve 1 asistlik performansları yenilgiyi engellemedi. 
     Günün maçlarında alınan sonuçlar şöyle 
     Toronto Raptors-New Orleans Hornets 78-74. 
     New Jersey Nets-Milwaukee Bucks 83-86. 
     Chicago Bulls-Memphis Grizzlies 93-108. 
     Miami Heat-Utah Jazz 85-97. 
     Phoenix Suns-Portland Trail Blazers 105-96. 
     Cleveland Cavaliers-Golden State Warriors 102-119. 
     
</TEXT>
</DOC>
