<DOC>
<DOCNO> 211783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sontur14.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da trafik bir kez daha felç oldu... 
</HEADLINE>
<TEXT>

     Boğaziçi Köprüsü'nde onarım çalışması nedeniyle trafik iki şeride düşürüldüğü için İstanbul'da trafik bir kez daha felç oldu. 
     Perşembe günkü fırtına sırasında bir halatı kopan köprüde bugün genel bir ölçüm ve onarım çalışması başladıldı. Köprüde öğlene doğru başlayan onarım nedeniyle Asya yakasına geçişte trafik her zamanki gibi 4 değil 2 şeride indi. 
     Köprüdeki sıkışıklık şehir içine yayıldı ve hemen tüm bölgelerde trafik kilitlendi. 
     Bilgisayar arazısa nedeniyle birsüredir işlem yapılamayan Halkalı Gümrü'ne Tır akını nedeniyle Bakırköy ve Havaalanı çevresinde de önemli sıkışıklık yaşanıyor. 
     Akşam saatlerinde karşıya geçecek sürücülere deniz yolunu kullanmaları öneriliyor. 
     
     KARAYOLLARI'NIN AÇIKLAMASI 

     Karayolları 17. Bölge Müdürü Yakup Dost, Boğaziçi Köprüsü'nde, askı halatlarından birinin bağlantı plakasından kopması nedeniyle yapılan çalışmalar kapsamında trafiğin her iki yönde 2 şerit olarak sağlandığını bildirdi. 
     Dost, konuya ilişkin yaptığı yazılı açıklamada, şunları kaydetti 
     ''İstanbul Boğaziçi Köprüsü'nün askı halatlarından birinin bağlantı plakasından kopması neticesinde, yapılacak çalışmaya esas olacak çeşitli ölçümlerin yapılabilmesi bakımından, Avrupa-Asya yönündeki sağ ve orta şerit trafiğe kapatılmış ve yeterli işaretleme yapılarak köprü üzerindeki trafik akışı her iki istikamette 2 şerit olarak sağlanmıştır. Teknik çalışmalar tamamlandığında, her iki yöndeki trafik akışı 3'er şerit olarak verilecektir. 
     Çalışmalarımız sırasında oluşacak trafik sıkışıklığını azaltmak bakımından sürücülerimizin Fatih Sultan Mehmet Köprüsü'nü tercih etmeleri ve toplu taşıma araçlarını kullanmaları yararlı görülmektedir.'' '' 

     
</TEXT>
</DOC>
