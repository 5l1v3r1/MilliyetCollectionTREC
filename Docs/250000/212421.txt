<DOC>
<DOCNO> 212421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sonspo22.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter, Lazio'dan Stankoviç'i aldı 
</HEADLINE>
<TEXT>

     FC Inter, ara transfer döneminde SS Lazio'dan Sırp oyuncu Dejan Stankoviç'i transfer etti. 
     Bugün yapılan resmi açıklamaya göre Stankoviç, FC Inter Kulübü ile 30 Haziran 2008 tarihine dek geçerli sözleşme imzaladı. FC Inter'in, Stam'ın sezon sonunda transferi konusunda da SS Lazio ile ön mutabakat sağladığı ileri sürüldü. 
     FC Inter Teknik Direktörü Alberto Zaccheroni, yarınki Siena maçında Stankoviç'e de görev verebileceğini belirterek, ''Geçmişte Lazio'yu çalıştırmış biri olarak Stankoviç'i gayet iyi tanıyorum. Durumu iyi olursa yarın Siena ile yapacağımız maçta da oynayabilir. O, ofansif yeteneklere sahip mükemmel bir sağiç oyuncusu, zaman içinde ideal bir orta alan oyuncusu durumuna geleceğine de eminim'' dedi. 
     Stankoviç ise FC Inter ile 4 yıllık sözleşme imzalamasının ardından, duygularını şu sözlerle dile getirdi 
     ''FC Inter'e benimle ilgilendiği ve bana güven duyduğu için müteşekkirim. Bana İtalya'da oynama imkanı vermiş ve bu noktalara yükseltmiş olan Lazio Kulübü'ne de saygım nedeniyle, aldığım transfer ücretinin bir bölümünden de feragat ettim. Sözleşmem 30 Haziran 2004'te sona ermek üzereyken, Lazio'ya küçük bir ekonomik katkım oldu. Şimdi Inter'de benim için yeni bir dönem başlıyor. Yeni teknik direktörümün ve takım arkadaşlarımın emrine amadeyim.'' 
     
</TEXT>
</DOC>
