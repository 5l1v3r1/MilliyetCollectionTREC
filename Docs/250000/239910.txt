<DOC>
<DOCNO> 239910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/yasam/yas10.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Enjektörlü sapığın asıl hedefi çantaydı' 
</HEADLINE>
<TEXT>


TUNCAY DAĞLI Adana DHA 

Adana'da bir banka şubesinde çalışan Selbi Külahlı, işe giderken motosikletli bir kişinin enjektörlü saldırısına uğradı. Külahlı 21 , Şahintepe Mahallesi'ndeki evlerinden dolmuş durağına doğru yürüdüğü sırada yanından geçen motosikletin ardından hissettiği acıyla elini sağ kalçasına götürdüğünde etine saplanmış beş santimetre boyunda enjektör iğnesi buldu. Saldırıyı gerçekleştiren motosikletli kişi ileride bekleyen arkadaşını da alarak hızla uzaklaştı. Acil Servis'te müşahede altına alınan Külahlı'yı 6 saat gözetimde tutan doktorlar, uyuşturucu niteliğinde bir maddenin enjekte edilmesi halinde 20 dakikada etkisini gösterebileceğini kaydetti. Sapığın çantasını kapmak istediğini tahmin ettiğini belirten Külahlı, "İğneyi sapladğı sırada çantamı sağ omzumdan alıp sol omzuma asmıştım. Yoksa alabilirdi" dedi. 


</TEXT>
</DOC>
