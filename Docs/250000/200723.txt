<DOC>
<DOCNO> 200723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/astro/index.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Planlı davranın 
</HEADLINE>
<TEXT>

   
   
   Gökyüzünde hızlı, sürekli değişen, anlaşmaları ve sürekli iletişimi anlatan enerjiler varken planlı olmak gerekiyor. Akşam saatlerinde duygusal tepkilerimizi dizginleyebilirsek daha kazançlı çıkabiliriz. Koç'ların hareketli ve kısa yolculukları da arttıran günleri sürmekte. çok şey havada kalabilir, yeni kişilerle bir araya gelmek ise keyif verecek. Boğa'lar bugün de maddi konularda daha özenli olmalı ve kaynaklarını çarçur etmemeli. Ani fikirlerle ortaklaşa yapılan işler kararsızlığa yol açabilir. ikizler Ay sayesinde dikkat çekici ve çalışmalarını hızlı ilerletebiliyor ama akşam saatlerinde üstleri ile ilişkilerine daha fazla özen göstermeli. Yengeç'ler elde olmayan nedenlerden ötürü zorlanabilir. Olayları biraz da akışına bırakmak gerekiyor. Gereksiz endişeden de uzak kalınmalı. Aslan'lar da canlı bir gündeler ama sürekli fikir değiştirebilirler. Arkadaşlıklar, sosyal olaylar ve grup çalışmalarında yeni fikirler ortaya çıkabilir. Başak'lar gün içinde daha sakin ve planlı olmaya çalışmalılar. Duygusal alanda tepkiler iş hayatında sorunlar yol açabilir. Yeni sorumluluklar da almak gerekiyor. Terazi'ler yeni konular, yeni çalışmalar ve yabancılarla ilgili konularda aktif olabilirler. Eğitim konusunda değişiklikler ve haberleşmeler de mümkün. Zihinsel açıdan canlı bir gün. Akrep'ler bugün de maddi konularda daha dikkatli olmalılar. Akşam saatlerinde alınabilecek bazı duygusal kararlar ya da ani hareketler kayıplara neden olabilir. Yay'lar tek başlarına hareket etmek ve ilerlemekte zorlanabilirler. Bazı eleştiriler gündeme gelebilir. Duygusal alanda daha toleranslı olmak gerekecek. Oğlak'lar sağlıklarına daha fazla önem vermeliler. Bazı pürüzler, dikkat gerektiren konular onları gereksiz yere yıpratabilir. Kova'nın keyfi yerinde olmakla birlikte, zevklerde abartı da olabilir. Bu nedenle aşırı harcamaya neden olabilecek şeylere girişmemekte fayda var. Balık'lar bugün de gergin olabilirler. özellikle akşam saatlerinde daha akılcı olmak ve ilk akla geleni yapmamak gerekiyor. 
   
   
</TEXT>
</DOC>
