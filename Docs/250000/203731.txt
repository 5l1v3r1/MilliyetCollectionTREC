<DOC>
<DOCNO> 203731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/soneko36.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Değerli kağıt bedelleri arttırıldı 
</HEADLINE>
<TEXT>

     Maliye Bakanlığı, 1 Ocak 2004 tarihinden geçerli olmak üzere değerli kağıt tutarlarını yüzde 33.3 ile yüzde 50 arasında arttırdı. 
     Resmi Gazete'nin mükerrer sayısında yayımlanan Değerli Kağıtlar Kanunu Genel Tebliği ile yeni yılda pasaportun 60 milyon, sürücü belgesinin 24 milyon, nüfus cüzdanının da 2 milyon lira olması kararlaştırıldı. 
     Yeni düzenlemede askerlik cüzdanı bedelinde herhangi artışa gidilmedi. 
     Tebliğ çerçevesinde 1 Ocak 2004 öncesi saymanlık ve bayilerden eski bedeli üzerinden satın alınan ve bu tarihten sonra kullanılacak olan kira sözleşme kağıtları ve bonolar, bu kağıtlar üzerine eski ve yeni yeni bedeller arasındaki bedel farkı kadar damga pulu yapıştırılarak kullanılacak. 
     Aynı tarihten önce peşin para ile satılmış olan ve henüz bayilerin elinde bulunan değerli kağıtlar ise bayilerce, 15 Ocak 2004 mesai saati bitimine kadar bağlı oldukları saymanlıklara beyan edilecek. Üzerlerine yeni değerleri yazdırılacak ve resmi mühürle onaylattırılacak. Eski ve yeni bedel arasındaki farkları saymanlıklara ödenmiş olan değerli kağıtlar, yeni bedelleri üzerinden satılacak. 
     
</TEXT>
</DOC>
