<DOC>
<DOCNO> 227346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sontur18.html </URL>
<DATE> 2004/03/31/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Polis memuru, evine giren hırsızı parkta kovalayarak öldürdü 
</HEADLINE>
<TEXT>

     İzmir Trafik Denetleme Şube Müdürlüğü'nde görevli bir polis memuru, evine giren hırsızı, kovalamaca sonunda beylik tabancasıyla vurarak öldürdü. 
     Alınan bilgiye göre, Eskiizmir semti Akasyalar Sitesi'nde oturan Trafik Denetleme Şube Müdürlüğü'nde görevli polis memuru Saffet Akgül 47 , sabah işe gideceği sırada, balkondaki demir parmaklıkları keserek içeri giren hırsız Şahin Gersiyar 21 ile karşılaştı. Gersiyar, boğuştuğu Akgül'ü tornavidayla boğazından yaralayarak kaçtı. 
     Bunun üzerine evdeki beylik tabancasıyla dışarı çıkan polis Akgül, Kartal Parkı'ndaki dere yatağı yakınında hırsıza ateş etmeye başladı. Kurşunlardan birinin başına isabet etmesi sonucu Gersiyar, olay yerinde hayatını kaybetti. 
     Olayın ardından durumu polise bildiren Akgül, Cinayet Büro Amirliği ekipleri tarafından gözaltına alındı. 
     Akgül, ifadesinde, evde meydana gelen boğuşmadan sonra kovalamaca sırasında korkutmak amacıyla silahıyla havaya ateş ettiğini, ancak hırsızın kaçmaya devam ettiğini söyledi. Akgül, dere yatağının eğimli olması nedeniyle koşarken dengesini kaybedip düştüğünü ve bu sırada silahın ateş aldığını belirterek, ''Hedef alarak ateş etmedim, kazara vuruldu'' dediği öğrenildi. 
     Üzerinden polis memuru Akgül'ün cüzdanı, cep telefonu ve evden aldığı bir miktar para çıkan Gersiyar'ın çok sayıda sabıkası bulunduğu belirtildi. 
     
</TEXT>
</DOC>
