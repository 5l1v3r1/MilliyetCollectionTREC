<DOC>
<DOCNO> 238789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/soneko11.html </URL>
<DATE> 2004/05/10/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Piyasalar bu hafta TBMM'ye odaklanacak... 
</HEADLINE>
<TEXT>

     Borsa'da bu hafta, YÖK Yasa Tasarısı'ndaki gelişmeler, Hazine'nin bugün ve yarın gerçekleştireceği ihaleler ile Amerikan Merkez Bankası'nın FED stratejilerine ilişkin beklentiler yakından takip edilecek. 
     Gedik Yatırım Menkul Değerler tarafından hazırlanan haftalık strateji raporunda, İMKB Ulusal 100 Endeksi'nin geçen hafta yüzde 5.66 kayıpla 17,001.97 puandan kapandığı hatırlatıldı. 
     Yaşanan satış baskısının sürüp sürmeyeceğinin bu hafta başındaki döviz talebi ve eurobondların fiyatlarına göre belli olacağı kaydedilen raporda, ''ABD'nin faiz artırım olasılığı ve cari işlemler açığı riskleri için bir takım ekonomik önlemlerin beklendiği bir ortamda, YÖK Yasa Tasarısı gerginliğinin gündemin ilk sırasına çıkması garip bir durum'' denildi. 
     Hazine'nin bugün ve yarın toplam 3 ihale gerçekleştireceği dile getirilen raporda, şu görüşlere yer verildi 
     ''Son günlerde yaşanan siyasi ve ekonomik gerginliğin yaklaşık 200-250 trilyon arası bir maliyeti olduğu görülüyor. Bu ihalelerde Hazine'nin borçlanma performansının piyasaların yönü üzerinde etkili olacağını düşünüyoruz. 
     
</TEXT>
</DOC>
