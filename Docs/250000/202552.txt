<DOC>
<DOCNO> 202552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur07.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başhekimi demir çubuklarla dövdüler... 
</HEADLINE>
<TEXT>

     Nevşehir İ. Şevki Atasagun Devlet Hastanesi Başhekimi Dr. Celal Doğan, kar maskeli 4 kişinin saldırısına uğradı. Demir çubukla dövülerek başından ve kolundan yaralanan Doğan'a, 25 gün iş göremez raporu verildi. 
     Dr. Celal Doğan, 350 Evler Mahallesi Yeni Nevşehir Caddesi'ndeki evinin önünde, otomobille gelen kar maskeli 4 kişinin saldırısına uğradı. 
     Doğan'ı demir çubuklarla döven saldırganlar, başından ve kolundan yaraladılar. İ. Şevki Atasagun Devlet Hastanesi'ne kaldırılan Dr. Doğan'a 25 gün iş göremez raporu verildi. 
     Dr. Celal Doğan, apartmanın kapısını açmaya çalışırken bir anda kendini yerde bulduğunu, kar maskeli 4 kişinin kendisini demir çubuklarla dövdüğünü söyledi. 
     Kimseyle bir sorunu olmadığını ifade eden Dr. Doğan, saldırıya anlam veremediğini belirtti. 
     Yetkililer, olaydan sonra geldikleri otomobille kaçan saldırganların arandığını belirttiler. 
     
</TEXT>
</DOC>
