<DOC>
<DOCNO> 206639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sontur24.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Czeaevinde çıkan kavgada 7 hükümlü yaralandı 
</HEADLINE>
<TEXT>

     Kırklareli'nin Lüleburgaz ilçesindeki A-1 tipi kapalı cezaevinin, 2. koğuşunda iki hükümlü arasında koğuş mümessilliği nedeniyle çıkan kavgada, 7 hükümlü yaralandı. Kavga, jandarmanın müdahalesiyle sona erdirilirken, yaralılar Lüleburgaz Devlet Hastanesi'nde tedavi edildiler. 
     Alınan bilgiye göre, koğuşta hükümlü olarak bulunan Muhammet Keleş 20 ile Adem Genç 20 arasında, koğuş mümessilliği nedeniyle kavga çıktı. 
     Koğuşta bulunan diğer hükümlüler İhsan K, Şahin Y, Kısmet S, İsmail C. ve Nuri Y'nin de karıştığı kavgada, delici ve kesici aletlerin kullanıldığı belirlendi. Cumhuriyet Başsavcısı'nın talebi üzerine, jandarmanın müdahale ederek sona erdirdiği kavgada, 7 hükümlü çeşitli yerlerinden yaralandı. 
     Yaralanan hükümlülerden Muhammet Keleş Kırklareli Devlet Hastanesi Beyin Cerrahi Polikliniği'ne, Adem Genç ise aynı hastanenin mahkumlar koğuşuna kaldırıldı. Diğer hükümlüler ise Lüleburgaz Devlet Hastanesi'nde tedavi altına alındı. 
     
</TEXT>
</DOC>
