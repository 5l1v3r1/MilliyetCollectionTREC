<DOC>
<DOCNO> 221660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy03.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel'deki torpil 
</HEADLINE>
<TEXT>

   Seçim yarışı AKP'yi imaj belirlemeye zorluyor. Avrupa Urfa için ne düşünüyor, onu değiştirme çabasındalar 
      ANDREW FINKEL 

   
   Urfa'daki ünlü Gümrükhan'ın önünde çuvallar içinde isot satan Yusuf Dedeoğlu'nun şik yetleri İstanbul'daki mahallemde işitebileceğim cinsten. Eski Urfa'nın eski günlerinde memnuniyetsiz Urfalılar oy pusulasında SHP'ye yönelmekte tereddüt etmezdi. Ancak CHP'nin bu seçimlerde üçüncülüğe bile oynamadığı konusunda konsensüse benzer bir hava var. 
   Şehirde kalan son sol oylar da Demokratik Güçbirliği'ne gidiyor. Adaylardan eski belediye başkanı Feridun Yazar'a göre sol 20 yıl önce 12 Eylül'de yediği darbenin altından kalkabilmiş değil. Refah Saadet Partili belediyelerle geçirilen son 10 yıl da yaraya tuz basmış. 
   Peki Yusuf Dedeoğlu'nun oyunu alabilecek mi Basit bir cevap vermek gerekirse hayır. Urfa çarşısında yürüttüğüm bilimsel olmaktan uzak ankette konuştuğum çoğu esnaf gibi oyunu AKP'ye atmak niyetinde. Karmaşık bir soru sormak gerekirse neden 
   
   AKP'nin avantajı 
   Sosyal Sigortalar Kurumu Hastanesi'ni yöneten AKP adayı Ahmet Eşref Fakıbaba, Saadetli belediyenin yönetimini anlatırken neşterini eline alıyor. Yolların asfaltı h l kötü, hesaplarda şeffaflık sağlanamamış. AKP'nin büyük bir avantajı insan kaynaklarını nasıl değerlendireceğini bilmesi. Bu da kendi insanlarını işe koymak için bir çeşit kestirme yol işlevi görüyor. 
   Şu anki Saadetli Belediye Başkanı Ahmet Bahçıvan kurt bir politikacı. Bu nedenle Necmettin Erbakan'ı bir arıtma tesisi açılışına davet ettiğinde zarar değil yarar göreceğini umuyor. Benim doğaçlama anketimin kesinlikle yanlış olduğunu, kendi yaptığı anketlerde yüzde 40'lık bir oyla lider göründüğünü söylüyor. 
   Açık seçik anlaşılıyor ki Güneydoğu'daki her yerde olduğu gibi Urfa'da da Saadet Partisi ve AKP aynı oylar için çekişiyor. Yarış h l devam ediyor. Aynı zamanda bu yarış AKP'yi seçmene sunmak istediği imajı belirlemeye zorluyor 
   Saadet gibi eski moda değil, ancak sol kadar toplumun değerlerini eleştiren de değil. Tabii ki Saadet bile projelerini finanse etmek için yurtdışında para topluyor ama bu AKP'nin Türkiye'yi Avrupa'ya sokma projesinden farklı. Eski CHP Urfa'yı Batılılaştırmaya uğraşıyordu. 
   AKP'nin tutkuları farklı. Onlar Urfa'nın nasıl düşündüğünü değil, Avrupa Urfa için ne düşünüyor, onu değiştirme çabasındalar. Onlara oy atmak yalnızca Ankara'dan değil bir gün Brüksel'den de torpil bulmak anlamına geliyor. 
   
   
   
   
</TEXT>
</DOC>
