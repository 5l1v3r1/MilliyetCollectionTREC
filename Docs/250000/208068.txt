<DOC>
<DOCNO> 208068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun21.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya'da "kuş gribi" salgını .. 
</HEADLINE>
<TEXT>

     Dünya Sağlık Örgütü'nden DSÖ bir yetkili, Vietnam'da yaklaşık 1 milyon kümes hayvanına bulaşan kuş gribiyle 10'u çocuk, 11 kişinin ölümü arasında bağlantı olabileceğini belirtti. 
     Vietnam'ın başkenti Hanoi'de DSÖ uzmanı olan Peter Horby, tavuklarla insanlardaki virüs arasında benzerlik göründüğünü, ancak bunun kesinleşmesi için daha fazla test yapılması gerektiğini söyledi. 
     Hanoi'de 11 kişinin öldüğünü, 3 kişinin de hasta olduğunu belirten Horby, hepsinin de hastalanmadan önce kümes hayvanlarıyla temasları olduğuna inanıldığını belirtti. 
     Bu arada, Vietnam Tarım Bakanlığı Veteriner Daire Başkan Yardımcısı Dau Ngoc Hao, kuş gribi nedeniyle uluslararası örgütlerin yardımına ihtiyaç duyduklarını kaydederek, bakanlığının BM Gıda ve Tarım Örgütü FAO ile görüştüğünü söyledi. 
     Vietnam'da bu yıl 21-27 Ocak arasında kutlanacak olan ülkenin en büyük tatili, yeni ay yılında, ana yemek olarak tavuk kullanılması, kuş gribi salgını nedeniyle endişe yaratıyor. 
     Öte yandan, Japonya'da da kuş gribi salgınına rastlandığı açıklandı. Yetkililer, Yamaguçi bölgesinde 6 bin tavuğun kuş gribi nedeniyle telef olduğunu tespit ettiklerini söyledi. 
     
</TEXT>
</DOC>
