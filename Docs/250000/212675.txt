<DOC>
<DOCNO> 212675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/yasam/yas07.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli, öğretmenini sosyal hayatta geçti 
</HEADLINE>
<TEXT>

   Lise öğretmenleri ile öğrencilerinin yaşam tarzları arasındaki farklılıklar araştırmasına göre, öğrenciler bilgisayarı öğretmenlerden daha sık kullanıyor, daha fazla hobiye sahip 
      Sibel Kahraman 
   
   İSTANBUL Üniversitesi Hasan li Yücel Eğitim Fakültesi Öğretim Üyesi Doç. Dr. İrfan Erdoğan'ın danışmanlığında, Okutman Filiz Meşeci tarafından "Lise öğretmenleri ile lise öğrencilerinin yaşam tarzları arasındaki farklılıklar" konulu bir araştırma yapıldı. İstanbul'un 7 ilçesindeki 9 devlet lisesindeki, 101 öğretmen ve 300 öğrenci arasında yapılan araştırmanın sonuçları ilginç... 
   Arkadaşlık daha fazla 
   Bir müzik enstrümanı çalma, resim, internette sörf yapma, sahne sanatları ile uğraşma gibi hobilerle ilgilenme sıklığına bakıldığında, öğrenciler bu konuda öğretmenlerden daha önde.Öğrencilerin hem karşı cinsten hem de kendi cinslerinden arkadaşlarıyla vakit geçirme sıklığı öğretmenlerden daha yüksek.Öğrenciler sık sık radyo dinlerken öğretmenleri ara sıra dinliyor.Öğrenciler öğretmenlerden daha sık spor yapıyor, spor karşılaşmalarını da televizyondan daha sık izliyor. 
   
   Öğretmen kitap okuyor 
   Öğretmenler, ders kitapları dışındaki kitapları öğrencilerden daha sık okuyor.Öğretmenlerin sigara içme ve alkol kullanma sıklığı öğrencilerden daha yüksek düzeyde.Öğretmenlerin müzik dinleme alışkanlıklarında Türk Halk Müziği, Türk Sanat Müziği, Klasik Batı Müziği, özgün müzik gibi geleneksel türler önde geliyor. Öğrenciler daha hareketli, daha hızlı yenilenip tüketilen Türkçe pop, rock, techno tarzı müzik dinliyor.Öğrenciler, dini değerlerini yaşam tarzlarına daha sık yansıtıyor. 
   
   Öğrenci, öğretmen ve veli uzlaşacak    ANKARA Milliyet 
   OKULLARDAKİ sorun ve anlaşmazlıklara öğrenci, öğretmen ve veli uzlaşmasıyla çözüm bulunacak. Milli Eğitim Bakanlığı MEB , öğrenci ve öğretmen ile veli eğitimi yapılması için "Uzlaşma Kültürü Projesi" başlatacak. Proje, 1 Eylül 2005 tarihinde başlayacak ve Aralık 2006'da sona erecek. 
   
   Aileler de eğitilecek 
   PROJE kapsamında, öğretmenler haftada 1 saat olmak üzere toplam 24 hafta uzlaşma becerileri eğitimine alacak. Öğrencilere de 24 hafta sürecek uzlaşma becerisi eğitimi verilecek. Anne babalar rehber öğretmenlerce haftada 1 saat olmak üzere 12 haftalık uzlaşma becerisi eğitimine alınacak. 
   
   
   
</TEXT>
</DOC>
