<DOC>
<DOCNO> 212595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sontur06.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanoğlu hava durumunu hep merak etmiş... 
</HEADLINE>
<TEXT>

     Günümüzde bilimsel ve teknolojik yöntemlerle tahmin edilen hava durumu, geçmişte hayvan ve doğa hareketleriyle yapılmaya çalışılmış. 
     Meteoroloji Mühendisi Fırat Çukurçayır, AA muhabirine, insanoğlunun her zaman hava durumunu tahmin etmek için çaba harcadığını, geçmişte yapılan hava tahminleriyle ilgili inanışların. atasözleriyle günümüze kadar ulaştığını ifade etti. 
     Günümüzde kuzey ve güney yarıkürede binlerce noktadan yer seviyesi ve yüksek atmosfer meteorolojik gözlemleri yapıldığını anlatan Çukurçayır, ''Bu gözlemler, sabit ve değişken noktalarda bulunan yüzlerce uçak ve gemiden yapılan ölçümlerle desteklenmektedir. Tüm bu çalışmalar, içinde yaşadığımız atmosferi çok daha iyi analiz etmek ve global ölçekte doğru hava tahminleri yapabilmek içindir'' diye konuştu. 
     
     METEOROLOJİYLE İLGİLİ HALK İNANIŞLARI 
     Çukurçayır'un, yabancı kaynaklardan derlediği ''meteorolojik atasözlerindeki'' halk inanışlarının bazıları şöyle 
     ''Horoz ötüp su içerse, yağmur yakındır İspanyolca konuşulan ülkeler . Kümes hayvanları kanatlarını gerince, şiddetli yağmur beklenirmiş Hindistan . Tavuk, tek ayağını kaldırıp, başını kanadının altına sokarsa, yağmur yağacaktır İran . 
     Örümcek, ağını sabah yaparsa, hava açık olacak demektir Japonya . Arılar, sabah erkenden kovanlarından çıkmazsa, hava kötü olacaktır Almanya . Arılar, kovanlarının ağzını sıkıca kapatırsa, kış soğuk olacak, açık bırakırlarsa, sıcak olacak demektir Rusya . Aralık ayında küçük sinekler ortalığı kaplarsa, köylü aç kalacak demektir Hollanda . 
     Ormanın aşağılarına inen fil, yağmuru ve güneşi haber verir Kamerun . Kedi, tırnaklarını bir yerlere geçirince, hava değişeceğine işarettir İngiltere . Yalanan kedi, yağmuru haber verir Hollanda . Kedi, dağa karşı pençelerini yalarsa, güneş çıkar İran . Keçi aksırırsa, bardaktan boşanırcasına yağmur yağar İspanyolca konuşulan ülkeler . Koyunlar, fırtınadan biraz önce başlarını birbirine çarpar Fransa . İnek, duvarları yalarsa, hava açacaktır Norveç . Sırtı kaşındığı için yere yatan at, yağmurun yağacağını gösterir Norveç, İsveç . Sincap çok ceviz toplarsa, kış da çok sert olacak demektir Rusya, Norveç, ABD, Yunanistan, İsveç, Finlandiya . Dişi eşek kulağını sallarsa, yağmur geliyor demektir Fransa ile İspanyolca konuşulan ülkeler . Dağlar yakın görünürse, yağmur yağacak demektir Japonya, Fransa, Avusturya, İsveç . 
     
     DOĞA OLAYLARIYLA İLGİLİ ATASÖZLERİ 
     Noel'de kar yağarsa, Paskalya'da çiçekler açar Noel'de yapraklar kurumamış ise Paskalya'da kar yağar Belçika . Noel'de hava sıcaksa, Paskalya'da ayaz yapar Fransa . Suya attığın tükürüğün suyun üstünde yüzüyor ise hava güzel, batarsa yağmurlu olur Japonya . Sabah yağmuru yolcuyu yolundan alıkoymaz Fransa . Sis, havayı bulduğu gibi bırakır İtalya . Nisan ayındaki gök gürültüsü, mahsulü artırır İspanyolca konuşulan ülkeler . Soğuk mayıs ayı, ambarları doldurur Rusya . Kasım ayında yağan kar, nisan ayına kadar yerden kalkmaz ABD, Fransa . Temmuz ayında gök gürlemezse köylü aç kalır İspanyolca konuşulan ülkeler . Kış karlı olursa, yaz yağmurlu, donlu olursa, yaz çok sıcak olur Rusya . 
     
</TEXT>
</DOC>
