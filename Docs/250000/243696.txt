<DOC>
<DOCNO> 243696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/ekonomi/eko13.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşverenler asgari ücret artışına karşı 
</HEADLINE>
<TEXT>


ANKARA Milliyet 

Asgari Ücret Tespit Komisyonu, 1 Temmuz - 31 Aralık tarihleri arasında geçerli olacak asgari ücreti belirlemek üzere ilk toplantısını yaptı. Toplantıda, Türkiye İşveren Sendikaları Konfederasyonu TİSK Genel Sekreter Yardımcısı Ferhat İlter, aylık brüt 423 milyon lira olarak belirlenen asgari ücretin artışının TÜFE tüketici fiyatları artışı hedefini katladığını belirtti. İlk altı ay için TÜFE tahmininin yüzde 7 olduğunu hatırlatan İlter, "İş hayatı, ikinci yarı için neyin eksik kaldığını sorgulamaktadır. Enflasyonun üzerindeki artış, işyerlerinin faaliyetlerini zora sokuyor" dedi. 
Türk - İş Genel Mali Sekreteri Ergun Atalay ise çalışanların insanca geçinebilecek bir asgari ücretin belirlenmesini beklediklerini söyledi. 




</TEXT>
</DOC>
