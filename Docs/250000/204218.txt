<DOC>
<DOCNO> 204218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo29.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst Felipe'ye borcumuz yok, 2 gün içinde sorun kalmaz 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, geçen sezon takımdan gönderdikleri Brezilyalı futbolcu Felipe'ye borçlarının bulunmadığını ifade ederek, ''Parayı ödediğimiz anlaşılamamış, iki gün içinde her şey hallolur'' dedi. 
     Felipe'nin takımdan ayrılmadan önce oynamadığı dönemlere ait paraları istediğini anlatan Ali Dürüst, ''Biz ise Avrupa Spor Tahkim Mahkemesi'ne CAS başvurup yalnızca oynadığı döneme ait ücretini ödeme kararı aldırtmıştık. Bu parayı da FIFA'ya ödedik, yani borcumuz yok'' dedi. 
     Dürüst, FIFA'nın da bu paranın kendilerine geldiğinden haberdar olmadığını kaydederek, ''Felipe de paranın FIFA'ya gönderildiğinden haberi yok. Böyle de olunca karışıklık yaşanmış ve Futbol Federasyonu'na Galatasaray'ın transferini askıya aldığına dair yazı gelmiş. Biz FIFA'ya durumu bildirdik. Ancak, araya da Avrupa'daki tatil girdi, 2 gün içinde bu sorun biter'' diye konuştu. 
     
</TEXT>
</DOC>
