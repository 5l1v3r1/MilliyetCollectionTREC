<DOC>
<DOCNO> 220120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur34.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan Türkiye'yi erken seçime gidecek 
</HEADLINE>
<TEXT>

     Genç Parti Genel Başkanı Cem Uzan, ''29 Mart sabahı çıkacak olan tablonun Türkiye'yi erken seçime götüreceğini'' söyledi. 
     Uzan, partisinin Sakarya adaylarının tanıtım töreninde, AK Parti iktidarının millete verdiği sözü yerine getirmediğini öne sürdü. 
     Ailesinin tek suçunun ülkeye yatırım yapmak olduğunu ifade eden Uzan, ''29 Mart sabahı çıkacak olan tablo Türkiye'yi erken seçime götürecek'' dedi. 
     Uzan, şunları kaydetti 
     ''İlk önce babama, kardeşime saldırıp, arkasından 6 aylık çocuğuma, gruba bağlı şirketlerde çalışan 40 bin işçinin maaşlarını ödetmediler. Şirketlere el koyup gasp ettiler. Neredeyse bir hafta boyunca Sakarya'daki çiftliğin bahçesinde dozerlerle kazı yaptılar. Çiftlikteki tavukları, civcivleri haciz ettiler. İşte AK Parti'nin demokrasi anlayışı, siyasi rakibine bakış ve davranış tarzı budur.'' Gazete ve televizyonların Türkiye'de pembe bir tablo çizdiğini, her şeyin yolunda gösterildiğini iddia eden Uzan, ''Bu bir IMF pembesidir. Bu pembe 29 Mart sabahı moraracak'' diye konuştu. 
     Uzan, konuşmasının ardından Sakarya'daki adaylarını tanıtarak, destek istedi. 
     
</TEXT>
</DOC>
