<DOC>
<DOCNO> 206972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/yazar/yilmaz.html </URL>
<DATE> 2004/01/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Suriye ile yeni bir dönem 
</HEADLINE>
<TEXT>

   
   Suriye Devlet Başkanı Beşar Esad, 57 yıllık aradan sonra Türkiye'ye geliyor İsrail, 1999 yılında biten Manavgat Suyu projesine 8. Cumhurbaşkanı Turgut Özal'ın "Barış Suyu" olarak isimlendirdiği proje imza atıyor bölge stratejileri açısından anlam kazanan bir çakışma. 
   Şam'da yıllarca ikamet eden terör örgütü PKK lideri Abdullah Öcalan'ın Türkiye'ye tesliminden sonra, Hafız Esad'ın cenaze törenine giden Cumhurbaşkanı Ahmet Necdet Sezer, Türkiye - Suriye ilişkilerinde bir dönüm noktasına imza atmıştı devamı geliyor... 
   Suriye ve İsrail'in, nedense Türkiye ile aynı günlere denk gelen yakınlaşmalarının, hangi iklimde gerçekleştiğine bakalım... 
   
   Su sorunu kulak arkasında 
   ABD'nin, Kuzey Irak'ta Kürt devleti kurulması yönünde net olmayan tutumunun yankılandığı günlerde... 
   İsrail, birkaç gün önce Kuzey Irak'ta Kürt devleti kurulmasını desteklemediğini belirtmişken... 
   Suriye, Türk siyasetçilerinin takdirini kazanacak gayretle, gerek PKK, gerekse de El Kaide bağlantılı teröristlerin iadesini sürdürürken... 
   Suriye Başkanı Esad, Türkiye'ye gelmeden önce ABD'nin bölgeye karşı tutumunu "anlayışsızlıkla" suçlarken... 
   ABD'ye karşı mesafesini koruyan Esad'ın, Türkiye'nin AB üyeliğine, "Hoş geldin komşu Avrupa" değerlendirmesi yankılanırken... 
   İsrail 1967'de işgal ettiği Suriye ile ihtilaf konusu olan Golan Tepeleri'nden, su ihtiyacının dörtte üçünü karşılarken... 
   Türkiye'nin Fırat ve Dicle su kaynaklarından Suriye'ye yapacağı tahsis henüz masaya gelmemişken... 
   
   Hisarcıklıoğlu ağırlayacak 
   Esad, 8 Ocak günü Çırağan'da 30 - 35 kişilik Türk işadamı heyetiyle çalışma toplantısı yapacak. Yaklaşık bir saat sürecek olan toplantının ev sahipliğini TOBB Başkanı Rifat Hisarcıklıoğlu yapacak. Toplantıya Koç ve Sabancı soyadlı işadamlarının katılmasının da özel olarak istendiğini duydum. Ancak bu talebin kimden geldiği şimdilik meçhul. 
   Suriye'ye yatırım yapan 7 kadar sanayi kuruluşu temsilcisinin yanı sıra, Koç'tan da Ali Koç katılacak. 
   Hisarcıklıoğlu, Suriye ile iyiye giden ilişkilerin, iş yaşamına yansımasını bekledikleri yolundaki taleplerini Esad'a iletecek. Taşımacılık, teminat mektupları... 
   Aslına bakarsanız Suriye, Türk işadamlarına olumlu bakış sergilemeye, son üç yıldır adım adım yaklaşmıştı. Geçen yıl bu ülkeye yapılan ihracat, bir önceki yıla göre yüzde 37 oranında arttı. 
   
   "Evim evinizdir" 
   Geçtiğimiz yıl Halep'te açılan Türk Sanayi Ürünleri Fuarı'na giden Hisarcıklıoğlu'nu, Esad'ın talimatı doğrultusunda Suriye Sanayi Bakanı ve bu ülkenin Odalar Birliği Başkanı karşılamıştı... 
   Hisarcıklıoğlu fuar ziyaretinde Halep Valisi'ne, bölgede yatırım yapan 7 Türk sanayicisini emanet ettiğini söylediğinde, aldığı yanıt "Valilik binam ofisleri, evim evleridir" olmuştu... 
   Hisarcıklıoğlu genele gidiyor ve "Türkiye başarı öyküsü yazıyor ama bunu dünyaya pazarlayamıyor" diyor... 
   
   Yatırımcıların miladı 
   Türk - Suriye İş Konseyi Başkanı Turgut Doyran, Esad'ın Türkiye'ye gelmesinin yatırımcılar için iki ülke ilişkilerinde milat olacağı kanısında. Yeniden yapılanan Suriye'nin, açtıkları ihalelerde Türk yatırımcılarına İtalyan ve İngilizler kadar yakın olmasını bekliyor. 
   Türkiye'nin Suriye'ye, ağırlıkla kimyevi maddeler sattığını belirten Doyran, "13 milyar dolar dış ticaret hacmi bulunan Suriye'ye, 500 milyon dolar civarında ihracatımız, bir o kadar da ithalatımız var. Bundan da önemlisi Türk yatırımcılara teminat mektupları, çitfe vergilendirme, turizm gibi konularda imk n yaratılması" diyor. 
   İşadamlarının, yeni dönemde iki ülkenin, "kilitlenmiş sorunlarını" masanın önüne koymadan ilerleme sağlayabiliyorlar. Siyasetin işi de arka planı gözlemek ve yönetmek olacak. 
   
      
   
</TEXT>
</DOC>
