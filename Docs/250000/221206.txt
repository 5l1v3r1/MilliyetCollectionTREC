<DOC>
<DOCNO> 221206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun26.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık günlük hayatta birçok işlem tek bir kartla yapılabilecek 
</HEADLINE>
<TEXT>

     Japon elektronik devi Sony ve Alman çip üreticisi İnfineon, metro turnikelerinden geçmeyi, para çekmeyi, ya da lokantada hesap ödemeyi mümkün kılacak çok fonksiyonlu mikroçipe sahip bir kart geliştirdi. 
     Sony'den yapılan açıklamaya göre, uluslararası kredi kartı firması Visa ve Japonya'nın bir numaralı matbaası Dai Nippon Printing de bu ürünün geliştirilmesi sürecine katkıda bulundu. 
     Sony sözcüsü, ''Finansal kuruluşlarla kredi kartı firmalarına bu yeni teknolojik kartı benimsemeleri konusunda çağrıda bulunduk'' dedi. 
     Bu arada Asahi Shimbun gazetesi, Tokyo-Mitsubishi Bankası'nın yeni kartı bu sene onaylamasının beklendiğini belirtti. 
     Yeni geliştirilen bu kartın, optik okuyucuya okutularak, binalara girişte ve mağazaların kasalarında da kullanılabileceği kaydedildi. 
     
</TEXT>
</DOC>
