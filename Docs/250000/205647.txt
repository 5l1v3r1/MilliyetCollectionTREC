<DOC>
<DOCNO> 205647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/siyaset/axsiy02.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ayrımcılık olmasın' 
</HEADLINE>
<TEXT>


MGK, AB ile müzakere sürecinin olumsuz öğelerden arındırılmasını kararlaştırdı. MGK'ya göre müzakereler Türkiye aleyhinde ayrımcı olmayan ve koşulsuz bir zeminde yürütülmeli 

BARKIN ŞIK Ankara 


AB Brüksel zirvesini değerlendiren Milli Güvenlik Kurulu MGK , müzakere sürecinin "olumsuz" öğelerden arındırılarak, "Türkiye aleyhinde ayrımcı olmayan ve koşul içermeyen sürdürülebilir bir zeminde yürütülmesi" gerektiğini kararlaştırdı. MGK, AB zirvesi sonuç bildirgesinde Türkiye'ye "ayrımcılık" yapıldığı tespitinde bulundu. MGK toplantısı dün, Cumhurbaşkanı Sezer başkanlığında Çankaya Köşkü'nde gerçekleşti. Toplantıda, Brüksel bildirgesindeki tartışmalı şu ifadeler ele alındı 
Bildirgenin 19. paragrafındaki, Türkiye'nin Ankara Anlaşması'nı AB'nin 10 yeni üyesine uyarlayacağına yönelik taahhüdü MGK'da, bu ifadelerin 3 Ekim 2005'e kadar Kıbrıs sorununun çözümü için yapılacak müzakerelerde Ankara'nın elini zayıflatıp zayıflatmadığı tartışıldı. Rumların masaya oturacağı ve Annan Planı'ndaki koşullardan daha ileri hak taleplerinde bulunacağı tespiti yapıldı.21. paragrafta, Avrupa Parlamentosu'nun 15 Aralık tarihinde kabul edilen kararının not edilmesi Bu karar kapsamında Ankara'nın Ermeni soykırımı iddialarını kabul etmesinin de aralarında bulunduğu pek çok şart sıralandığına dikkat çekildi.23. paragrafındaki, "daimi koruma tedbirlerine" ilişkin ifadeler Annan Planı görüşmeleri sırasında, mevzuatının kalıcı derogasyonlara kısıtlama izin vermediği yönünde Ankara'ya telkinde bulunan AB'nin, kişilerin serbest dolaşımı konusunda bile üyesi ülkeleri serbest bırakan ifadeleri bildirgeye koymasının yarattığı rahatsızlık dile getirildi.Bildirgenin 23. paragrafındaki, müzakereler başarısızlıkla sonuçlansa bile Türkiye'nin Avrupa yapılarına en güçlü şekilde bağlanmasını öngören ifade Bu ifadenin, müzakereler öncesi başka hiçbir AB'ye aday ülke için kullanılmadığı vurgulandı. 
Toplantıdan sonra yapılan açıklamada şöyle denildi "Türkiye'nin AB üyelik müzakerelerine başlaması için tarih belirlenmiş olması olumlu karşılanmakla birlikte, üyeliği hedefleyen müzakere sürecinin, doruk kararlarındaki kimi olumsuz öğelerin ortadan kaldırılarak, Türkiye aleyhinde ayrımcı olmayan ve koşul içermeyen sürdürülebilir bir zeminde yürütülmesinin önemi vurgulanmıştır." 


</TEXT>
</DOC>
