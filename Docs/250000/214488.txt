<DOC>
<DOCNO> 214488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/soneko17.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Büyük zam ve vergiler olmayacağı düşüncesindeyiz 
</HEADLINE>
<TEXT>

     Maliye Bakanı Kemal Unakıtan IMF ile yürütülen 7. gözden geçirme çalışmaları sırasında millete herhangi bir yük getirmemeye, milleti zamlar altında ezmemeye gayret gösterdiklerini söyledi. 
     Unakıtan 2004 yılı özelleştirme programına ilişkin düzenlediği basın toplantısında gazetecilerin çeşitli sorularını da yanıtladı. 
     Unakıtan 7. gözden geçirme çalışmaları sırasında milletin üzerine ne kadar mali yük bineceği yolundaki soru üzerine, IMF ile oturup konuşmadan, mutabakata varmadan bir açıklamada bulunmak istemediğini ifade etti. 
     Milletin üzerine bir yük getirmeyecek şekilde çalışma yaptıklarını kaydeden Unakıtan, şöyle devam etti 
     ''Millete herhangi bir yük getirmemeye, milleti zamlar altında ezmemeye gayret ediyoruz. Ama gelsinler oturalım, konuşalım, müzakere yapalım. O zaman ne olacağı ortaya çıkar. Ama burada büyük vergiler, büyük zamlar olmayacağı düşüncesindeyim.'' Bakan Unakıtan, bir gazetecinin ''Bu sözleriniz küçük zamların olacağı anlamına mı geliyor Elektrikte yüzde 10 zamdan söz ediliyor'' diye sorması üzerine de ''Herhangi bir şey söylemiyorum. Yüzde 10-12 de büyük zam. Merkez Bankası Başkanı da açıkladı. Rakamlar değişiyor. Artık cebinizde milyonlar göremeyeceksiniz. Bundan sonra kuruşun hesabını yapacaksınız'' yanıtını verdi. 

     
</TEXT>
</DOC>
