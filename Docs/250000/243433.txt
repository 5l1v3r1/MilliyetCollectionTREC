<DOC>
<DOCNO> 243433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/guncel/gun05.html </URL>
<DATE> 2004/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Okumamı sağlayın' 
</HEADLINE>
<TEXT>



Eylem Yel 13 yaşında, Gevaş 75. Yıl İlköğretim Okulu 6. sınıf öğrencisi... Eylem'i, İngiliz Financial Times gazetesi, Türkiye'de kızlara eğitimde ayrıcalık yapılmasına örnek gösterince, tüm Türkiye tanıdı... Hakkında çıkan bu haberlerin ardından Eylem'in okuma umudu arttı. 
Minibüsçülük yapan 8 çocuklu babası Musa Yel'in, kendisi gibi, kardeşi Devlet'i 12 de liseye göndermeyeceğini belirten Eylem Yel, "Belki babam ikna edilebilir. Yetkililerin desteğini bekliyorum. Babamla konuşmalarını, okumamızı sağlamalarını istiyorum" diyor. 
Öğretmen olmak istediklerini anlatan kardeşi Devlet Yel de, şöyle konuşuyor "Babam bizi kesinlikle liseye göndermeyeceğini söyledi. Bu bizi çok üzüyor. Okuldan ve arkadaşlarımızdan ayrılmak zorunda kalacağız." 

'Kitaplardan ayrılmam' 
Liseye gitme umutlarını kaybetmek istemeyen Devlet Yel, liseye gönderilmediği takdirde, kendisini kitaplara adayacağını söylüyor. n VAN DHA 


</TEXT>
</DOC>
