<DOC>
<DOCNO> 220978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/soneko14.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erhan Öner, İspanya Kraliyet Nişanı ile ödüllendirildi 
</HEADLINE>
<TEXT>

     Tekfen Holding Grup Şirketler Başkanı Erhan Öner, İspanya Kralı 1. Juan Carlos tarafından ''İspanya Kraliyeti Liyakat Nişanı'' ile ödüllendirildi. 
     Liyakat nişanının Erhan Öner'e verilmesinde, Öner'in, Türkiye ile İspanya arasındaki ekonomik, siyasi ve kültürel ilişkilerin geliştirilip güçlendirilmesine katkı sağlayan çalışmalarının etkili olduğu belirtildi. 
     Tekfen Holding'den yapılan açıklamada, İspanya Kraliyeti Liyakat Nişanı'nın, İspanya'nın Ankara Büyükelçisi Manuel de la Camara tarafından İspanya Sefareti'nde düzenlenen törenle Öner'e sunulduğu kaydedildi. 
     Erhan Öner, İspanya Kralı 1. Juan Carlos'un bir Türk işadamı olarak kendisine vermeyi uygun gördüğü İspanyol Liyakat Nişanı için onur duyduğunu ve bu ödülü ülkesi adına almaktan mutluluk duyduğunu bildirdi. 
     
</TEXT>
</DOC>
