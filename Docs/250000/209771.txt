<DOC>
<DOCNO> 209771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/guncel/gun01.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kılıç kuşandılar 
</HEADLINE>
<TEXT>

   Forum organizasyon komitesindeki Salih Kamil'in verdiği yemekte sergilenen kılıçlı dans gösterisine işadamlarımız ayrı bir renk kattı 
      Fotoğraflar ALTAN BURGUCU, ŞERİF ÇIRAY 
   
   Başbakan Recep Tayyip Erdoğan ve işadamları, umre öncesi ekonomi forumunun organizasyon komitesinde yer alan Salih Kamil'in ikametg hında verilen yemeğe katıldı. Kıl çadırların kurulduğu ve birçok kişinin yerde oturduğu yemekte Arap kültürüne uygun ikramlar yapıldı. 
   Gecede geleneksel Suud kılıç dansları da sergilendi. Konuklar kapıda tütsüyle karşılanırken, geleneksel Arap içecekleri de ikram edildi. Yerli ve yabancı misyon şeflerinin de katıldığı yemekte özellikle Arap prenslerin lüks otomobilleri dikkati çekti. 
   
   Erdoğan geldi, şov bitti 
   Erdoğan ve eski ABD Başkanı Bill Clinton da, yemekten önce Türk ve Arap işadamlarıyla sohbet etti. Bu sohbetlerin ardından Türkiye'den gelen işadamları bir anda kendilerini yöresel gösterilerin içinde buldu. Türk işadamları, gösteri ekibi ve Arap işadamlarının ısrarı üzerine kendilerine verilen kılıçları havaya kaldırarak gösteriye ayrı bir renk kattı. Başbakan Erdoğan'ın gelmesiyle kılıçlı şov sona erdi. 
   
      Bidon bidon VIP zemzem    BaŞbakan Recep Tayyip Erdoğan, Suudi Arabistan'daki temaslarını tamamlayarak, THY'ye ait özel uçakla Türkiye'ye döndü. Erdoğan ve beraberindeki heyeti taşıyan uçak piste indikten sonra yoğun sis nedeniyle bir süre sis aracını beklemek zorunda kaldı. Erdoğan ile Pakistan Devlet Başkanı General Pervez Müşerref'in geliş saati yakın olunca yoğun güvenlik önlemleri alındı. VIP'te kısa bir süre kalan Erdoğan daha sonra dinlenmek üzere evine geçti. Erdoğan'ın iki korumasının taşıdığı değişik kutulardaki hediyeler makam aracının bagajına taşınırken, uçaktan kolilerce zemzem suyu indirildiği gözlendi. 
   
   
</TEXT>
</DOC>
