<DOC>
<DOCNO> 226979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sontur12.html </URL>
<DATE> 2004/03/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Sahte sigorta poliçesiyle 268 bin dolar dolandırdı 
</HEADLINE>
<TEXT>

     Sahte sigorta poliçesi hazırlayarak piyasaya süren 1 kişi gözaltına alındı. 
     AA muhabirinin aldığı bilgiye göre, Ercüment Halim G. Ankara Cumhuriyet Başsavcılığı'na başvurarak kendisine sahte olduğu bildirilen Yapı Kredi Bankası Yaşam Sigorta poliçesi devredildiğini belirterek şikayetçi oldu. 
     Savcılığın talimatı üzerine olayı inceleyen Ankara Emniyet Müdürlüğü Yankesicilik ve Dolandırıcılık Büro Amirliği, Yusuf D'nin, Ercüment Halim G'ye 13 adet sahte poliçe devri yaptığını ve karşılığında 268 bin 650 dolar aldığını tespit etti. Yusuf D. düzenlenen operasyonla İstanbul'da yakalandı. 
     Gözaltına alınan Yusuf D. evrakta sahtecilik suçundan mahkemeye sevk edildi. 
     Emniyet yetkilileri, Yusuf D'nin ayrıca 17 kişiye daha sahte poliçe devri yaptığını, ancak bu kişilerin henüz başvuruda bulunmadığını kaydettiler. 
     
</TEXT>
</DOC>
