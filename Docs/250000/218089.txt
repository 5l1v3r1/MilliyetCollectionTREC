<DOC>
<DOCNO> 218089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sontur30.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Üniversitesi'nde yüksek lisans başvuruları başladı 
</HEADLINE>
<TEXT>

     Koç Üniversitesi İşletme Enstitüsü'nde 2004-2005 akademik yılı için yüksek lisans MBA programlarına başvurular başladı. 
     Koç Üniversitesi'nden yapılan yazılı açıklamada, MBA ve yöneticiler için işletme yüksek lisans Executive MBA programlarına bu yıl son başvuru tarihinin, 30 Haziran 2004 olduğu belirtildi. 
     Açıklamada, her iki programın adayları için 28 Şubat, 27 Mart, 8 Mayıs ile 19 Haziran 2004 tarihlerinde tanıtım toplantıları düzenleneceği kaydedildi. 
     İşletme Enstitüsü'nün ayrıca, Executive MBA programını yeniden düzenleyerek, profesyonel yöneticilerin, programa iş yaşantılarına ara vermeden katılımlarını daha kolay hale getirdiği belirtilen açıklamada, Ağustos ayında başlayacak yeni akademik yılda derslerin 13 ay süreceği bildirildi. 
     Açıklamada, daha çok üniversiteden yeni mezun veya 5 yıldan az iş deneyimine sahip adayların tercih ettiği Koç MBA programının ise 2 yıl süren tam zamanlı bir program olduğu ve bugüne kadar 330 mezun verdiği kaydedildi. 
     
</TEXT>
</DOC>
