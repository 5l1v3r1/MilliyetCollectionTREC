<DOC>
<DOCNO> 231516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/siyaset/siy03.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş eşyalarını çoktan toplamış 
</HEADLINE>
<TEXT>

   CHP'deki görevinden istifa eden Kemal Derviş Partide takım çalışması ve sevgi eksikliği var... 
      EZELHAN ÜSTÜNKAYA Ankara 

   
   CHP Genel Başkan yardımcılığı görevinden istifa eden İstanbul Milletvekili Kemal Derviş, genel merkezdeki odasını boşalttı. Eşyalarını günler öncesinden topladığı ortaya çıkan Derviş, partide takım çalışması ve ortak aklı yaşamadığını belirterek "Sevgi eksikliği var" dedi. Derviş, CHP Genel Başkanı Deniz Baykal'ın "Kimse DNA'mızı değiştirmemizi beklemesin" sözlerine de "Türk solunun Atatürkçü boyutu olmalı. Ama 1920 - 1930'lu yıllardaki statik Atatürkçülük değil. Kromozom değişmez. Bazılarının olabilir ama bizim bununla ilgili sorunumuz yok" karşılığını verdi. 
   Derviş'in, CHP'ye katılmasından sonra kendisi için dekore edilen ve yeni mobilyalarla döşenen odasındaki özel eşyalarını günler öncesinden taşımaya başladığı ortaya çıktı. Derviş'le birlikte Merkez Yönetim Kurulu'ndan MYK istifa eden İstanbul Milletvekili Zeynep Damla Gürel de, genel merkezdeki odasını boşalttı. Gürel, Derviş'in danışmanı Oya Ünlü için hazırlanan odayı kullanıyordu. 
   
   'Parti gençleşmeli' 
   NTV'ye parti yönetimden istifasıyla ilgili açıklamalarda bulunan Derviş, "Bundan sonra ne yapacaksınız " sorusunu, "Uluslararası sosyal demokrat hareket içinde çalışma ve görevlerim var. CHP'li arkadaşlarla yapacağım bunu. Yönetime karşı hareket olarak algılamak yanlış olur. Partinin sahipleri 40 - 45 yaşındakiler olmalı. Gençlerin önünü açmak istiyorum" yanıtını verdi. 
   Derviş, ekonomide gelinen noktayı da değerlendirdi. Derviş, "Ekonomi h l kırılgan. Önlemler devam etmeli. Faiz dışı fazlanın yatırım kısmı ayrı olarak değerlendirilip büyümeyi destekleyen maliye politikasına geçilmeli" dedi. 
   CHP MYK da dün Derviş'siz toplandı. Baykal'ın, gelişmeler karşısında rahat olduğu belirtildi. 
   
   
   
</TEXT>
</DOC>
