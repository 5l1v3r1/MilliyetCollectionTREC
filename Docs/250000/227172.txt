<DOC>
<DOCNO> 227172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun53.html </URL>
<DATE> 2004/03/31/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Özbekistan'da patlama, yaralılar var 
</HEADLINE>
<TEXT>

     Özbekistan'ın başkenti Taşkent'te akşam saatlerinde meydana gelen patlamada yaralananlar olduğu bildirildi. 
     İnterfaks haber ajansı, patlamanın, Taşkent'in güneybatısındaki Sabidrahim bölgesinde olduğunu kaydetti. 
     Ajans, patlamada kaç kişinin yaralandığının belirlenmeye çalışıldığını belirtti. 
     Taşkent ve Buhara'da 3 gündür aşırı dincilerin karıştığı terör olaylarında, resmi açıklamalara göre 42 kişi ölmüş, 31 kişi yaralanmıştı. 
     Yetkililer, Özbekistan'daki terör eylemlerinden aşırı dincileri suçlu tutuyor. 
     İtar-Tass ajansı da, Taşkent ve Buhara kentlerinde çıkan olayların ardından yürütülen soruşturma kapsamında düzenlenen operasyonlarda 30 kişinin gözaltına alındığını bildirmişti. 
     
</TEXT>
</DOC>
