<DOC>
<DOCNO> 236338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/ekonomi/eko09.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayatı güzelleştir' deyip, 2.7 milyar dolar kazanacak 
</HEADLINE>
<TEXT>


Google'ın, 2.7 milyar dolar beklenen halka arzının sloganları 'Şeytana uyma' ve 'Hayatı güzelleştir' oldu 

EKONOMİ SERVİSİ 

Başlangıçta birbirlerinden hiç hoşlanmayan iki dahinin bir araya gelerek bir garajda yarattıkları dünyanın en büyük arama sitesi Google, kuruluşundan altı yıl sonra halka açılıyor. 
Halka açılmanın 2.7 milyar dolar kazandıracağı Google'ın yaratıcıları Larry Page ve Sergey Brin Amerikan Sermaye Piyasası Kurulu'na bin sayfalık radikal bir mektup yazarak stratejilerini açıkladı. Page ve Brin, hızlı büyümeden sonra şirketi iflasa sürükleyecek bir yönetimden kaçınacaklarını açıkladılar. İkili yazdıkları mektupta bu stratejilerini 'Şeytana uyma' ve 'Hayatı daha güzel yaşanacak bir yer haline getir' sloganlarına yer verdiler. Page ve Brin, Google'ın halka açılması sonrasında rakiplerin üzerinde kuracağı baskılardan etkilenmesini engelleyecek bir organizasyon yapısı içine gideceklerini de açıkladılar. Google'ın bu yılın ilk çeyreğindeki k rı 1.5 milyar dolar olarak gerçekleşti. Google'ın hisselerinin Nasdaq'ta işlem görmesi bekleniyor. 

Garaj'da kuruldu 
Üniversite öğrencisiyken BackRub adlı arama sitesini oluşturan Page ve Brin, Google'ı Sun Microsystems'in yaratıcısı Andy Bechtolsheim'dan aldıkları 100 bin dolarlık bir çekle kurdu. Şirketin ilk ofisi garaj, elemanları da aile üyeleriydi. 


</TEXT>
</DOC>
