<DOC>
<DOCNO> 204305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/spor/aspo.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
LUKUNKU'NUN DRAMI 
</HEADLINE>
<TEXT>

   7 aylık oğlunun kalbinde delik bulunması nedeniyle toparlanamadığı ortaya çıktı. Terim'in bu yüzden gönderilmesini devre arasına sarkıttığı Kongo asıllı oyuncu Lille'ye kiralandı 
      HALİL ÖZER 

   
   Aklı ailesindeydi 
   GALATASARAY'A bir türlü uyum gösteremeyen ve sürekli tribünde oturan Ali Lukunku, Fransa'nın Lille takımına kiralık olarak gidecek. Ancak Sarı - Kırmızılı takımda forma yüzü göremeyen Kongo asıllı oyuncunun, özel yaşamından dramatik bir öykü çıktı. Lukunku'nun, yeni doğan oğlunun kalbinin delik olduğu, bu nedenle aklının sürekli Fransa'nın Lyon kentinde yaşayan ailesine takıldığı ve bir türlü futbola konsantre olamadığı öğrenildi. 
   
   Terim biliyordu 
   FATİH Terim'in bu durumu yakından izlediği ve tedavisi için Lukunku'ya yardım bile teklif ettiği bildirildi. Tecrübeli çalıştırıcının, bu oyuncuyu takımdan uzaklaştırmak istemesine rağmen, özel durumu nedeniyle kararını askıya aldığı ve moralinin bozulmaması için operasyonu devre arasına bıraktığı ifade edildi. Türkiye'den ayrılmadan önce Terim'e birçok kez teşekkür eden Lukunku'nun sezon sonuna kadar 300 bin dolar karşılığında Lille forması giyeceği belirtildi. 
   
   Yönetime eleştiri 
   İNGİLTERE'DEN de teklifler alan Lukunku'nun, Lyon'daki oğlunun rahatsızlığı nedeniyle Fransa'yı tercih ettiği ve sezon sonunda 2 milyon dolara Lille'nin malı olacağı bildirildi. Bu arada Kongo asıllı oyuncu, Florya'daki evini boşaltmadan önce, Galatasaray'ın profesyonelce yönetilmediğinden şikayetçi oldu, "Örneğin evin boyası ya da bir uçak bileti için kimseyle görüşemiyorsunuz. Sadece Terim'e söyleyebiliyorsunuz" dedi. 
   
   Lukunku'nun Galatasaray karnesi    LİG Maç Dakika Gol Asist 14 998 6 4 
   
   AVRUPA KUPASI Maç Dakika Gol Asist 1 24 - - 
   
   
</TEXT>
</DOC>
