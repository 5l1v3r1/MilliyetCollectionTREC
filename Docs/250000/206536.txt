<DOC>
<DOCNO> 206536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun23.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yıl önce oğluna "Saddam Hüseyin" adını vermişti, şimdi ise... 
</HEADLINE>
<TEXT>

     Suudi Arabistan'da bir kişi, 14 yıl önce ''Saddam Hüseyin'' adını koyduğu oğlunun ismini değiştirmeye uğraşıyor. 
     Muhsin El Hariti, oğlunun isminin değiştirilmesi için yetkililere ilk kez, 1990'da, dönemin Irak lideri Saddam Hüseyin'in Kuveyt'i işgal etmesi üzerine başvurdu. 
     Arab News gazetesinin haberine göre, 1991 Körfez Savaşı sırasında başkent Riyad'daki nüfus kayıtlarının saklandığı kuruma bir Irak füzesinin düşmesiyle, El Hariti'nin oğlunun kayıtları da yok oldu. 
     El Hariti, ''Kayıtların yok olduğunu duyunca her şeyi unuttum, ancak son olaylar ve Saddam'ın yakalanması, bir kez daha beni oğlumun ismini değiştirmeye zorladı. Çünkü Saddam'ın ismi artık kötülüğü, rezaleti ve hayal kırıklığını temsil ediyor'' dedi. 
     Adı yüzünden oğlunun sürekli sınıf arkadaşlarının sataşmalarına maruz kaldığını söyleyen El Hariti, kayıtlar olmadan ismin nasıl değiştirileceğine konusunda bilgi vermedi. 
     Arap dünyası, ABD ve İsrail karşıtı politikaları nedeniyle bir zamanlar Saddam'ı kahraman olarak görüyordu. 
     
</TEXT>
</DOC>
