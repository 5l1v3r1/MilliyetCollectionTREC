<DOC>
<DOCNO> 217051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/magazin/mag02.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedemanlar'a 'gelin' geldi .. 
</HEADLINE>
<TEXT>

   Dedeman Holding'in veliahtı Rıfat Dedeman, çocukluk aşkı İpek Yönder ile Lütfü Kırdar'da dünya evine girdi 
      DENİZ ALTUNTAŞ 
   
   Murat Dedeman ile Şanver Dedeman'ın oğlu Rıfat Dedeman ile İpek Yönder, önceki akşam Lütfi Kırdar Kongre ve Sergi Sarayı'nda gerçekleştirilen törenle evlendi. Şişli Belediye Başkanı Mustafa Sarıgül'ün kıydığı nik hta, gelinin şahitliğini damat Rıfat Dedeman'ın kız kardeşi Banu Dedeman, damadın şahitliğini de gelin İpek Yönder'in kardeşi Ömer Yönder yaptı. 
   
   'Temel atma töreni' 
   Sarıgül, çifte evlilik cüzdanlarını vermesi için Turizm ve Kültür Bakanı Erkan Mumcu'yu sahneye davet etti. Mumcu, evlilik cüzdanını geline verirken "Ben gelince düğün, temel atma töreni gibi oldu" diye espri yaptı. Düğüne iş, sosyete, politika ve sanat camiasından 1000 kadar davetli katıldı. Kenan Doğulu'nun sahneye çıktığı düğünde, Ozan Doğulu da 30 kişilik orkestrasıyla yaptığı müziklerle davetlileri coşturdu. İpek - Rıfat Dedeman çifti, balayı için Maldiv Adaları'na gitti. 
   
   
</TEXT>
</DOC>
