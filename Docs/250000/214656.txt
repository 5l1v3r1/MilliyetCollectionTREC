<DOC>
<DOCNO> 214656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/spor/spo04.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon Yılmaz 2-1 
</HEADLINE>
<TEXT>

   Bordo-Mavili takım, Türkiye Kupası'nda Konya önünde Cenk'in penaltısıyla 1-0 geriye düştü. Ancak pes etmedi, önce uzatmada Volkan'la eşitliği sağladı, Mehmet Yılmaz'ın gümüş golüyle tura uzandı 
      
   Rövanşı aldı 
   KARADENİZ ekibi, ikinci yarının ilk haftasında 3-0 mağlup olduğu Konyaspor'u Türkiye Kupası'nda zor da olsa gümüş golle 2-1 yenerek, yarı finale adını yazdırdı. İlk yarıda Konya, ikinci yarıda ise ev sahibi ekibin etkili bir görüntü çizdiği maçta zaman zaman tempo üst noktaya çıktı. 36'da Cenk'in 25 metreden kullandığı mükemmel şutta Petkoviç'in tokatladığı top üst direkten döndü. 
   
   Volkan faktörü 
   69'DA Yasin, D'Haene ile girdiği ikili mücadelede yerde kaldı, verilen penaltıda Cenk ağları havalandırdı. Trabzon yılmadı, 90 3'te rakip ceza alanı içindeki karambolde boşta kalan topa Volkan çok sert vurdu ve beraberlik golüyle maçı uzatmaya taşıdı. 98'de yine Volkan'ın sert vuruşunda defanstan dönen topu Mehmet Yılmaz filelere gönderdi ve takımını gümüş golle tura taşıdı. Gol sonrası hakeme itiraz eden Niyazi kırmızı kart gördü. 
   
   Doğan'ın öfkesi    Hakeme yüklendi 
   TRABZONSPOR, Konyaspor ile bu sezon oynadığı üç maça da ayrı teknik adamla çıktı. 3-3 sona eren ligin ilk maçında Samet Aybaba, Avni Aker'deki ikinci yarıdaki mücadelede ise Turgay Semercioğlu görev almıştı. Devre arasında bir hafta içinde Konyaspor ile yollarını ayırıp, Trabzon'la anlaşan Ziya Doğan, "Hakem az daha turu elimizden alıyordu. Oyuncu yorgunluktan düştü, penaltı verdi. Ne yazık ki komik şeyler oluyor" dedi. 
   
   Tevfik Lav şaşkın 
   İLK yarıda zorlandıklarını vurgulayan tecrübeli hoca, "Ancak ikinci devrede mükemmel oynadık. Trabzon ruhunu sahaya yansıttığımızda neler yapabileceğimizi gösterdik. Hedefimiz kupa şampiyonluğu" diye konuştu. Konyaspor'un hocası Tevfik Lav ise, "Olmayacak bir anda golü yedik. Artık lige döneceğiz" ifadelerini kullandı. Öte yandan milli takıma davet edilen Maxim'in 22. haftadaki Rize maçında forma giyemeyeceği bildirildi. 
   
   
   
   
</TEXT>
</DOC>
