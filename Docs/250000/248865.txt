<DOC>
<DOCNO> 248865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/ekonomi/eko04.html </URL>
<DATE> 2004/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB de doğru bilsin, isminde ordu var diye eleştirmek yanlış' 
</HEADLINE>
<TEXT>


OYAK Genel Müdürü Ulusoy, Avrupa'da da zaman zaman konuşulan kurumun askeriyenin bir parçası olmadığını, içinde ordu kelimesi geçiyor diye eleştirilmenin yanlış olduğunu söyledi 

EKONOMİ SERVİSİ 

Ordu Yardımlaşma Kurumu OYAK Genel Müdürü Coşkun Ulusoy, OYAK'ın ordunun bir parçası olmadığını sadece Türk Silahlı Kuvvetleri mensuplarının emeklilik fonu olduğunu belirterek "İsminde sadece ordu var diye bir kuruluşu tenkit etmek doğru değil" diye konuştu. 
Ulusoy, OYAK Grubu faaliyetleri ve 2003 konsolide sonuçlarıyla ilgili düzenlediği basın toplantısına birçok kere değindiği "OYAK askeriyenin bir parçası değildir" vurgusuyla başladı. OYAK'ın halen askeri ticaret şirketi olduğunu düşünenler bulunduğunu üzülerek izlediklerini belirten Ulusoy, devletten bir kuruş yardım almadıklarını belirtti. 
2003'te 1.6 katrilyon liralık nakit fon yönettiklerini belirten Ulusoy, 2001'de 512.6 trilyon, 2002'de 354.9 trilyon, geçen yıl da 550.1 trilyon lira kar elde ettiklerini açıkladı. Ulusoy, Türkiye'deki büyük holdinglerin bile sıkıntılı olduğu 2002'yi yüksek karla kapattıklarına dikkat çekerken önemli olanın büyük olmak değil karlılık olduğunun altını çizdi. 
"OYAK için, 'O kadar büyüdü ki ekonomiyi kontrol ediyor' deniyor. Böyle bir niyetimiz yok ve mümkün değildir. Türkiye'nin en büyük holdingi değiliz" diyen Ulusoy daha sonra OYAK'ı isim vermeden Koç ve Sabancı Holding'le karşılaştırdı. 

'En büyük olmak isteriz' 
Ulusoy, "Özsermayelerimiz bahsettiğim holdinglerden biriyle hemen hemen aynı diğerinin de yarısı. Ancak k rlılık Net k r varlıklar ve verimlilikte bu iki holdingten de daha iyiyiz" diye konuştu. 
K r olmadıktan sonra büyük olmanın önemli olmayacağını söyleyen Ulusoy, karlılığın üst sınırında dolaştıkları için 2004'te de karlılık oranını yüzde 10 - 11 korumaya çalışacaklarını kaydetti. Ulusoy, "İmkan yakalarsak elbette en büyük olmak isterin" dedi. 
Ulusoy'un toplantıda 'ordu' vurgusu yapması basın mensuplarından gelen soruların da bu konuda yoğunlaşmasına neden oldu. Ulusoy, "İmajınızla ilgili, AB üyelik tarihinin alınacağı aralık yaklaşırken sizi rahatsız eden bir durum mu var Bu konuyla ilgili çok soru soruluyor mu " sorusuna "Sorular geliyor. Ancak bu sırf imajla ilgili değil. Sadece AB değil Türkiye'de de yanlış düşünceler var ve bu yanlış bilgileri toptan yanıtlamak istedim" şeklinde yanıt verdi. 
Ulusoy, "Avrupa'da da OYAK bir şekilde konuşuluyor. İsminde sadece ordu var diye bir kuruluşu tenkit etmek doğru değil. Bari 'doğru bilgilensinler' dedik. Aynı kulvarda koştuğumuz holdingler neler yapıyorsa OYAK da yapıyor.'' 

'Endişelerim var' 
Ulusoy, 2004'te birtakım tedbirlerin zamanında alınmadığı, birtakım göstergelere gerekli özen gösterilmediği takdirde her şeyin bu kadar güllük gülistanlık devam etmeyeceğine dair endişesi bulunduğunu kaydetti. 
Ulusoy, uygun zaman olduğuna kanaat getirirlerse bazı iştiraklerini halka açabileceklerini söyledi. 

'Tüpraş ve Telekom'la ilgileniyoruz' OYAK Genel Müdürü Ulusoy, Tüpraş'ı kastederek mahkeme sürecinde olanlar da dahil tüm özelleştirmeleri çok daha yakından takip ettiklerini bildirdi. 2004 yılında fırsatlar doğması halinde yatırımlar yapmayı istediklerini, bu konuda tereddütleri olmadığını aktaran Ulusoy, "Bazı gelişmeleri yakından takip ediyoruz. Gelişmelerde yeni birtakım düzenlemeler olursa, imkanlar doğarsa tekrar bakarız. Mahkeme kararlarını yakından izliyoruz. Bunlarda birtakım gelişmeler olur mu diye bakıyoruz. Olursa da adımlarımızı atarız" diye konuştu. Tüpraş özelleştirmesini takip ettiklerini ancak o zaman bazı gecikmeleri olduğunu belirten Ulusoy, Tüpraş'ı çok daha yakından takip edip incelediklerini şu anda gündemde olan Telekom ile de ilgilendiklerini söyledi. 

OYAK ve iştirakleri 2003'te 1.6 katrilyonluk fon yönetti OYAK, 1961'de Türk Silahlı Kuvvetleri mensuplarının yardımlaşma ve emeklilik fonu olarak kuruldu. 216 binin üzerindeki üyesi bulunan kurum, emekli maaşı dışında hayat ve sağlık sigortası ve kredi de sağlıyor. Subay, astsubay, sözleşmeli subay astsubay ile uzman jandarmalar zorunlu, askeri memurlar, Savunma Bakanlığı memurları, iştirak çalışanları ve uzman erbaşlar ise isteğe bağlı olarak üye olabiliyor.Kurumca yönetilen nakit fonların tutarı 2003'te 1.6 katrilyon lira. Bunun yarısı iştiraklere ait. Toplam 40 iştiraki olan kurumun Oyak Renault, Hektaş gibi sektörün öncü kuruluşlarda da ortaklıkları bulunuyor. İştiraklere 2004'te Oyak Beton ile 1.4 milyar dolarlık İsken Enerji projesi de ortak olarak dahil edildi. OYAK'ın varlık toplamı 2.2 katrilyon yaklaşırken 2003 itibariyle bulunan 40 iştirakinin toplam aktifleri 8.2 katrilyon liraya yaklaştı.İştirakler 610 trilyon lira vergi öncesi k r, 307.1 trilyon lira ödenecek vergi rakamı açıkladı.OYAK Grubu'nun 2003 ihracatı da 1 milyar 334 milyon dolar oldu. 

OYAK, daha az sermayeyle daha iyi k rlılık yakaladı 2001 OYAK Koç Hol. Sabancı H. Net dönem k rı 512.638 -448.780 -301.700 Özsermaye 1.633.479 1.646.210 2.768.606 Yükümlülükler 3.574.700 8.229.669 17.124.746 Varlıklar 5.530.447 11.155.875 21.391.784 K r Özserm. 31.4 -27.3 -10.9 K r Yükümlülük 14.3 -5.5 -1.8 K r Varlıklar 9.3 -4.0 -1.4 2002 OYAK Koç Hol. Sabancı H. Net dönem k rı 354.848 40.648 372.620 Özsermaye 2.240.646 2.145.031 3.957.988 Yükümlülükler 3.853.391 7.961.181 24.201.583 Varlıklar 6.469.981 11.997.677 30.551.962 K r Özsermaye 15.8 1.9 9.4 K r Yükümlülük 9.2 0.5 1.5 K r Varlıklar 5.5 0.3 1.2 2003 OYAK Koç Hol. Sabancı H. Net dönem k rı 550.143 383.122 814.439 Özsermaye 2.912.878 3.244.935 5.094.441 Yükümlülükler 4.972.092 9.105.136 26.645.347 Varlıklar 8.424.424 14.546.135 35.470.374 K r Özsermaye 18.9 11.8 16.0 K r Yükümlülük 11.1 4.2 3.1 K r Varlıklar 6.5 2.6 2.3 
Holding karşılaştırması OYAK Yönetim Kurulu Başkanı Em. Korgeneral Yıldırım Türker'in OYAK Dergisi'ndeki açıklamasından alındı. 


</TEXT>
</DOC>
