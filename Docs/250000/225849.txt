<DOC>
<DOCNO> 225849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonsiy08.html </URL>
<DATE> 2004/03/26/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Erdek Belediye Başkanı Sarı, icralık oldu 
</HEADLINE>
<TEXT>

     Erdekspor Kulübü Başkanı Mehmet Arslan tarafından açılan manevi tazminat davasında 4 milyar lira tazminat ödemeye mahkum edilen Balıkesir'in Erdek İlçe Belediye Başkanı Hüseyin Sarı hakkında, parayı ödemediği gerekçesiyle icra takibi başlatıldı. 
     AA muhabirinin aldığı bilgiye göre, Sarı hakkında, kendisini ''mafya olarak nitelendirerek kişilik haklarına saldırdığı'' iddiasıyla 2003 yılında dava açan Arslan, Erdek Asliye Hukuk Mahkemesi'nin dava sonucunda 4 milyar lira manevi tazminat cezasına çarptırdığı davalının borcunu ödemediğini öne sürerek, Erdek İcra Müdürlüğü aracılığıyla alacağının tahsil edilmesini istedi. 
     Erdek İcra Müdürlüğü de Asliye Hukuk Mahkemesi'nin 4 Kasım 2003 tarihli kararına rağmen borcunu ödemediği tespit edilen Sarı'dan, 4 milyar liranın gecikme bedeliyle birlikte icra yoluyla alınmasını kararlaştırdı. 
     
</TEXT>
</DOC>
