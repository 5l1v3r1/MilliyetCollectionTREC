<DOC>
<DOCNO> 211814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/ekonomi/eko10.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar Bazı krediler daha verilirken batmış 
</HEADLINE>
<TEXT>

   Devletin, bankacılığın yükünü Ziraat'e yıktığını söyleyen Ziraat Bankası Genel Müdürü Çağlar, 'Bazı kredilerin geri dönmeyeceği bilinir' dedi 
      ANKARA Milliyet 
   
   Ziraat Bankası Genel Müdürü Çağlar, devletin bankacılığa ilişkin her türlü operasyonel yükü Ziraat Bankası'na yıktığını, bazı kredilerin daha verilirken "battığını" söyledi. TBMM KİT Komisyonu'nda Ziraat Bankası'nın 1998 - 2001 dönemine ait hesaplarının görüşülmesi sırasında konuşan Çağlar, Hazine'nin görev zararı karşılığında kendilerine aktardığı k ğıtlardan üç ayda bir kupon ödemesi aldıklarını açıklarken, bunların banka aktifinin yüzde 72'sini oluşturduğunu söyledi. Bu kağıtların vadesinin 10 yıla yayıldığını da kaydeden Çağlar, özelleştirme süreci ile bunların alakası olmadığını ifade etti. 
   Çağlar, çiftçi borçları bir yana bankanın batık kredilerinin bir çoğunun daha verilirken battığına dikkat çekti. Bankacılığın risk alma sanatı olduğunu anlatan Çağlar, "Ancak bazı krediler var ki bunlar geri dönmeyeceği bilinen kredilerdir" diye konuştu. 
   
   K r 1 katrilyonu aştı 
   Çağlar, göreve geldikleri Mart 2003'te 9 trilyon k r eden bankanın, alınan yeniden yapılanma önlemleriyle 2003'ü 1 katrilyon 70 trilyon liralık enflasyondan arındırılmış k rla kapattığını söyledi. 
   KİT Komisyonu'nda Ziraat Bankası'nın 1998 - 1999 ve 2000 yıllarına ait hesapları ibra edilmedi. 
   
   Sayın 3 milyar maaş alıyorum    KİT Komisyonu'nda konuşan Ziraat ve Halk Bankası Ortak Yönetim Kurulu Başkanı Zeki Sayın, banka yöneticilerinin yüksek ücretler aldığına ilişkin eleştirilere iki bankadan toplam 3 milyar lira maaş aldığını açıklayarak yanıt verdi. CHP'li Orhan Sür, milletvekillerine gelen bir e - postadan alıntı yaparak, haklarında değişik bir çok suçlama ile soruşturma ya da yargılama yapılan isimlerin kamu bankalarının göreve getirilmesini eleştirdi. Eleştirilere sinirlenen Sayın, "Atanmışlara hakaretamiz soruların sorulmasını kabul edemeyiz" dedi. Sayın, isimsiz e - postaların göreve getirmedikleri bazı kişilerce yazıldığını ileri sürdü. 
   
   Ziraat 2003'te atağa kalktı 2002 2003 Net kar 156 trilyon 1.07 katrilyon Sektördeki mevduat payı 21.5 22.6 Çalışan sayısı 23.330 22.138 Şube sayısı 1.249 1.148 
</TEXT>
</DOC>
