<DOC>
<DOCNO> 232755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun44.html </URL>
<DATE> 2004/04/19/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Felluce'de anlaşma sağlandı mı İşte gelişmeler... 
</HEADLINE>
<TEXT>

     Irak'ta ABD güçlerinin ablukası altındaki Sünnilerin kalesi Felluce kentinin önde gelenlerinin, Amerikalı yetkililerle birlikte, bütün çatışanlara silahlarını bırakmaları çağrısında bulunduğu bildirildi. 
     Amerikalı sözcü Dan Senor, Felluce kenti sivil liderlerinin Amerikalı yetkilerin kentteki direnişçilere silahlarını teslim etmeleri çağrısına katıldığını söyledi. 
     Felluce halkını temsil eden sivil liderlerle Amerikalı yetkililer arasında sürdürülen doğrudan görüşmelere ilişkin ilk somut açıklamayı yapan Amerikalı sözcüye göre, ABD ordusu da silahların teslim edilmesi durumunda kente yönelik yeniden saldırı başlatmama taahhüdünde bulundu. 
     Senor, görüşmelere ilişkin ortak açıklamada, bütün tarafların ''vatandaşlara ve gruplara bütün yasadışı silahları teslim etmesi'' çağrısında bulunduğunu kaydetti. 
     Tarafların, kentteki herkesin ağır silahları teslim etmesi durumunda koalisyon güçlerinin taarruz operasyonlarına başlamayacağı konusunda anlaştığını ifade eden Senor, bireysel ihlallerin de bireysel temelde karşılık bulacağını söyledi. 
     
</TEXT>
</DOC>
