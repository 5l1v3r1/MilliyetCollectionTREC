<DOC>
<DOCNO> 248922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun05.html </URL>
<DATE> 2004/06/18/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
İsrail tekerlekli sandalyeye mahkum Filistinliyi öldürenleri cezalandırdı 
</HEADLINE>
<TEXT>

     İsrail ordusu, tekerlekli sandalyeye mahkum bir Filistinlinin vurularak öldürüldüğü Batı Şeria'da, olayla ilgili 2 subayı cezalandırdı. 
     İsrail ordusundan yapılan açıklamada, 6 Haziran'da Kalendiye mülteci kampında, taş atan Filistinlilere ateş açarak karşılık veren askeri birliğin, yönetmeliğe aykırı davrandığı belirtildi. 
     Açıklamada, birliğin komutanının bu görevinden alındığı, komutan yardımcısına ise kınama cezası verildiği bildirildi. 
     Filistinliler ve insan hakları grupları, çok az İsrail askerinin sivilleri öldürdükleri için cezalandırılmasından şikayet ediyor. 
     Ölen Arafat Yakup'un, İsraillilerin daha önce yaptığı bir saldırıda sakat kaldığı belirtildi. 
     
</TEXT>
</DOC>
