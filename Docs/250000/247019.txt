<DOC>
<DOCNO> 247019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/magazin/mag01.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şan, şöhret, para... Hepsi tarih oldu 
</HEADLINE>
<TEXT>


Bir dönem şöhretten başı dönen ve kitleleri peşinden sürükleyen oyuncular, hızlı yaşam yüzünden "meteliğe" kurşun atıyor 


Alkol ve uyuşturucu 
BİTMİŞ şöhretlere en büyük örnek "Hayalet" ve "Dirty Dancing" filmlerinin oyuncusu Patrick Swayze. Babasının ölümünden sonra kendini alkole veren oyuncu, yalnız ve umutsuz olduğunu belirtti. Esrarengiz tavırlarıyla 1980'lerde popüler olan Mickey Rourke, 20. yüzyılın James Dean'i olarak tanınıyordu. Kendini şöhretin büyüsüne kaptırarak eşini döven ve uyuşturucu kullanan Rourke, "boksör" olma arzusuyla sinemadan koptuğunu söyledi. 

Har vurup harman savurdu 
"MIAMI Vice" dizisiyle milyonlarca seyircinin kalbini fetheden Don Johnson ise hızlı yaşam mağduru. Eşi Melanie Griffith'in kendisini Antonio Banderas için terk etmesinden sonra bunalıma giren Johnson, bu sıkıntılı günleri "yarı yaşındaki" genç kadınlarla atlatmaya çalıştı. Ancak yaşam tarzını değiştirmesi Johnson'a sıkıntı getirdi. "Har vurup harman savuran" 55 yaşındaki aktörün kapısını bugün borçlulardan başka çalan yok. 


</TEXT>
</DOC>
