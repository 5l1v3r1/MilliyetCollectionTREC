<DOC>
<DOCNO> 235132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/yasam/yas04.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam panosu giyotin gibi biçti 
</HEADLINE>
<TEXT>


Kamyonla taşınan dev reklam panosu, karşısına çıkan ilk araç olan bir minibüsü 'doğradı.' Kazada, üç kişi öldü, üç kişi de yaralandı... 

RECEP DEMİRCİ Erzincan DHA 

Erzincan'da 7.9 metre uzunluğundaki ve 5.4 metre genişliğindeki dev reklam panosunu kamyonunu yükleten Osman Çamur 30 , pano kasadan dışarı sarktığı halde Sivas yönüne gitmek üzere E - 80 karayoluna çıktı. 
Uzun ve geniş araç levhası da bulunmayan kamyon, 7 metre genişliğindeki karayolunda yaklaşık 5 kilometre yol aldı. Ancak kamyon, Bozyazı mevkiinde karşı yönden gelen Savaş Paçacı'nın 28 kullandığı minibüsün sol tarafını biçti. Minibüs yolcularından Kayalı Koç 57 , Bahattin Şeker 49 , Yakup Felek 3 kaza yerinde öldü. 

Yol dışına kaçtı ama... 
Refahiye'den Erzincan'a gelen minibüsü kullanan Paçacı ile yolculardan Erol Koç ve Kadriye Felek 73 de yaralandı. Yaralılar Erzincan Devlet Hastanesi'nde tedavi altına alınırken, kamyon şoförü Osman Çamur gözaltına alındı. Kazaya tanık olan yolcular, sürücünün yol dışına kaçmasına rağmen minibüsü kurtaramadığını anlattı. 


</TEXT>
</DOC>
