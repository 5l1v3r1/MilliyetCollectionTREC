<DOC>
<DOCNO> 225972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonyas20.html </URL>
<DATE> 2004/03/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Özgürlük Heykeli, yeniden ziyarete açılıyor 
</HEADLINE>
<TEXT>

     ABD'de 11 Eylül 2001'de düzenlenen terör saldırılarından sonra güvenlik gerekçesiyle kapatılan New York'un simgesi Özgürlük Heykeli, yakında yeniden turistlerin ve halkın ziyaretine açılacak. 
     El Kaide'nin hedefleri arasında gösterilen dev heykelin girişinde güvenlik önlemlerinin arttırılması ve yangın sistemlerinin yenilenmesi için harcanacak milyonlarca dolar New York yöneticileri tarafından bulundu. 
     Kentin girişindeki Ellis Adası üzerinde bulunan Özgürlük Heykeli'nde güvenlik düzenlemeleri için gerekli 7 milyon dolar tutarındaki harcamanın 6 milyon dolarının sağlandığını belirten yetkililer, heykelin bir an önce açılması için çalışmaların hızlandırıldığını kaydettiler. 
     Belediye Başkanı Michael Bloomberg, heykelin yeniden açılması için Kasım ayında kampanya başlatmış, kentin önde gelen şirketleri, gazeteleri ve halk, milyonlarca dolar bağışta bulunmuştu. 
     
</TEXT>
</DOC>
