<DOC>
<DOCNO> 240891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun21.html </URL>
<DATE> 2004/05/18/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Rice Irak'ta gecelek haftalar gerçekten zor geçebilir 
</HEADLINE>
<TEXT>

     ABD Ulusal Güvenlik Danışmanı Condoleezza Rice, ''Irak'ta gelecek haftaların zor geçebileceğini'' belirtti. 
     Rice, Fransız Le Figaro gazetesine verdiği demeçte, ''Egemenliğin Iraklılara devredileceği 30 Haziran'a gittikçe yaklaşıyoruz, bu süreci engelleme yolunda gitgide güçlenen girişimler var, çünkü bir işgal durumu, bir siyasi sürecin doğmasından daha kolay bir hedef oluşturuyor. Irak'ta gelecek haftaların gerçekten zor geçme riski bulunuyor'' dedi. 
     Amerikalıların, Irak'ın demokrasiyi seçeceğine ve demokratik hakları koruyacak hükümet yapısına sahip olacağı inancını koruduğunu dile getiren Rice, ''Eğer Irak bunu başarırsa, belki bütün Ortadoğu da başarabilir'' şeklinde konuştu. 
     Rice, Ebu Garib cezaevindeki Iraklı tutuklulara yapılan işkenceleri ''korkunç'' olarak niteledi ve ''Irak'ta bunu yapan suçluların, cezalandırılacaklarını bildiklerini'' söyledi. 
     
</TEXT>
</DOC>
