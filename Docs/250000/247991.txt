<DOC>
<DOCNO> 247991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/yasam/axyas02.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazdığı kitapları 'eğitim'e adadı 
</HEADLINE>
<TEXT>


Öğretmenliğe bir samanlıkta başlayan Hüseyin Hüsnü Tekışık, yazdığı 80 kitabın geliriyle bugüne kadar tam 17 eğitim kurumu yaptırdı 

ŞAKİR AYDIN İstanbul 

Şimdilerde 86 yaşında olan Hüseyin Hüsnü Tekışık, hayatını eğitime adayan emekli bir öğretmen. Tekışık, yazdığı 80 kitabın geliriyle 13 ilde 17 eğitim kurumu yaptırdı. 
1948'de Bingöl Karlıova'da samanlığı andıran bir ilkokulda öğretmenlik hayatına başlayan Tekışık, çocukların daha iyi ortamda eğitim görmesini amaç edindi. Ancak öğretmen maaşıyla istediklerini yapması imk nsız olan Tekışık, kendine, "Bir gün param olursa tamamanı yeni okullar yaptırmak için harcarım" diye söz verdi. Tekışık, öğretmenlik, müfettişlik ve Milli Eğitim Bakanlığı'nın çeşitli kademelerinde görev yaptıktan sonra ders kitapları yazmaya başladı. 
Tekışık, 50'si okul kitabı, 30'u da öğretmen meslek kitabı olmak üzere yazdığı 80 kitabın gelirini Hakk ri, Van, Siirt, Bingöl, Diyarbakır, Erzincan, Giresun, Samsun, Ankara, Amasya, Aksaray, İçel ve Edirne'de eğitime harcadı. 

Hayatı piyes oldu 
14 okul, bir kültür merkezi, bir rehberlik araştırma merkezi ve bir halk eğitim merkezi yaptırıp Milli Eğitim Bakanlığı'na bağışlayan Tekışık, kendi deyimiyle bu milletin çocuklarından kazandığını yine bu milletin çocuklarına verdi. 120'den fazla şükran plaketi ve onur belgesi alan Tekışık'ın hayatı da, Tülay Güngör tarafından 2001'de Devlet Tiyatroları için "Dağı Delen Öğretmen" adıyla piyes olarak yazıldı. 


</TEXT>
</DOC>
