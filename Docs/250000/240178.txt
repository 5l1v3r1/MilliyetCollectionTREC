<DOC>
<DOCNO> 240178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/magazin/yazdud.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalancı cennet Assos 
</HEADLINE>
<TEXT>


Türk ve Rum kültürünün birlikte yaşadığı Adatepe, Zeus Altarı, Behramkale, Yeşilyurt Köyü, Küçükkuyu, EdenGroup'un büyük başarısı, Nazlıhan, Çetmihan, Kazdağı'nda küçük bir tur... 



Geçen hafta sonu çok darlandım. İstanbul'un dedikodusundan, pisliğinden, birbirinin yüzüne gülüp de arkasından kuyusunu kazanlardan, dost görünüp tabir-i caiz ise kazık atanlardan sıkıldım. Aslında, şükürler olsun, benim kafam bu konuda rahat. Üç-beş sevdiğim, canım dediğim dostum bana yetiyor. En başta da Yayın Yönetmen'im Rıfat'ım Ababay'ımın varlığı benim en büyük zenginliğim zaten. Samimi söylüyorum, sırdaşım, arkadaşım, İstanbul'da ailem gibi Rıfat'ım Ababay'ım. Bu ruh hali içinde biraz uzaklaşayım, sizlere de değişik yerlerden farklı güzellikler sunayım istedim. Şu an 13. baskısı piyasada olan kitabım 'Yaşanmış Şehir Hikayeleri-1'de yer alan 'Yasak Aşklar' adlı öyküyü dizi film yapacak Ajans A'nın güzel patroniçesi Arzu Akmansoy ve yakışıklı erkek arkadaşı ekonomist Burak Bölükbaşı ile birlikte düştük Assos yollarına. Yıllardır merak ettiğim Assos'a gideceğimi hangi yakın arkadaşıma söylediysem züppelik yapıp "Sen beynini mi yedin Oralarda sıkılıp akşama dönersin" dedi. Yok arkadaş, yazımın hemen başında belirtiyorum Beynimi yemedim, tersine yenileyip geldim. Ne Assos'muş Allah'ım. O aşık olduğum Yunan adası Santorini, Kuzey Fransa sahilleri, Cannes, Nice, Monte Carlo, Maldiv Adaları hava cıvaymış meğer. Neyse, tadını çıkararak anlatayım bari. Sabahın köründe Burak'ın başarılı şoförlüğünde Eceabat'dan feribotla Çanakkale'ye geçtik. Ayvacık'dan Behramkale'ye uzandık. Görkemli Assos harebelerinin arasından, daracık ve dik bir yoldan deniz kıyısında yer alan, müthiş büyüleyici bir görünüme sahip otelimiz Nazlıhan'a ulaştık. O arada köydeki camide cuma namazını kıldım. Cami tıklım tıklımdı. Rezervasyonu POSTA okuyucularının yakından tanıdığı gezgin, sevgili İzzet Şipal yaptı. Buradan kendisine teşekkür ediyorum, çünkü bizi, Nazlıhan Oteli'nin sahibi ve EdenGroup'un patronu Hilmi Selimoğlu gibi dünya beyefendisi bir insanla tanıştırdı. 

Assos'un taçsız kralı Selimoğlu ve EdenGroup 

Denize sıfır olan Nazlıhan Oteli tek kelimeyle muhteşem. 1890 yılından kalma bir meşe palamutu deposunu butik hotel havasına sokmuş Hilmi Selimoğlu. Tarihi dokusunu koruyan, pırıl pırıl 37 odadan meydana gelen otelin her odası değişik tarzda döşenmiş. Hepsi çok geniş ve tertemiz. Banyolarda, kah lavabolarda kah yer döşemelerinde, Türk çini sanatının muhteşem motifleri yer alıyor. Ayrıca her odada televizyon, direkt telefon gibi her türlü konfor var. Bir de şansımıza, odalarımızdan görünen manzara da 10 numaraydı. Ne de olsa Behramkale'nin tarihsel ve doğal güzellikleri sizi esir ediyor. Öğle yemeğimizi Nazlıhan Otel'in Eden Port Restaurant'ında yedik. Otelin ekibi de içten, samimi ve hiperaktiv. Resepsiyonist Kezban Uygur ve Okan Yılmaz, kaptan ve bence Hilmi Bey'in eli-ayağı olan Temel Ustaoğlu, garson Murat Hancer pırıl pırıl insanlar. Öğle yemeğinde, 2 yıldan sonra canım rakı istedi. Nasıl istemesin Vitrinde 45 numara ayakkabı büyüklüğünde duran çipura, levrek, barbun, Ege'nin insana şifa veren otları masaya gelince kim burun kıvırabilir ki Yemekten sonra Hilmi Selimoğlu'nun daveti üzerine kahve içmek için Assos Eden Gardens Otel'e gitik. Burada patroniçeliğe alışmaya çalışan Selimoğlu'nun güzel kızı Dilara ve "meleklerim" dediği, yazılarımdan hayatımı neredeyse ezbere bilen EdenGroup Oteller'in rezervasyon sorumlusu sevgili Ebru Kuzey ve Pınar Gürdal ile tanıştık. Hilmi Bey'in zarif eşi Münevver Hanım da bize katıldı. Burası dört yıldızlı, 250 yataklı, denize sıfır, büyük bir otel. Cumbalı 23 odası var. Hilmi Selimoğlu büyük yatırım yapmış. Yani Assos'un taçsız kralı. İlk oteli Assos Eden Beach'i 1986 yılında almış. Elektrik mühendisi ama Assos'a aşık olunca turizmciliğe soyunmuş, çok da başarı kazanmış. Yaz aylarında Nazlıhan'ın otantik havasına Dilara Selimoğlu'nun güzel sesi ve şarkıları da ekleniyor. Aslında Assos'a hayranlık duymama neden olan, biraz da burada yaşayan insanlar ve Selimoğlu oldu. Aklıma gelmişken yazayım, oda fiyatları çok komik. Yani Kıyı'da, Körfez'de yiyeceğiniz bir akşam yemeğinde ödeyeceğiniz kişi başı ücret kadar. Üstelik oda, kahvaltı ve akşam yemeğine güleryüzlü servis dahil. Tarihi ve doğal güzelliklerle iç içe olan Assos'un gururu EdenGroup. Bu gruba ait Nazlıhan Butik Otel, 3 yıldızlı Assos Eden Beach ve 4 yıldızlı Assos Eden Gardens sizi bekliyor. Telefon numarası 0212 291 23 39. 

Uzun Ev'de eller havaya Athena tapınağı 

Akşam yemeğinin ardından limana gittik. Ortalık çok kalabalıktı. Çok hoş bir mimariye sahip olan Uzun Ev Bar'da soluklandık. Buranın mozaik pastası ve gece eğlencesi müthiş. Cafe Bar Restaurant olarak hizmet veren Uzun Ev'de Resul Şenavcu servis yaptı. Çok keyifli bir yer. Genç bir şarkıcı çalışıyor. Adı Korhan. Çok da iyi eğlendiriyor. Uzun Ev Bar'ın telefon numarası 0286 721 70 07. Arzu ve Burak'ı bırakıp otele döndüm. Sabah Nazlıhan'da denize karşı yaptığımız mükellef kahvaltının ardından yine düştük yollara. İlk durağımız Athena Tapınağı oldu. Antik Çağ'da Anadolu'da Dor mimari stiliyle yapılmış tek örnek. Bir de kabartmalı frizleri var. Bu nedenlerle tapınak büyük önem taşıyor. Ayakta kalan sütunların arasından güneşin batışı, Yunanistan'ın Midilli Adası ve Ege kıyıları müthiş güzel görünüyor. Osmanlı topraklarına katılana kadar bir çok uygarlığa ev sahibi olmuş Assos şehrinde Athena Tapınağı'nın dışında, hemen yanındaki Behramkale köyü, tarihi cami ve köprüsü de gezilecek yerler arasında. 

Çakır Pansiyon, Adatepe ve Refika'nın öyküsü 

Öğle yemeğini Behramkale Köyü'nün iskelesinde, Çakır'ın Yeri'nde yedik. Temiz bir pansiyon ve restoran. Sahibi Karadenizli Lütfi Çakır, çok şeker bir tip. Ama esnaf henüz sezonu açmamıştı. Dolayısıyla yazar kasaları yoktu, fatura filan veremediler. Yani sevgili Rıfat'ım Ababay'ım, harcamaları cepten yaptım, bilginize. Burada yediğim kalamar, karides ve çipura müthişti. Tıpkı mezeler gibi. Fiyatları biraz şişirmişlerdi gerçi. Haftasonu olduğu için "Ne koparırsak kar" havasına girmişler çünkü. Dilerim sezonda öyle olmaz. Keyifli bir yer Çakır. Gittiğinizde mutlaka uğrayın. Telefon numarası 0286 721 70 48. Kahvelerimizi içerken çok temiz yüzlü, genç bir arkadaş masaya geldi. Adı Kemal Çolak. Dış Leasing'de yönetici yardımcısıymış. POSTA'nın ve köşemin de sıkı takipçisiymiş. Yanında meslekdaşları vardı, sohbet ettik. Ardından yine yollara düştük ve Adatepe Zeytinyağı Fabrikası'na gittik. Efendim, 19. yüzyılın sonunda ve 20. yüzyılın başında Adatepe'de Refika takma adlı bir Rum güzeli yaşarmış. Güzelliğiyle, neşesiyle dikkati çeken ve düğünlerde şarkı söyleyen Refika, Rum-Türk cemaatleri arasında bir barış elçisiymiş. Hükümetler arasında yapılan anlaşma nedeniyle pek çok Rum gibi Refika da Adatepe'yi terkedip Yunanistan'a dönmüş. Türkler çok üzülmüş. O nedenle Adatepe Zeytinyağı Fabrikası ve müzesinde Refika'nın fotoğrafları var. Üretilen zeytinyağların, sabunların üzerinde de güzellik, sağlık, saflık ve doğallığın simgesi olarak Refika'nın resimleri bulunuyor. 

Zeus Altarı Küçükkuyu 

Sonra Zeus Altarı'na sunak çıktık. Ağaçlarla süslenmiş Gargaran Tepesi'nde Küçükkuyu bulunuyor Zeus Altarı. O tarihlerde yaşayanlar dilekleri için tanrılarına adakta bulunurlarmış. Şimdi de tüm ağaçlar ziyaretçilerin dileklerinin yerine gelmesi için bağladığı çaputlarla dolu. Altarın yanında Çanakkale Savaşı'na katılan Erdem Dede'nin yatırı var. Mutlaka ziyaret edin. Soluklanmak için, sevgili Hilmi Selimoğlu'nun önerisi üzerine, Yeşilyurt Köyü'ndeki Çetmihan'a gittik. Muhteşem bir yer. Sahibi, eski bankacı Rıfat Fahri İskit. Aynı zamanda şair. Burada Milliyet okuyucularının yakından tanıdığı Yavuz Baydar'ın yaptırttığı bir kütüphane var. Çalışanları güleryüzlü. Tarihte ilk güzellik yarışmasının yapıldığı yermiş Çetmihan. Kazdağı'nın İda eteklerinde. Yunan mitolojisine göre tanrılar Troia Savaşı'nı buradan izlemiş. Aşk ve güzellik tanrıçası Aphrodite burada sevdalanmış. Çetmihan'da kişi başı yarım pansiyon 60 milyon lira. Bu fiyatı öğrenince şok geçirdim tabii. İstanbul'da kebap parası. Çetmihan'ın telefon numarası 0286 752 61 69. Kazdağı'nın efsanelerini dinleyip temiz havasını soluyarak, Osmanlı ve Rum kültürünün kesiştiği, bin yıllık geçmişi olan Hünnap Han'da birer kahve içtik. Buranın sahipleri Çanakkale'de yaşayan kimya mühendisi Şükran Hanım ve eczacı Muzaffer Bayraktar çifti. İkisi de çok kaliteli insanlar. Bahçesindeki asırlık palmiye ağaçlarının altında oturduk, canımız kalkmak istemedi. Hünnap Han'ın meyvesini, reçelini ve pastasını mutlaka tatmalısınız. Telefon numarası 0286 752 65 81. Finali, Küçukkuyu'da yaptık. Avukat Mehmet Öngen'e ait, bir doğa harikası olan Öngen Country Hotel'de. Orada bir gün kalmak istedik ama resepsiyonist 20 Mayıs'a kadar otelin dolu olduğunu söyledi. Öngen Hotel'in telefon numarası 0286 752 24 34. İlk defa bir yerden ayrılırken içim 'cızzz' etti. "Bekle beni Assos, yine geleceğim" diye bağırdım. Dönüş yolunda Tekirdağ'daki köfteci Ali Usta'da üçümüz de ikişer porsiyon Tekirdağ köftesi ve piyaz götürdük. Acılı turşuları da bir güzel yedim. Sonuç mu Şu an zor oturuyorum. E hemoroid var ya bende. Bu hastalığı olan birinin bu kadar acıyı yemesi, kafayı üşüttüğünü gösterir. Ama siz bana bakmayın. Yolunuz o taraflara düşerse mutlaka meşhur Tekirdağ Köftecisi Ali Usta'ya uğrayın. Telefon numarası 0282 261 16 21. Bana e-mail veya mesaj atan tüm okuyucularımın, dostlarımın ve herkesin mübarek Mevlid Kandili'ni kutluyorum. Sevinçleriniz okyanuslar, üzüntüleriniz kum tanesi kadar olsun. Yarın gazetecinizden PAZAR POSTASI'nı istemeyi unutmayın efendim. 

Yeşim Demir'den seyahat portalı 

İnternet sitesi Habertürk'ü zevkle takip ediyorum. Sitede Türkiye'nin en büyük turizm portalı açıldı. Başarılı turizmci ve iş kadını Yeşim Demir yönetimindeki portalı ziyaret etmezseniz yazık olur. Demir, gerçekten Türkiye'nin hem en büyük, hem de en başarılı turizm portalını ortaya koymuş. Bölgelere ayrılmış Türkiye haritasından istediğiniz bölgeyi seçerek otel tercihi yapabiliyor, oto kiralama, havayolları, otobüs, tren ulaşımı ve trasferleri hakkında birkaç 'tık'la bilgi ediniyorsunuz. Haftasonu kaçamakları için alternatifler, seks gay lezbiyen turizmi bile var. Girmeniz gereken portal şu www.haberturk.com. 



</TEXT>
</DOC>
