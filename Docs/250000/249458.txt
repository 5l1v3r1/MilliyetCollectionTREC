<DOC>
<DOCNO> 249458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonspo14.html </URL>
<DATE> 2004/06/20/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Önder Turacı yarın imzalıyor... 
</HEADLINE>
<TEXT>

     Fenerbahçe, gurbetçi oyuncu Önder Turacı ile yarın sözleşme imzalayacak. 
     Kulübün resmi internet sitesinden yapılan açıklamada, 4 yıl için anlaşmaya varılan Önder Turacı'nın yarın saat 11.30'da, Fenerbahçe Burnu'ndaki kulüp binasında sözleşme imzalayacağı bildirildi. 
     Bu arada Fenerbahçe Kulübü Asbaşkanı Hakan Bilal Kutlualp, Önder ile ocak ayında bu yana ilgilendiklerini belirterek, ''Önder'i almamız yanlış yorumlanmamalı. Galatasaray bizim dostumuzdur, bunu kimse bozamaz'' dedi. 
     Galatasaray'ın da transfer etmek istediği Önder Turacı'yı 6 ay izlettirdiklerini belirten Kutlualp, kulübün internet sitesinde şu açıklamayı yaptı 
     ''Bir oyuncuyu birçok kulüp ister, biri alır. Böyle olması doğaldır. Bu transfer, hiçbir zaman Fenerbahçe'nin Galatasaray'a attığı bir gol olarak görülmesin. Galatasaray bizim dostumuzdur. Bu, işin rekabeti ve heyecanıdır. Bugün biz yaptık, yarın onlar yapar. Biz, nispet olsun diye transfer yapmayacağız.'' 
     
</TEXT>
</DOC>
