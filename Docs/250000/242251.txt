<DOC>
<DOCNO> 242251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/siyaset/axsiy01.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM'ler 'aynen' devam 
</HEADLINE>
<TEXT>


Adalet Bakanlığı'nın, Anayasa değişikliğiyle kaldırılan DGM'lerin yerine oluşturulacak yapıyla ilgili hazırladığı taslakta mahkemelerin sadece ismi değişti 

GÖKÇER TAHİNCİOĞLU, BELMA AKÇURA Ankara, İstanbul 


Adalet Bakanlığı'nın çağrısı üzerine DGM savcı ve h kimleriyle yapılan zirveden "DGM'lerin tabelasının değiştirilmesi ve aynı yapıyı sürdürme formülü" çıktı. Ancak DGM h kim ve savcıları, Adalet Bakanlığı'nın hazırladığı taslaktaki bazı yeni düzenlemeleri dahi reddetti. Hukukçular da taslağın "sadece isim değişikliğinden ibaret olduğu"nu söyledi. 
Cumhurbaşkanı Ahmet Necdet Sezer'in, DGM'lerin kaldırılmasını öngören Anayasa değişikliği paketini onaylamasıyla, Türkiye'yi Avrupa İnsan Hakları Mahkemesi'ne AİHM karşı zor durumda bırakan DGM'ler Anayasal dayanağını kaybetti. Adalet Bakanlığı, Sezer'in paketi onaylamasından birkaç gün önce, mevcut DGM'lerin yerine oluşturulacak yapı konusunda bir taslak hazırladı. Taslakta, DGM'lerin yerine Geniş Yetkili Ağır Ceza Mahkemesi adlı mahkemeler kurulması, mevcut DGM başsavcılarının da adliyede başsavcı vekili sıfatıyla eski görevlerini sürdürmeleri öngörüldü. 

'Başsavcılık' itirazı 
Ancak mahkemelerin adıyla başsavcıların, başsavcı vekili olarak görevlendirilmesine ilişkin düzenlemeye DGM'ler itiraz etti. Adalet Bakanlığı, geçen hafta DGM h kim ve savcılarını Ankara'ya davet ederek iki gün boyunca taslağı tartıştırdı. Alınan bilgiye göre, nasıl bir yapı kurulacağına ilişkin taslak yasalaşana kadar DGM'lerin görevini sürdürmesi benimsendi. Buna yasal dayanak olarak da Anayasa'nın, "Mahkemelerin görevleri, kuruluşu ve işleyişi kanunla düzenlenir" başlıklı 142. maddesi gösterildi. 

'Sebep kötü şöhret' 
Adalet Bakanlığı bürokratları, DGM'lerin kaldırılmasının "Avrupa'daki kötü şöhretinden" kaynaklandığını, Türkiye'nin bu mahkemelere ihtiyaç duyduğu görüşünün ağır bastığını söyledi. 
Bürokratlar, taslakla h kim ve savcıların görüşleri doğrultusunda yapılan değişiklikleri içeren alternatifli paketin gelecek hafta TBMM'ye sevk edileceğini belirtti. H kimler ve savcıların önerisiyle, DGM'lerin yerine bölge ağır ceza mahkemelerinin kurulması ve DGM başsavcılarının bölge ağır ceza mahkemesi başsavcısı olarak görev yapması benimsendi. 

'Görünüş kurtarıldı' 
Hukukçular, düzenlemeleri "DGM'ler kalkmıyor, sadece ismi değişiyor" diye değerlendirdi. DGM'nin "alerjik bir isim" olduğunu söyleyen Prof. Dr. Bakır Çağlar, "Yeni kurulacak mahkemelerin de DGM'deki yetkilerle donatılması AB normları çerçevesinde sorunu çözmeyecek" diye konuştu. 
TBMM İnsan Hakları Danışma Kurulu Başkanı Prof. Dr. İbrahim Kaboğlu da, genişletilmiş ağır ceza mahkemelerine DGM'ye paralel yetkiler tanınması halinde DGM'leri kaldırmanın Anayasal açıdan bir anlamının kalmayacağını söyledi. 

8 ilde olacak 

DGM'lerin yerine kurulacak geniş yetkili ağır ceza mahkemesi düzenlemesi şöyle olacak 
Adana, Ankara, Diyarbakır, Erzurum, İstanbul, İzmir, Malatya ve Van'da 'Geniş Yetkili Ağır Ceza Mahkemesi' kurulacak. Bu mahkemeler genel adli yargı içinde özel konuma sahip olacak. DGM'lerin görev alanındaki tüm suçlar yeni mahkemelerin görev alanında olacak. DGM'lerde olduğu gibi bu mahkemelerin görev alanındaki suçlar da doğrudan soruşturulacak. 

82 bin mahk m 

1982 Anayasası'nın 143. maddesine dayandırılarak 1984'te kurulan DGM'ler 1999'a kadar terör, sonrasında da ağırlıklı olarak "çete" davalarına baktı. 
1986 - 2002 yılları arasında toplam 73 bin 936 dosya işleme konuldu. 1990 - 2002 arasında 214 bin 885 kişi yargılandı, 82 bin 95 kişi hakkında mahk miyet kararı verildi. 


</TEXT>
</DOC>
