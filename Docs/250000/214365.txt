<DOC>
<DOCNO> 214365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/ekonomi/eko02.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank'ın net k rı 172 trilyon 
</HEADLINE>
<TEXT>

   Dışbank Yönetim Kurulu Başkanı Tayfun Bayazıt, bankanın 2003'te net olarak 172 trilyon lira k r sağladığını ve toplam aktiflerini 5.3 katrilyon liraya çıkardığını açıkladı 
      EKONOMİ SERVİSİ 
   
   Dışbank Türk Dış Ticaret Bankası Yönetim Kurulu ve İcra Başkanı Tayfun Bayazıt, bankanın 2003 sonu itibarıyla 172 trilyon lira net k r elde ettiğini bildirdi. 
   Düzenlenen basın toplantısında Dışbank'ın 2003 yılına ait mali performansı hakkında bilgi veren Bayazıt, bankanın toplam aktiflerinin yüzde 18'lik bir artışla 5.3 katrilyon liraya yükseldiğini açıkladı. 
   Dışbank'ın mevduatını yüzde 8 artırarak 2.7 katrilyon liraya çıkardığını belirten Bayazıt, aktif müşteri sayısının 1.2 milyona, aktif hesap adedinin ise 2.4 milyona çıktığını kaydetti. 
   
   'Yeni satın alma olabilir' 
   Bankanın mali yapısındaki güçlenmenin kredilerle ilgili rakamlara da yansıdığını ifade eden Bayazıt, takipteki kredilerin toplam kredilere oranının yüzde 5.6'dan yüzde 3.7'ye düştüğünü, kredilerin toplam aktifler içindeki payının ise yüzde 39'a yükseldiğini belirtti. 
   Basının sorularını yanıtlayan Bayazıt, bankanın serbest sermayesinin 325 milyon dolar olduğunu belirterek yeni satın almaların olabileceğini belirtti. Bayazıt şöyle konuştu 
   "Satın almalar konusunda önümüze çıkan fırsatları değerlendireceğiz. Daha önce Vakıfbank ve Pamukbank'la ilgilenmiştik. Serbest sermayemiz bunları yapmak için yeterli, önümüze çıkan fırsatları değerlendiririz ama şu anda somut bir proje yok." 
   
   'IMF sonrası bilinmiyor'    Türkiye ekonomisindeki gelişmeleri değerlendiren Bayazıt, özelleştirmede yeterince yol alınamadığını bildirdi. 
   Uygulanan istikrar programının temel hedeflerinde başarılı olunduğunu belirten Bayazıt, ancak yıl sonunda IMF ile Türkiye'nin yolları ayrılacaksa bundan sonra ülkenin nasıl bir program izleyeceğinin net olarak ortaya konması gerektiğini söyledi. Türkiye'nin önünde fırsatlar olduğunu belirten Bayazıt, borç stoku ve enflasyonun h l yüksek olduğuna da dikkat çekti. 
   
   
</TEXT>
</DOC>
