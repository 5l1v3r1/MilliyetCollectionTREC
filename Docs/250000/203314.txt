<DOC>
<DOCNO> 203314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/guncel/gun90.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   No 3 Ödüllü yarışma çeşitlemeleri...    Televizyonlarda belirli dönemlerde bazı programlar öne çıkıverir. Bir dönem reality'ler, sonra diziler, filmler, yine reality'ler, sit-com'lar vs. Arada da yarışmalar olur. Ancak bunların izlenmesi için formatlarının sağlam olması yetmez. Verilen ödülün de sağlam olması gerekir. Bu açıdan bir inceleme yapmaya kalkarsak... 
   1 Ödülü gösterip verenler... Ortaya bir ödül konur. Miktar yüksektir ancak almak zor olsa da imkansız değildir. Biraz bilgi, şans ve cesaretle o ödüle ulaşmak mümkündür... 
   2 Ödülü gösterip vermeyenler... Bu türdeki yarışmalarda ödül muazzamdır. Dudak uçuklatır, ancak o ödül kimseye verilmez. Verilmeyeceği de herkes tarafından bilinir. Seyirci de 1-2 yarışmadan sonra o trilyon ya da altınlara ulaşılamayacağını anlar... 
   3 Ödülü zorla verenler... Kanuna uymak için usulen en kolayından soru, şifre kelime veya rakam sorulan tüm inisiyatifin yarışmayı sunan kişide olduğu, istediğine hediyeleri dağıttığı, kıl olduğuna vermediği, eğlence ağırlıklı bir türdür... 
   4 Ödülü uzun vadede verenler... Güzellik ve yetenek yarışmaları bu kategoriye girer. Kazanana milyarlar, evler, arabalar yerine bunlara giden yolları açan yarışmalardır. Eğitim, kültür ve bilgi gibi şeylere gerek yoktur. Adı üstünde, yetenek yeterlidir... 
   5 Ödül vadedip kaybettirenler... Bu da neyin nesi di mi Bu, adı sanı duyulmayan ünsüz insanların bir evde toplanıp Roma Arenalarındaki Gladyatörler misali kapıştırıldığı bir türdür. Biri Bizi Gözetliyor'la başlayan ve başka versiyonlarla devam eden bu yarışlarda yarışma değil ödüle giden yolda her şey mubahtır... Ev, araba, para kazanmak adına nelerin kaybedildiğini ise karışmıyoruz. Aşar bizi... 
   
   Takıntılar No 21    SerinDuruş ve ShockHabercilerden gelen takıntılara devam 
   Para üstünü eksik aldığınızda, paraya çok önem veren biri gibi gözükmemek için paranın üstünden vazgeçer misiniz 
   Tabağınızdaki farklı yemek çeşitlerini kendi kafanızda kurduğunuz sisteme göre eşit parçalara ayırıp yer misiniz örn bir lokma etle bir parça patates, biraz salata vb. 
   Fırınınızın dijital saatinin kolunuzdaki saatle aynı olması için uğraşır, elektrik kesilip de sıfırlandığında derhal yeniden ayarlar mısınız 
   Dolmuş, minibüs, otobüs, gibi yan yana oturulan yerlerde bacaklarınızı sonuna kadar açıp insanları sıkıştırmak suretiyle "kendime manyak güvenirim, ezik değilim " izlenimi bırakmaya çalışır mısınız 
   Otobüste biriyle göz göze geldiğinizde, gözlerinizi kaçırıp incelemeye yansıyan camdan devam eder misiniz Bu arada o kişinin bunu fark ettiğini düşünür müsünüz 
   Şehirlerarası otobüslerde yolculuk yaparken ilk sıradaki koltuklardan birindeyseniz kendinizi protokol gibi hisseder misiniz Nedensiz yere gaza gelip cins tavırlar sergiler misiniz 
   Yolda karşılaştığınız bir tanıdığınıza hal-hatır sormadan, -ve merak etmediğiniz halde- "nerden geliyorsun " ya da "nereye gidiyorsun " diye sorar mısın 
   Gitmeniz gereken herhangi bir yeri geçtiğinizi fark ettiğinizde geri dönüp içeri girmek yerine, insanların gideceğiniz yeri geçtiğinizi anlamamaları için yolunuza devam etmek suretiyle geldiğiniz kadar yolu tekrar kateder misiniz 
   Asansöre başkalarıyla birlikte binmemek için acele eder misiniz Eğer bindiyseniz kafanızı aşağı eğip göz göze gelmemek ve konuşmamak için elinizden geleni yapar mısınız 
   
   Dünya dönüyor, sen ne dersen de... 
   Macellan 
   
   Haydaaa 
   Mehmet Ali Erbil Eşiniz ne iş yapıyor 
   Yarışmacı Emekli memur... 
   Mehmet Ali Erbil Yerim ben onu yerim... 
   Yarışmacı Sağol .. 
   
   Sağlam Karakter 
   "Mahkemede de gülerim, şov programında da. Ben her zaman gülerim, bu benim karakterim..." 
</TEXT>
</DOC>
