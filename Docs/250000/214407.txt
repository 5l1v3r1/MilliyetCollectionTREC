<DOC>
<DOCNO> 214407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/spor/spo07.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz kapının eşiğinde 
</HEADLINE>
<TEXT>

   Yeni hazırlanan dernekler kanununda spor kulüplerinin kapsam dışı bırakılması büyük sıkıntı yaratacak 
      AYŞE YEŞİN 

   
   28 Ocak'ta yürürlüğe giren Dernek ve Vakıfların Kamu Kurum ve Kuruluşları ile ilişkilerine dair kanunda "spor kulüpleri hariç" ibaresi konmayınca amatör branşlardaki birçok kulübün geleceği tehlikeye girdi. Kanuna göre kamu kurum ve kuruluşları bünyesinde kurulan dernek ve vakıfların faaliyetlerine kısıtlama getirilirken, spor kulüplerinin kapsam dışı bırakıldığına dair herhangi bir ibare yer almadı. 
   DERNEKLER statüsünde kurulan kulüpleri de içine alan yeni kanuna göre dernek ve vakıflar kamu kurum ve kuruluşlarının ismini alamayacak, hizmet binaları içinde faaliyet gösteremeyecek. Gerçek ve tüzel kişilerden bağış, katkı payı ve benzeri adlar altında ücret alamayacak. Kamu kurum ve kuruluşlarının bütçelerinden ödenek, yardım veya bir kaynak aktarımı yapılamayacak. 
   
   
</TEXT>
</DOC>
