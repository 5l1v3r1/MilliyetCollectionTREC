<DOC>
<DOCNO> 233697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/siyaset/siy13.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kısıtlama var ama uygulanmayacak' 
</HEADLINE>
<TEXT>

   ANKARA Milliyet 

   
   Kıbrıs'ta Türk ve Rum kesimlerinin Annan Planı temelinde birleşmesi halinde, Türk gemilerinin Kıbrıs karasularından geçişinin, Federal hükümetin izinine tabi olacağı ancak, Türkiye'nin BM'ye yaptığı itirazla, "zararsız geçiş hakkı" kullanılarak böyle bir izne gerek kalmadan ticari ve savaş gemilerinin Kıbrıs'ın karasularından faydalanacağı bildirildi. Dışişleri Bakanlığı'ndan dün yapılan açıklamada, Annan Planı'nda, "Türk savaş gemilerinin geçişinin Federal hükümetin ilgili bakanının iznine bırakıldığı" iddiasının "doğru" olduğu ancak Türkiye'nin buna yazılı itiraz ederek "zararsız geçiş hakkının hiçbir izne tabi olmadığını" BM'ye bildirdiği belirtildi. 
   
   
</TEXT>
</DOC>
