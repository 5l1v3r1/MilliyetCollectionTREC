<DOC>
<DOCNO> 211456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/soneko17.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
JCR, Türkiye'nin kredi notunu yeniden gözden geçiriyor... 
</HEADLINE>
<TEXT>

     Japon kredi derecelendirme kuruluşu JCR, Türkiye'nin kredi notunu yeniden gözden geçiriyor. 
     JCR analistleri, A.A muhabirine yaptıkları değerlendirmede, gözden geçirme sonucunda Türkiye'nin kredi notunun ya aynen korunacağını ya da değiştirilebileceğini belirttiler. 
     Bu arada, gerek iç ve gerekse dış ekonomik ve siyasi pozitif gelişmeler nedeniyle, kredi notunun ya da görünümün olumlu yönde değiştirilmesi ihtimalinin yüksek olduğu da kaydediliyor. 
     Japon kredi derecelendirme kuruluşu JCR, en son geçen yıl eylül ayında, Türkiye'nin kredi notu görünümünü ''negatiften durağana'' çevirerek, Türkiye'yi negatif izlemeden çıkarmıştı. 
     JCR, Türkiye'nin B artı olan kredi notunda ise bir değişikliğe gitmemişti. 
     JCR'nin verdiği kredi notu, Türkiye'nin, Japonya'daki Samurai piyasasına tahvil ihracı açısından önem taşıyor. 
     
</TEXT>
</DOC>
