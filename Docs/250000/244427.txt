<DOC>
<DOCNO> 244427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/soneko01.html </URL>
<DATE> 2004/06/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Akbank'ın 3 aylık karı 219.7 trilyon lira 
</HEADLINE>
<TEXT>

     Akbank, yılın ilk 3 aylık döneminde 219.7 trilyon lira kar elde ettiğini açıkladı. 
     Bankadan İMKB'ye gönderilen 31 Mart 2004'te sona eren 3 aylık döneme ait bağımsız denetim raporuna göre, Akbank 219 trilyon 727 milyar lira net kar sağladı. 
     Banka geçen yılın aynı döneminde ise 57 trilyon 717 milyar lira kar elde etmişti. 
     Borsa'ya gönderilen bağımsız denetim raporlarına göre yılın ilk 3 ayında Garanti Bankası 174 trilyon 159 milyar, İş Bankası 162 trilyon 402 milyar, Finansbank 18 trilyon 97 milyar, Dışbank ise 8 trilyon 776 milyar lira kar sağladığını açıkladı. 
     Bu arada, firmalardan İMKB'ye gönderilen 3 aylık bağımsız denetimden geçmemiş gelir tablolarına göre, Kardemir 28 trilyon 185 milyar 857 milyon lira, Olmuksa ise 811 milyar 518 milyon lira kar elde etti. 
     
</TEXT>
</DOC>
