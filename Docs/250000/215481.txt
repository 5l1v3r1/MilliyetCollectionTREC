<DOC>
<DOCNO> 215481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko28.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatarasay hisseleri taban yaptı... 
</HEADLINE>
<TEXT>

     Galatasaray Sportif A.Ş. hisseleri, AIG ile imzalanan sulh anlaşmasıyla şirketin 9 milyon dolar tazminat ödeyeceğinin açıklanmasıyla taban yaptı. 
     Cuma günü 78,500 liradan kapanan Galatasaray Sportif A.Ş. hisseleri, bugün seans başında, şirketten konuya ilişkin açıklama istenmesi nedeniyle geçici olarak işleme kapatıldı. 
     Şirketin hisseleri, işleme açılmasının ardından 1. seansı 11,000 lira gerileyerek, 67,500 liradan tamamladı. Galatasaray Sportif A.Ş. yüzde 14.01 kayıpla, 1. seansta hisseleri en fazla değer yitiren şirket oldu. 
     Galatasaray Sportif A.Ş. ve Galatasaray Spor Kulübü Derneği ile AIG arasındaki ihtilafı ve davaları sonuçlandırmak üzere sulh anlaşması imzalanmıştı.Anlaşmaya göre, Galatasaray Kulübü, AIG Blue Voyage Fund, L.P. AIGBV ve AIG Global Sports Entertainment Fund, L.P.'nin AIGGSEF elinde bulunan yüzde 21.05'lik hisselerini satın alacağı, Galatasaray SportifA.Ş.'nin de AIGBV ve AIGGSEF'e toplam 9 milyon dolar tazminat ödeyeceği açıklanmıştı. 
     
</TEXT>
</DOC>
