<DOC>
<DOCNO> 219161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun14.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da da Şiiler'e saldırı 37 ölü, 156 yaralı 
</HEADLINE>
<TEXT>

     Pakistan'ın güneybatısındaki Ketta kentinde, İmam Hüseyin ve arkadaşlarının katledilişinin yıldönümünde anma töreni düzenleyen Şiilere kimliği belirsiz kişilerce düzenlenen saldırıda ölenlerin ölü sayısı 37'ye yükseldi, yaralı sayısının 156 olduğu bildirildi. 
     Ketta'daki askeri hastanede görevli bir doktor, hastaneye saldırı nedeniyle 18 ölü ile 115 yaralı getirildiğini söyledi. 
     Adının açıklanmasını istemeyen iki federal hükümet yetkilisi de ölü sayısını doğruladı. 
     Ketta'da saldırıdan sonra bir Sünni camisinin ateşe verilmesi ve Şiilerle kimliği belirsiz kişiler arasında çatışma çıkması üzerine sokağa çıkma yasağı ilan edilmişti. 
     Pakistan'da Pencab eyaletine bağlı Falia kentinde de Sünnilerle Şiiler arasında çıkan çatışmada, biri Sünni, diğeri Şii olmak üzere 2 kişinin öldüğü, 40 kişinin yaralandığı bildirilmişti. 
     Nüfusun yaklaşık yüzde 95'inin Sünni olduğu Pakistan'da, Ketta kentinde geçen temmuz ayında bir Şii camisine düzenlenen saldırıda 50 kişi ölmüştü. 
     Bu arada, Pencab eyaletine bağlı Falia kentinde de Sünnilerle Şiiler arasında çıkan çatışmada, biri Sünni diğeri Şii olmak üzere 2 kişinin öldüğü, 40 kişinin yaralandığı bildirildi. 
     Nüfusun yaklaşık yüzde 95'inin Sünni olduğu Pakistan'da, Ketta kentinde geçen Temmuz ayında bir Şii camisine düzenlenen saldırıda 50 kişi ölmüştü. 
     
</TEXT>
</DOC>
