<DOC>
<DOCNO> 221976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sondun04.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da teröre karşı gösterilere 11 milyon kişi katıldı.... 
</HEADLINE>
<TEXT>

     Şenhan Bolelli bildiriyor 

İspanya'nın başkenti Madrid'de meydana gelen terör saldırılarını protesto etmek için tüm ülkede yapılan gösterilerde, 11 milyondan fazla kişinin meydanlarda terörü lanetlediği bildirildi. 
     İspanyol Europa Press haber ajansının Polis Departmanı'ndan alınan bilgilere dayanarak verdiği haberde, ülke genelinde teröre karşı yapılan gösterilere 11 milyonun üzerinde kişinin katıldığı belirtildi. Gösterilere en büyük katılım, terör saldırılarının meydana geldiği 2.3 milyon nüfuslu başkent Madrid ile 1.2 milyon nüfusu ile ülkenin önemli şehirlerinden Barselona'da oldu. 
     Bu arada, Madrid'deki gösterilerde Prens Felipe de yer alırken, İspanya tarihinde ilk kez Kraliyet ailesinin bir üyesinin gösterilere katıldığı açıklandı. 
     
</TEXT>
</DOC>
