<DOC>
<DOCNO> 205872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/astro/index.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal kırıklığına dikkat 
</HEADLINE>
<TEXT>

   
   
   Özellikle öğlen yakın ilişkiler ve ortaklıklar güvenilmez bir durum içerebilir. Gerçekçi ve gözü açık olmalıyız. Akşam keyifli ve maddi yönden başarılı girişimler mümkün. Koç'lar maddi konularda tutarlı ve kararlı davranmak zorundalar. Kazançlarında değişiklikler mümkün. Boğa'lar hareketli ve girişken bir günde. Onları huzursuz eden konular üzerine gidebilecekler. Süregelen işlere konsantre olmak gerekiyor. İkizler gereksiz endişe ve kararsızlıklardan kurtulmaya çalışmalı. Beklenmeyen gelişmeler bazı bekleme ve sıkıntıları gündeme getirebilir. Yengeç'ler verimli olabilecekleri bir gündeler. Yeni tanışmalar iyimserlik getirebilir. Aslan'lar iş hayatına önem vermek ve üzerilerindeki sorumlulukları yerine getirmek durumundalar. Başarılı olmak hiç de zor değil, yeter ki biraz kararlı olsunlar. Başak'lar olaylara geniş bir açıdan bakabilirler. Yenilikler, olumlu düşünce alışverişi ve hareket onlara iyimser ve heves getirmekte. Böylece son zamanların gerginliğinden de kurtulabilirler. Terazi'ler duygusal alanda yapıcı davranmalılar. Borç alacak konuları ile uğraşmak ve maddi durumlarını ciddi biçimde gözden geçirmek zorunda kalabilirler. Akrep'ler hareketli bir gündeler ama çok sayıda karar ve değişiklik onların kafasını karıştırabilir. Başkalarının kararlarına yaslanmamak gerekiyor. Yay'lar aynı anda pek çok işle uğraşmak durumundalar. Hızlı değişiklikler iş düzenini bozabilir. Organize olmak için çaba gerekiyor. Oğlak için kendini ortaya koyabileceği ve şansın ona yakın olduğu zamanlar söz konusu. Yeni başlangıçlar için şartlar daha elverişli. Bu arada duygusal alanda da tatmin mümkün. Kova'lar için şartlar pek huzurlu değil. Kararlı olmak ve yönü iyi belirlemek gerekiyor. Hemen hareket geçmemeli ve olaylara geniş bakabilmeli. Duygusal açıdan huzursuz bir gün. Balık'lar haberleşme ve hareket gerektiren konularda dağılma ve karmaşa ile karşı karşıyalar. Çok laf az iş yüzünden sıkıntı duyabilirler. Kısa yolculuklarda da problemler mümkün. 
   
   
</TEXT>
</DOC>
