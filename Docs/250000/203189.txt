<DOC>
<DOCNO> 203189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun35.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Basklılar'ın yüzde 34'ü bağımsızlığa karşı... 
</HEADLINE>
<TEXT>

     İspanya'nın kuzeyindeki Bask bölgesinde yaşayanların yüzde 34'ünün bağımsızlığa karşı olduğu belirtildi. 
     Bölgede 7-18 Ekim arasında ''İspanya'dan bağımsızlık'' konusunda yapılan ankete katılan 2 bin 848 Basklının yüzde 34'ü ''buna karşı olduğunu'' belirtirken, yüzde 28'i ''olumlu'', yüzde 23'ü ''şart değil'', yüzde 15'i ''yorumsuz'' cevabını verdi. 
     Ankete göre Bask bölgesinde en fazla bağımsızlık yanlılarının Fransa sınırına daha yakın olan Guipuzcoa civarında olduğu, katılımcıların sadece yüzde 5'nin kendini İspanyol hissettiği, gerisinin Basklı olduğunu söylediği kaydedildi. 
     Bu arada Bask hükümetinin sunduğu ve ''tam bağımsızlığa götüren son adım'' olarak nitelendirilen yeni siyasi statünün bugün referanduma sunulması halinde, buna ankete katılanların yüzde 37'ü ''evet'', yüzde 31'i ''hayır'' oyu vereceğini, yüzde 13'ü çekimser oy kullanacağını belirtirken, yüzde 18'i ''bilmiyorum'' yanıtını verdi. 
     
</TEXT>
</DOC>
