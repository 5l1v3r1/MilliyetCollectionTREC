<DOC>
<DOCNO> 240401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/axspo02.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebat etti, kaldı 3-2 
</HEADLINE>
<TEXT>


Ankaragücü karşısında iki kez yenik duruma düşen Karadeniz ekibi, ilk 45 dakikada galibiyete ulaştı, kümede kalmayı başardı. Akçaabat'ın gollerini Oktay 2 ve Orhan kaydetti 


AKÇAABAT Sebatspor, iki kez yenik duruma düştüğü karşılamada Ankaragücü'nü 3 - 2 yenerek Süper Lig'de kalmayı başardı. Karadeniz ekibi, 14. dakikada Umut'un şok golüyle mağlup duruma düştü. 18. dakikada Oktay, serbest vuruştan dengeyi sağladı. 27. dakikada kaleci Metin'in elinden kaçırdığı topu Hakan Kutlu filelere gönderince Başkent temsilcisi yeniden öne geçti. Ancak önce 44. dakikada Orhan ve 45 2'de de Oktay'ın golleri A.Sebat'ı galibiyete taşıdı. 

Maçın karnesi 
HAKEMLER Serdar Tatlı, Adil Sinem, Erhan Sönmez 
AKÇAABAT SEBATSPOR Metin 3 - Muhammed 4 , Hamza 3 , Sedat 4 - Abdurrahman 5 , Tunç 4 Bayram Dk.18 5 , Erman Ergin 5 , Erman Özgür 6 - Oktay 8 Adem Dk.86 , Orhan 7 
YEDEKLER Ufuk, Macit, Sumiala, İbrahim 
ANKARAGÜCÜ Orkun 4 - H.Kutlu 6 , Gökmen 4 , Adem 4 - A.Koçak 5 , İsmet 5 Desouki Dk.81 4 , Özgür 4 Ender Dk.45 5 , Yılmaz 6 , Mehmet 5 - Ceyhun 4 Ramadan Dk.58 5 , Umut 6 
YEDEKLER Hakan, Aykan, Göktuğ, Rıza 
SARI KART Bayram, Muhammed, Erman Ergin A.Sebat , Adem, Hakan Kutlu, Ceyhun, İsmet Ankaragücü 
GOLLER Umut Dk.14 , Oktay Dk.18, Dk.45 2 , Hakan Kutlu Dk.27 , Orhan Dk.44 

Tehdit ve olay 

DEVRE arasında soyunma odalarına giden Ankaragücülü futbolculara, Sebatlı taraftarlar tacizde bulundular. Koridorlarda da itiş - kakış yaşanırken, karşılaşmadan sonra bir grup seyirci Ankaragücü otobüsünün önünü kesti. Başkentli oyuncular da hakaretlere karşılık verince, ortalık karıştı. Ancak polis olayların büyümesini önledi. 


</TEXT>
</DOC>
