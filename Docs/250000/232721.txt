<DOC>
<DOCNO> 232721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun09.html </URL>
<DATE> 2004/04/19/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kıbrıs'ta seçim yasakları bugün başlıyor... 
</HEADLINE>
<TEXT>

     Kıbrıs'ın geleceğiyle ilgili dönüm noktası olan 24 Nisan'daki referanduma yönelik resmi hazırlıklar sürüyor. 
     KKTC Yüksek Seçim Kurulu'nun YSK açıkladığı referandum takvimi uyarınca, ilçe seçim kurulları, dün Resmi Gazete'de yayımlanan sandık seçmen listeleriyle ilgili başvuru ve itirazları görüşmek üzere, saat 09.00'da toplandı. Listeler, 21 Nisan'da son halini alacak. 
     Bugün, referandumla ilgili kamuoyu yoklama ve araştırmalarının yayınlanmasının son günü. 
     Seçimde kullanılacak araç ve gereçler, yarın ilçe seçim kurullarına gönderilecek. Örnek oy pusulalarını hazırlayan YSK, perşembe günü de sandık kurullarında görev yapacak personeli bilgilendirecek. 
     Referandum takvimine göre, propagandanın son günü olan 23 Nisan'a kadar seçmen kartları da dağıtılmış olacak. 
     
</TEXT>
</DOC>
