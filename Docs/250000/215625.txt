<DOC>
<DOCNO> 215625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/spor/spo03.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rakip Cansun olsun' 
</HEADLINE>
<TEXT>

   Galatasaray taraftarı, Canaydın'ın karşısında eski başkanı yeniden aday görmek istiyor 
      
   CİM-BOM'DA seçim kongresi yaklaştıkça, kulisler de yoğunlaşıyor. Sarı - Kırmızılı taraftarların nabzını tutan internet sitelerinden "www.galatasaray.com" tarafından yapılan ankete katılan 36 bin kişinin çoğunluğu, Mehmet Cansun'un, Özhan Canaydın'a karşı aday olmasını istedi. Eski başkan, oyların yüzde 41'ini toplarken, Faruk Süren ikinci, Ali Dürüst de üçüncü sırada yer aldı. 
   
   Anket sonuçları İsim Yüzde Oy Faruk Süren 32,0 11505 Mehmet Cansun 41,2 14836 Ali Dürüst 15,3 5501 Adnan Polat 11,6 4163 Toplam 100 36005 
   
   Hisseler dibe çakıldı    ORHAN TEKEOĞLU 

   Yüzde 15.29 değer kaybetti 
   GALATASARAY ile AIG arasındaki anlaşmada hisseler, 50 bin lira olarak belirlenip, 9 milyon dolarlık tazminat da eklenince, kulüp hisseleri 15.29'luk değer kaybı yaşadı. Yönetimin, B grubu hisseleri, hisse başına 50.000 lira, C ve D grubu hisseleri, hisse başına 4 trilyon 799 milyar 525 milyon lira bedelle satın alacak olması ve tazminat, Galatasaray hissesinde satış baskısı yarattı. Borsada, hisse fiyatının 92.000 lira olarak beklendiği, ancak 50 bin liralık ücret ile morallerin bozulduğu bildirildi. 
   
   Açıklama istendi 
   KULÜPTEN, 23.5 milyon dolarlık hisse bedeli ve 9 milyon dolarlık tazminat bedeli çıkacağı beklentisi, hisse fiyatının hızlı düşmesinde de etkili oldu. Cuma günü 78.500 liradan kapanan hisseler, seans başında İMKB'nin, şirketten konuya ilişkin açıklama istemesi nedeniyle geçici olarak işleme kapatıldı. Şirketin hisseleri, işleme açılmasının ardından 82.000 liradan 64.500 liraya geriledi. Ancak seans sonunda gelen küçük çapta alımlarla hisseler, 66.500 liradan kapanırken, değer kaybı 15.29 olarak gerçekleşti. 
   
   Aslar izin yaptı    SARI - Kırmızılılar'da Gençlerbirliği maçında 90 dakika forma giyen futbolcular dünü izin yaparak geçirirken, yedekler Konyaspor maçının hazırlıklarına başladı. Tedavisi sona eren ve antrenman eksiği olan Hasan Şaş'ın da yedeklerle birlikte toplu çalışmalara katıldığı öğrenildi. 
   
   İletişim şart    Terim, Gençlerbirliği karşısında yenilen gollerin diyalog eksikliğinden kaynaklandığını söyledi 
   İki ayrı duygu 
   GENÇLERBİRLİĞİ maçındaki futbol, Galatasaray Teknik Direktörü Fatih Terim'i hem kızdırdı, hem de memnun bıraktı. Futbolcularının diri ve güçlü bir rakip karşısında fizik gücünü 90 dakika boyunca sahaya yansıtmasından son derece mutlu olduğunu ifade eden Terim'in, basit hatalarla yenilen gollere çok sinirlendiği öğrenildi. 
   
   Dikkatlerini çekti 
   MAÇ sonrasında soyunma odasında bir toplantı yapan Fatih hocanın, arka arkaya gelen şok goller nedeniyle takıma hesap sorduğu ifade edildi. Terim'in oyuncularına, "Birbirinizle konuşmuyorsunuz. Önünüzdeki topu rakibe hediye ediyorsunuz. Konuşsanız, o golleri yemeyiz. Bir daha böyle basit hatalar istemiyorum" dediği belirtildi. 
   
   Necati'nin ayak parmakları dondu    İLK kez Galatasaray'da 11'de forma giyen Necati Ateş, Gençlerbirliği karşısında donma tehlikesi geçirdi. Eksi 8 derecede oynanan karşılaşmadan sonra güçlükle yürüyebilen genç golcünün ayak baş parmaklarının soğuktan morardığı, ayrıca aldığı darbe nedeniyle sağ ayak parmaklarında ödem meydana geldiği öğrenildi. Uçakta tedavisine başlanan genç oyuncunun ayakkabı giyememesi dikkat çekti. 
   
   
</TEXT>
</DOC>
