<DOC>
<DOCNO> 214201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/yasam/yas06.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana'da yaşamak vardı 
</HEADLINE>
<TEXT>

   Viyana, Vancouver ve Melbourne, yabancılar için 'en yaşanabilir kent'ler sıralamasında birinci sırayı paylaştı. İlk 10'da 5 Avustralya kenti yer alıyor 
      NEVSAL ELEVLİ Londra 
   
   ECONOMIST dergisinin yan kuruluşu olan "Economist Intelligence Unit" 'en yaşanabilir kentler'i araştırdı. Ortaya çıkan listenin ilk sırasını Avusturya'nın başkenti Viyana, Kanada'dan Vancouver ve Avustralya'dan Melbourne kentleri paylaştı. Sıralamanın ilk 10 basamağında ise 5 Avustralya kenti yer aldı. 
   
   Londra 45. sırada 
   KENTLERARASI değerlendirme sağlık, güvenlik, kültür, çevre ve altyapı gibi faktörler göz önüne alınarak yapıldı. Değerlendirmede İngiltere'nin başkenti Londra 45, ABD'nin New York kentiyse 51'inci sıralarda yer aldı. İklimi ve düşük suç oranı sayesinde 19. sırada yer alan Hawaii'deki Honolulu ise, listede ABD'nin en üst basamakta yer alan kenti oldu. 
   
   İstanbul 130 kent arasında 89. 
   130 yerleşim alanının değerlendirildiği sıralamada, İstanbul 89. sırada. İstanbul'un Casablanca'dan Fas daha iyi, Johhanesburg'la G. Afrika aynı düzeyde olduğu kaydedildi. Papua Yeni Gine'nin Port Moresby kenti en kötü kent ilan edildi. Onu, Pakistan'ın Karaçi ve Bangladeş'in Dakka kentleri izledi. Sıralamanın tepesi şöyle 
   
   1 Melbourne, Avustralya2 Vancouver, Kanada3 Viyana, Avusturya4 Perth, Avustralya5 Cenevre, İsviçre6 Adelaide, Avustralya7 Brisbane, Avustralya8 Kopenhag, Danimarka9 Montreal, Kanada10 Oslo, Norveç11 Sydney, Avustralya12 Zürih, İsviçre 
   
</TEXT>
</DOC>
