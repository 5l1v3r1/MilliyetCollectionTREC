<DOC>
<DOCNO> 207371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur28.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna CHP'ye geçersem eşimin başını açacağını söylemedim 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, ''28 Mart'ta yapılacak yerel seçimler için hiçbir partiye adaylık talebi ve bu çerçevede müzakeresinin söz konusu olmadığını'' bildirdi. 
     Gürtuna, Büyükşehir Belediyesi Basın Danışmanlığı aracılığıyla yaptığı yazılı açıklamada, şunları kaydetti 
     ''Son günlerde bazı basın organlarında, 'bazı partilere geçeceğim' tarzında ve bu çerçevede 'eşimin başını açacağı' şeklinde ifadeler yer almaktıdır. 
     Benim hiçbir partiye adaylık talebim ve bu çerçevede müzakerem söz konusu değildir. 'Eşimin de CHP'ye geçmem halinde başını açacağı' şeklindeki ifadeler, benim veya eşim tarafından söylenmiş değildir. 
     Bu hususu açıkça ifade ediyoruz ve bütün söylentilerin de yıpratmaya veya yönlendirmeye matuf çabaların sonucu olduğunu düşünüyoruz.'' 
     
</TEXT>
</DOC>
