<DOC>
<DOCNO> 221282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo10.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'in 17 sayısı Spurs'ü kurtaramadı... 
</HEADLINE>
<TEXT>

     ABD Profesyonel Basketbol Ligi'nde NBA 20. hafta mücadelesine, bu sabaha karşı yapılan 9 maçla devam edildi. 
     Geçen sezonun şampiyonu San Antonio Spurs, deplasmanda Memphis Grizzlies'a 94-88 yenildi ve 64. maçında 22. yenilgisini aldı. 
     Ortabatı Grubu ikinciliği süren San Antonio'da Hidayet Türkoğlu, ilk 5'te sahaya çıkarak 39 dakika forma giydi. 
     Türkoğlu maçta, 17 sayı, 3'ü savunma, 2'si hücum toplam 5 ribaunt, 2 asist ve 1 blokla oynadı. Türkoğlu, 2 sayılık atışlarda 7'de 1, 3 sayılık atışlarda 5'de 4 ve serbest atışlarda 4'de 3 isabet buldu. 
     Tony Parker'ın 24 sayı, 2 ribaunt ve 7 asistlik, Malik Rose'un 19 sayı, 14 ribaunt ve 3 asistlik ile Radoslav Nesteroviç'in 13 sayı, 13 ribaunt ve 1 asistlik performansları galibiyet için yeterli olmadı. 
     64. maçında 40. galibiyetini alan Ortabatı Grubu dördüncüsü Memphis'de ise İspanyol pivot Pau Gasol, 27 sayı, 11 ribaunt ve 4 asistle takımının en skorer ismi olurken, Shane Battier 16 sayı, 5 ribaunt ve 2 asistle, Stromile Swift de 12 sayı ve 7 ribauntla Gasol'u izleyen isimler oldu. 
     
     ZAZA, SAYI ATMAYA ZAMAN BULAMADI 

     Gürcü asıllı Türk vatandaşı Zaza Paculia'nın 1 dakika oyunda kaldığı maçta Orlando Magic, deplasmanda Miami Heat'e 100-89 yenildi. 
     Magic'de Tracy Mcgrady'nin, 26 sayı, 5 ribaunt ve 8 asistlik, Juwan Howard'ın 24 sayı, 10 ribaunt ve 2 asistlik ile Deshawn Stevenson'ın 18 sayı, 4 ribaunt ve 3 asistlik performansları galibiyete yetmedi. 
     Miami'de ise 19 sayı, 4 ribaunt ve 3 asistli Eddie Jones, 19 sayı, 2 ribaunt ve 1 asistli Rasuel Butler, 16 sayı, 13 ribaunt ve 4 asistli Lamar Odom ile 16 sayı, 10 ribaunt ve 2 asistli Brian Grant takımlarını galibiyete taşıdılar. 
     Ligde 20. hafta mücadelesine, yarın sabaha karşı yapılacak 10 maçla devam edilecek. 
     NBA'de, günün maçlarında alınan sonuçlar şöyle 
     Memphis Grizzlies-San Antonio Spurs 94-88. 
     Miami Heat-Orlando Magic 100-89. 
     New York Knicks-Boston Celtics 84-87. 
     Washington Wizards-Denver Nuggets 87-117. 
     Indiana Pacers-Toronto Raptors 94-84. 
     Chıcago Bulls-Philadelphia 76'ers 81-89. 
     Houston Rockets-Los Angeles Clippers 90-85. 
     Seattle Supersonics-Minnesota Timberwolves 92-105. 
     Sacramento Kings-Golden State Warriorus 96-92. 

     
</TEXT>
</DOC>
