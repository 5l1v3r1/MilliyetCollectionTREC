<DOC>
<DOCNO> 211119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/ekonomi/eko06.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Danışman tutamayan ÖİB'ye IMF desteği 
</HEADLINE>
<TEXT>

   IMF, Kamu İhale Kanunu'ndaki kısıtlamalar nedeniyle danışman firma sıkıntısı çeken ÖİB'ye her türlü desteği vereceğini açıkladı 
   
   Kamu İhale Kanunu nedeniyle danışman firma tutmakta sıkıntı yaşayan Özelleştirme İdaresi Başkanlığı'na ÖİB , Uluslararası Para Fonu'ndan IMF destek geldi. Alınan bilgiye göre, IMF ile gerçekleştirilen görüşmelerde özelleştirmenin hızlandırılması için alınacak tedbirler üzerinde duruldu. 
   IMF özellikle danışman firma sıkıntısının çözülmesi yönünde ÖİB'ye elinden gelen her türlü desteği vereceğini ifade etti. 
   
   Ya yasa ya sözleşme 
   ÖİB'nin Kamu İhale Kanunu'ndan kaynaklanan danışman firma tutmaktaki sıkıntının aşılması için çalışmaları sürerken bunun ya kanun değişikliği ya da ÖİB, Kamu İhale Kurumu KİK ve Dünya Bankası'nca ortaklaşa hazırlanan Danışmanlık Hizmetleri Tip Sözleşmesi ile aşılması düşünülüyor. 
   
   Yasa hazırlanıyor 
   ÖİB'nin kanun değişikliğine ilişkin değişiklik taslağını hazırladığı ifade edilirken bununla Kamu İhale Kanunu'nda Hazine'ye danışmanlıkta getirilen istisnanın ÖİB'ye de tanıması öngörülüyor. 
   Bu arada, ÖİB, KİK ve Dünya Bankası'nca ortaklaşa hazırlanan Danışmanlık Hizmetleri Tek Tip Sözleşmesi üzerinde ise Kamu İhale Kurumu'nun incelemeleri devam ediyor. Tip sözleşme ile danışmanlık hizmetleri başarı primi ve yüzde ile yapılabilir hale getiriliyor, danışman firma tutmada öngörülen sürelerde kısaltmaya gidiliyor. 
   
   
</TEXT>
</DOC>
