<DOC>
<DOCNO> 229198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/yazar/asik.html </URL>
<DATE> 2004/04/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Beklenen istifa... 
</HEADLINE>
<TEXT>

   
   TÜBİTAK'a bağlı Marmara Araştırma Merkezi MAM'ın Başkanı Prof. Naci Görür ile yardımcısı Prof. Remzi Akkök dün görevlerinden istifa ettiler. 
   Marmara Araştırma Merkezi MAM'ın kuruluş amacı sivil ve savunma sanayiinin rekabet gücünü artırmak. MAM, TÜBİTAK'ın en başarılı birimlerinden olup geçen yıl Toplam Kalite Ödülü 2003'ü almıştı... 
   MAM Başkanı ve yardımcısı neden istifa ettiler 
   Prof. Naci Görür dün bu konuyu açıklarken dedi ki 
   - TÜBİTAK'ta son yönetim değişikliğinden sonra yürüttüğümüz projeler büyük ölçüde aksamış ve durma noktasına gelmiştir. Bilinçli bir şekilde MAM'ı çalıştırmama yoluna gittiler. Bu durumu içime sindiremediğim için istifaya karar verdim. 
   TÜBİTAK Başkanı Prof. Nüket Yetiş, Prof. Naci Görür'den boşalan MAM Başkanlığına kimi getirdi dersiniz 
   Bir doçent unvanı bile bulunmayan eşi Önder Yetiş'i... 
   Bilişim Teknolojileri Enstitüsü Müdür Muavini Prof. Haldun Abdullah'ın da bugün istifa edeceği söyleniyor... 
   Türkiye bilimde emekleme çağında... TÜBİTAK dünya ölçeğinde küçücük bir kuruluş... AKP iktidarının bu küçücük bilim merkezine bile tahammülü yok. O yüzden iktidara geldiği günden beri içini karıştırıyor... 
   Bilimle böylesine kavgalı bir iktidar Türkiye'yi nereye götürebilir Hangi çağdaş hedefe ulaştırabilir 
   
   Başbakan, "Biz iktidarın gelip geçici olduğunu biliyoruz" demiş. 
   Gerisi şöyle olabilir "Bu nedenle, gitmemek üzere kadrolaşıyoruz" 
   Erhan Işıl 
   
   Rekortmen başkan    Yerel seçimlerde en çok oyu alan adaylardan biri Belek Belediye Başkanı Yusuf Mecek oldu. AKP'li Yusuf Mecek, Akdeniz'in bu ayrıcalıklı ilçesinde, 2065 oyun tam 1903'ünü yani yüzde 93'ünü aldı... 
   Yusuf Mecek adını geçmiş haberlerden anımsayacaksınız. Örneğin 2 Şubat 2002 tarihli bir haber 
   "Çıkar amaçlı suç örgütü kurmak, haksız mal edinmek, üzerine para geçirmek, ihaleye fesat karıştırmak ve görevi kötüye kullanmakla suçlanan Belek Belediye Başkanı Yusuf Mecek ve 13 adamı tutuklandı..." 
   Yusuf Mecek'in halkın gözünde kahraman olması hiç de sebepsiz değil... 
   
   Ilımlı İslam ile radikal İslam arasında fark ne kadardır 
   Aynı istasyona biri yavaş diğeri hızlı giren iki tren arasındaki fark kadar.. 
   
   Huntington ne diyor    Samuel Huntington ünlü "Medeniyetler Çatışması" kitabında diyor ki 
   1 Nasıl Güney Afrika ırk ayrımcılığını terk ederek o uygarlığın lider ülkeliğine yükselmişse, Türkiye de kendisine aynı derecede yabancı olan laikliği reddederek bunu gerçekleştirebilir... 
   2 Türkiye bu liderliğe yükselebilmek için Atatürk'ün mirasını, Rusya'nın Lenin'in mirasını reddettiğinden daha kapsamlı olarak reddetmelidir... 
   Türkiye'nin "laik cumhuriyet" ten "ılımlı İslam" rejimine geçişi için teorik çalışmalar yıllardır yapılıyor. Huntington bu sürecin akıl hocalarından biri. Graham Fuller, Henze, Barkey gibi isimler de bu çalışmada rol alıyor. Powell'ın yaptığı gaf aslında, gittiğimiz istikameti erken açıklamaktan ibarettir. 
   
   Süleyman Demirel, "Bugün sağ ile sol arasındaki fark, Pepsi Cola ile Coca Cola arasındaki fark kadardır" demiş. 
   Yakında piyasaya girecek olan Zemzem Cola farkını unutmayın... 
   Haldun Ertem 
   
   Adını siz koyun 
   Kuzey Irak'ta "kırmızı çizgilerimiz" vardı. Kürtler Kerkük'e girerse bunu savaş nedeni sayacağımızı başta Amerika, bütün dünyaya ilan etmiştik. 
   Kürtler arkalarına Amerika'yı aldılar, Kerkük'e girdiler, sesimizi çıkaramadık. Kırmızı çizgimizle birlikte biz de mosmor olduk. 
   Kuzey Irak'taki PKK varlığından rahatsızdık. Bastırdık , Amerika'nın Irak'ı işgaline destek karşılığı onlardan da PKK'yı oradan çıkarıp atma sözü aldık. Siz önce af çıkarın, teslim olup silahlarını bırakmazlarsa biz ondan sonra gereğini yapacağız, dediler. Cezaevlerinden çıkardığımız PKK'lılarla kaldık, Amerika göstermelik de olsa hiçbir şey yapmadı, hep bahane üzerine bahane icat etti. PKK, h l Kuzey Irak'ta biz h l Amerika'nın verdiği sözü yerine getirmesini bekliyoruz. 
   Londra ve Zürih anlaşmalarına göre Kıbrıs Rum kesimi biz evet demedikçe bizim üye olmadımız hiçbir uluslararası kuruluşa üye olamazdı. Adamlar AB'ye başvurduklarında Avrupa'dan, "başvuru önemli değil, önemli olan tam üyelik, siz tam üye olmadıkça onlar da asla üye olamaz" sözünü aldık. Verilen söz tutulmadı, Rum kesimi 1 Mayıs'ta AB'ye tam üye oluyor, biz ağzımızı açıp tek kelime edemiyoruz. 
   İsviçre'deki son Kıbrıs görüşmelerinde en önemli "olmazsa olmaz"larımızdan biri derogasyonların, yani istisna hükümlerinin kalıcı hale getirilmesiydi. Böylece Rumlar daha sonra AB müktesebatına uymuyor deyip varılan anlaşmaları iptal ettiremeyeceklerdi. Derogasyonlar konusunda istediğimizi alamadık ama yine "söz" aldık AB'nin, "siz hiç merak etmeyin, bu hükümler sizin AB'ye tam üyeliğinize kadar hiçbir şekilde ortadan kaldırılmayacak, aynen geçerli olacaktır " sözünü... Şimdi bu sözün tutulmasını bekleyeceğiz. 
   Geçmişte verilip de tutulmayan onca söze... Yenen onca kazığa karşın... Bütün bunlardan hiçbir ders almayıp h l verilen "söz"lere inanmaya devam edenlere ne denir, adını lütfen siz koyun. 
   
   Yaşlılarımıza bakmayıp geçmişimizi, çocuklarımıza bakmayıp geleceğimizi yok ediyoruz. 
   Haldun Ertem 
   
   Annan Planı ile Kıbrıs'ta nasıl bir nihai çözüm öngörülüyor 
   Şu "Türkleri taciz edip, 15 yıl gibi bir süre içinde adadan kaçırmak ve Kıbrıs'ın tümünü bir Helen Cumhuriyeti haline getirmek." 
   
      
   
</TEXT>
</DOC>
