<DOC>
<DOCNO> 211070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sontur03.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Buzlu yol bir aileyi yok etti... 
</HEADLINE>
<TEXT>

     Çanakkale'nin Gelibolu ilçesinde TIR'ın altına giren otomobilde bulunan doktor çift ile 3 çocukları yaşımını yitirdi, 1 çocukları yaralandı. 
     Kadir Durak yönetimindeki 34 P 8908 plakalı otomobil, Burhanlı köyu yakınlarında, yolun buzlu olması nedeniyle karşı yönden gelen Slovak vatandaşı Jan Klatik'in kullandığı NZ-502 AO yabancı plakalı TIR'ın altına girdi. 
     Kazada Nöroloji Uzmanı Kadir Durak, eşi Kadın Doğum Hastalıkları Uzmanı Hüsniye Durak, çocukları Ali Emir, Eda ve Sanem İsra Durak öldü. Çiftin diğer çocukları Beyza Hilal Durak ise hafif yaralandı. 
     Beyza Hilal Durak, Gelibolu Devlet Hastanesi'nde tedavi altına alındı. 
     TIR sürücüsü Klatik, gözaltına alındı. 
     
     BUZDA DÜŞEN GENÇ ÖLDÜ... 

     Balıkesir'in Gönen İlçesi'nde, buzlanan yolda düşerek kafasını yere çarpan genç, hayatını kaybetti. 
     Reşadiye Mahallesi'ndeki evine giden Erol Usta 26 , buz tutan yolda kayarak düştü. Kafasını yere çarpan Usta'yı gören bir vatandaş, 112 Acil Servis'e haber verdi. Olay yerine gelen sağlık ekipleri tarafından, öldüğü belirlenen Usta'nın cesedi, Gönen Devlet Hastanesi Morgu'na kaldırıldı. 
     
</TEXT>
</DOC>
