<DOC>
<DOCNO> 225031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/spor/spo02.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'e, Alex müjdesi 
</HEADLINE>
<TEXT>

   Fenerbahçe İkinci Başkanı Nihat Özdemir, seçim çalışmaları için gittiği Bitlis'te çarpıcı açıklamalar yaptı, Brezilyalı golcüyü kısa bir süre içinde transfer edeceklerini iddia etti 
      
   'Yakında gelecek' 
   BİTLİS ve ilçelerinde devam eden seçim çalışmalarını izlemek üzere Bitlis'e giden Fenerbahçe İkinci Başkanı Özdemir, Brezilyalı yıldız Alex'in transferini kısa sürede bitireceklerini iddia etti. Özdemir, "Uzun süredir tartışması yapılan ve Brezilya liginde oynayan Alex'i Fenerbahçe'ye transfer edeceğiz. Taraftarlarımıza buradan bunun müjdesini verebilirim" dedi. 
   
   Çalışmalar sürüyor 
   ŞAMPİYONLUĞA çok yakın olduklarını da dile getiren Özdemir, kalan maçlarda hata yapmamalarının gerektiğini söyledi. Özdemir, "Hedefimiz büyük taraftarımıza şampiyonluk yaşatmak. Hedefe ulaşınca Kulüp Başkanımız ve bütün futbolcularımızla birlikte Bitlis'e geleceğiz. Ayrıca kulüp başkanımızla görüşüp Bitlis'te bir Fenerbahçeliler Derneği kuracağız" yorumunu yaptı. 
   
   Daum'a teklif    FENERBAHÇE Yönetimi, ilk sezonunda takımı şampiyonluğa koşturan Daum'un sözleşmesini uzatmak için harekete geçti. Sarı - Lacivertliler'in, üç yıllık anlaşması olan Alman hocayla görüşüp, iki yıllık daha teklif yaptığı bildirildi. Başkan Aziz Yıldırım'ın, Futbol Şubesi'nin tüm yetkilerini de Daum'a vermeyi planladığı açıklandı. 
   
   Kemal'e kontrol    GENÇLERBİRLİĞİ maçında fibula kemiği kırılan Kemal dün kontrolden geçirildi. Doç. Dr. Şeref Aktaş, yıldız futbolcunun durumunda olumlu gelişmelerin olduğunu ifade ederek, alçının 3 hafta içerisinde çıkarılacağını ve bundan sonra fizik tedaviye geçileceğini söyledi. Aynı maçta sakatlanan Mehmet Yozgatlı, Adana deplasmanında takımdaki yerini alabilecek. 
   
   Tribün önlemi    BURSASPOR maçında sahaya atılan yabancı maddeler nedeniyle ceza korkusu yaşayan Fenerbahçe yönetimi, Şükrü Saracoğlu'ndaki tedbirleri artırma kararı aldı. Sarı - Lacivertli takımın, Akçaabat Sebatspor ile oynayacağı maçta kulüp görevlilerinin kameralarla olay çıkaranları tespit edeceği öğrenildi. Bu yolla tespit edilecek olan taraftarların bir daha stada alınmayacağı vurgulandı. 
   
   
</TEXT>
</DOC>
