<DOC>
<DOCNO> 226835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun51.html </URL>
<DATE> 2004/03/30/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
WSJ Milli Görüş adını temize çıkarma mücadelesi veriyor 
</HEADLINE>
<TEXT>

     Amerikan finans çevrelerinin gazetesi Wall Street Journal WSJ , bugün ''Milli Görüş'' örgütüyle ilgili uzun bir araştırma yayımladı. 
     Birinci sayfadan verilen haberde, ''Almanya'da hor görülen örgütün, adını temize çıkarma mücadelesi verdiği'' kaydedildi. 
     Haberde, ''Alman istihbarat kuruluşlarınca aşırı eğilimli olarak nitelenen örgütün olayı mahkemeye intikal ettirdiği, istihbarat örgütlerini iddialarını ispata davet ettiği ve davayı kazanma yolunda olduğu'' belirtildi. 
     ''Almanya'da Müslümanların Berlin, Hamburg, Münih gibi kentler ve Ruhr havzasındaki gettolarda yaşadıkları'' savunulan yazıda, ''Alman makamlarının, devlet okullarında İslam dini dersine karşı çıktıkları, oysa bu hakkın Hıristiyan ve Musevilere tanındığı'' ifade edildi. 
     Haberde, ''Müslüman kadın öğretmenlerin sınıfta başörtüsü takmalarının engellendiğine, oysa sınıf duvarlarında haç asılı olduğuna'' dikkat çekildi. 
     Haberde, ''Milli Görüş'ün Avrupa'da 87 bin üyesi bulunduğu, bunların 50 bininin Almanya'da olduğu, geri kalanların Hollanda, Belçika, İsviçre ve Avusturya'da yaşadığı'' kaydedildi. 
     ''Milli Görüş'ün yaz kampları ve kuran kursları açtığı, ayrıca bilgisayar kursları düzenlediği'' belirtildi. 
     
</TEXT>
</DOC>
