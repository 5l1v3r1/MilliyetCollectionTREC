<DOC>
<DOCNO> 234523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/guncel/gun03.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle muhtar her mahalleye lazım 
</HEADLINE>
<TEXT>

   Akatlar muhtarı Tayfun Kirmanlı, hem kendi mahallesinde hem de birçok ildeki yardım hizmetleriyle herkese örnek... 
      IŞIL KUŞİN İstanbul 
   
   Muhtarlık denince akla ikametg h, nüfus cüzdanı gibi belgeleri aldığımız kurum gelir. Ancak, Etiler Akatlar Mahallesi Muhtarlığı kütüphanesi, fakirler için açtığı giysi odasıyla, bir sivil toplum örgütü gibi görev yapıyor. 
   Tayfun Kirmanlı, 28 Mart'taki yerel seçimlerle Akatlar Mahallesi'ne ikinci kez muhtar seçildi. Kirmanlı'nın ikinci kez seçilmesinin sebebi, belki de 'muhtarlık' kurumuna kattığı yeniliklerdi. 
   
   4 bin kitap var 
   Muhtarlığın odalarından bir tanesinde bulunan 4 binden fazla kitap, vatandaşlar tarafından ödünç alınabiliyor. Ayrıca her cumartesi mahallenin çocukları, kütüphaneye gelerek ders çalışma imk nı buluyor. Çocukların kafasına takılan soruları da Kirmanlı ve muhtarlığın diğer çalışanları cevaplıyor. Mahalle sakinleri ve Kirmanlı'nın katkılarıyla bugüne kadar aralarında Van, Hakk ri, Trabzon, Kayseri, Malatya, Konya ve Artvin gibi birçok şehirde kütüphane de oluşturulmuş. Kirmanlı ise, "Hizmet için semt, mahalle, il fark etmiyor" diyor. 
   
   Her türlü yardıma aracı 
   Muhtarlığın bir başka odasında ise yok, yok Burada ihtiyacı olanlara dağıtılmak üzere muhtarlığa getirilen, kıyafetten oyuncağa tencereden bilgisayara halıdan ilaca kadar her türlü eşya bulunuyor. Yiyecek yardımında bulunanlar, isterlerse ihtiyacı olan aileyle tanıştırılıp, yardımlarını kendi elleriyle de teslim edebiliyor. 
   
   
</TEXT>
</DOC>
