<DOC>
<DOCNO> 242024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonyas03.html </URL>
<DATE> 2004/05/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Tom Cruise "metroseksüel" değilmiş .. 
</HEADLINE>
<TEXT>

     Ünlü aktör Tom Cruise, hakkında çıkarılan ''metroseksüellik'' iddialarını yalanladı. 
     Internetteki ''imdb'' sitesinin haberine göre, ünlü aktör Cruise, yeni trendlere uyduğu yönünde ''pagesix'' adlı internet sitesinde yer alan habere sert tepki gösterdi. 
     Basın sözcüsü Leeanne Devett aracılığıyla açıklama yapan Tom Cruise, internet sitesine, ''kendisini bir saunada vücudundaki bütün tüyleri aldırdığını gördüğü'' yönünde bilgi veren kişiyi yalanladı. Devett, ''İlk defa böyle bir şey duyuyorum. Tom Cruise, asla böyle bir trendin parçası olmamıştır'' dedi. 
     ''Pagesix'' sitesinde yer alan haberde, saunaya giden ve ismini vermek istemeyen bir kişinin, ''Tom Cruise'u gördüm, saçının dışında vücudunda bir tüy bile yoktu'' yönündeki ifadesine yer verilmişti. 
     Basında hakkında yer alan ''yanlış'' haberlere sert tepki vermesiyle tanınan Cruise, reklamlarında izinsiz olarak eski eşi Nicole Kidman ile görüntülerine yer veren bir firmayı mahkemeye vermişti. 
     Cruise, bir basın organında kendisiyle geçmişte gönül ilişkisi olduğunu iddia eden Mark Armstrong adlı film yıldızına da 100 milyon dolarlık dava açmış ve kazanmıştı. Ünlü aktör, tabloid gazetelere gönderdiği bir açıklamada ise bundan sonra kendisine ilişkin yanlış haberlerin yer alması halinde derhal dava açacağını bildirmişti. 
     
</TEXT>
</DOC>
