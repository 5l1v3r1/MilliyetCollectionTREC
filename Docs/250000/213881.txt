<DOC>
<DOCNO> 213881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sondun22.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BM heyeti Bağdat'ta... 
</HEADLINE>
<TEXT>

     Irak'ın başkenti Bağdat'ta bulunan BM heyeti, BM'nin Irak'ın bağımsızlığını yeniden kazanması için elinden geleni yapacağını bildirdi. 
     Irak Geçici Hükümet Konseyi üyeleriyle yaklaşık 2 saat görüşen heyete başkanlık eden BM Genel Sekreteri Kofi Annan'ın özel temsilcisi Lahdar Brahimi, BM'nin Irak'ın bağımsızlığını yeniden kazanmasına ve Irak halkının uzun süren kötü durumdan kurtulmasına yardım etme arzusunu dile getirdi. 
     Heyetin sözcüsü Ahmed Fevzi de, ''Iraklıların, ülkelerine daha uygun ne tür bir mekanizma istediklerini görmek için buradayız'' dedi. 
     Heyetin Irak'ta ne kadar kalacağı hala netlik kazanmadı, ancak Iraklı bir yetkili heyetin yaklaşık 10 gün kalacağını söyledi. 
     BM heyetinin, Necef kentine geçerek erken seçim talebinde bulunan Şii lider Ayetullah Ali Sistani ile de görüşmesi bekleniyor. 
     
</TEXT>
</DOC>
