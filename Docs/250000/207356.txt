<DOC>
<DOCNO> 207356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur12.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Selam vermedin' kavgası kanlı bitti... 
</HEADLINE>
<TEXT>

     Eskişehir'de ''selam vermediği'' gerekçesiyle tartıştığı komşusu ile tesadüfen yoldan geçen kişiyi tabancayla yaralayan kişi yakalandı. 
     AA muhabirinin aldığı bilgiye göre, Bahçelievler Mahallesi Namık Kemal Sokak'ta oturan alkollü Mehmet Ö. 40 önceden aralarında husumet bulunan komşusu Burak Yiğitoğlu 20 ile evin önünde karşılaştı. 
     Mehmet Ö, alkollü komşusu Burak Yiğitoğlu'na ''selam vermediği'' gerekçesiyle küfür etti. Çıkan tartışmanın kavgaya dönüşmesi üzerine Burak Yiğitoğlu, komşusu Mehmet Ö'yü darp etti. 
     Evinden bulundurma ruhsatlı silahını alıp sokağa çıkan Mehmet Ö, 5 el ateş ettiği Burak Yiğitoğlu ile bu sırada tesadüfen yoldan geçen Lütfi Yağcı'yı 40 yaraladı. 
     Vücuduna isabet eden 3 kurşunla ağır yaralanan Burak Yiğitoğlu olay yerine çağrılan 112 Acil Servis sağlık ekibi aracılığıyla Osmangazi Üniversitesi Tıp Fakültesi Hastanesi'ne, hafif yaralanan Lütfi Yağcı da Devlet Hastanesi'ne kaldırıldı. 
     Olay yerine gelen emniyet güçleri, Mehmet Ö'yü yakalayarak gözaltına aldı. Olayla ilgili soruşturma sürdürülüyor. 
     
</TEXT>
</DOC>
