<DOC>
<DOCNO> 220834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/dunya/dun01.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiiler razı oldu, Irak'ta geçici anayasa imzalandı 
</HEADLINE>
<TEXT>

      DIŞ HABERLER SERVİSİ 

   
   Irak'ta Geçici Yönetim Konseyi GYK , onaylanması iki kez ertelenen Irak geçici anayasasını, dün kabul ederek imzaladı. Amerikalı sivil yönetici Paul Bremer'in katılımıyla Bağdat'ta yapılan imza töreninde, geçtiğimiz cuma anayasanın iki maddesine itiraz eden Şiilerin temsilcilerinden İbrahim El Caferi, itirazlarının sürdüğünü, ancak ulusal birliği bozmamak için belgeyi imzaladıklarını açıkladı. 
   GYK'nın Şii üyelerinin, geçen cuma son anda imza töreninin ertelenmesine yol açan itirazları şu noktalarda toplanıyor 
   Kabul edilen geçici belgeye göre, gelecek yıl kalıcı anayasanın kabulü için düzenlenecek referandumda, Irak'ın 18 vilayetinden 3'ünde, seçmenin 3'te 2'si "hayır" oyu kullanırsa, kalıcı anayasa veto edilmiş sayılacak. Şiiler, kuzeyde üç bölgeyi kontrol eden Kürtlere veto hakkı verdiği gerekçesiyle bu maddeye itiraz ediyor. 
   Şiiler, geçici anayasada öngörülen bir üyesi Şii, bir üyesi Kürt, bir üyesi Sünni olan 3 üyeli başkanlık konseyi yerine, daha fazla Şii üyesi olan 5 üyeli konsey istiyor. 
   Geçici anayasanın diğer maddeleri şunlar 
   Geçici anayasa, 30 Haziran'dan genel seçimlerin yapılacağı 2004 sonu ya da 2005 başına kadar Irak'ın temel yasası olacak. 
   İslam yasamanın bir kaynağıdır. 
   "Kürdistan" özerk statüsünü koruyor. 
   Arapça ve Kürtçe, resmi diller olacak. 
   
   
   
   
</TEXT>
</DOC>
