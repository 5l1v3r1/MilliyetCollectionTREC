<DOC>
<DOCNO> 215468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko15.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Kanunları spor olsun diye çıkarmıyoruz 
</HEADLINE>
<TEXT>

     Maliye Bakanı Kemal Unakıtan, Uzan Grubu şirketlerine el konulması konusunda, ''kanunları uygulamak için çıkarttıklarını'' söyledi. 
     Gelirler Kontrolörlüğü'nde düzenlenen Enflasyon Muhasebesi Paneli'nden ayrılırken gazetecilerin sorularını yanıtlayan Maliye Bakanı Unakıtan, Cem Uzan'ın, el konulma sonrası ''Motorola'nın borcunu da devlet ödesin'' şeklindeki açıklamasının hatırlatılması üzerine, operasyonun TMSF'ca yapıldığını belirtti ve ''bütün operasyon, idaresi, bundan sonraki işlemler hepsi ona ait'' diyerek konu ile ilgili bir değerlendirmede bulunmadı. 
     Unakıtan, söz konusu operasyonun yeni çıkarılan Bankalar Kanunu'nagöre yapıldığına işaret etti ve ''Daha önce Fon'a geçen diğer bankaların sahip olduğu şirketler için de bu tür operasyonlar olabilirmi'' sorusuna da ''Kanunları biz, uygulamak için çıkarıyoruz. Spor olsun diye kanun çıkarmıyoruz. Kanun ne icap ettiriyorsa onu uygularız'' şeklinde yanıtladı. 
     Maliye Bakanı, kaynak paketi ile ilgili bir soru üzerine de, paketçalışması diye bir şeyin söz konusu olmadığını, sadece IMF ile 7. Gözden Geçirme'ye dönük çalışmalar yapıldığını vurguladı. 
     Unakıtan, IMF heyetinin yakında geleceğini ve 2. aşama çalışmalarının da o zaman başlayacağını sözlerine ekledi. 

     
</TEXT>
</DOC>
