<DOC>
<DOCNO> 234362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sondun15.html </URL>
<DATE> 2004/04/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'ABD'nin taraf tutması, İsrail'in Arafat'a tehditlerini teşvik ediyor' 
</HEADLINE>
<TEXT>

     Filistin Başbakanı Ahmed Kurey, ''ABD'nin taraf tutmasının, İsrail'in Filistin Devlet Başkanı Yaser Arafat'ın canını kastedecek yeni tehditlerde bulunmasını teşvik ettiğini'' söyledi. 
     Kurey'in makamından yapılan açıklamada, ''Arafat'a zarar verilmesinin, İsrail-Filistin barışı ve bölgede yeni bir sayfa açılması umutlarını sona erdireceği'' kaydedildi. 
     Açıklamada, ''ABD'nin İsrail'e karşı olan alenen eğilimi ve barış sürecinde yakın zamanda verdiği adil olmayan garantiler yoluyla Filistin çıkarlarıyla kumar oynaması, Şaron'un Arafat'ın hayatını tehdit edecek açıklamalar yapmasının nedenidir'' denildi. 
     Açıklamada, BM Güvenlik Konseyi'nden, İsrail'in Arafat'a zarar verecek herhangi bir hareketinin önlenmesi için derhal önlem alması istendi. 
     
</TEXT>
</DOC>
