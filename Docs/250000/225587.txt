<DOC>
<DOCNO> 225587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur11.html </URL>
<DATE> 2004/03/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kızılay'da kapkaç... Yaşlı kadının kafasına poşet geçirdiler 
</HEADLINE>
<TEXT>

     Kızılay'da yaşlı bir kadını kapkaç suretiyle soyan bir kişi, polis tarafından suçüstü yakalandı. 
     Emniyet yetkililerinden alınan bilgiye göre, Fevzi Çakmak Caddesi'nde bulunan bir sigorta şirketine para yatırmak için gelen İstiraç Yurdagül 65 , bina girişinde saldırıya uğradı. Yaşlı kadına arkadan yaklaşan saldırgan, kafasına poşet geçirdikten sonra elindeki çantayı alıp iterek yaşlı kadını düşürdü. 
     Olay yerinden kaçmaya çalışan saldırgan, vatandaşlar tarafından kovalanmaya başlandı. Bu sırada devriye görevi yapan Çankaya Merkez Karakolu ekibi, adının Faik D. olduğu bildirilen kişiyi suçüstü yakaladı. 
     Olay sırasında İstiraç Yurdagül'ün göğüs kemiklerinde kırık oluştuğu ve hastaneye kaldırıldığı bildirildi. 
     
</TEXT>
</DOC>
