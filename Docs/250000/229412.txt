<DOC>
<DOCNO> 229412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur36.html </URL>
<DATE> 2004/04/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gürcü kadınları zorla alıkoyup fuhuş yaptırdılar 
</HEADLINE>
<TEXT>

     Antalya'da polisin gerçekleştirdiği operasyonda, bir evde fuhuş için yabancı uyruklu kadınları alıkoydukları iddia edilen 2 kişi yakalanırken, darp nedeniyle 3 günlük rapor verilen kadınlardan 2'si, turist olarak geldikleri Antalya'da para karşılığı fuhşa zorlandıklarını iddia ettiler. 
     AA muhabirinin aldığı bilgiye göre, Sinan Mahallesi'ndeki bir evde ''yabancı uyruklu kadınların para karşılığı fuhuş yaptırılmaya zorlandığı'' ve ''fuhuş yapıldığı'' yönünde ihbar üzerine polis tarafından yapılan çalışmada, evde para karşılığı yabancı uyruklu kadınlara para karşılığı fuhuş yaptırdıkları belirlenen R.A ve B.T adlı kişiler yakalandı. Evde ayrıca para için Antalya'da fuhuş yaptıklarını itiraf ettikleri bildirilen Modavya uyruklu A.L ve A.M ile zorla alıkonulduklarını iddia eden Gürcistan uyruklu M.G. ve E.B. adlı kadınlar da gözaltına alındı. 
     
     GÜRCÜ KADINLARIN İDDİASI 
     Zanlıların sağlık raporu sonucu Gürcistan uyruklu 2 kadının dövüldüğü belirlenirken, bu kadınlara 3'er günlük rapor verildiği bildirildi. 
     Gürcü kadınlar, polise verdikleri ifadelerde, birkaç yıl önce turist olarak geldikleri Antalya'da tanıştıkları R.A ve B.T adlı kişiler tarafından Sinan Mahallesi'ndeki evde alıkonulduklarını iddia ederken, bu zanlıların, kendilerine tehditle, para karşılığı zorla fuhuş yaptırdıklarını öne sürdüler. 
     Yetkililer, yapılan ihbarda da 2 kadının maruz kaldığı darp olayları nedeniyle alıkonulduklarının bildirildiğini kaydederken, yakalanan 2 zanlı hakkında ''fuhuş yaptırmak'' suçlarından daha önce de işlem yapıldığını belirttiler. 
     Gözaltına alınan R.A ve B.T. adliyeye sevk edilirken, yabancı uyruklu kadınlar, Yabancılar Şube Müdürlüğü kanalıyla sınır dışı edilecek. 
     
</TEXT>
</DOC>
