<DOC>
<DOCNO> 201680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur02.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzede Yasası yeniden değerlendirilecek... 
</HEADLINE>
<TEXT>

     İmar Bankası'ndan makbuz karşılığı alınan devlet iç borçlanma senetlerinin karşılığının ödenmesini ve bu bankaya ilişkin bazı işlemleri düzenleyen yasa tasarısının yeniden değerlendirileceği bildirildi. 
     TBMM Genel Kurulu'nda bu akşam görüşülmeye başlanan ve maddelerine geçildiği sırada Hükümet ve Komisyon'un yerine oturmaması nedeniyle tamamlanamayan tasarıya, AK Parti'li bazı milletvekilleri de karşı çıkıyor. 
     Milletvekillerinin karşı çıkması nedeniyle tasarının görüşülmesine ara verilirken, yeniden değerlendirilecek olan tasarının haftaya Genel Kurul'a getirilebileceği bildirildi. 
     Devlet Bakanı Ali Babacan, TBMM Kulisi'nde gazetecilerin tasarının görüşmelerinin neden yarım kaldığına ilişkin sorusu üzerine, ''Milletvekili arkadaşlarımın emin olmadığı noktalar vardı. Tereddütler 2 noktada yoğunlaşıyor. Biri, 50 milyar liranın üstünü ödeyelim mi ödemeyelim mi İkincisi de Hazine bonolarını ödeyelim mi ödemeyelim mi Ben yine de çok gecikeceğini sanmıyorum. Önümüzdeki salı kaldığımız yerden devam edebiliriz. Tabii yine de karar Meclis'indir'' dedi. 
     
</TEXT>
</DOC>
