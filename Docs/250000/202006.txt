<DOC>
<DOCNO> 202006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun34.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
9 ayda Irak'ta neler oldu İşte sırasıyla tüm gelişmeler... 
</HEADLINE>
<TEXT>

     Saddam Hüseyin, Irak yönetiminin 9 Nisan'da koalisyon güçlerince devrilmesinden yaklaşık 9 ay sonra Tikrit'te yakalandı. 
     Irak'ta 9 Nisan'dan Saddam Hüseyin'in yakalanışına kadar meydana gelen gelişmeler şöyle 
     -9 Nisan ABD güçleri Bağdat'ın büyük bölümünün denetimini ele geçirdi. Saddam Hüseyin'in Bağdat'taki heykeli, zırhlı bir Amerikan aracı tarafından devrildi. 
     -10 Nisan Amerikan Merkez Komutanlığı, koalisyon güçlerinin Irak'ın yüzde 50-60'ını ele geçirdiğini duyurdu. 
     Bağdat'ta yağma başladı. Özellikle arkeoloji müzesi, hastaneler, kamu binaları ve üst düzey yetkililerin evleri yağmalandı. 
     -11 Nisan Musul ve Kerkük düştü. 
     -13 Nisan Askeri operasyonlar, Irak ordusunun direniş gösterdiği kuzeydeki Tikrit'te yoğunlaştı. 
     -18 Nisan Abu Dabi Televizyonu, Saddam Hüseyin'in 9 Nisan'da Bağdat'ta çekilmiş görüntülerini yayımladı. 
     -28 Nisan Amerikan askerleri Felluce'de Saddam yanlısı 13 Iraklıyı öldürdü. 
     -1 Mayıs Büyük çatışmalar sona erdi. ABD Başkanı George Bush, müttefiklerin ''kazandığını'' açıkladı. 
     -2 Mayıs Koalisyon uluslararası istikrar gücü oluşturmaya başladı. Ülke üç bölgeye ayrıldı. 
     -12 Mayıs ABD'nin Irak'a sivil yönetici olarak atadığı Paul Bremer, Irak'a geldi. 
     -16 Mayıs Bremer, Baas Partisi üst düzey yetkililerine kamu alanında çalışmayı yasakladı. 
     -22 Mayıs BM, Irak'a 13 yıldır uyguladığı yaptırımlara son verdi. 
     -23 Mayıs Bremer, Irak'ta ordunun lağvedildiğini açıkladı. 
     -13 Haziran Balad'da Amerikan güçleriyle çatışmaya giren 27 Iraklı öldürüldü. 
     -17 Haziran ''Çöl Akrebi'' operasyonunda 400 kadar Iraklı yakalandı. 
     -3 Temmuz ABD, Saddam'ın yakalanmasını sağlayacaklara 25 milyon dolar ödül vermeyi vaat etti. 
     -4 Temmuz El Cezire, Saddam Hüseyin'e ait olduğu ileri sürülen, direniş çağrısı yapılan bir ses kasedi yayımladı. 
     -5 Temmuz Bremer, Irak Geçici Hükümet Konseyi'nin GHK kurulduğunu, ancak kendisinin GHK kararlarını veto etme yetkisinin bulunduğunu açıkladı. 
     -13-15 Temmuz 25 üyeli GHK, ilk toplantısını yaptı. Saddam döneminde işlenen suçlar için mahkeme kuruldu. 
     -22 Temmuz Saddam'ın oğulları Uday ve Kusay, ABD askerlerince Musul'da öldürüldü. 
     -7 Ağustos Ürdün'ün Bağdat Büyükelçiliği'ne düzenlenen bombalı saldırıda 14 kişi öldü. 
     -14 Ağustos BM, ABD yönetimini istediği şekilde olmasa da GHK'yı tanıdı. 
     -18 Ağustos ''Kimyasal Ali'' lakaplı Ali Hasan El Mecid'in ardından eski Irak Devlet Başkanı Yardımcısı Taha Yasin Ramazan da yakalandı. 
     -19 Ağustos Bağdat'taki BM merkezine intihar saldırısı düzenlendi. Aralarında BM'nin Irak temsilcisi Sergio Vieira de Mello'nun da bulunduğu 22 kişi öldü. 
     -29 Ağustos Necef'te düzenlenen bombalı saldırıda, aralarında Irak İslam Devrimi Yüksek Konseyi IİDYK lideri Muhammed Bagr El Hekim'in de bulunduğu 83 kişi öldü. 
     -3 Eylül Saddam sonrası ilk Irak hükümeti başbakansız olarak yemin etti. 5 bölgenin denetimini üstlenen Polonya, ABD ve İngiltere'den sonra bir işgal bölgesine komuta eden 3. ülke oldu. 
     -20 Eylül Bağdat'ta GHK üyesi Akile El Haşimi'ye saldırı düzenlendi. El Haşimi, saldırıdan 5 gün sonra öldü. 
     -12 Ekim Bağdat Oteli'ne düzenlenen saldırıda 12 kişi öldü. 
     -15 Ekim Irak'ta yeni Irak dinarı kullanılmaya başladı. 
     -16 Ekim BM'de, ABD'nin sunduğu, çokuluslu bir güç oluşturulmasını öngören, ancak denetimi hemen hemen Amerikalılara bırakan karar tasarısı kabul edildi. 
     -23-24 Ekim Madrid'de düzenlenen konferansta, bağışçı ülkeler Irak'a yeniden yapılanma için 33 milyar dolar bağışlamayı kabul etti. 
     -26 Ekim ABD Savunma Bakan Yardımcısı Paul Wolfowitz'in kaldığı Bağdat'taki El Reşid oteline saldırı düzenlendi. 1 Amerikan askeri öldü, 17'si yaralandı. 
     -27 Ekim Bağdat'taki Kızılhaç merkezine ve 4 karakola intihar saldırıları düzenlendi 43 ölü, 200'den fazla yaralı. 
     -2 Kasım Felluce yakınlarında bir Amerikan helikopteri düşürüldü 16 asker öldü. 
     -7 Kasım Tikrit yakınlarında Black Hawk tipi bir Amerikan helikopteri düşürüldü. 6 asker öldü. 
     -12 Kasım Nasıriye'deki İtalyan askeri üssüne düzenlenen intihar saldırısında 19 İtalyan ve 9 Iraklı öldü. 
     -15 Kasım Bremer ve GHK, yönetimin devriyle ilgili takvim konusunda anlaşmaya vardı. 
     -27 Kasım George Bush Bağdat'taki Amerikan askerlerine sürpriz ziyarette bulundu. 
     -29 Kasım 7 İspanyol istihbarat görevlisi Bağdat'ta öldürüldü. Tikrit'te 2 Japon diplomat ve şoförleri öldürüldü. 
     -9 Aralık Japonya Irak'a muharip olmayan birlik gönderme kararı aldı. 
     -10 Aralık Saddam Hüseyin yönetimi döneminde işlenen suçlar için özel bir mahkeme kuruldu. 
     -11 Aralık Irak'ta ABD'nin oluşturmaya çalıştığı yeni ordunun ilk taburundaki 700 askerden 300'ü istifa etti. 
     -14 Aralık Bağdat'ın batısındaki Haldiye'de bir karakola düzenlenen bombalı saldırıda 16'sı polis, 18 kişi öldürüldü. 
     Saddam Hüseyin'in yakalandığı açıklandı. 
     
</TEXT>
</DOC>
