<DOC>
<DOCNO> 212458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/ekonomi/eko02.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asgari'ye zammın yarısı devlete dönecek 
</HEADLINE>
<TEXT>

   Asgari ücret zammının 970 trilyon liralık yükünün yarısı, gelir vergisi olarak devlete dönecek. SSK da zamlı prim uygulamasına 4 ay erken başlayacak 
      AHMET ERHAN ÇELİK Ankara 
   
   Ek bütçe yasa tasarına göre asgari ücrete yapılan zam, bütçeye 970 trilyon lira yük getirirken, bu yükün yarısı gelir vergisi olarak devlete geri dönecek. SSK da zamlı prim uygulamasını 4 ay erken başlatarak Hazine'den daha az transfer talep edecek. 
   Maliye Bakanlığı ek bütçe yasa tasarısını Başbakanlığa gönderdi. 3 katrilyon 470 trilyon lira büyüklüğündeki ek bütçe, Hazine'nin garantili - devirli borç ödemeleri, vergi iadeleri, sosyal güvenlik transferleri, faiz ve maaş hariç diğer ödeneklerden yüzde 10 civarında kesinti yapılarak oluşturuldu. Edinilen bilgilere göre bütçenin gelir tarafına yazılan rakam 400 trilyon lira oldu. 
   Asgari ücret zammında devleti k rlı çıkaran formül şöyle 
   Brüt - net ücret farkı Brüt asgari ücret yüzde 38.2 oranında artırıldı. Net artış ise 4.1 puan daha düşük tutularak yüzde 34.1 oldu.SSK'nın prim gelirleri artacak Nisan 2004'te yüzde 26 oranında artırılması gereken SSK kazanç alt sınırı yüzde 20'ye, uygulama tarihi ise ocak ayına çekildi. SSK kazanç alt sınırı ile asgari ücret arasındaki farkın 46 milyon liralık bölümünün Hazine tarafından karşılanmasına karar verildi. Devlet 46 milyon liralık sübvansiyon nedeniyle 970 trilyon liralık yük aldı. Ancak artan asgari ücretten yükün yarısına tekabül eden miktarda gelir vergisi sağlanacağı hesaplandı. SSK ise zamlı kazanç alt sınırı aracılıyla nisandan değil ocak ayından itibaren yüksek prim toplama imkanına kavuştu. SSK'nın ilave prim, Maliye'nin de ilave gelir vergisinin 1 katrilyon liranın üzerine çıkması bekleniyor. 
   
   
   
</TEXT>
</DOC>
