<DOC>
<DOCNO> 242568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/spor/spo07.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rogge hiç okumamış' 
</HEADLINE>
<TEXT>


IOC Başkanı'nın, 2012 ev sahipliği için İstanbul'un hiçbir ilerleme kaydetmediği şeklindeki iddiaları "komik" bulundu 

MURAT AĞCA 


Bayatlı'nın teşhisi 
ULUSLARARASI Olimpiyat Komitesi IOC Başkanı Jacques Rogge'un, 2012 Olimpiyatı'na ev sahipliği adaylığı bu kez ön elemeyi bile aşamayan İstanbul'un dosyasında hiçbir ilerleme olmadığı yolundaki eleştirisi, TMOK'ta sert tepkiyle karşılandı. Başkan Togay Bayatlı, "Başkan Rogge eğer böyle bir şey söylüyorsa demek bizim dosyamızı hiç okumamış" diye konuştu. 

Görmezlikten gelindi 
BAYATLI, Anglo - Sakson ağırlıklı inceleme komisyonunun taraflı davrandığını belirterek, Belçikalı Başkan Rogge'un iddialarını da "komik" bulduğunu söyledi. TMOK Başkanı, "2008 seçiminde olimpiyat stadı yoktu, şimdi var. Ayrıca triatlonu Büyükada'ya, küreği Çekmece'den Haliç'e, Dağ Bisikleti'ni Belgrad Ormanları'ndan Park Orman'a, Plaj Voleybolu'nu da Anadolu yakasını daha çok kullanmak amacıyla Caddebostan'a aldık. Tüyap'ı projeye soktuk" açıklamasını yaptı. 

Aksoy'un isyanı 
HAZIRLIK ve Düzenleme Komitesi Başkanı Yalçın Aksoy da Başkan Rogge'u insafsızlıkla suçladı. Aksoy, İstanbul'un elenmesine anlam veremediklerini belirterek, "Konaklama bile geçen seçimden düşük not aldı. İstanbul'da otelleri mi yıktık Hukuk konuları nasıl geri gider İstanbul'daki tüm altyapı gelişmeleri yok sayılmış. Aynı temel projeye bile bu kez daha düşük puan verilmiş. Stat yapıldı, ekonomik kriz de aşıldı. Vaadleri İngiltere, Fransa yapınca inanıyorlar, bize inanmıyorlar" dedi. 



</TEXT>
</DOC>
