<DOC>
<DOCNO> 249723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur13.html </URL>
<DATE> 2004/06/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Otomobil inşaat çukuruna düştü 
</HEADLINE>
<TEXT>

     Konya'da direksiyon hakimiyetini kaybedince yoldan çıkan otomobil önce park halindeki üç tekerlekli motosiklete çarptı, ardından da inşaat çukuruna düştü. Kazada sürücü ağır yaralandı. 
     Edinilen bilgiye göre, Konya'nın merkez Meram İlçesi Furkandede Caddesi'nde, Osman Çiçek'in kullandığı 06 ALR 07 plakalı otomobil, Eski Garaj istikametine seyir halindeyken başka bir aracın sıkıştırması sonucu yoldan çıktı. 
     Çiçek, direksiyon hakimiyetini kaybedince Gazeller Camii yanındaki inşaat alanına girdi ve park halindeki bir üç tekerlekli motosiklete çarptıktan sonra inşaat çukuruna düştü. 
     Ağır yaralanan sürücü Çevik'i, çevrede bulunan vatandaşlar ve inşaatın bekçisi, dik olarak çukura düşen araçtan çıkarttı. 
     Ambulansla Konya Numune Hastanesine kaldırılan Çevik'in hayati tehlikesinin bulunduğu bildirildi. Yapılan incelemelerin ardından otomobil çekici yardımıyla çıkartılarak otoparka kaldırıldı. 

     
</TEXT>
</DOC>
