<DOC>
<DOCNO> 223846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sontur12.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğe ateş etti, öğrenciyi vurdu .. 
</HEADLINE>
<TEXT>

     Iğdır'da, sokakta başıboş dolaşan köpeklere ateş eden belediye işçisi, bir öğrenciyi yaraladı. 
     Hakveyis Mahallesi'nde köpeklere av tüfeğiyle ateş ederek öldürmeye çalışan Iğdır Belediyesi'nde görevli temizlik işçisi Kemal Duran, ateş ettiği sırada, av tüfeğindeki dom dom kurşunu, yoldan geçen Ticaret Lisesi 2. sınıf öğrencisi Nazire Evmeş'e isabet etti. 
     Karın boşluğundan yaralanan Nazire Evmeş, ilk müdahalesinin ardından Erzurum Aziziye Araştırma Hastanesi'ne kaldırıldı. Evmeş'in hayati tehlikesinin devam ettiği öğrenildi. 
     Bu arada, gözaltına alınan Kemal Duran, çıkarıldığı nöbetçi mahkemece serbest bırakıldı. 
     
</TEXT>
</DOC>
