<DOC>
<DOCNO> 225017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy17.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın yumurtlayan tavuğumuz yok .. 
</HEADLINE>
<TEXT>

   
   AB Komisyonu'nun genişlemeden sorumlu üyesi Günter Verheugen, Avusturya'da yayımlanan "Die Presse" gazetesine verdiği demeçte, Türkiye'nin birliğe katılacak 10 ülkenin büyüklüğünde olduğunu vurgulayarak, "Türkiye'yi AB'ye büyük bir reform gerçekleştirmeden entegre etmek mümkün değil" dedi. Verheugen, Türkiye'nin birliğe katılımı konusunda şunları söyledi "Şimdiye kadar Türkiye ile müzakerelerin hacminin ne olacağı konusunda hiçbir şey belirlenmedi. Bu yüzden katılımın neye mal olacağını tartışmak anlamsız. Bodrumda altın yumurtlayan bir tavuğumuz yok. Büyük harcamalar konusunda reformlar yapmak bir olasılık olabilir." Verheugen, Türkiye'ye sıcak mesajlar veren AB'nin geri çekilme olasılığıyla ilgili olarak da, "Türkiye'ye 40 yıldır üye olabileceği söyleniyor. Kanımca, Türkiye'deki reform sürecini, bu kilit ülkenin istikrarını ve Avrupa'nın inanılırlığını tehlikeye atmadan bu politikayı değiştirmek zor olacaktır" dedi 
   
   
   
   
   
</TEXT>
</DOC>
