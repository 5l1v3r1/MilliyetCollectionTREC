<DOC>
<DOCNO> 233417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun27.html </URL>
<DATE> 2004/04/21/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Çeçenistan'da bir Türk çatışmada ölü ele geçirildi 
</HEADLINE>
<TEXT>

     Rusya'nın Çeçenistan'da düzenlediği operasyonlarda, aralarında bir Türk vatandaşının da bulunduğu 12 militanın öldürüldüğü bildirildi. 
     Rusya'nın Kuzey Kafkasya Federal Güçler sözcüsü İlya Şabalkin'in İtar-Tass ajansına yaptığı açıklamaya göre, Rus güvenlik güçlerinin Çeçenistan'ın güneyinde yürüttüğü operasyonlarda ölü ele geçirdiği 12 militan arasında Yusuf Semek adlı bir Türk vatandaşı da bulunuyor. 
     Şabalkin, güvenlik güçlerinin Çeçenistan'ın Vedeno, Şaroy ve İtum-Kale bölgelerinde düzenlediği operasyonlarda Çeçen militanların silahlı direnişiyle karşılaştığını, Semek'in cesedinin Vedeno bölgesindeki Kirov-Yurt köyüne 2 kilometre uzaklıkta bulunduğunu kaydetti. 
     ''Bu kişinin Semek üzerinde 7 Temmuz 2002 tarihinde Gürcistan tarafından verilen vizenin olduğu Türk pasaportu bulundu'' diyen Şabalkin, Semek'in üstünde Türkiye Tekvando Federasyonu'na ait belgeler, nüfus cüzdanı ve diğer Türkçe bazı belgelerin bulunduğunu belirtti. 
     Şabalkin, güvenlik güçlerinin yürüttüğü son operasyonlarda militanlara ait 17 kamp ve 18 gözetleme noktası ile içinde silah ve ilaç bulunan 8 sığınağın imha edildiğini söyledi. 
     
</TEXT>
</DOC>
