<DOC>
<DOCNO> 224073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sontur04.html </URL>
<DATE> 2004/03/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Antalya'da trafik kazası 2 ölü, 15 yaralı var... 
</HEADLINE>
<TEXT>

     Antalya'da meydana gelen trafik kazasında 1'i Alman turist, 2 kişi yaşamı yitirdi. Kazada, 15 kişi de yaralandı. 
     AA muhabirinin aldığı bilgiye göre, Kemer İlçesi'nin Kiriş ve Tekirova beldelerinde kalan Alman ve Avusturyalı turistleri taşıyan Ersin Şahin'in kullandığı 67 ZN 897 plakalı minibüs, Antalya girişindeki Türkay Otel Kavşağı'nda Levent Karagöz'ün kullandığı 07 DL 666 plakalı otomobille çarpıştı. 
     Kazada, minibüsteki Alman uyruklu turist Christian Fritz 69 olay yerinde, otomobil sürücüsü Levent Karagöz 37 ise hastaneye kaldırılırken yaşamını yitirdi. 
     Kazada otomobilde bulunan Hürriyet Karagöz, Abdullah Esin ve Atasev Akbulut ile minibüs yolcuları Alman uyruklu Elenora Zehnez, Stefan Kurchs, Kav Hers, Annalisa Nesles, Raus Emil, Avusturya uyruklu Günter Sschlögel, Robert Gieserwinler, Walter Kei, Monica Hopichler, Romano Franbacher, Anstria Weidiweg ve Rupert Geiswinkler de yaralandı. 
     Yaralılar, Akdeniz Üniversitesi ve devlet hastanelerinde tedavi altına alındı. 
     Kazanın turistlerin Antalya'daki tatillerini tamamlayarak havalimanına gittikleri sırada meydana geldiği öğrenildi. 
     
</TEXT>
</DOC>
