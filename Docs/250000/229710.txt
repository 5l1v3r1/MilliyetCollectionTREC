<DOC>
<DOCNO> 229710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sontur17.html </URL>
<DATE> 2004/04/08/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Kırmızı ışık ihlali, ölüm getirdi... 
</HEADLINE>
<TEXT>

     Bursa'da babasını hastaneye götüren banka şefi otomobiliyle kırmızı ışıkta geçince, halk otobüsüne çarptı. Kazada banka şefinin babası, hayatını kaybetti. 
     AA muhabirinin aldığı bilgiye göre, Halk Bankası İnegöl Şubesi'nde şef olarak görev yapan Adil Özbek 42 , babası Necati Özbek'i 72 tedavi için 16 PB 676 plakalı otomobiliyle Uludağ Üniversitesi Tıp Fakültesi Hastanesi'ne götürdü. 
     Tedavinin ardından İnegöl'e gitmek üzere otomobiliyle yola çıkan Özbek, Millet Mahallesi'ndeki kavşakta kırmızı ışıkta geçince, Ferit Akkoyun yönetimindeki 16 M 0098 plakalı özel halk otobüsüne çarptı. 
     Kazada, Adil Özbek ile emekli başkomiser babası Necati Özbek, sıkıştığı otomobilden, sivil savunma ekiplerinin yoğun çabaları sonucu yaralı çıkarıldı. 
     Yüksek İhtisas Hastanesi'ne kaldırılan Necati Özbek, müdahaleye rağmen kurtarılamadı. 
     Kazayla ilgili soruşturmanın sürdüğü bildirildi. 
     
</TEXT>
</DOC>
