<DOC>
<DOCNO> 236967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo35.html </URL>
<DATE> 2004/05/03/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Samsunspor A. Sebatspor yenilgisi, bizi hedefimizden uzaklaştırdı... 
</HEADLINE>
<TEXT>

     Samsunspor Kulübü Basın Sözcüsü Ercan İnce, ''Akçaabat Sebatspor karşısında aldığımız yenilgi bizi hedefimizden uzaklaştırdı'' dedi. 
     AA muhabirine açıklama yapan İnce, Akçaabat Sebatspor karşısında iyi bir performans sergilemelerine rağmen sahadan 1-0 yenik ayrıldıklarını söyledi. 
     İki takımın da iyi mücadele ettiğini, ama şanslı tarafın rakipleri olduğunu belirten İnce, ''Akçaabat Sebatspor karşısında aldığımız yenilgi bize hedefimizden uzaklaştırdı. Ligi 6. sırada bitirmek istiyorduk, ama olmadı. Biz iddialı bir takımız. Artık gelecek sezon bu hedefi yakalamak için çaba göstereceğiz'' diye konuştu. 
     İnce, ligde kalan 2 maçta Çaykur Rizespor ve Bursaspor ile mücadele edeceklerini hatırlatarak, bu maçları mutlaka kazanmak istediklerini bildirdi. 
     Samsunspor'un gelecek vaat eden bir takım olduğunu kaydeden İnce, önümüzdeki sezon için güçlü bir ekip oluşturabilmek amacıyla şimdiden çalışmalara başladıklarını kaydetti. 
     
</TEXT>
</DOC>
