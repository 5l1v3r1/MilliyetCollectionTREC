<DOC>
<DOCNO> 212330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/spor/spo06.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Federer, finale adını yazdırdı 
</HEADLINE>
<TEXT>

   İspanyol Carlos Ferrero'yu yenen İsviçreli Roger Federer, hem Avustralya Açık'ta finale adını yazdırdı, hem de Dünya sıralamasında zirveye oturdu 
      
   Kolay geçti 
   AVUSTRALYA Açık'ta İsviçreli Roger Federer, yarı finalde karşılaştığı İspanyol Juan Carlos Ferrero'yu yenerek adeta bir taşla iki kuş vurdu. Geçen yılın Wimbledon şampiyonu olan iki numaralı seribaşı Federer, üç numaralı favori Ferrero'yu 6 - 4, 6 - 1 ve 6 - 4'lük setlerle mağlup ederek hem finale adını yazdırdı, hem de dünya sıralamasında bir numaraya yükseldi. 
   
   Rakibi Safin 
   MELBOURNE'DE düzenlenen sezonun ilk grand slam mücadelesinde, sakatlığı nedeniyle zorlanan rakibi karşısında rahat bir oyun ortaya koyan Federer, sadece 1 saat 29 dakika süren maçta üç sette hedefine ulaştı. İsviçreli tenisçi yarın yapılacak finalde, Rus Marat Safin ile karşı karşıya gelecek ve her iki tenisçi de bu turnuvadaki ilk şampiyonlukları için raket sallayacak. 
   
   Belçika finali    TEK bayanlar şampiyonu bugün belli olacak. Dünya klasmanında ilk iki sırada yer alan Belçikalı raketler Justine Henin - Hardenne ile Kim Clijsters, kupaya ulaşmak için karşı karşıya gelecek. Henin - Hardenne, geçen yıl Clijsters'ı Roland Garros ve ABD Açık turnuvaları finalinde yenmişti. Clijsters'ın ise dördüncü kez çıkacağı grand slam turnuvalarda şampiyonluğu bulunmuyor. 
   
   
</TEXT>
</DOC>
