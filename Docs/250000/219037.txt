<DOC>
<DOCNO> 219037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur07.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım bahanesiyle emeklinin bankamatik şifresini öğrendiler ve... 
</HEADLINE>
<TEXT>

     Osmaniye'de bir bankamatikte işlem yapmakta zorlanan emeklinin, yardım bahanesiyle şifresini öğrenen iki kişi, parasını çekip kayıplara karıştı. 
     Emniyet Müdürlüğü yetkililerinden alınan bilgiye göre, Atatürk Caddesi'ndeki bir banka şubesinin bankamatiğinden emekli maaşını çekmek isteyen Nuri Karaburç'un 55 yanına gelen iki kişi, ''Amca şifreni yanlış girdin, yardımcı olalım'' dediler. Banka kartının şifresini öğrenen bu kişiler, bir süre işlem yapma girişiminde bulunarak Nuri Karaburç'u oyaladılar. 
     Daha sonra başka bankamatiğe giden Nuri Karaburç, hesabından 580 milyon liranın çekilmiş olduğunu anladı ve polise durumu bildirerek şikayetçi oldu. 
     Yetkililer, iki kişinin arandığını bildirdiler. 
     
</TEXT>
</DOC>
