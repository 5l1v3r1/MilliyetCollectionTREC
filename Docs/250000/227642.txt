<DOC>
<DOCNO> 227642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonsiy12.html </URL>
<DATE> 2004/04/01/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Mazbatasını aldı, koltuğa oturamadı 
</HEADLINE>
<TEXT>

     Ardahan'da bağımsız olarak katıldığı seçimleri kazanan Belediye Başkanı Mikail Kayatürk, mazbatasını aldı ancak koltuğuna oturamadı. 
     Ardahan'da 1838 oy alarak seçimleri kazanan ve İl Seçim Kurulu'nda mazbatasını alan Kayatürk, eski başkan Teoman Güngör'den görevi devraldı. Güngör, Kayatürk'e başarı dileklerinde bulundu. 
     Kayatürk ise makam koltuğun kırık olduğunu görünce oturmaktan vazgeçerek, tamire gönderdi. Kayatürk, kendisini tebrik için gelenlerle de ayakta görüşmek zorunda kaldı. 
     İlk icraat olarak ise Halil Efendi Mahallesi'nden 4 kilometre uzaklıktaki Yeni Mahalle bulunan okullarına yaya olarak giden 85 öğrenci için 3 minibüs tahsis etmek olan Kayatürk, ''Ben göreve gelmeden önce bu öğrencilerin sorununu çözmek için söz vermiştim. Belediyemize ait 3 minibüs, okullar tatil olana kadar bu öğrencileri evlerinden alıp okullarına götürecek'' diye konuştu. 
     Kayatürk, 1994-1999 yıllarında Ardahan'da Belediye Başkanlığı yaptığını anımsatarak, belediyeyi tanıdığını ve ilin sorunlarını çözmek için daha çok gayret göstereceğini kaydetti. 
     
</TEXT>
</DOC>
