<DOC>
<DOCNO> 218860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/siyaset/siy20.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Bakanlara tartı kürsü sürpriz 
   Esit Elektronik firmasının Ümraniye Paşaköy'de kurduğu, kantar ve basküllerde kullanılan kuvvet algılayıcı yük hücreleri üretim tesisi, Sanayi Bakanı Ali Coşkun ve İçişleri Bakanı Abdülkadir Aksu'nun katıldığı törenle açıldı. İki bakan elektronik tartı olarak tasarlanan kürsünün kurbanı oldu. Konuşma yapan iki bakanın da kiloları ortaya çıktı. Aksu'nun 103.5, Coşkun'un ise 116.5 kilo olduğu olduğu görüldü. 
   
   Deniz Kaptan, 'Mısırakıtan'a karşı 
   CHP'nin, "Temel Reis" çizgi filminden esinlenerek, yerel seçimlere yönelik olarak hazırladığı ve "Anadolu delikanlısı Deniz Kaptan'ın maceraları" adını taşıyan animasyonun ikinci bölümü de tamamlandı. 4 kareden oluşan ikinci çizgi filmde, bu kez, Maliye Bakanı Kemal Unakıtan başrolde yeralıyor. Oğlu Abdullah Unakıtan'ın mısır ithalatı ile gündeme gelen Unakıtan'ın, çizgi filmdeki adı ise "Mısırakıtan" olarak değiştirildi. 
   
   AKP, Mardin'de de seçime giremiyor 
   AKP, Batman'ın ardından Mardin'de de aday listesini İl Seçim Kurulu'na geç teslim ettiği için 28 Mart'ta yapılacak yerel seçimlere katılamayacak. CHP'nin yaptığı itirazı dün gece karara bağlayan İl Seçim Kurulu, AKP teşkitlatının aday listesini yasal süre dolduktan 15 dakika sonra teslim ettiği için il merkezinde seçimlere giremeyeceğine hükmetti. AKP'nin, karara itiraz edeceği bildirildi. 
   
   
   
   
</TEXT>
</DOC>
