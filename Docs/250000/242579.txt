<DOC>
<DOCNO> 242579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/yasam/yas03.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kış uykusundan yeni uyandığı için 'uyumadı' 
</HEADLINE>
<TEXT>


MUHAMMET KAÇAR Rize DHA 

Rize'nin Güneysu ilçesi Bulutlu köyünde tarlalara dadanan yaban domuzları için kurulan tuzaklardan birine 3 yaşında olduğu belirlenen bir ayı düştü. Bölgeye gelen kurtarma ekibi, önce ayıya tüfekle uyuşturucu iğne attı. Ancak gereken sürenin sonunda ayı bayılmayınca bu kez daha etkili uyuşturucu bulunan iğneler getirtildi. Buna rağmen ayı yine de bayılmayınca yakından müdahaleye karar verildi. Vücuduna sarılan tuzak telleri nedeniyle iyice saldırganlaşan ayıya, arkadan yaklaşan bir vatandaş iğneyi vurmayı başardı ve ayı operasyon başladıktan 8 saat sonra bayıldı. Baygın ayıyı bir kamyonete yükleyen kurtarma ekibi onu ormanlık alanda serbest bıraktı. 


</TEXT>
</DOC>
