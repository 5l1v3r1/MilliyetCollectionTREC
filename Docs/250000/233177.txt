<DOC>
<DOCNO> 233177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko59.html </URL>
<DATE> 2004/04/20/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Borsada işlem gören hisse senetleri ortalama yüzde 2.04 değer kaybetti 
</HEADLINE>
<TEXT>

     Borsa'da işlem gören hisse senetleri haftanın ikinci işlem gününde ortalama yüzde 2.04 değer yitirdi. 
     İMKB Ulusal 100 Endeksi, 1. seansı yüzde 1.11 düşüşle 19,714.21 puandan tamamladı. Endeks, 2. seansta da yüzde 0.94 düşüşle 19,528.06 puandan kapandı. 
     İlk seansta gerçekleşen 221.51 puanlık düşüş dikkate alındığında, endeksin günlük bazdaki kaybı 407.66 puan ve yüzde 2.04 oldu. 
     Hisse senetleri piyasasında, toplam 981 trilyon 620.9 milyar liralık işlem hacmi kaydedildi. 
     İlk seansta geniş bir bant içerisinde dalgalanan ve 20,000 direnç bölgesini test ettikten sonra gerileyen endeksin, günün ikinci seansında da baskı altında kalmaya devam ettiğini vurgulayarak, 19,500 desteğine doğru geri çekilen endeksin bu seviyenin üzerinde dengelendiğini kaydetti. 
     Uzmanlar, 19,500 bölgesine kadar gelen endeksin yarın yukarı yönde toparlanma deneyebileceğini ifade ederek, 19,806 bölgesinin üzerinde kalınabilirse, 20,065 direncinin test edilebileceğini savunuyor. 
     
     DÖVİZ 
     Kapalıçarşı'da dün 1 milyon 357 bin liradan kapanan dolar, güne 1 milyon 360 bin liradan, 1 milyon 631 bin liradan kapanan euro da 1 milyon 623 bin liradan başladı. 
     Kapanışta, doların satış fiyatı 1 milyon 375 bin lira, euronun satış fiyatı 1 milyon 636 bin lira oldu. 
     Merkez Bankası, doların bugünkü efektif kurunu alışta 1 milyon 361 bin 158 lira, satışta 1 milyon 370 bin 734 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 15 bin 487 lira, satışta 15 bin 595 lira arttı. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 24 Ağustos 2005 vadeli tahvilin, bugün valörlü işlemlerinde basit getiri yüzde 23.22, bileşik getiri yüzde 22.39 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.03 puan yükseldi. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00 olarak belirlendi. 
     
     HAZİNE İHALESİ 
     Hazine Müsteşarlığı'nun bugün düzenlediği 91 gün vadeli Türk Lirası cinsinden iskontolu referans bono ihalesine, nominal 4 katrilyon 950.6 trilyon lira teklif geldi. İhalede, 2 katrilyon 304.9 trilyon liralık nominal, 2 katrilyon 187 trilyon liralık da net satış yapıldı. 
     İhraç tarihi 21 Nisan Çarşamba olarak belirlenen bonoların geri ödemesi 21 Temmuz 2004'te yapılacak. Bonoların basit faizi yüzde 21.57, bileşik faizi de yüzde 23.38 oldu. 
     
</TEXT>
</DOC>
