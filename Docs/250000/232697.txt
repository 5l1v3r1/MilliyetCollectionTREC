<DOC>
<DOCNO> 232697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/yasam/yas12.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Son işinde yanlış adamı gasp etti 
</HEADLINE>
<TEXT>

      ELVAN EZBER İstanbul 
   
   Bayrampaşa'da önceki gün Çevik Kuvvet Şube Müdürlüğü'nde görevli polis memuru Mustafa Kar'a yaklaşan bir kişi, sigara istedi. Polis Kar'ın 'Sigara kullanmıyorum' sözü üzerine saldırgan belindeki kanlı bıçağı çıkarıp 'O zaman cüzdanını ver' dedi. 'Tamam' dedikten sonra elini arkasına atan Kar, cüzdanı yerine belindeki silahı çekip, 'Polisim, teslim ol' uyarısında bulundu. Ancak Murat Yılmaz, bıçağını polise salladı. Zanlıyı etkisiz hale getiren Kar, 155 Polis İmdat'ı arayıp yardım istedi. Asayiş Şube Müdürlüğü'ne götürülen Murat Yılmaz'ın aynı gün içerisinde üç kişiyi daha gasp ettiği belirtildi. Yılmaz'ın bir hafta içerisinde ikisi Eyüp, yedisi Bayrampaşa'da olmak üzere dokuz kişiyi bıçak tehdidiyle gasp ettiği öne sürüldü. Mağdurların hepsinin Yılmaz'ı teşhis ettiği bildirilirken, Yılmaz'ın daha önce de sarkıntılık suçundan gözaltına alındığı ortaya çıktı. Yılmaz, tutuklanarak cezaevine gönderildi. 
   
   
</TEXT>
</DOC>
