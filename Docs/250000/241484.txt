<DOC>
<DOCNO> 241484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur10.html </URL>
<DATE> 2004/05/20/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İki katlı evden 3 kamyon çöp çıktı .. 
</HEADLINE>
<TEXT>

     Kırıkkale'nin Tepebaşı Mahallesi'nde iki katlı evden, 3 kamyon çöp çıktı. 
     AA muhabirinin aldığı bilgiye göre, Tepebaşı Mahallesi Köprülüler Caddesi'nde oturanlar, 2 katlı bir evden pis koku yayıldığı yönünde belediyeye şikayette bulundular. 
     Kırıkkale Belediyesi Temizlik İşleri Müdürlüğü'ne ait ekipler, yaptıkları incelemede, evin, İhsan Ö. 50 tarafından çöplerin biriktirildiği bir mekan olarak kullanıldığını belirledi. 
     Evin sahibi İhsan Ö'yü ikna eden ekipler, evden çıkardıkları 3 kamyon çöpü şehir çöplüğüne boşalttılar ve evi dezenfekte ettiler. 
     Bu arada, psikolojik sorunları olduğu belirtilen ev sahibi, ''eşi ve çocuklarının kendisini terk ettiğini'', geçimini sağlamak için topladığı çöpleri evde biriktirip, hurdacılara sattığını söyledi. 
     
</TEXT>
</DOC>
