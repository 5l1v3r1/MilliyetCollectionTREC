<DOC>
<DOCNO> 249744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur34.html </URL>
<DATE> 2004/06/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Düğündeki kavgayı havaya ateş ederek ayırmak istedi 1 ölü, 1 yaralı 
</HEADLINE>
<TEXT>

     Adapazarı Kazımpaşa Beldesi'nde bir düğünde çıkan kavgaya müdahale etmek isteyen uzman çavuşun silahından çıkan kaza kurşunu, 1 kişinin ölümüne 1 kişinin de yaralanmasına neden oldu. 
     AA muhabirinin edindiği bilgiye göre, Uzunköy'de meydana gelen olayda, jandarma ekipleri, bir düğünde çıkan kavgaya müdahale etti. 
     Kavga edenlerin arasına giren uzman çavuş Abdullah Altıntaş, havaya ateş etmek için namluya mermi sürmek isterken tüfek ateş aldı. 
     Çıkan mermi Murat Serbest'in 28 sol bacağına isabet edip yerden sekerek Rıdvan Kaya'nın 21 göğsüne saplandı. 
     Ağır yaralı olarak Ada Tıp Hastanesi'ne kaldırılan Rıdvan Kaya, tüm müdahalelere rağmen kurtarılamadı. 
     Sakarya Devlet Hastanesi'ne kaldırılan yaralı Murat Serbest'in tedavisinin sürdürüldüğü bildirildi. 
     Altıntaş hakkında adli ve idari soruşturma başlatıldığı öğrenildi. 
     
</TEXT>
</DOC>
