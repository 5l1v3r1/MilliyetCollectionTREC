<DOC>
<DOCNO> 224728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun11.html </URL>
<DATE> 2004/03/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gorbaçov Las Vegas'da ABD, Irak'ta direnileceğini bilmeliydi 
</HEADLINE>
<TEXT>

     Dağılan Sovyet Sosyalist Cumhuriyetler Birliği'nin SSCB eski lideri Mihail Gorbaçov, ABD'nin Irak savaşını eleştirerek, Washington'un Iraklıların işgali reddedeceğini tahmin etmesi gerektiğini söyledi. 
     Gorbaçov, Las Vegas'daki Nevada Üniversitesi'nin konferansları çerçevesinde 6 bin kişiye yaptığı konuşmada, eski Irak lideri Saddam Hüseyin'in devrilmesinin Ortadoğu'da şiddetin sona ermesine ya da Irak'ta demokrasiye yardımcı olmayacağını kaydetti. Gorbaçov, ''Demokratik süreç, tank ve füzelerle uygulanamaz'' dedi. 
     Dünyada daha adil ve insani bir düzen yaratılması gerektiğinin altını çizen Gorbaçov, kültürler barış içinde bir arada olmadan bunun mümkün olamayacağını ve ABD için yeni dünya düzeninde büyük bir rol olduğunu söyledi. 
     Gorbaçov, ABD'nin, diğer ülkelerle işbirliği yapması halinde liderliğinin reddedilmeyeceğini, ancak dünya jandarmalığının kabul edilemeyeceğini belirtti. 
     1990 yılında Nobel Barış Ödülü'nü kazanan Gorbaçov, terörizm konusunda da, terörizmin askeri bir çözümü olmadığını kaydetti. 
     
</TEXT>
</DOC>
