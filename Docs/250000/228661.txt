<DOC>
<DOCNO> 228661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/soneko27.html </URL>
<DATE> 2004/04/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Çin'de refah artıyor... Nüfusunun beşte 1'i orta sınıf haline geldi... 
</HEADLINE>
<TEXT>

     Dünyanın en hızlı büyüyen ekonomilerinden olan Çin'de, halkın refahı da artıyor. 
     Resmi Haber Ajansı Xinhua'nun, Çin Sosyal Bilimler Akademisi'nin yaptığı bir çalışmaya dayanarak verdiği habere göre, Çin'de nüfusun beşte biri orta sınıf haline geldi. 
     Çin'deki ekonomik büyümenin nüfusa yansıması sonucu, şehirlerde yaşayan halkın yıllık hane halkı geliri, 18 bin ile 36 bin dolar aralığına yükseldi. 
     Orta sınıfın, 1999'dan bu yana her yıl, yüzde 1 oranında artış gösterdiği kaydedildi. 
     Bu arada ekonomik gelişme sonucu elde edilen refahın, çoğunlukla, 1.3 milyarlık nüfusun kentte yaşayan 500 milyonluk kısmını etkilediği belirtilirken, 800 milyon kişinin kırsal alanda yaşadığı ifade edildi. 
     Çin'de, 1970'li yıllarda başlayan kapitalist stildeki ekonomik reformlar, 1.3 milyar nüfuslu bu ülkeyi, sosyalist merkezli bir ekonomiden, dünyanın kalkınma motoru haline getirdi. 
     
</TEXT>
</DOC>
