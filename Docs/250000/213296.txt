<DOC>
<DOCNO> 213296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/soneko08.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu Holding, Makedonya'ya fabrika açıyor... 
</HEADLINE>
<TEXT>

     Türk şirketi Zorlu Holding, Makedonya'da fabrika açıyor. 
     Zorlu Tekstil Grubu Koordinatör Yardımcısı Bedii Berktin, başkent Üsküp'te Holliday Inn Otel'de düzenlediği basın toplantısında, Goniteks şirketinin sahibi Nazmi Ramadanovski ile perde ve yatak üretecek bir fabrikanın açılması konusunda anlaşma yaptıklarını söyledi. 
     Berktin, fabrikada başlangıçta 70 kişinin çalışacağını, işçi sayısının yıl sonuna kadar 300'e çıkarılacağını belirterek, Balkanlar'da önemli bir konuma sahip olan Makedonya'da böyle bir fabrikanın kurulmasının ayrı bir önem taşıdığını vurguladı. 
     Makedonya'da Linens perde ve yataklarının büyük ilgi görmesi nedeniyle böyle bir fabrikanın kurulması kararının alındığı, fabrikada üretilecek malların, 100 milyon nüfusa sahip Balkanlar ile Güneydoğu Avrupa pazarlarını hedeflediği belirtildi. 
     
</TEXT>
</DOC>
