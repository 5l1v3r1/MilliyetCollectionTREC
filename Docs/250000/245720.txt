<DOC>
<DOCNO> 245720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/yasam/yas04.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldığı 'Rocky' son 'suçu' oldu 
</HEADLINE>
<TEXT>


Hırsızlıktan 28 sabıkası olan M.Y., çaldığı köpeği öyle sevdi ki, suç işlemeye isteği kalmadı 

TEKİN ATAY Trabzon DHA 

Hırsızlıktan 28 sabıkası bulunan M.Y.'nin 15 hayatını bir köpek değiştirdi. Anne ve babası ayrılan M., ilkokulu üçüncü sınıfta bırakıp sokaklarda yaşamaya başladı, uçucu madde bağımlısı oldu. Birçok kez h kim karşısına çıktı, 5 kez cezaevine kondu. 200'e yakın hırsızlığa karışan, 28 sabıkası olan M., geçen yıl 23 Nisan Bayramı'nda TBMM Çocuk Meclisi'nde 'kanunla muhalefete düşmüş çocuklar'ı temsil etti. 

Bir aydır suçu yok 
M.Y.'nin son çaldığı bir köpekti. Ama adını 'Rocky' koyduğu sevimli köpeği öyle sevdi ki, hayata bakışı değişti. Son bir ayda hiçbir olaya karışmayan küçük M., suç işleyen arkadaşlarından da uzaklaştı. Acıktığında Çocuk Şube Müdürlüğü'ne giden M.Y., "Polisler harçlık veriyor, köpeğimin de karnını doyuruyor. Zamanımı Rocky ile geçiriyor ve hırsızlık yapmak istemiyorum" dedi. 
Karadeniz Teknik Üniversitesi KTÜ Psikiyatri Anabilim Dalı eski Başkanı Prof. Dr. Mehmet Bekaroğlu, M.Y.'nin desteklenmesi gerektiğini belirterek, "Farklı ve zevkli bir uğraş bulduğu için suçtan tamamen uzaklaşabilir" diye konuştu. 



</TEXT>
</DOC>
