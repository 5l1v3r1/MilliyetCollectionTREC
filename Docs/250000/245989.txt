<DOC>
<DOCNO> 245989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko41.html </URL>
<DATE> 2004/06/07/ </DATE>
<TIME> 18.54 </TIME>
<AUTHOR>  </AUTHOR>
<HEADLINE>
HSBC bank, Türk Lirası kredi faizini düşürdü... 
</HEADLINE>
<TEXT>

     HSBC Bank, Türk Lirası bazındaki bireysel kredi faiz oranlarını düşürdü. 
     HSBC Bank'tan yapılan açıklamaya göre, yarından geçerli uygulama kapsamında, ihtiyaç kredisinde 36 aya kadar olan vadelerde faiz oranları, yüzde 2.70'ten yüzde 2.60'a indirildi. 
     Eğitim kredisinde 24 aya kadar olan vadelerde faiz oranları yüzde 2.60'tan yüzde 2.50'ye, taşıt kredisinde 18 aya kadar olan vadelerde faiz oranları yüzde 2.55'ten yüzde 2.50'ye, 24 ve 36 ay vadeli faiz oranları yüzde 2.55'ten yüzde 2.44'e, 48 ay vadeli faiz oranı yüzde 2.70'ten yüzde 2.60'a ve 60 ay vadeli faiz oranı ise yüzde 2.70'ten yüzde 2.64'e düşürüldü. 
     Konut kredisinde, 18 aya kadar olan tüm vadelerde faiz oranları yüzde 2.55'ten yüzde 2.50'ye, 24 ve 36 ay vadeli faiz oranları yüzde 2.55'ten yüzde 2.39'a, 48 ay vadeli faiz oranı yüzde 2.60'tan yüzde 2.55'e ve 60 ay vadeli faiz oranı ise yüzde 2.60'tan yüzde 2.59'a indi. 
     Bireysel finansman kredisi 60 aya kadar olan vadelerde yüzde 2.60 olarak belirlendi. 
     Dövize endeksli bireysel kredi faiz oranları ise değiştirilmedi. 
     
</TEXT>
</DOC>
