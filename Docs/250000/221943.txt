<DOC>
<DOCNO> 221943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/yasam/ayas.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bavulda midilli kaçıran bile var ' 
</HEADLINE>
<TEXT>

   Kapıkule'deki gümrük ve güvenlik yetkilileri, bavuldan 'alkollü midilli çıkması' gibi ilginç deneyimlerini anlattı 
      
   Gümrüklerde yaşanan ilginç kaçakçılık girişimleri muayene memurlarını bile hayrete düşürüyor. Kapıkule'de görev yapan muayene memurları ve güvenlik güçleri de, karşılaştıkları ilginç olaylardan bazılarını şöyle anlattı 
   Kapıkule Sınır Kapısı Gar Gümrük Müdürlüğü'ne gelen bir kadının bavulu, muayene memurunun dikkatini çekti. Kadın, özel yapıldığı fark edilen büyük bavulu gösteren görevlinin 'İçinde ne var ' sorusuna, 'Elbiselerim' yanıtını verdi. Durumdan şüphelenen muayene memurunun fermuarını açtığı bavuldan bir midilli atı çıktı. Midillinin alkollü içecekle sakinleştirildiği anlaşıldı.Yolcu Salon Gümrük Müdürlüğü'nde kontrol edilen bir yolcu otobüsünün bagajında gümrüğe tabi eşya bulunamadı. Tam otobüsün Türkiye'ye girişine izin verileceği sırada bir inleme sesi duyuldu. Sesin geldiği kadının mantosunun ceplerinden, uyuşturucu ilaçla sakinleştirilmiş 10 köpek yavrusu çıktı.Görevliler Türkiye'ye giriş yapacak bir kadının giysisinin kalınlığından şüphelendi. Yolcunun kadın memur yardımıyla yapılan üst aramasında, 3 fileye konulmuş ve uyuşturucu sprey sıkılmış toplam 90 muhabbet kuşuyla karşılaşıldı.Jandarmanın durdurduğu yolcu otobüsünün bagajında canlı koyun olduğu fark edildi.Kapıkule'de en çok ele geçirilen ürünler arasında tozşekerle et ve et mamulleri son yıllarda ilk sırada yer alıyor. 
   
   
</TEXT>
</DOC>
