<DOC>
<DOCNO> 242474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur37.html </URL>
<DATE> 2004/05/24/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Manken Aylin Arasıl serbest bırakıldı 
</HEADLINE>
<TEXT>

     Atatürk Havalimanı'nda görevli polislere hakaret ettiği gerekçesiyle gözaltına alınan ve çantasında bir miktar uyuşturucu madde çıktığı belirtilen manken Aylin Arasıl, savcılıkça serbest bırakıldı. 
     Atatürk Havalimanı'nda bir arkadaşını uğurladığı sırada dün akşam saatlerinde gözaltına alınan Arasıl, geceyi Havalimanı Polis Merkezi'nde geçirdi. 
     Arasıl, sorgu ve işlemlerinin tamamlanmasının ardından Bakırköy Adliyesi'ne çıkarılarak, Cumhuriyet Savcısı tarafından sorgulandı. Savcı, mankenin serbest bırakılmasını kararlaştırdı. 
     Yürütülecek soruşturma sonucu Arasıl hakkında, ''Uyuşturucu madde kullanmak'' ve ''görevli memura hakaret'' suçundan dava açılabilecek. 
     İç Hatlar Terminali'nden arkadaşını uğurladığı sırada, geçtiği kontrol noktasındaki cihazın sinyal vermesi üzerine metal eşyaları bırakması istenen manken Aylin Arasıl, görevli memurlara hakaret ettiği gerekçesiyle gözaltına alınmıştı. Arasıl'ın çantasında yapılan aramada, yaprak halinde 5 gram esrar maddesi çıktığı bildirilmişti. 
     
</TEXT>
</DOC>
