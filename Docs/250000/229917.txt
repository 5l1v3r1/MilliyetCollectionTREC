<DOC>
<DOCNO> 229917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/soneko22.html </URL>
<DATE> 2004/04/09/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
TeknoSa Bayrampaşa Mağazası'nın açılışı iptal edildi... 
</HEADLINE>
<TEXT>

     Hacı Ömer Sabancı Holding Yönetim Kurulu Başkanı Sakıp Sabancı'nın sağlık durumu nedeniyle Sabancı Topluluğu şirketi Teknosa'nın Bayrampaşa Mağazası'nın açılış töreni iptal edildi. 
     Teknosa'dan yapılan açıklamada, Sabancı'nın sağlık durumu nedeniyle yarın gerçekleştirilmesi planlanan Teknosa Bayrampaşa Mağazası'nın açılış töreninin iptal edildiği bildirildi. 
     
     ZİYARETLER 

     Bu arada, Amerikan Hastanesi'nde yoğun bakıma alınan Sakıp Sabancı'yı ziyaret amacıyla Ali Sabancı, Vuslat Doğan Sabancı, Mehmet Ali Yalçındağ, Ertuğrul Özkök, Demet Akbağ, Adnan Şenses ve Hülya Avşar ile Sabancı Anadolu Lisesi'nden bazı öğrenciler hastaneye geldiler. 
     Ertuğrul Özkök, ziyaret sonrasında basın mensuplarının soruları üzerine, ''Bizler de sizlerden farklı birşey bilmiyoruz'' dedi. 
     Sadece ailesine, ''geçmiş olsun'' diyebildiklerini, Sakıp Sabancı'yı göremediklerini belirten Özkök, gazetecilerin ''Durumu çok mu ciddi '' sorusuna, ''Öyle tahmin ediyorum'' yanıtını verdi. 
     
</TEXT>
</DOC>
