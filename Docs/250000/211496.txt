<DOC>
<DOCNO> 211496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo09.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Atatürk Olimpiyat Stadı'na 5 yıldız... 
</HEADLINE>
<TEXT>

     Ulaşım sorunu nedeniyle Türkiye'de oldukça eleştirilen Atatürk Olimpiyat Stadı'na UEFA'dan büyük onur. 
     UEFA Stat ve Güvenlik Komitesi, Atatürk Olimpiyat Stadı'nı 5 yıldızlı statlar listesine aldı. 
     İstanbul Olimpiyat Oyunları Hazırlık ve Düzenleme Kurulu İOOHDK tarafından yapılan açıklamaya göre, İOOHDK tarafından yapımı gerçekleştirilen 80 bin kişi kapasiteli Atatürk Olimpiyat Stadı, UEFA Stat ve Güvenlik Komitesi tarafından yapılan inceleme ve değerlendirmeler sonucunda 5 yıldızlı statlar listesine dahil edildi. 
     Açıklamada, UEFA'nın 5 Kasım 2003 tarihinde Atatürk Olimpiyat Stadı'na yaptığı ziyaret sonrasında Türkiye Futbol Federasyonu'na gönderilen rapora göre Avrupa'da bu kategoriye ulaşabilen toplam 20 stat bulunduğu bildirildi. 
     Atatürk Olimpiyat Stadı'nın, UEFA Stat ve Güvenlik Komitesi'nin değerlendirmede kıstas aldığı ve aralarında uluslararası ulaşım hava alanı imkanı da dahil olan toplam 20 maddelik istekleri tam anlamıyla karşıladığı ifade edildi. 
     
</TEXT>
</DOC>
