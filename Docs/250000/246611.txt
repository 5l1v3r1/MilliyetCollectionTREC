<DOC>
<DOCNO> 246611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur15.html </URL>
<DATE> 2004/06/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İlköğretim okulunda facia ucuz atlatıldı .. 
</HEADLINE>
<TEXT>

     Sivas'ın Kangal İlçesi'nde 120 öğrencinin kaldığı Yatılı İlköğretim Bölge Okulu'nun YİBO pansiyon bölümünün çatısı, fırtına nedeniyle, öğrencilerin oyun oynadığı bahçeye düştü. 
     AA muhabirinin aldığı bilgiye göre, kent merkezi ve ilçeleri etkisi altına alan şiddetli yağış ve fırtına, hayatı olumsuz yönde etkiliyor. 
     Kangal'da şiddetli yağış ve fırtına nedeniyle birçok ekili alan zarar görürken, çok sayıda binanın da çatısı uçtu. 
     Fırtına nedeniyle 320 öğrencinin kaldığı Kangal YİBO'nun karşısında bulunan okulun 6 katlı pansiyonunun çatısı, öğrencilerin oyun oynadıkları bahçeye uçtu. 
     Büyük bir gürültüyle yere çakılan çatının parçaları tüm alanı kaplarken, o anda öğrencilerin derste olması nedeniyle bahçede kimsenin olmaması, olası bir faciayı önledi. 
     Yetkililer, pansiyonun çatısının güvenli şekilde onarılacağını bildirdiler. 
     
</TEXT>
</DOC>
