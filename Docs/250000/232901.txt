<DOC>
<DOCNO> 232901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo42.html </URL>
<DATE> 2004/04/19/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Aimar Maradona bizim için Tanrı gibi... 
</HEADLINE>
<TEXT>

     İspanya'nın Valencia takımında oynayan Arjantinli futbolcu Pablo Aimar, ''Maradona bizim için Tanrı gibi'' dedi. 
     Kalp rahatsızlığı nedeniyle yoğun bakıma kaldırılan dünyanın en büyük futbol yıldızlarından Arjantinli Diego Armando Maradona'nın sağlık durumunun ciddiyetini koruması, Arjantinli futbolcuları üzüntüye boğdu. 
     ''Futboldan zevk alan biz Arjantinliler için Diego, Tanrı gibidir. Ona olan her kötü şey hepimize üzer'' diyen Aimar, Maradona ile en kısa zamanda konuşmayı umduğunu ifade etti. 
     Arjantin'in Maradona sayesinde dünyada birçok insan tarafından yakından tanındığını söyleyen Aimar, ''Maradona'nın oynadığı yıllarda çok küçüktüm, hepimiz onun futbolundan zevk alarak büyüdük. Ona bir şey olduğunda her zaman kendimi kötü hissederim. Herkes kendi hayatını yaşıyor, neden hastaneye kaldırıldığını bilmiyorum, ama umalım ki hiçbir şey olmaz'' diye konuştu. 
     
</TEXT>
</DOC>
