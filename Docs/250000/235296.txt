<DOC>
<DOCNO> 235296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo24.html </URL>
<DATE> 2004/04/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ali Güneş Bu saatten sonra şampiyonluğu kaybetmeyiz... 
</HEADLINE>
<TEXT>

     Fenerbahçceli futbolcu Ali Güneş, ''Bu saatten sonra şampiyonluğu kaybedeceğimize asla inanmıyorum'' dedi. 
     Genç fubolcu, FBTV'de yayınlanan ''FenER Meydanı'' programının konuğu olurken, soruları yanıtladı. 
     Fenerbahçe aşığı ve ailece Fenerbahçeli olduklarını vurgulayan Ali Güneş, ''Bu formayı giydiğim zaman dünyalar benim oldu. Fenerbahçe'de çok mutluyum ve takımımdan asla ayrılmak istemiyorum'' dedi. 
     Takım içinde büyük sevgi, saygı ve arkadaşlık olduğunu, artık bir takım olduklarını ve bu birlik beraberliğin kendilerine başarıyı getirdiğini anlatan Ali Güneş, ''Geriden geldiğimiz vakit Beşiktaş ile aramızdaki puan farkını kapatacağımızı söylemiştim ve haklı çıktım. Ligde lideriz ve bu saatten sonra şampiyonluğu kaybedeceğimize asla inanmıyorum. Christoph Daum bizi gerçekten çok iyi motive ediyor ve taraftarımızın da desteğiyle bu sezon ipi göğüsleyeceğimize inanıyorum'' diye konuştu. 
     
</TEXT>
</DOC>
