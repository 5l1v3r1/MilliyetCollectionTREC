<DOC>
<DOCNO> 248597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/siyaset/axsiy02.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca'ya rüşvet suçlaması 
</HEADLINE>
<TEXT>


DGM savcısından şok iddia Necmettin Erbakan, mahk m olduğu 'Kayıp Trilyon' davasında, bir h kime ev alınması için 20 bin mark ve 100 milyar lira verdi 

TÜRKER KARAPINAR Ankara 


Ankara DGM Başsavcılığı'nın, Neşter Davası olarak bilinen ve yargı mensuplarının tehdit ve baskı sonucu etkilendiğine ilişkin iddianamesinden çok çarpıcı suçlamalar çıktı. İddianamede, Yargıtay üyelerinin "garsoniyer" kiralanması karşılığında tehdit edilmesinden, eski Başbakan Necmettin Erbakan'ın "Kayıp Trilyon" davasının lehinde sonuçlandırılması için sanıklara, bir h kime ev alınmak üzere para verdiğine kadar ilginç bilgiler var. 

19 sanıklı dava 
Ankara DGM Savcısı Ömer Süha Aldan'ın hazırladığı iddianamede, aralarında, eski İçişleri Bakanı Orhan Eren'in damadı Haldun Erdavran, eski Yargıtay üyesi Ergül Güryel'in oğlu avukat Cenk Güryel, Çukurova Holding Yönetim Kurulu üyesi Ersin Pamuksüzer, holdingin avukatları Orhan Gemicioğlu, Galip Altuntaş'ın da bulunduğu 19 sanık, "çıkar amaçlı suç örgütü oluşturmak, örgüte yardım ve yargıyı etkilemekle" suçlandı. 
İddianamedeki çarpıcı unsurlar şöyle 

'Hocamın işi ne oldu ' 
Erbakan'ın 2 yıl 4 ay hapse mahk m olduğu "Kayıp Trilyon" davasının Yargıtay'da görüleceği sırada, Galip Altuntaş, Haldun Erdavran'a "Hocamın işi ne oldu " diye sorarak, bir Yargıtay üyesinin ismini verdi.Bu dönemde aslında davayla ilgilenmeyen Erdavran ile Altuntaş, dosya infaz aşamasındayken, bir h kime ev alınacağını belirterek, Erbakan'dan 20 bin mark, eşi Nermin Erbakan'dan da 100 milyar lira aldı. Erbakanlar'ın daha sonra geri istettiği parayı, Erdavran kendi işlerinde harcadı. İddianamede, Erbakan'ın mahk miyetine karşı çıkan h kim hakkında çeşitli iddialar ortaya atıldığı, ancak bu iddiaların idari soruşturmayla açığa çıkarılabileceği belirtildi. 

Erbakan tavsiyesi 
Pamukbank'ın TMSF'ye devrine ilişkin açılan dava öncesi, Erbakan'ın önerisiyle avukat Galip Altuntaş, Turkcell'le anlaşarak, 2 trilyon liralık fatura kesti. Turkcell'le 6 milyon dolarlık sözleşme yapan Altuntaş, paranın bir kısmını borsada batırdı. Altuntaş, parasının vergisini de, ilişkileri açığa çıkarmakla tehdit ederek Çukurova Holding yöneticisi Ersin Pamuksüzer'den aldı.Eski Yargıtay üyesi Ergül Güryel, Turkcell'le Türk Telekom arasındaki ara bağlantı sözleşmesine ilişkin davada, mahkeme heyetinden iki üyeye oğlu avukat Cenk Güryel'in isteğiyle telefon açtı. Bir üye ikna olurken, mahkeme başkanı U.S. ikna olmadı. Haldun Erdavran'ın baskılarıyla karar istenen biçimde çıktı. Turkcell'den 1 trilyon 200 milyar lira alacak olan Cenk Güryel'in, "vergi rekortmeni olurum" demesi üzerine para farklı yolla transfer edildi. 

Dil eğitimi ve tatil 
İddianamede, Erdavran'ın, Ankara'ya tayin olan h kimlerin isteklerini yerine getirmediği durumlarda, özel yaşamlarını irdeleyerek şantaj yaptığı, bir yargı mensubunun oğlunun dil eğitim giderlerini karşıladığı, yargı mensuplarını tatile gönderdiği belirtildi. İddianamede, Cenk Güryel ile Haldun Erdavran'ın h kim ve savcı atamaları ile yüksek yargı seçimlerinde etkili olmaya çalıştıkları, taşradaki h kim ve savcıların Erdavran'a tayin isteklerini söyledikleri kaydedildi. Erdavran'ın, "garsoniyer" olarak kullanmak üzere ev arayan iki Yargıtay üyesi için bir arkadaşına, Yargıtay Başkanlığı'na aday bir üyenin desteklenmesi halinde bir ev kiralayarak masrafını üstleneceğini söylediği ifade edildi. Cenk Güryel'in de babasına bunun Yargıtay'daki seçimde işine yarayacağını belirterek, "kucağımıza düşerler" dediği ifade edildi. 


</TEXT>
</DOC>
