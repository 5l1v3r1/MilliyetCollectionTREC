<DOC>
<DOCNO> 246858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonsiy05.html </URL>
<DATE> 2004/06/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Gül "Bu dava güvenilir bir yasal sistem olduğunu kanıtlıyor" 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, hükümetin siyasi reform çalışmalarının, güçlü ve bağımsız bir yasal sistemin temellerini kurduğunu belirterek, bunun, yargının kapatılan DEP'in 4 eski milletvekilinin tahliye edilmesi kararına zemin hazırladığını söyledi. 
     Dışişleri Bakanı Gül, şunları kaydetti 
     "Bu dava tek başına, çok tartışmalı bir konuyu çözebilecek, işleyen ve güvenilir bir yasal sistem olduğunu şimdi kanıtlıyor. Aslında size şunu söyleyebilirim, bu değişikliklerle gerçekten 'bir kritik kütleye' ulaştık." Kapatılan DEP'in eski milletvekillerinin, cezaları onaylansa bile, cezalarının büyük bir kısmını çektikleri için, cezaevine dönmelerinin muhtemel olmadığını düşündüğünü belirten Gül, "Ben yargıç değilim. Ancak mahkemeler genellikle sanıkların serbest bırakılmaları konusunda risk almazlar. Onların anlayışları bunun yeterli olduğu yönünde. Eğer suçlu bulunsa bile 'tamam, cezasını çekti' diyecekler" diye konuştu. 
     
</TEXT>
</DOC>
