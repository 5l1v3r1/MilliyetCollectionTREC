<DOC>
<DOCNO> 216988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur13.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'nin başkan adayları açıklandı... İstanbul Masum Türker 
</HEADLINE>
<TEXT>

     Demokratik Sol Parti'nin DSP il belediye başkan adaylarından 62'si açıklandı. Buna göre, Ankara'da Tayfun İçli, İstanbul'da Masum Türker, İzmir'de Saffet Başaran, Eskişehir'de Yılmaz Büyükerşen, Adana'da Ali Sakar, Antalya'da İsmail Arıcı aday gösterildi. 
     DSP'nin il belediye başkan adaylarından 62'si, Genel Başkan Ecevit'in de katıldığı toplantıyla DSP Parti Okulu'nda açıklandı. 
     Burada konuşan Ecevit, DSP'nin, geçmişteki sıkıntıları elbirliğiyle aştığını belirterek, DSP'nin, Türkiye için ne kadar gerekli olduğunun, her geçen gün daha iyi anlaşıldığını söyledi. 
     İktidar partisi AK Parti'nin, ''laik, demokratik rejimi tehlikeye düşüreceğini'' sık sık dile getirdiğini ifade eden Ecevit, ''bunun bilincine varan vatandaşların sayısının giderek arttığını'' kaydetti. 
     ''Artık vatandaşlar, iktidarın Kuzey Irak ve Kıbrıs bakımından yarattığı tehlikeleri biliyorlar'' diyen Ecevit, ''DSP iktidarda olsaydı'' diyenlerin sayısının da arttığını savundu. 
     Anamuhalefet Partisi CHP'yi de eleştiren Ecevit, CHP içinde birlik, ideoloji bulunmadığını, hatta CHP'nin ideolojiyle ilgisi olmadığını savundu. 
     Yerel seçimlerde, DSP'nin yeniden harekete geçeceğini belirten Ecevit, ''İnşallah DSP seçimlerde yeniden tüm canlılığını ortaya koyacaktır. Bu, yalnız Türkiye için değil, Kıbrıs Türkleri için de gereklidir'' diye konuştu. 
     Ecevit'in konuşmasının ardından, Genel Başkan Yardımcısı Zeki Sezer, 62 ilin belediye başkan adaylarını açıkladı. Sezer'in verdiği bilgiye göre, belediye başkan adayları şöyle 
     ''Ankara Tayfun İçli, Adana Ali Sakar, Adıyaman Hacı Mehmet Gelir, Afyon Memiş Coşkun, Aksaray Hatice Avan, Amasya Bekir Doğan, İstanbul Masum Türker, Antalya İsmail Arıcı, Ardahan Temel Avşar, Artvin Enis Güneri, Aydın Nurten Atalay, Balıkesir Alpaslan Peker, Batman Orhan Ok, Bartın M. Rize Yalçınkaya, Bilecik Mehmet Dedeoğlu, Bitlis Namık Ergül, Burdur M. Tahir Öztürk, Bursa Ali Arabacı, Çorum Nuray Ercan, Denizli Mehmet Kocabatmaz, Diyarbakır Sait Dalkıran, Düzce Nihat Kopuz, Edirne Şadan Şimşek, Elazığ Fethi Şengil, Erzurum Adnan Demir, Eskişehir Yılmaz Büyükerşen, Gaziantep Remzi Büyüknacar, Giresun Mehmet Özdemir, Hakkari Hamza Zariç, Hatay Zeki Aykul, Isparta Ali Kundakçı, Kocaeli Ruhi Saner, İzmir Saffet Başaran, Kahramanmaraş Ahmet Arslan, Karaman Ali Talip Ünlü, Karabük Levent Turhan, Kastamonu Meral Turna, Kayseri İsmail Yavuz, Kırıkkale İlhan Özder, Kırklareli Adnan Bıyıklı, Kırşehir Akif Özdarıcı, Kütahya Gül Atasoy, Mersin Mehmet Zarıçlar, Muğla Ahmet Köstem, Nevşehir Hüsnü Kutlu, Niğde Ali Hayri Güven, Ordu Seyit Torul, Osmaniye Kenan Hamedi, Rize Ömer Faruk Temizel, Sakarya Ömer Necdet Aydemir, Samsun Turgut Çalışkan, Sinop Ahmet Tahtacı, Sivas Halis Özdemir, Tekirdağ Semih Foçalıgil, Tokat Abdülkadir Erdemli, Trabzon Selçuk Şahinler, Tunceli Metin Çetin, Şanlıurfa Remzi Kara, Uşak Muhterem Sayan, Van Şükrü Dede, Yalova Hasan Suna, Yozgat Arif Yıldırım.'' 

     
</TEXT>
</DOC>
