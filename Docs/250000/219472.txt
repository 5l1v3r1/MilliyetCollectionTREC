<DOC>
<DOCNO> 219472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun39.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Kürtler, Türkmen cephesi merkezine saldırdı 
</HEADLINE>
<TEXT>

     Irak'ın Kerkük kentinde bulunan Irak Türkmen Cephesi ITC merkezi, yaklaşık 50 Kürt tarafından saldırıya uğradı. 
     Parti Sözcüsü Turkif Reşad, yaklaşık 50 kişinin, kentin güneyindeki parti binasına girerek camları kırdığını ve mobilyalara hasar verdiğini belirterek, ''Şu anda, bu kişilerin Irak Kürdistan Yurtseverler Birliği IKYB veya Irak Kürdistan Demokrat Partisi IKDP gibi partilerin yandaşları olup olmadığını bilmiyoruz'' dedi. 
     Konuyla ilgili konuşan IKDP ve IKYB yetkilileriyse saldırganlarla hiçbir ilgilerinin olmadığını belirtti. 
     Polis saldırıyla ilgili soruşturma başlattıklarını kaydetti. 
     Kent valisi İsmail El Hadidi yerel televizyonda yaptığı konuşmada, halkı sükunete çağırarak, düzen sağlanana kadar sokağa çıkma yasağı uygulamasının süreceğini söyledi. 
     ITC'ye yapılan bu saldırının, son dört günde yapılan ikinci saldırı olduğu belirtiliyor. 
     
</TEXT>
</DOC>
