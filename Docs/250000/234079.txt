<DOC>
<DOCNO> 234079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yazar/uras.html </URL>
<DATE> 2004/04/23/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İstanbul Otogarı'na günde 2 bin otobüs giriyor 
</HEADLINE>
<TEXT>

   
   İstanbul'un Bayrampaşa semtinde kocaman bir otogar şehirlerarası otobüs garajı var. 
   Önce "kocaman"lığını anlatayım. Otogar, 242 dönüm arazi üzerine kurulu. İçinde 168 yazıhane ve peron otobüs durağı var. 324 firmanın otobüsü giriyor, çıkıyor. Günde giriş - çıkış yapan otobüs sayısı 2 bin, gelen giden yolcu sayısı 60 bin. Otogarda 6 bin kişi çalışıyor. 
   İçinde 2 otel, 30 lokanta ve kafeterya, 22 büfe, 3 banka, değişik eşya satan 150 işyeri var. 
   Yolcuları getirip götürmek için 5 bin 500 şehir içi servisi, 270 otogar taksi, 71 kamyonet çalışıyor. 
   1960'larda şehirlerarası otobüslerin merkezi Sirkeci ve Laleli idi. 1970'lerde Topkapı'da Anadolu, Trakya ve Avrupa otobüsleri için terminaller yapıldı. 
   Daha sonra otobüs işletmecileri, "Türkiye Otobüsçüleri Cemiyeti"ni kurdu. Bu cemiyetin adı değişti "Uluslararası Anadolu ve Trakya Otobüsçüleri Derneği UATOD " oldu. Bu derneğin üyelerince kurulan "Büyük İstanbul Otobüs İşletmeleri AŞ BİOİAŞ ", "yap - işlet - devret" modeli içinde bir otogar inşa ederek işletmek amacıyla İstanbul Büyükşehir Belediyesi ile bir mukavele imzaladı. 
   
   Sermayesi 1 trilyon lira 
   İşte bu mukaveleye dayalı olarak da, 140 milyon dolar harcama ile, Büyük İstanbul Otogarı inşa edildi. 1994 yılından bu yana da BİOİAŞ tarafından işletiliyor. 
   Otogarı işleten şirketin 2003 yılında 26.5 trilyon lira gelir ve 7.8 trilyon lira net k r sağladığı belirtiliyor. 
   Şirketin şu anda 200 dolayında ortağı, 1 trilyon 50 milyar lira sermayesi var. 
   21 Nisan 2004 tarihinde yapılan genel kurulda şirket sermayesinin 5 trilyon liraya çıkarılmasına ve yüzde 30 hissesinin halka arzına karar verildi. 
   Halka arz çalışmasını yapan Deniz Yatırım'ın, şirketin piyasa değerini 50 milyon dolar olarak belirlediği açıklandı. Şirket yetkilileri halka arzdan elde edilecek kaynak ile "Anadolu Otogarı"nın inşasının ve işletilmesinin hedef alındığını bildiriyor. 
   
      
   
</TEXT>
</DOC>
