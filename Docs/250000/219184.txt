<DOC>
<DOCNO> 219184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun37.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 3 gün yas ilan edildi 
</HEADLINE>
<TEXT>

     Irak Geçici Yönetim Konseyi GYK , Bağdat ve Kerbela'da Şiileri hedef alan saldırıları kınayarak, sükunet çağrısında bulundu. 
     GYK'nın Sünni üyesi Adnan Paçacı tarafından okunan yazılı açıklamada GYK, Irak'ın birliğini hedef alan terörizmi ve kötülükleri kınadı. 
     Açıklamada, ulusal birliğe sahip çıkmanın ve soğukkanlılığı korumanın gerekliliğine dikkat çekilerek, bu tip suçların yalnızca halkı birliği sürdürme ve yeni Irak'ı inşa etme konularında daha kararlı kıldığı ifade edildi. 
     Paçacı GYK'nın bildirisini okurken, yanında Şii ve Kürt temsilciler yer alarak, birlik görüntüsü verdiler. 
     GYK ayrıca, Kerbela ve Bağdat'ta Şiileri hedef alan saldırılar nedeniyle Irak'ta 3 günlük ulusal yas ilan etti. 
     
</TEXT>
</DOC>
