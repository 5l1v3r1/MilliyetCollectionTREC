<DOC>
<DOCNO> 223747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/soneko20.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz mağaza zinciri Peacocks Türkiye'de... 
</HEADLINE>
<TEXT>

     İngiliz mağaza zincirlerinden Peacocks, Türkiye'deki ilk mağazasını Carrefour Ümraniye Alışveriş Merkezi'nde açtı. 
     Yeni bir mağazacılık anlayışıyla kadın, erkek, 0-15 yaş çocuk, ayakkabı, ev tekstil ve dekorasyonu, iç çamaşırı, aksesuar gibi geniş bir yelpazede ürün satışı yapacak olan Peacocks, ''Alışverişin keyfini ucuza çıkarın'' sloganıyla Türkiye pazarına girdi. 
     Mağazaya girildiğinde kampanyalarla karşılaşacak müşteriler, ucuza modayı takip edebilme fırsatını yakalayacaklar. İngiltere'de yaygın olan bu mağazacılık anlayışının Türkiye'deki ilk temsilcisi olan Peacocks'un, farklı kesimlerden tüketicileri cazip fiyat olanakları, kaliteli ürünleri ve geniş ürün yelpazesiyle kendisine çekmesi bekleniyor. 
     Peacocks, bu hafta sonu düzenleyeceği karnavalla da alışverişe gelenlere keyifli dakikalar yaşatacak. 
     
     PEACOCKS 
     İngiltere'de 1884 yılında kurulan Peacocks, 90'larda hızla yayılmaya başladı. Her yıl ortalama 40 yeni mağaza açan Peacocks, bugün yaklaşık 5 bin personelle 400'e yakın mağazada hizmet veriyor. 
     Peacocks başarı formülünü, kendi markalarının gücüne ve ürünlerinin kalitesine, sundukları fiyat seçeneklerine, rahat alışveriş olanakları sunan ve müşteriyi doğru noktada doğru ürünle buluşturan görsel düzenleme sistemine ve iyi eğitimli, motivasyonu yüksek satış danışmanlarının sunduğu servis kalitesine bağlıyor. 
     Türkiye'de Peacocks ile birlikte Starbucks, Topshop, The Body Shop, Evans, Dorothy Perkins ve River Island markalarını Shaya A.Ş. temsil ediyor. 
     
</TEXT>
</DOC>
