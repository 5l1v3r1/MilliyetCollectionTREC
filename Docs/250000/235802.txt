<DOC>
<DOCNO> 235802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun01.html </URL>
<DATE> 2004/04/29/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
AFP ABD, Kıbrıslı Türklere De facto diplomatik tanınma sunabilir 
</HEADLINE>
<TEXT>

     Fransız haber ajansı AFP, Amerikalı yetkililerin, ABD'nin Kıbrıslı Türklerin Annan planına evet dediğini göz önünde bulundurarak, Kuzey Kıbrıs'a de facto diplomatik tanınma sunabileceğini söylediğini bildirdi. 
     AFP'ye göre, adının açıklanmasını istemeyen Amerikalı bir yetkili, ''Biz de Avrupa Birliği gibi yapacağız. Avrupalılarla ne yapılması gerektiği, neyin uygun olduğu konusunda güçlü bir görüş birliği var. Alacağımız önlemler bu görüş birliği üzerine temellenecek'' dedi. 
     Güvenilir kaynaklar, AB'nin Kıbrıs Türk mallarının Rum kesimi ve genişleyecek AB'de piyasaya sürülmesine kolaylık sağlayacağını belirtirken, Amerikalı yetkililer, şu anda hiçbir karar alınmadığının altını çiziyor. 
     Bir başka Amerikalı yetkili de, ABD'nin 25 yıldır Tayvan'da resmi büyükelçilik rolü üstlenen Amerikan Enstitüsü'nün bir benzerini KKTC'de kurmayı planladığını da kaydetti ve NATO üyesi Türkiye ve Yunanistan'a atıfta bulunarak, ''Bu ortalıkta dolaşan bir fikir. En az sıkıntıyla Kıbrıs'ın kuzeyinin izolasyonunu hafifletmek istiyoruz'' diye konuştu. 
     
</TEXT>
</DOC>
