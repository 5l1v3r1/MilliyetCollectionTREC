<DOC>
<DOCNO> 207820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/siyaset/siy01.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İkili koalisyon tamam 
</HEADLINE>
<TEXT>

   Türkiye'nin KKTC'de geniş tabanlı hükümet beklentisi gerçekleşmedi. CTP lideri Talat ile DP Genel Başkanı Denktaş, ikili koalisyonda anlaştı. Başbakan Talat olacak 
      SEFA KARAHASAN Lefkoşa 

   
   KKTC'de 14 Aralık seçimlerinden sonra başlayan hükümet kurma çalışmaları, Ankara'nın geniş tabanlı hükümet kurmalarını istediği CTP Genel Başkanı Mehmet Ali Talat ile DP Genel Başkanı Serdar Denktaş'ın koalisyonda anlaşmasıyla noktalandı. Böylece KKTC'de ilk kez bir sol partinin genel başkanına Başbakanlık yolu açıldı. Taraflar arasındaki anlaşmaya göre Talat'ın başbakan olacağı hükümette Denktaş'ın da yardımcılığı üstlenmesi bekleniyor. 
   Talat, üçlü koalisyonun imk nsız olduğunu belirterek "DP'nin önerdiği şartlarla BDH'li bir hükümet seçeneğini kabul etmek mümkün değildi" dedi. CTP, daha önce DP'ye hükümet kurma önerisi getirdiğinde BDH'nin de yer alacağı üçlü bir koalisyonu önermiş, ancak Denktaş'ın üçlü koalisyonu DP başkanlığında kabul edeceğini belirtmesi üzerine CTP öneriyi reddetmişti. 
   
   Dışarıdan destek yok 
   Ankara KKTC'de kurulacak bir hükümetin "en geniş tabanlı" olmasını isterken, ortaya "muhalefetten iki milletvekili fazla" bir hükümet çıktı. CTP - DP hükümetine UBP lideri Derviş Eroğlu'nun muhalefet olacağını belirtmesinin ardından BDH da Cumhurbaşkanı Denktaş'ın görüşmeci olacağı bir hükümete destek vermeyeceğini açıkladı. İkili koalisyon hükümetine böylece dışarıdan destek gelmezken, mecliste aritmetik şöyle olacak 
   CTP - DP 26, UBP - BDH 24 CTP 19, DP 7, UBP 18, BDH 6 
   
   
</TEXT>
</DOC>
