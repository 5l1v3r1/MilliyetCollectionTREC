<DOC>
<DOCNO> 223996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun26.html </URL>
<DATE> 2004/03/20/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Karamanlis Hedefimiz Kıbrıs'ın birleşmiş olarak AB'ye girmesi... 
</HEADLINE>
<TEXT>

     Yunanistan Başbakanı Kostas Karamanlis, Atina'nın hedefinin Kıbrıs'ın AB'ye birleşmiş olarak girmesi olduğunu söyledi. 
     Karamanlis, bugün hükümet programının sunuş konuşmasını yaptığı parlamentoda, Atina'nın Kıbrıs ve Türkiye politikalarına da değindi. 
     Yunanistan'ın her koşulda Kıbrıslı Rumların yanında olduğunu vurgulayan Karamanlis, ''Tüm gücümüzle, Annan planı çerçevesinde, BM kararları ve AB müktesebatına uygun, adil ve kalıcı bir çözümü destekliyoruz. Kıbrıslı Türk ve Rumların, güvenlik ve istikrar içinde Avrupa'nın nimetlerinden faydalanmalarını istiyoruz'' dedi. 
     Karamanlis, Atina'nın Türkiye'nin AB sürecini desteklediğini ve ''gerçek anlamda Avrupalı bir Türkiye'' istediğini de kaydetti. 
     
</TEXT>
</DOC>
