<DOC>
<DOCNO> 205256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/guncel/gun01.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Barbarlığın bedeli 10 trilyon 
</HEADLINE>
<TEXT>
   Biz adam olmayız 
   İstanbullu parkları, otobüsleri, durakları, bankları, çiçekleri ve kanal ızgaraları tahrip ederek yaşadığı kente zarar veriyor... 
      ŞENOL DEMİRCİ İstanbul 
   
   İstanbul'da, parklar, otobüsler, duraklar, banklar, kanal ızgaraları hatta çiçekleri dahi 'barbar' saldırılara maruz kalıyor. Büyükşehir Belediyesi'nin bu tür saldırılar nedeniyle yıllık zararı 10 trilyon lirayı buluyor. Bilet alma, biletçi arama çilesine son vermek amacıyla devreye sokulan otomatik kontör yükleme Akbil - 24 makineleri, bıçaklı, çekiçli ve balyozlu saldırılara uğruyor. Cihazlar çiziliyor, ekranları kırılıyor, hazneleri dolum sırasında paraları sıkıştırması için tahrip ediliyor. 360 milyar liralık zarara yol açan saldırılar karşısında çaresiz kalan BELBİM A.Ş. kentin birçok noktasına koyduğu Akbil - 24 makinelerini sökmek zorunda kaldı. Akbil kullanıcıları de, kontör yüklemek için gişe arıyor. 
   Akbil, turnikelerinin tahrip edilmesinden dolayı meydana gelen zarar ise 128 milyar lira. 
   
   Parklarda 8 trilyonluk zarar 
   Belediyenin park ve bahçelerindeki yıllık zarar 8 trilyon lirayı buluyor. Parkların kirletilmesinin belediyeye maliyeti yıllık 5 trilyon lira. Kirliliğin yanı sıra, parklara ekilen çiçekler, bunları gece yarıları sökerek işporta tezg hlarında satışa sunanlar hatta kendi bahçesine dikenler bile oluyor. Drenaj sistemlerinin çalınması ise sık yaşanan saldırılardan sadece biri. 
   Kenteki ulaşımının temel taşlarından İETT'de de durum farksız. 2 bin 800 otobüsle hizmet veren kurum, saldırılar karşısında çaresiz. İETT, bir yıl içinde otobüs duraklarının tahrip edilmesiyle 212 milyar lira zarar etti. Otobüslerdeki 60 bin koltuktan 4 bin 800'ü bıçaklarla parçalandı. Bunun faturası da 210 milyar lira olarak açıklandı. 
   İstanbul'un trafik tabela ve levhaları ile İSKİ baca ve ızgaraları da açıkgözlerin saldırısına uğruyor. Çalınan ızgara ve bacalar ise 10'da bir fiyatına hurdacılara satılıyor. 
   
   
   
</TEXT>
</DOC>
