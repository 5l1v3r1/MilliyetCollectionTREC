<DOC>
<DOCNO> 224810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/soneko29.html </URL>
<DATE> 2004/03/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İhracat, biber ve domates fiyatlarını uçurdu... 
</HEADLINE>
<TEXT>

     İhracat sezonunun başlamasıyla birlikte yaş meyve sebze merkezi Antalya'da ''kaliteli ürün'' sorunu yaşanıyor. Antalya Toptancı Hali'nde birinci kalite sivri biber 4.5 milyon, taze fasulye 5.5 milyon, domates ise 1 milyon 700 bin liradan satıldı. 
     Antalya Büyükşehir Belediyesi Toptancı Hali Şube müdürü Hüseyin Kara, ihracat sezonunun başlamasıyla birlikte, ihracatın lokomotifi olan sivri biber ve domates fiyatlarının 300 bin ile 500 bin lira arasında arttığını, salatalık fiyatlarının ise düştüğünü söyledi. 
     Kış döneminde yaşanan olumsuz hava koşulları nedeniyle ''kaliteli ürün'' bulunmasında sorun yaşandığını belirten Kara, pazara sivri biberin çok az geldiğini, ihracatçıların kaliteli domates bulmakta zorlandığını, iç piyasada ise büyük sıkıntı yaşandığını ve Anadolu tüccarının mal alımı yapmadığını bildirdi. 
     Antalya Toptancı Hali'nde bugün oluşan birinci kalite sebze fiyatları şöyle 
     Bakla 1 milyon, brokoli 2 milyon, sivri biber 4.5 milyon, dolmalık biber 4 milyon, Kaliforniya biberi 4.5 milyon, Kapya biberi 2 milyon 800 bin, Macar biberi 2.5 milyon lira, Mucahir biberi 3 milyon 800 bin lira. 
     Cam sera domatesi 1 milyon 400 bin, arılı domates 1 milyon 700 bin, çeri domatesi paket 700 bin lira, taze fasulye 5.5 milyon lira, kabak 1 milyon lira, Brüksel lahanası 1.5 milyon lira, patlıcan 2 milyon 800 bin lira, salatalık badem 1 milyon, salatalık silor 5 milyon lira, ithal sarımsak 4 milyon, yerli sarımsak 3 milyon lira, kuru soğan 1 milyon 400 bin, taze yeşil soğan 1 milyon 600 bin lira. 
     
</TEXT>
</DOC>
