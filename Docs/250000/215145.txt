<DOC>
<DOCNO> 215145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko07.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar, kömür fiyatlarını yükseltti... 
</HEADLINE>
<TEXT>

     Bolu'da aralıksız yağan kar yağışı kömürsatışlarını artırdı, kömür dolarla satılıyor. 
     Havaların soğuması ve aralıksız devam eden kar yağışı ile birlikteodun, kömür satışlarında artış olduğunu belirten kömür satıcısı Savaş Abak, ''Satışlarımız bitti derken kar yağışı nedeniyle bir anda satışlarımız arttı. Vatandaş aralıksız yağan kar nedeniyle, hava sıcaklığı düşünce yeniden odun kömür almaya başladı'' dedi. 
     Abak, kış mevsiminin çok çabuk geçtiğini düşündükleri bir dönemde aniden başlayan kar yağışının kömür satışlarının tekrar canlanmasına neden olduğunu anlatarak, ''Kar yağışı sonrasında 170 dolar olan bir ton ithal kömürün fiyatı, nakliyede yaşanan sıkıntılar yüzünden 200 dolara yükseldi. Hazır torbalanmış kömür fiyatlarımız Tunçbilek 5 milyon, Eskişehir 4 milyon 500 bin lira, ithal kömürün çuvalı ise 7 milyon liradan satılıyor'' diye konuştu. 
     Soğuk hava ve aralıksız yağan kar yağışı nedeniyle çareyi odun kömür almakta bulan vatandaşlar ise havaların ısınmasıyla birlikte, kışın bittiğini düşündükleri bir dönemde karın aniden geldiğini belirterek, ''Kömür fiyatları çok yüksek olduğu için torba kömür alıyoruz. Geceleri donmamak için ailecek battaniyelere sarılarak aynı odada yatıyoruz'' dediler. 
     
</TEXT>
</DOC>
