<DOC>
<DOCNO> 236948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo16.html </URL>
<DATE> 2004/05/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Ziya Doğan Ligde son 18 maçında yenilgi yüzü görmedi... 
</HEADLINE>
<TEXT>

     Birinci Süper Futbol Ligi'nde bu sezon Malatyaspor ve Trabzonspor'un başında sahaya çıkan teknik direktör Ziya Doğan, adeta yenilgiyi unuttu. 
     Doğan, ligdeki son 18 maçında Malatyaspor ve Trabzonspor'u çalıştırırken, sözkonusu dönemde çalıştırdığı takımlar mağlubiyet yüzü görmedi. 
     Malatyaspor'da en son ligin 12. haftasında Diyarbakırspor deplasmanında 2-0'lık yenilgi gören Doğan, devre arasına kadar görevde bulunduğu sarı-kırmızılı takımda 5 beraberlik aldı. 
     Trabzonspor'da ligin 20. haftasındaki Adanaspor maçı öncesi göreve getirilen Doğan yönetiminde, bordo-mavili takım 12 galibiyet ve 1 beraberlik elde etti. 
     Doğan, böylece 18 maçta 12 galibiyet ve 6 beraberlik alarak ligde en uzun süre yenilgi görmeyen teknik adam oldu. 
     En son yenilgisini 11 Kasım'da gören Doğan, 174 gündür ligde yenilgi yaşamadı. 
     
     YANAŞAN YOK 
     Ziya Doğan'ın yakaladığı bu başarıya İstanbul'un zirve için iddialı takımlarında görev alan teknik adamlar yanaşamadı. 
     
     ZİYA DOĞANLI MAÇLAR 
     Malatyaspor ve Trabzonspor'un Ziya Doğan yönetiminde yaptığı sözkonusu maçlar şöyle 
     
     Malatyaspor 
     12.hafta Diyarbakırspor-Malatyaspor.... 2-0. 
     13.hafta Malatyaspor-Gaziantepspor..... 0-0. 
     14.hafta Galatasaray-Malatyaspor....... 2-2. 
     15.hafta Malatyaspor-Gençlerbirliği.... 1-1. 
     16.hafta Konyaspor-Malatyaspor......... 3-3. 
     17.hafta Malatyaspor-Fenerbahçe........ 2-2. 
     
     Trabzonspor 
     20.hafta Trabzonspor-Adanaspor......... 2-1. 
     21.hafta Akçaabat Sebatspor-Trabzonspor 0-0. 
     22.hafta Trabzonspor-Çaykur Rizespor... 1-0. 
     23.hafta Samsunspor-Trabzonspor........ 1-3. 
     24.hafta Trabzonspor-Beşiktaş.......... 3-0. 
     25.hafta Ankaragücü-Trabzonspor........ 1-2. 
     26.hafta Trabzonspor-Denizlispor....... 1-0. 
     27.hafta Malatyaspor-Trabzonspor....... 2-3. 
     28.hafta Trabzonspor-İstanbulspor...... 2-0. 
     29.hafta Bursaspor-Trabzonspor......... 1-2. 
     30.hafta Elazığspor-Trabzonspor........ 0-3. 
     31.hafta Trabzonspor-Diyarbakırspor.... 2-0. 
     32.hafta Gaziantepspor-Trabzonspor..... 1-2. 
     
</TEXT>
</DOC>
