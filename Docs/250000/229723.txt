<DOC>
<DOCNO> 229723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sontur30.html </URL>
<DATE> 2004/04/08/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Yurtta asayiş... 33 ayrı hırsızlık suçundan aranan 1 kişi yakalandı. 
</HEADLINE>
<TEXT>

     Antalya Hırsızlık Büro ekipleri, 33 ayrı hırsızlık olayından arandığı bildirilen kişiyi yakaladı. 
     Antalya'nın Manavgat İlçesi'nde, bir işyerine hırsızlık amacıyla girerken yakalanan B.K'nın 29 sabıka incelemesini yapan ekipler, bu kişinin Antalya merkez ile Kumluca ve Manavgat ilçelerinde 33 ayrı hırsızlık olayına karıştığını ve resmi evrakta sahtecilik, polise silah çekmek suçlarından arandığını belirledi. 
     Gözaltına alınan B.K'nın üzerinde 1000 dolar ve 350 milyon lira para bulundu. Zanlının gösterdiği yerde yapılan aramada ise 2 bilgisayar, 3 televizyon, dijital uydu alıcısı, müzik seti ile ayrıca bir otomobil ele geçirilerek, sahiplerine teslim edildi. 
     
     FOTOĞRAF ÇEKMEK İÇİN ÇIKTIĞI KAYALIKTAN DÜŞTÜ... 

     Bursa'da fotoğraf çekmek için çıktığı kayalıktan düşen kişi, Sivil Savunma Arama ve Kurtarma ekipleri tarafından kurtarıldı. 
     Fotoğraf çekmek amacıyla Değirmenönü Mahallesi Deliçay Şelale mevkiine giden Ömer Kargı 30 , iple kayalıklardan inerken, son 20 metrede uçuruma düştü. 
     Arkadaşının jandarmaya haber vermesi üzerine, olay yerine gelen Sivil Savunma Arama ve Kurtarma ekipleri, vücudunun çeşitli yerlerinde kırıklar olduğu tespit edilen Ömer Kargı'ya ilk müdahaleyi yaptı. 
     Daha sonra, sedye ile ormanlık alanda 3,5 kilometre taşınan Kargı'nın, kendisini bekleyen sağlık ekiplerine teslim edildi. 
     
     TRABZON HUZUREVİ'NDE İNTİHAR... 

     Trabzon Huzurevi'nde kalan bir kişi kaldığı odanın penceresinden atlayarak intihar etti. 
     Psikolojik sorunları olduğu bildirilen Osman Gökçe 81 , Huzurevi'nin 3. katında bulunan odasının penceresinden aşağıya atladı. 
     Olay yerinde ölen Gökçe'nin cesedi incelenmek üzere, Trabzon Adli Tıp Kurumu morguna kaldırıldı. 
     
     ARKADAŞIYLA TARTIŞIP İNTİHARA KALKIŞTI... 

     Sivas'ta, kız arkadaşıyla tartışan bir üniversite öğrencisi, intihara teşebbüs etti. 
     Cumhuriyet Üniversitesi öğrencisi M.A. 21 , kız arkadaşıyla tartıştığı gerekçesiyle, kaldığı öğrenci yurdunda ilaç içerek intihara kalkıştı. 
     Arkadaşları tarafından Cumhuriyet Üniversitesi Tıp Fakültesi Araştırma Hastanesi'ne kaldırılan M.A'nın sağlık durumunun iyi olduğu bildirildi. 
     
</TEXT>
</DOC>
