<DOC>
<DOCNO> 235181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun34.html </URL>
<DATE> 2004/04/27/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
On binlerce Yahudi yerleşimci Şaron'u protesto etti... 
</HEADLINE>
<TEXT>

     Guş Katif Yahudi yerleşim biriminde on binlerce Yahudi ve aşırı sağcı, İsrail Başbakanı Ariel Şaron'un bu bölgedeki yerleşim birimlerinden çekilme planını protesto etti. 
     AFP'nin foto muhabiri, İsrail bayrakları taşıyan göstericilerin, ordu koruması altında, yerleşkeler boyunca yürüdüklerini belirtti. 
     Gösterinin İsrail'in 56. kuruluş yıldönümü etkinlikleri dolayısıyla düzenlendiği kaydedildi. 
     Plan, Şaron'un önderliğindeki Likud Partisi tarafından 2 Mayıs'ta oylanacak. 
     Şaron, iki ay önce Gazze Şeridi'ndeki 21 yerleşkenin 17'sinin tahliye edileceğini söylemişti. İsrailli yetkililere göre, Gazze Şeridi'nden çekilme 2005 yılında tamamlanabilecek ve 21 yerleşke ve 7500 yerleşimci tahliye edilebilecek. 
     Yerleşimciler, isterlerse tazminat alacak, isterlerse bazıları Gazze Şeridi yakınlarındaki İsrail köylerine yerleşecek. 
     
</TEXT>
</DOC>
