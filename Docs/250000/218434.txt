<DOC>
<DOCNO> 218434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/siyaset/siy05.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Seçimden sonra bu iş bitecek' 
</HEADLINE>
<TEXT>

   Kütahya mitinginde YÖK'e sert bir mesaj gönderen Başbakan Erdoğan, "Siyasi iktidar biziz. Karar mercii TBMM'dir. Sözü olan varsa adımını ona göre atsın" dedi 
      KÜTAHYA DHA 

   
   Başbakan Recep Tayyip Erdoğan, genel liselerle meslek liseleri arasındaki katsayı sorununu ortadan kaldıracaklarını belirterek, YÖK Yasası'nın seçimlerden sonra TBMM'den geçirileceğini bildirdi. Erdoğan, yasa taslağıyla ilgili olarak da "Biz siyasi iktidarız. Bu konuda sözü olan varsa adımını ona göre atsın" sözleriyle YÖK'e mesaj gönderdi. 
   Erdoğan, partisince Kütahya Zafer Meydanı'nda düzenlenen mitingde halka hitap etti. Eğitimde sıkıntılar olduğunu ifade eden Erdoğan, düz liselerle meslek liseleri arasında ayrım olduğunu dile getirerek, şöyle konuştu 
   "Bir test yapıyorsunuz. Bu imtihana meslek lisesi mezunu da giriyor, düz lise mezunu da giriyor. O zaman bu imtihanı niye yapıyorsun Bu imtihanda birisinin ayağına 30 kilo taş bağlayıp diğerine bir şey bağlamadan koşun diyorsunuz. Böyle adalet olur mu Biz de diyoruz ki, meslek liseli ve düz liseli aynı hakka sahip. Eğitimde fırsat eşitliği istiyorsak bunu halletmek zorundayız. Ülkede bir gerilime fırsat vermeyelim diye şu ana kadar bu işi izledik. Fakat açık söylüyorum, seçimden sonra bu iş Meclis'e gelecek ve geçecek. Bu konuda sözü olan varsa adımını buna göre atsın. Biz bir siyasi iktidarız. Karar mercii de TBMM'dir." 
   
   
   
</TEXT>
</DOC>
