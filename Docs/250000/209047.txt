<DOC>
<DOCNO> 209047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sondun30.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da 6. çocuğu da ölen çift tutuklandı .. 
</HEADLINE>
<TEXT>

     Belçika'da 8 çocuğundan altısı ölen bir çift tutuklandı. 
     Louvain Savcılığı'ndan elde edilen bilgilere göre, geçen hafta sonu Brüksel-Louvain treninde anne ve babasıyla yolculuk yapan 3 aylık bir bebeğin ölmesi üzerine soruşturma açıldı. 
     Savcılık, 55 yaşındaki bir İtalyan erkek ve 36 yaşındaki bir Alman kadından oluşan çiftin toplam 8 çocuğu olduğunu, bunların 5'inin daha önce öldüğünü, trende can veren bebeğin altıncı kayıp olduğunu tespit etti. 
     Alman polisi, çiftin hayatta kalan iki çocuğunun Almanya'da himaye altına alındığını bildirdi. 
     Uzmanlar, yapılan otopsi sonunda, trende ölen bebeğin bakımsızlık, yorgunluk ve aşırı sıcak nedeni olan kundağı yüzünden can verdiğinin belirlendiğini belirtti. 
     Louvain Savcılığı, tutuklanan çiftin diğer çocuklarının ölüm nedenlerinin ayrıntılı olarak araştırılacağını bildirdi. 
     
</TEXT>
</DOC>
