<DOC>
<DOCNO> 226865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/soneko18.html </URL>
<DATE> 2004/03/30/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Petrol fiyatları yükseldi... 
</HEADLINE>
<TEXT>

     Uluslararası borsalarda inişli çıkışlı seyir izleyen petrol fiyatları yükseldi. 
     Petrol İhraç Eden Ülkeler Örgütü OPEC'in etkili üyelerinden Suudi Arabistan Petrol Bakanı Ali al-Naimi, petrol fiyatlarının, spekülatörler tarafından yönlendirildiğini ve petrol üretimi kesintisinin Nisan ayında yürürlüğe gireceğini açıklamasının ardından petrol fiyatları yükseldi. 
     Ali al-Naimi, petrol fiyatları genelde yüksek diye petrol üretimini artırmanın zararlı olacağını da vurguladı. 
     Bu açıklamaların ardından, ABD'de varili 35.25 dolardan işlem gören Batı Teksas türü petrolün varil fiyatı 35.62 dolara çıktı. Brent türü Kuzey Denizi petrolünün fiyatı da 11 sentlik artışla 31.85 dolara yükseldi. 
     OPEC üyesi ülkelerin, 1 Nisan'dan itibaren, günlük bir milyon varillik üretim kısıntısına gitmesi planlanıyor. 
     
</TEXT>
</DOC>
