<DOC>
<DOCNO> 214031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun20.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide, İngilizce şarkıyla gençleri cihada çağırıyor... 
</HEADLINE>
<TEXT>

     El Kaide, şimdi de müziksever genç Müslümanları İngilizce bir parçayla cihada çağırıyor. 
     Müziksever gençleri örgüte kazandırmak için internette yayınlanan ''Pis Kafirler'' adlı parçanın, Usame bin Ladin'in örgütüne derin sempati besleyen Londra'daki bir grup tarafından hazırlandığı belirtiliyor. 
     Müslümanların ''Haçlılara ve fasık Arap yöneticilere'' karşı cihada çağrıldığı ve bunların ''cehennem ateşinde yanacaklarının'' söylendiği şarkıda, ''Kafirlerle savaşa hazır olun'' deniliyor. 
     11 Eylül saldırılarıyla ilgili görüntüler eşliğinde yayınlanan şarkı, ''Pis kafir, nerede olursan ol, ister Kandahar'da ister Ramallah'ta, UBL Usame bin Ladin timi parlayan bir yıldız gibi ortaya çıkacak, iki kuleyle onları yıktığımız gibi...'' sözleriyle devam ediyor. 
     Video filminde ABD Başkanı George Bush bir şempanze, Suudi Arabistan Kralı Fahd şeytan, Mısır Cumhurbaşkanı Hüsnü Mübarek vampir, İsrail Başbakanı Ariel Şaron domuz şeklinde tasvir ediliyor. Filistin lideri Yaser Arafat ise hain olarak nitelendiriliyor. Filmde Saddam Hüseyin'e atfen de ''Allah tiranları korumaz'' deniliyor. 
     
</TEXT>
</DOC>
