<DOC>
<DOCNO> 210434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo20.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta favoriler fire vermedi... 
</HEADLINE>
<TEXT>

     Sezonun ilk ''Grand Slam'' mücadelesi olan 92. Avustralya Açık Tenis Turnuvası, Melbourne kentinde sürüyor. 
     Melbourne Park Kortları'nda düzenlenen 14.7 milyon dolar yaklaşık 19.85 trilyon lira toplam ödüllü turnuvanın 4. günnünde, 2. tur maçları da tamamlandı. 
     Tek erkeklerde geçen yılın Wimbledon Turnuvası Şampiyonu olan 2 numaralı seribaşı İsviçreli Roger Federer, ABD'li rakibi Jeff Morrison'u 6-2, 6-3 ve 6-4, 3 numaralı seribaşı İspanyol Juan Carlos Ferrero, İtalyan Filippo Volandri'yi 6-4, 7-6 7-3 ve 7-5, 8 numaralı seribaşı Arjantinli David Nalbandian da Alman Florian Mayer'i 6-1, 6-0 ve 6-3'lük setlerle 3-0, 10 numaralı seribaşı evsahibi ülkeden Mark Philippoussis ise, Fransız rakibi Fabrice Santoro'yu 4-6, 6-3, 6-4 ve 6-2'lik setlerle 3-1 yenerek 3. tura yükseldiler. 
     Tek bayanlarda da 2 numaralı seribaşı Belçikalı Kim Clijsters, İtalyan Maria Elena Camerin'e 6-0 ve 6-0, geçen yılın finalisti 3 numaralı seribaşı ABD'li Venus Williams, Rus Vera Douchevina'ya 6-4 ve 6-2, 6 numaralı seribaşı Rus Anastasia Myskina da evsahibi ülkenin raketi Emmanuelle Gagliardi'ye 6-2 ve 6-4'lük setlerle 2-0 üstünlük sağlayarak 3. tura çıktılar. 
     Japon Saori Obata, yurttaşı 8 numaralı seribaşı Ai Sugiyama'yı 6-4 ve 6-4'lük setlerle ve 2-0'lık skorla elerken, 9 numaralı seribaşı ABD'li Chanda Rubin, Çek Denisa Chladkova'ya 6-2 ve 6-4'lük setlerle ve 2-0'lık skorla şans tanımayarak tur atladı. 
     Turnuvada yarın tek erkekler ve tek bayanlarda 3. tur maçlarına başlanacak. 
     
</TEXT>
</DOC>
