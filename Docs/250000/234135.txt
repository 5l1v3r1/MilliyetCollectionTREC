<DOC>
<DOCNO> 234135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/soneko04.html </URL>
<DATE> 2004/04/23/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Philsa'dan yeni sigara "Türkü" 
</HEADLINE>
<TEXT>

     Philip Morris-Sabancı Philsa şirketi, tamamen şark tipi oriental tütünden imal ettiği ''Türkü'' sigarasını, deneme amaçlı piyasaya sürdü. 
     Bu ay içinde, İzmir, Manisa ve Aydın'a deneme amaçlı olarak piyasaya sürülen ''Türkü'', tüketiciye uzun ve kısa olmak üzere iki seçenek ile sunuluyor. 
     Kısası 1 milyon 250 bin, uzunu ise 1 milyon 300 bin liradan satışa sunulan yeni sigara, tüketiciden alınacak tepkilere göre, Türkiye çapında tüketicinin beğenisine sunulabilecek. 
     
     MALTEPE VE SAMSUN'LA AYNI ÜRÜN GRUBUNDA 
     Öte yandan, Philsa'nın ürettiği ''Türkü'' adlı sigara, Philsa'nın tamamen şark tipi tütünden imal ettiği ilk sigara özelliğini kazanırken, Maltepe ve Samsun sigarasının bulunduğu tamamen şark tipi tütünden imal edilen sigara gurubunda yer alıyor. 
     Yeni sigara aynı zamanda fiyat aralığı olarak da Maltepe ve Samsun ile yanı kategoriye giriyor, bir anlamda bu sigaralardan pazar payı almayı hedefliyor. 
     Philsa, Marlboro, Parliament ve L M gibi diğer sigaralarında türüne göre belirli oranlarda oriental, virginia ve burley tipi tütün kullanıyor. 
     
</TEXT>
</DOC>
