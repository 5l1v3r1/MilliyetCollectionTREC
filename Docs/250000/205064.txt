<DOC>
<DOCNO> 205064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/yazar/pulur.html </URL>
<DATE> 2003/12/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıbrıs'ta "TC" vatandaşları ne olacak 
</HEADLINE>
<TEXT>

   
   Diyelim "Annan planı" olduğu gibi, kabul edildi siz, Türkiye'den gidip Kuzey Kıbrıs Türk Cumhuriyeti vatandaşı olanların durumunu düşündünüz mü 
   Aklınıza gelmediyse, düşünün... 
   Kimdir bu insanlar 
   Türkiye'den gitmişlerdir, hem Türkiye Cumhuriyeti'nin, hem de Kuzey Kıbrıs Türk Cumhuriyeti'nin isteğiyle, hatta teşvikiyle göç etmişlerdir. 
   
   ANNAN planı "Birleşik Kıbrıs Cumhuriyet"i vatandaşlarını öngörmektedir. 
   Kimlerdir, bu devletin vatandaşları 
   1963'te Kıbrıs Cumhuriyeti vatandaşı olanlar, - ister güneyden ister kuzeyden - bir de bu kişilerin soyundan gelenler. 
   Buna göre, Güney Kıbrıs Rum yönetimi vatandaşı olanların hepsi yeni kurulacak devletin vatandaşı olurken KKTC vatandaşı olan Türklerin hepsi yeni devletin vatandaşı sayılmayacaktır. 
   Ancak, "Türk Oluşturucu Devleti" tarafından hazırlanacak 45 bin kişilik listede yer alırlarsa yeni devletin vatandaşı sayılacaklardır. 
   Peki, bu ne demektir, bu nasıl olacaktır 
   Neyse ki bu konuda düşünenler, araştırma yapanlar ve Rumların lehinde olan, bu durumu da anlayan insanlar vardır. Kimi Asya ortalarından, Denktaş'a, aba altından sopa gösterip "Danışmanları değiştir " gibi fevkalade nazik mesajlar yollarken, kimileri de bu gibi konularda kafa yormakta, görüş üretmektedir... 
   
   BUNLARDAN biri de, Doğu Akdeniz, Üniversitesi Hukuk Fakültesi öğretim üyesi Prof. Dr. Turgut Turhan'dır. 
   Önce, yeni "Birleşik Kıbrıs Cumhuriyet"i vatandaşı olacakları sıralar 
   "A 1963'te Kıbrıs Cumhuriyeti vatandaşı olan veya böyle bir kişinin soyundan gelenlerle evli olanlar ve çocukları 
   B 45.000 kişilik listeye dahil olmak koşuluyla, 18 yaşına gelmeden önce 7 ve son 5 yıl içinde de 1 yıl Kıbrıs'ta sürekli ikamet eden kişilerle eşleri ve reşit olmayan çocukları 
   C Yine 45.000 kişilik listeye dahil olmak koşuluyla Kıbrıs'ta 7 yıl sürekli ikamet etmiş olan kişilerle eşleri ve çocukları." 
   
   PEKİ, Türkiye'den gidip KKTC vatandaşı olanların durumu ne olacaktır 
   Prof. Turhan'ın yorumu şu 
   "Sayılan bu gruplara giremeyen ve Kıbrıs Cumhuriyeti vatandaşlığına da hiçbir zaman sahip olmamış bulunan, hemen hepsi Türkiye kökenli KKTC vatandaşlarının ise, Annan planı çerçevesinde yabancı statüsüne girecekleri açıktır. Bu anlamda, varlığı sona erecek olan KKTC ile birlikte KKTC vatandaşlıkları da sona erecek olan bu kişilerin, Kıbrıs'ta hangi koşullar dahilinde ne kadar süre kalabilecekleri, kuşkusuz ki, Birleşik Kıbrıs Cumhuriyeti yabancılar hukuku tarafından düzenlenecektir. Bununla birlikte, planda yer alan Yabancılar ve Muhacerete İlişkin Federal Yasa'nın, sadece Türk vatandaşlığına sahip durumuna düşecek olan bu kişiler için bir imkan daha yarattığını da unutmamak gerekir. Zira 45.000 kişilik listeye giremeyen bu kişilerden Türk oluşturucu devleti nüfusunun 10'una tekabül eden kadarı adada kalış süresine göre, Türk oluşturucu devletinden daimi ikamet hakkını talep edebilecektir." 
   
   GÖRÜLÜYOR ki, Kıbrıs işi "Ver de kurtul "la da çözülmüyor. 
   Versen bile kurtulamıyorsun. 
   Zaten "Ver kurtulcular" da eskisi gibi değiller, sinmiş gibiler, Kıbrıs'a seçimi izlemeye gidemedikleri gibi, seçimden de umduklarını bulamadılar. 
   Umduklarının başında da, seçimlere hile karıştırılacağıydı... 
   Fena şiştiler 
   
      
   
</TEXT>
</DOC>
