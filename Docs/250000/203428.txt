<DOC>
<DOCNO> 203428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/ekonomi/aeko.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ulan delirtme beni... Alıp götürdüğün paralar nerede' 
</HEADLINE>
<TEXT>

   Bakan Unakıtan, "Eşi benzeri olmayan sahtek rlık yaptı. Sonra gelip 'Onu ver, bunu ver' diyor" dediği Uzanlara "Aldın götürdün paraları. Nerede o paralar " diye seslendi 
      
   Maliye Bakanı Kemal Unakıtan, İmar Bankası olayı nedeniyle Uzanlar'a isim vermeden sert mesaj göndererek, "Ulan delirtme beni. Paralar nerede " dedi. 
   Türkiye'nin en büyük mobilya üretim merkezi Siteler'i ziyaret eden Unakıtan, burada bulunan atölye ve mağazaları dolaştı. Unakıtan, ardından Siteler Mensupları Lokali'nde esnafın ve gazetecilerin sorularını yanıtladı. Bir vatandaşın "Vergilerimiz hortumculara gidiyor" serzenişi üzerine Unakıtan, "Banka batıranlar içler acısı bir durum" dedi. "Biz üreticiler değil, sahtek rlar yetiştirdik" diyen Unakıtan şunları söyledi 
   
   'Neyi geri vereceğim ' 
   "Adam dünyada eşi benzeri olmayan sahtek rlık yaptı. Ondan sonra adam gelip 'Onu geri ver', 'Bunu geri ver' diyor. Neyi geri vereceğim Ulan delirtme beni. Aldın, götürdün paraları. Nerede o paralar " 
   İmar Bankası olayında yaşanan tartışmalı süreci, Uzanlar'ın Unakıtan ve Adalet Bakanı Cemil Çiçek'le yaptığı ödeme planı görüşmelerindeki diyalogları anımsatan Maliye Bakanı'nın bu sözleri Uzan ailesine yönelik olarak yorumlandı. 
   
   'Gece faaliyetlerine son verin' 
   Öte yandan esnafın vergilerden şikayet etmesi üzerine Unakıtan, "Siteler'de 22 bin 500 mükellef var. Ama verim alamıyoruz" dedi. Siteler esnafının ne yaptığını bildiğini söyleyen Unakıtan, "Geceleri yükleme yapıyorsunuz" dedi. Unakıtan'ın "vergi kaçırıyorsunuz" anlamına gelen bu sözleri üzerine toplantı salonunda bulunanların bir çoğunun güldüğü görüldü. Unakıtan, krizden yeni çıktıkları için şimdilik esnafın üstüne gitmeyeceğini söylerken, bu sözler salondan büyük alkış aldı. 
   
   Kızı uçaktan iner inmez yanına geldi    Unakıtan, Siteler esnafıyla toplantı halindeyken içeri birden bire ABD'de okuyan küçük kızı Fatma Unakıtan girdi. Ohio Üniversitesi üçüncü sınıf öğrencisi olan Fatma Unakıtan, Türkiye'ye tatil için geldi. Fatma Unakıtan, uçaktan iner inmez, Siteler'e babasının yanına koştu. Gazetecilerin sorusu üzerine babasını başarılı bulduğunu söyleyen Fatma Unakıtan'a bir esnaf "Bütün çocuklar babalarını başarılı bulur" diye seslendi. Bunun üzerine Fatma Unakıtan, "Babam olduğu için söylemiyorum" dedi. 
   
   'Doları bırakın euro'ya dönün'    Unakıtan, esnafa, 'Dolarda kalırsanız zarar edersiniz' dedi 
   Maliye Bakanı Kemal Unakıtan, atölye ve mağazaları dolaşırken, Okumuş Mobilya'nın sahibi Ahmet Okumuş'la bir süre sohbet etti. ABD'nin California Eyaleti'ne ihracat yaptığını söyleyen Okumuş, tasarruflarını dolar üzerinden yaptığı için zarar ettiğini söyledi. Bunun üzerine Unakıtan, "Sizler bu işin içindesiniz, daha iyi bilirsiniz ama dolarda kalırsanız zarar edersiniz. Euro'ya dönün" dedi. 
   Bu arada bir seyyar Milli Piyango bayii Unakıtan'a bilet satmak istedi. Unakıtan, bilet almak istemeyince, bir gazeteci bilet alarak seçimi Unakıtan'ın yapmasını istedi. Unakıtan 10 trilyon size çıkarsa ne yaparsınız sorusuna "Ben maliyeciyim. Yatırım yaparım. Faiz devri bitti" diye cevap verdi. 
   Maliye Bakanı Unakıtan, "Burada Ali Babacan'ın babasının mefruşat dükkanı var. Burayı denetleyim" önerisini, "Ben onları eskiden beri tanırım asla öyle bir şey yapmazlar" diye reddetti. 
   
   
</TEXT>
</DOC>
