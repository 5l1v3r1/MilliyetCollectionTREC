<DOC>
<DOCNO> 229984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo24.html </URL>
<DATE> 2004/04/09/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kadro kurmakta sıkıntı çeken Hagi, Ankara'ya 20 futbolcu götürüyor 
</HEADLINE>
<TEXT>

     Birinci Süper Futbol Ligi'nde yarın deplasmanda Ankaragücü ile karşılaşacak Galatasaray, hazırlıklarını tamamladı. 
     Teknik direktör Gheorghe Hagi, çeşitli nedenlerle 6 oyuncunun yarınki maçta forma giyemeyecek olması nedeniyle kadro kurmakta sıkıntı çekiyor. 
     Sakatlıkları bulunan Berkant, Orhan, Prates ve Faruk Gürsoy, hasta olan Volkan ve sarı kart cezalısı Necati, Ankara'ya götürülmüyor. 
     Sarı-kırmızılılarda, kırmızı kart cezası biten Hakan Şükür ile sakatlığı düzelen Ergün ise Ankara kafilesinde yer aldı. 
     Florya Metin Oktay Tesisleri'nde bugün bir antrenman yapan Galatasaraylı futbolcular, akşama doğru Ankara'ya gidecek. 
     
     KADRO 20 KİŞİ 
     Ankara deplasmanına 20 futbolcu götürecek Hagi, 18 kişilik maç kadrosunu yarın belirleyecek. 
     Galatasaray'ın Ankara kafilesinde şu futbolcular bulunuyor 
     Mondragon, Aykut, Bülent, Ömer, Suat, Hakan Ünsal, Ergün, Batista, Ayhan, Petre, Cihan, Sabri, Emrah, Hasan, Murat, Baliç, Hakan Şükür, Bratu, Arif, Ümit. 
     Sarı-kırmızılıların, yarınki maça şu muhtemel 11 ile çıkması bekleniyor 
     Mondragon, Suat, Bülent, Ömer, Hakan Ünsal, Sabri, Petre, Ayhan, Hasan, Bratu, Hakan Şükür. 
     Ankara 19 Mayıs Stadı'nda saat 19.00'da başlayacak karşılaşmayı hakem Hamza Mısır yönetecek. Maç, Digitürk Lig TV'den naklen yayınlanacak. 
     
</TEXT>
</DOC>
