<DOC>
<DOCNO> 209148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur27.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari alemde yakalandı 
</HEADLINE>
<TEXT>

     RECEP AKTEPE, UFUK BALKİS Antalya DHA 

Fırtına ve yağışlı havadan yararlanarak beş gün önce Antalya Kapalı Cezaevi'nden üç arkadaşıyla firar eden Mustafa Karakuş 26 , Manavgat'ta bir teknede alem yaparken yakalandı. 
     Jandarmanın Manavgat Çayı'ndaki bir tekneye yaptığı baskında bir grup arkadaşıyla içki içerken ele geçirilen gasp sanığı Karakuş'un, deniz yoluyla yurtdışına kaçmak için hazırlık yaptığı, İstanbul'dan sahte kimlik ve pasaport gelmesini beklediği belirtildi. 
     Karakuş'la, uyuşturucu ticaretinden tutuklu Hakan Abca 27 , cinayetten tutuklu Doğan Aydoğan 31 ve Yusuf Ziya Çevik'le 20 birlikte firar ettiği, sabah sayımında ortaya çıkmıştı. Firarilerin, sekiz metre yüksekliğindeki duvara tahta parçalara çakarak merdiven yaptığı, battaniyeleri de birbirine bağlayarak ip gibi kullandığı belirlenmişti. 
     İstanbul Eyüp Sulh Ceza Mahkemesi'nin gasp suçundan tutukladığı Karakuş'un, çeşitli mahkemelerde sekiz ayrı suçtan yargılandığı kaydedildi. 
     
</TEXT>
</DOC>
