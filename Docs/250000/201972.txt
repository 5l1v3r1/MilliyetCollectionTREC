<DOC>
<DOCNO> 201972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/yazar/yilmaz.html </URL>
<DATE> 2003/12/14/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
'Engel olanı Türkiye'nin rüzg rı savurur' 
</HEADLINE>
<TEXT>

   
   TÜSİAD'ın Ankara'daki davetinde Mustafa Koç ve Sedat Aloğlu ile sohbet ederken, TOBB'un bir sonraki gün düzenleyeceği, "İrlanda mucizesi Efsane mi, gerçek mi " konulu konferansa katılacağımı söylediğimde, ilginç bir deneyimi aktardılar. 
   Otomobillerle ilgili olan Koç, Amerika'daki öğrencilik yıllarında General Motors'un GM tepe yöneticilerinden birinin bu görevden ayrılıp, çok özel bir dizayn kendi otomobilini üretmek üzere yola çıktığını hatırlattı. 
   80'li yıllar... İrlanda'nın, yabancı sermaye çekme alanında örnek gösterilen "Ulusal Kalkınma Planı"nı henüz yeni uygulamaya geçtiği yıllar. Program, 7 yılda, 52 milyar dolarlık bütçeyle her alanda yatırıma gidiyor. Tam bu günlerde GM'den ayrılan progesyonel yöneticinin, otomobil yatırımı, doğrudan yabancı yatırımları destekleme teşvikleriyle İrlanda'ya alınıyor. Yeterli sermaye birikimi olmayan, ancak önemli projesi olan işadamı belki de "tek vuruşluk" bir işe kalkışıyor, uyuşturucu ticaretinden içeri alınıyor. Tabii hayatı bitiyor... 
   TOBB'daki konferansta, İrlanda ile Türkiye arasındaki benzerliklere işaret edilirken, benim kurabildiğim tek parelellik, İrlanda'nın 1922, Türkiye'nin 1923 yılında cumhuriyet ilan etmesi. Ancak bu tarihten sonraki süreçler pek benzemiyor. En başta 70 milyonu diasporada İrlanda dışında 4 milyonluk bir ülke... Bağımsızlığını ilan ettiği İngiltere AB'nin büyük ortağı olurken, İrlanda'yı da peşinden sürüklüyor ve henüz Avrupa ülkeleri içinde gelişme farklılıkları bu ölçüde olmadan 1973 yılında trene biniyor. Ancak ekonomik istikrarsızlık 1987'ye kadar sürüyor. Asıl büyüme 1990'larda sağlanıyor. 
   Biz ise 1973'lerde askeri darbenin izlerini silmeye çalışıyoruz, sanayide ithal ikameci bir politika izliyoruz. 
   TOBB Başkanı Rifat Hisarcıklıoğlu'na "Neden İrlanda modeli" diyorum. "Türkiye'nin yabancı sermayeyi çekmekten başka büyüme modeli olamaz. Getirilen düzenlemeler yabancı sermayenin yatırım olanağını yerli yatırımcıyla eşitlemekten öteye geçemedi. Bu konuda daha hızlı çalışmamız gerekir" diyor. 
   Hisarcıklıoğlu konferansta yaptığı konuşmada daha belirgin bir noktaya işaret etti "Türkiye'nin İrlanda tecrübesinden edineceği bilgi, Uzak Doğu örneklerinden edinebileceğinden fazla." 
   İrlanda Büyükelçisi Sean Whelan da konuşmasında Türkiye için önemli deneyimi şöyle özetliyordu "Eğitim ve teknoloji yatırımlarına ağırlık verdik. Ulusal programda eğitime ayırdığımız kaynağı yüzde 150 oranında arttırdık. Basit, düzenleyici ve çekici bir piyasa yarattık. Dijital alanda 150 milyar euro'luk yatırım gerçekleşti." 
   
   Türkiye mucizesi mi 
   Devlet Bakanı Ali Babacan'ın konferastaki sözleri ise bir yıllık "Türkiye başarısı" mahreci taşıyordu. Babacan'ın çarpıcı sözlerinden alıntı yapmak istiyorum 
   "İthal yöntemler, deniz aşırı ülkelerde masa başında hazırlanan programlar, ülkesine yabancı politikalar ve politikacılar, montaj usulü çözüm yöntemleri artık iflas etmiştir... Türkiye kendi zenginlinin farkına varmak, kendi tecrübeleriyle diğer ülke tecrübelerini bir potada eritmek, bu zenginliği adil ve eşit biçimde vatandaşlarına dağıtmak zorundadır... Türkiye geri dönüşü olmayan bir yola girmiştir. Bu birlikteliğin, bu uzlaşmanın, bu milli seferberliğin önünde kim engel olmaya kalkışırsa, Türkiye'nin rüzg rı onu savuracaktır." 
   Babacan'ın enflasyon ve faiz düşüşünde rekorlar kırdıklarını vurguladığı konuşmasından anlıyoruz ki, Türkiye kendi "mucizesine" inanıyor. 
   
      
   
</TEXT>
</DOC>
