<DOC>
<DOCNO> 236222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonsiy20.html </URL>
<DATE> 2004/04/30/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
CHP'den Erdoğan'a ''Bedelli Askerlik'' sorusu... 
</HEADLINE>
<TEXT>

     CHP Manisa Milletvekili Hasan Ören, Başbakan Recep Tayyip Erdoğan'a, bedelli askerlik uygulamasının getirilip getirilmeyeceğini sordu. 
     Ören, TBMM Başkanlığı'na sunduğu yazılı soru önergesinde, Başbakan Erdoğan'ın seçimler öncesinde ''bedelli askerlik talebi bulunanların askerlik şubesine başvurmaları, yeterli sayıda dilekçe olursa değerlendirileceği ve bu konuda gerekli desteği vereceği'' şeklinde açıklamaları bulunduğunu anımsattı. Ancak seçimler sonrasında AK Parti grubu yöneticilerinin bedelli askerliğin gündemlerinde olmadığına ilişkin beyanlarda bulunduğunu belirten Ören, Başbakan Erdoğan'a şu soruları yöneltti 
     ''Bedelli askerlik uygulamasına ilişkin olarak seçim öncesi verdiğiniz destek devam ediyor mu 
     400 bin vatandaşın merakla beklediği bedelli askerlik yasasını TBMM Genel Kurulu'na getirecek misiniz 
     Bedelli askerlik yasası çıkmayacak ise yüz binlerce umut taşıyan genç insanımıza ve ailelerine net bir açıklama yapmayı düşünüyor musunuz '' 
     
     BEDELLİNİN GELİRİ 1 MİLYAR 334 MİLYON MARK 

     CHP'li Ören, Başbakan Erdoğan'a yönelttiği soru önergesini basına duyururken bir de yazılı açıklama yaptı. Açıklamasında, daha önce 3 kez bedelli askerlik uygulaması yapıldığını ve bunlardan toplam 125 bin 834 kişinin yararlandığını belirten Ören, bedelli askerlik dolayısıyla elde edilen toplam gelirin ise 1 milyar 334 milyon mark olduğunu bildirdi. Ören, bedelli askerlik uygulamaları ile ilgili şu bilgileri verdi 
     ''1987-1988 yılları arasında 18 bin 433 kişi yararlanmış ve 100 milyon mark gelir elde edilmiştir. 1992 1993 yılları arasında 35 bin 11 kişi yararlanmış ve 168 milyon mark gelir elde edilmiştir. Son olarak 1999 yılında yaşanan deprem felaketinden sonra uygulanan bedelli askerlikten 72 bin 290 kişi yararlanmış ve 1 milyar 66 milyon mark gelir sağlanmıştır. Halen bedelli askerlik talebi bulunanların sayısının 400 bin dolayında olduğu tahmin edilmektedir.'' 
     
</TEXT>
</DOC>
