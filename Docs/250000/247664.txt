<DOC>
<DOCNO> 247664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/siyaset/siy01.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekaroğlu AKP, Şirin'i unuttu 
</HEADLINE>
<TEXT>


ANKARA Milliyet 


Saadet Partisi Genel Başkan Yardımcısı Mehmet Bekaroğlu, AKP'nin 1997'de Sincan'daki Kudüs Gecesi'nin ardından hapis cezasına çarptırılan yazar Nurettin Şirin'i unuttuğunu söyledi. 
İlmi ve Kültürel Araştırmalar Vakfı ve Özgür - Der'in düzenlediği "BOP ve NATO Zirvesi" konferansına katılan Bekaroğlu, olaylı "Kudüs Gecesi"nin ardından açılan davada "Hizbullah üyesi olduğu" gerekçesiyle hapse çarptırılan Selam gazetesi yazarı Şirin'in "unutulduğunu" ifade etti. 
Bekaroğlu, Kudüs Gecesi'nde söylenenlerin, bugünkü konferans çerçevesinde söylenenlerden çok farklı olmadığını belirterek şöyle konuştu 
"AB'ye giriyoruz, yumuşama, barış var. Yargıtay'lara, bilmem nerelere birtakım müdahaleler, bir şeyler yapılıyor. Başbakan, Şaron'u kınıyor, 'Devlet terörüdür' diyor. Şirin de aynı şeyi söylemiş, başka hiçbir şey söylememiş. Ama 19 yıl yatacak, hiçbir şey yapılmıyor." 


</TEXT>
</DOC>
