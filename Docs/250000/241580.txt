<DOC>
<DOCNO> 241580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/spor/spo15.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Bravo İpek 
ÇİN'İN başkenti Pekin'de düzenlenen 25 bin dolar toplam ödüllü uluslararası tenis turnuvasında İpek Şenoğlu, çiftlerden sonra teklerde de çeyrek finale yükseldi. Şenoğlu, Çinli rakibini 6 - 0, 4 - 6 ve 7 - 6'lık setlerle 2 - 1 yendi. 

Kocaman beklemede 
İSTANBULSPOR Teknik Direktörü Aykut Kocaman, kendisine transfer teklif eden Konyaspor'a bugün yanıt verecek. Kocaman, henüz stresi üzerinden atamadığını, bu nedenle karar veremediğini, bir süre dinlenmeyi de düşündüğünü söyledi. 

Antep gergin 
GAZİANTEP Başkanı Celal Doğan ile Teknik Direktör Nurullah Sağlam arasında dün yapılan görüşmeden sonuç çıkmadı. Doğan'ın, Haziran'daki kongrede yeniden aday olup olmama konusunda karar veremediği için Sağlam ile anlaşma yapmadığı ileri sürüldü. 

Ersen'e 4 maç 
PFDK, Adanaspor maçında topsuz alanda rakibine kasten tekme attığı gerekçesiyle Ersen Martin'e 4 maç ceza verdi. Kurul, daha önceden de cezası bulunan Denizlisporlu futbolcuya ağır bir fatura yükledi. 

Effa A.Gücü'nde 
ANKARAGÜCÜ, Elazığsporlu Effa'yı kadrosuna kattı. Kamerunlu oyuncu ve menajeriyle ile dün bir görüşme yapan Başkan Cemal Aydın, her konuda anlaşma sağladı. 21 yaşındaki Effa, üç yıllık sözleşmeye imza attı. Bu arada Ankaragücü'nün Reha Kapsal'la anlaştığı, genç teknik adamla iki gün içerisinde sözleşme imzalanacağı belirtildi. 


</TEXT>
</DOC>
