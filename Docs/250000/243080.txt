<DOC>
<DOCNO> 243080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur47.html </URL>
<DATE> 2004/05/26/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
NATO tatbikatı sırasında batık bir tekne ve bir ceset bulundu... 
</HEADLINE>
<TEXT>

     NATO tatbikatı çerçevesindeki mayın arama-tarama eğitimi sırasında, Zilli Burnu açığında batık bir tekne ve içinde bir insan cesedi tespit edildi. 
     Deniz Kuvvetleri Komutanlığı'ndan yapılan açıklamaya göre, olay, Türkiye'nin ev sahipliğinde, 20-28 Mayıs tarihleri arasında icra edilmekte olan, NATO'nun planlı mayın harbi Damsel Fair-04 Tatbikatı'nın, Kuşadası Körfezi'nde icra edilen mayın arama-tarama eğitimleri sırasında ortaya çıktı. 
     24 Mayıs Pazartesi günü, Zilli Burnu açığı 1 mil mesafede, yaklaşık 40 metre derinlikte, batık bir tekne ve içinde bir insan cesedi tespit edildi. 
     Deniz Kuvvetleri Komutanlığı'nca ilgili makamlar nezdinde gerekli girişimlerde bulunulduğu belirtilerek, konuya ilişkin çalışmaların Sahil Güvenlik Komutanlığı koordinesinde yürütüldüğü bildirildi. 
     
</TEXT>
</DOC>
