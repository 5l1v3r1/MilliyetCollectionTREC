<DOC>
<DOCNO> 249818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/guncel/gun06.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski başhekimi yıkan kaza 
</HEADLINE>
<TEXT>


MUTLU BOZDAĞ İstanbul 

Eski Bakırköy Ruh ve Sinir Hastalıkları Hastanesi Başhekimi Doç. Dr. Arif Verimli, cipiyle evine dönerken, otoyoldan karşıya geçmeye çalışan bir kişiye çarparak ölümüne neden oldu. Cevizlibağ D - 100 Karayolu Avcılar istikametinde, dün 01.30 sıralarında meydana gelen kaza şöyle gelişti Eşi Aydan Verimli ile Bolu'da hafta sonu tatilini geçiren Doç. Dr. Verimli, 34 EEA 60 plakalı cipiyle Bakırköy'deki evine dönmek üzere yola koyuldu. Verimli, Akşemsettin mevkiinde yolun karşısına geçmek için bariyerlere doğru koşan Şemsettin Ece'yi 49 son anda fark etti. Verimli, 200 metre uzaklıktaki yaya gecidinin yerine otoyoldan karşıya geçmek isteyen Ece'ye çarpmamak için manevra yaptı. Ancak, sol şeritten hızla ilerleyen cip Ece'ye çarptı. Ece hayatını kaybetti. Gözaltına alınan Verimli, Merkezefendi Polis Merkezi'ne götürüldü. Verimli, mahkeme tarafından serbest bırakıldı. 


</TEXT>
</DOC>
