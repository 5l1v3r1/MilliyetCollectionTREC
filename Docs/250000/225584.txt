<DOC>
<DOCNO> 225584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur08.html </URL>
<DATE> 2004/03/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İzmir'in en büyük sorunu İşsizlik 
</HEADLINE>
<TEXT>

     Ege Üniversitesi İletişim Fakültesi'nce yapılan araştırmada İzmir'de yaşayan insanların en önemli sorunlarının işsizlik, barınma ve ulaşım olduğu belirlendi. 
     Yrd. Doç. Dr. Oğuzhan Kavaklı ve Yrd. Doç. Dr. Ahsen Armağan yönetiminde Gazetecilik Bölümü öğrencileri tarafından ve 958 denek üzerinde yürütülen araştırmada, İzmir metropol alan içinde yaşayan insanların en büyük sorununun, yüzde 30.79 oranında işsizlik olduğu ifade edildi. 
     Araştırmada, ikinci sıradaki sorun yüzde 25.26 ile konut barınma , üçüncü sorun ise yüzde 17.75 ile ulaşım olarak belirlendi. 
     Gençler en çok işsizlik ve buna bağlı olarak gelecek kaygısıyla beslenme sorunlarını dile getirirken, orta yaşlılarda konut ve çocukların eğitim sorunları öne çıkıyor. 
     Tüm yaş gruplarında ortak olarak ikinci veya üçüncü sırada ''ulaşım'' sorunundan yakınılıyor. 
     
</TEXT>
</DOC>
