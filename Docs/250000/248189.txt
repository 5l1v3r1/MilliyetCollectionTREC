<DOC>
<DOCNO> 248189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur17.html </URL>
<DATE> 2004/06/15/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Dersleri zayıf diye kendisini döven babasını öldürdü 
</HEADLINE>
<TEXT>

     Kütahya'nın Simav İlçesi'nde dersleri zayıf olduğu için kendisini döven babasını tabancayla öldürdüğü öne sürülen çocuk, tutuklandı. 
     AA muhabirinin aldığı bilgiye göre, ilçeye bağlı Yeniköy Beldesi'nde babası Ali Ç'yi ruhsatsız tabancayla öldürdüğü iddiasıyla gözaltına alınan ilköğretim okulu 7. sınıf öğrencisi H.Ç 13 , sorgulamasının tamamlanmasının ardından adliyeye sevk edildi. 
     ''Öz babasını kasten öldürmek'' suçundan Simav Sorgu Hakimliği'ne çıkarılan H.Ç, tutuklandı. 
     H.Ç'nin, jandarmaya verdiği ifadesinde, evde yemek yedikleri sırada, derslerinin zayıf olduğunu öğrenen babasıyla aralarında tartışma çıktığını, önce kendisini daha sonra annesi ve kardeşlerini dövmesi üzerine babasını tabancayla vurduğunu söylediği öğrenildi. 
     
</TEXT>
</DOC>
