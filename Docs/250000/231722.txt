<DOC>
<DOCNO> 231722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo03.html </URL>
<DATE> 2004/04/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Chelsea, Brezilyalı Ronaldinho'nun peşinde... 
</HEADLINE>
<TEXT>

     Rus işadamı Roman Abramoviç'in satın alarak birçok yıldız futbolcuyu biraraya getirdiği İngiltere Premier Ligi takımlarından FC Chelsea, transfere doymuyor. 
     Ligde Arsenal'in ardından 2. sırada bulunan ve yaptığı transferle gündemden düşmeyen FC Chelsea, şimdi de FC Barcelona'nın Brezilyalı yıldız futbolcusu Ronaldinho ile ilgileniyor. 
     FC Chelsea Kulübü'nün Ronaldinho'ya 75 milyon Euro önerdiği belirtilirken, bu futbolcunun FC Chelsea'ye sıcak bakmadığı ve FC Barcelona'dan ayrılmak istemediği belirtildi. 
     Öte yandan birçok yıldız futbolcunun forma giydiği ve dünyanın en iyi takımları arasında gösterilen Real Madrid'in, Arsenal takımında forma giyen Fransız Theirry Henry'i renklerine bağlamak için büyük çaba gösterdiği öğrenildi. 
     
</TEXT>
</DOC>
