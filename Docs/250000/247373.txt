<DOC>
<DOCNO> 247373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo03.html </URL>
<DATE> 2004/06/12/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
FIFA Başkanı Blatter, Fenerbahçe'yi kutladı... 
</HEADLINE>
<TEXT>

     FIFA Başkanı Joseph S. Blatter, Fenerbahçe'nin Türkiye Birinci Süper Ligi'nde elde ettiği şampiyonluğu, kulüp başkanı Aziz Yıldırım'a gönderdiği mesajla kutladı. 
     Fenerbahçe'nin resmi internet sitesinde yer alan habere göre, Blatter'in, ''Sevgili Başkan, Sevgili Dostum'' diye başlayan mesajında, şu ifadeler yer aldı 
     ''Bugün size, Türkiye Süper Lig şampiyonluğunu kazanmanızdan dolayı tebriklerimi göndermekten büyük bir mutluluk duyuyorum. Şerefli bir geleneği sürdürmekle övünmeyi hak eden kulübünüz için başka bir başarı daha bu... 
     Lütfen oyuncularınıza, teknik direktörünüz Christoph Daum'a, teknik ve sağlık ekibiniz ile sizleri destekleyen sadık taraftarlarınıza en içten dileklerimi iletiniz. Şüphesiz kulübünüzün başarısında bu organizasyonun her bir parçası önemli rol oynadı. 
     FIFA nezdinde tüm futbol ailesi adına, bu güzel oyunu sevenlere vermiş olduğunuz heyecandan ötürü sizlere teşekkür ediyor, size ve organizasyonunuza, gelecek yıllarda daha pek çok başarılar temenni ediyorum. Tüm içtenliğimle.'' 
     
</TEXT>
</DOC>
