<DOC>
<DOCNO> 248526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur43.html </URL>
<DATE> 2004/06/16/ </DATE>
<TIME> 20.37 </TIME>
<AUTHOR>  </AUTHOR>
<HEADLINE>
Atatürk Havalimanı'nda çöpler problem oldu... 
</HEADLINE>
<TEXT>

     Atatürk Havalimanı'nda, iki firma çalışanları arasındaki çöp toplama tartışması, polisin müdahalesiyle son buldu. 
     Taşıma ihalesini kazanan Gülten firmasının, önceki firmanın çalışanlarınca engellemesi nedeniyle, Kargo binası yakınında biriken çöplerin bir süredir toplanamadığı bilgisi üzerine polis, olaya müdahale etti. 
     Daha önce taşıma işini yaptıkları Saya firmasının, kendilerine, 3 aydır maaş vermediğini ileri süren 45 işçi, maaşlarını alamadıkları için geçimlerini, çöplerdeki dönüşümlü atıkları biriktirerek sağladıklarını söyledi. 
     İşçiler, bu atıkların yeni firma tarafından toplanmak istendiğini kaydetti. 
     İki firma arasındaki çöp tartışması, polisin de müdahalesiyle, atıkların, ihaleyi kazanan Gülten firması tarafından taşınmasıyla son buldu. 
     
</TEXT>
</DOC>
