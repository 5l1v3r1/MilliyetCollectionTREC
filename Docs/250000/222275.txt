<DOC>
<DOCNO> 222275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonspo18.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş - Elazığspor 5-3 
</HEADLINE>
<TEXT>

     Birinci Süper Futbol Ligi'nde Beşiktaş - Elazığspor karşılaşması, Beşiktaş'ın 5-3 üstünlüğüyle tamamlandı... 
     
     İLK YARI 

     11. dakikada Tayfur'un ceza alanı çizgisinin hemen önünden yaptığı vuruşta, top auta çıktı. 
     Aynı dakika içinde ani gelişen Elazığspor atağında Yunus'la paslaşarak topla buluşan Hüseyin'in uzak mesafeden vuruşunda, meşin yuvarlak kaleci Ramazan'da kaldı. 
     13. dakikada Elazığspor'un kazandığı serbest vuruşu kullanan Debnar, düzgün bir vuruşla topu filelere gönderdi 0-1 
     17. dakikada Beşiktaşlı taraftarların sahaya yanıcı madde atması sonrası hakem Serdar Tatlı, 3 numaralı anonsu yaptırdı. 
     20. dakikada Hüseyin, Beşiktaş savunmasını geçtikten sonra kaleciyle karşı karşıya kaldığı pozisyonda, topu uygun durumdaki Yunus'un önüne bıraktı. Yunus meşin yuvarlağı boş kaleye göndererek, farkı ikiye çıkardı 0-2 
     22. dakikada Elazığsporlu savunma oyuncularının sektirdiği top, ceza alanı dışındaki Tayfur'un önünde kaldı. Tayfur mükemmel bir vuruşla meşin yuvarlağı üst köşeden filelere yolladı 1-2 
     25. dakikada Beşiktaş'ın ceza alanının hemen önünde kazandığı serbest vuruşu kullanan Sergen'in şutunda, top yan direkten döndü. 
     34. dakikada İlie'nin sol çaprazdan ortaladığı topu Czınege kontrol edemedi. Sergen boşta kalan topa ayak koyarak takımının beraberlik golünü kaydetti 2-2 
     40. dakikada İbrahim'in sol çaprazdan şutunda, top az farkla auta gitti. 
     45. dakikada Zago'nun sol çaprazdan ortasında, ceza alanındaki Ahmed Hassan topu göğsüyle ceza alanı dışındaki İlie'nin önüne bıraktı. Bu futbolcu yerden düzgün bir vuruşla, meşin yuvarlağı filelere göndererek, Beşiktaş'ı 3-2 öne geçirdi. 
     Karşılaşmanın ilk yarısı Beşiktaş'ın 3-2 üstünlüğüyle sona erdi. 
     
     İKİNCİ YARI 

     47. dakikada Ahmed Hassan, orta sahadan aldığı topla ceza alanına doğru yöneldi. Kalesinden çıkan Konig'i de çalımlayan Mısırlı futbolcu, Elazığspor savunmasının kapatmaya çalıştığı kaleye topu göndererek, farkı 2'ye çıkardı 4-2 
     50. dakikada Ahmet Yıldırım'dan topu kapan Yunus, ceza alanına girer girmez kaleci Ramazan'ın bacakları arasından meşin yuvarlağı filelere gönderdi 4-3 
     62. dakikada İlie'nin ceza alanı dışından şutunda, kaleci Konig meşin yuvarlağı üstten kornere çeldi. 
     63. dakikada Ümit'in sağdan kullandığı korner atışında, Emre'nin kafa vuruşunda top az farkla auta gitti. 
     64. dakikada Elazığspor ceza alanı içinde İlie'nin sağdan yaptığı ortada, topla buluşan Ahmed Hassan, meşin yuvarlağı uygun pozisyondaki Sergen'in önüne bıraktı. Bu futbolcunun vuruşunda top üst direkten döndü. 
     75. dakikada Tayfur'un sağdan ortasında, ceza alanı içinde topla buluşan Ahmed Hassan'ın kafa vuruşunda, meşin yuvarlak üstten auta çıktı. 
     90. dakikada İIlie'nin aşırtma pasında, topu ceza alanı içinde kontrol eden Ahmed Hassan, sağ çaprazdan meşin yuvarlağı filelere gönderdi 5-3 
     Karşılaşma Beşiktaş'ın 5-3 üstünlüğüyle sona erdi. 
     
</TEXT>
</DOC>
