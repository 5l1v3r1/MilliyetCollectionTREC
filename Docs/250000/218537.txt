<DOC>
<DOCNO> 218537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo01.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, derbinin taktiğini çalışıyor... 
</HEADLINE>
<TEXT>

     Fenerbahçe, 29 Şubat Pazar günü Galatasaray ile yapacağı derbi maçın hazırlıklarını sürdürdü. 
     Sarı-lacivertliler, Samandıra Tesisleri'nde, teknik direktör Christoph Daum yönetiminde, bu akşam basına kapalı antrenman yaptı. Taktik ağırlıklı geçen antrenmana, Dr. Gunnar Gerisch ile birlikte özel olarak çalışan Serhat dışında tüm oyuncuların katıldığı bildirildi. 
     Teknik direktör Daum'un, özellikle taktik çalışma sırasında oyuncularının performansından oldukça memnun kaldığı ve sık sık ''Bravo'' diyerek beğenisini gösterdiği kaydedildi. 
     Fenerbahçe, derbi maçın hazırlıklarını yarın basına kapalı antrenman yaparak tamamlayacak. 
     
</TEXT>
</DOC>
