<DOC>
<DOCNO> 249565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/yasam/yas01.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüste eşini öldürdü 
</HEADLINE>
<TEXT>


Rıza C.,tartıştığı eşini Şişli'de halk otobüsüne binerken bıçaklayarak öldürdü. Kayınvalidesini de yaralayan C.'yi polis yakaladı... 

MUTLU BOZDAĞ İstanbul 

Şişli'de Rıza C., tartıştığı eşini halk otobüsünün içinde bıçaklayarak öldürdü. Kendisini engellemeye çalışan kayınvalidesini de yaralayan Rıza C. polis tarafından yakalanarak gözaltına alındı. 
Rıza C. kendisiyle tartıştıktan sonra evden ayrılan eşi Belgüzar C. 33 ve yanında bulunan kayınvalidesi Gülizar K.'yı dün Mecidiyeköy otobüs duraklarına kadar takip etti. Otobüs durağında bıçağını çıkaran Rıza C., halk otobüsüne binen eşi ile kayınvalidesini bıçakladı. Rıza C. daha sonra olay yerinden kaçtı. 

Kurtarılamadı 
Ağır yaralanan genç kadın ile annesi halk otobüsüyle Şişli Etfal Eğitim ve Araştırma Hastanesi'ne kaldırıldı. Ancak Belgüzar C. hastanede yapılan tüm müdahalelere kurtarılamadı. Hafif yaralanan Gülizar K. ise tedavisinin ardından taburcu edildi. 
Olayın ardından operasyon başlatan polis, Rıza C.'yi cinayette kullanılan bıçakla birlikte yakalayarak gözaltına aldı. Yetkililer, olayla ilgili soruşturmanın sürdüğünü bildirdi. 



</TEXT>
</DOC>
