<DOC>
<DOCNO> 248372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sondun40.html </URL>
<DATE> 2004/06/16/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Fas'ta kamu ve özel kurumlarda türban yasaklandı 
</HEADLINE>
<TEXT>

     Fas'ta birçok kamu ve özel sektör kuruluşunda türban takmanın yasaklandığı bildirildi. 
     Fas'taki Adalet ve Kalkınma Partisi'nin PJD yayın organı Attecdit gazetesinde, ülkede türban takan birçok kadının, ABD'de 11 Eylül, Kazablanka'da 16 Mayıs 2003'te düzenlenen saldırılardan sonra çalıştıkları işyerlerinden çıkarıldığı belirtildi. 
     Gazete, askeri ve polis akademilerine girmek ya da havayollarında hostes olarak çalışmak isteyen Faslı genç kızların, ''türban takmalarına olanak vermeyen yönetmeliklere uymak zorunda olduklarına'' dikkat çekti. 
     Attecdit, işlerinden çıkarılan ya da istedikleri okullara giremeyen birçok kadının, ''sadece türban taktıkları için'' bu muameleye tabi tutulduklarını yazdı. 
     Gazete, böyle bir yasaklamanın ''anayasasında İslam'ın resmi din olarak kabul edildiği ve insan haklarını uluslararası alanda kabul edildiği gibi benimseyen'' Fas'ta uygulanmasından dolayı üzüntü duyulduğunu ifade etti. 
     
</TEXT>
</DOC>
