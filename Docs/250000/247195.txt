<DOC>
<DOCNO> 247195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur03.html </URL>
<DATE> 2004/06/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Otomobil kına gecesine daldı 20 yaralı 
</HEADLINE>
<TEXT>

     İzmit'te dün akşam mahalle arasında düzenlenen kına gecesinde eğlenenlerin arasına dalan otomobil, 20 kişinin yaralanmasına neden oldu. Yaralananlardan dördünün durumunun ağır olduğu bildirildi. 
     İbrahim Çelebi ile evlenmeye hazırlanan Bahriye Korkmaz'ın Topçular Mahallesi'ndeki evinin önündeki alanda gerçekleştirilen kına gecesi düzenlendi. Gecede eğlence sürerken sürücüsünun kimliği henüz belirlenemeyen "41 EU 047" plakalı Şahin marka otomobil 21.00 sıralarında kalabalığın arasına daldı. Olay sırasında, 20 kişi otomobilin altında kalarak ya da çıkan panik sırasında ezilerek yaralandı. Yaralılar, İzmit Devlet Hastanesi Acil Servisi'ne kaldırılarak tedaviye alındı. Yaralılardan en az dördünün durumunun ağır olduğu bildirildi. Aracın içindeki bir kişi gözaltına alınırken, aracı kimin kullandığı henüz belirlenemedi. 
     Polisin yaptığı incelemede, otomobilin M. Şakir Gülşen'e ait olduğu anlaşıldı. Ancak, detaylı araştırmada aracın bu kişi tarafından kullanmadığı belirlendi. Kayıtlarda plakanın da "Toros" marka bir başka araca ait olduğu anlaşıldı. 
     
</TEXT>
</DOC>
