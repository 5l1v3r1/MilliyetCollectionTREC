<DOC>
<DOCNO> 212392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/soneko02.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'tan ihracat yüz güldürdü 
</HEADLINE>
<TEXT>

     GAP illerinden geçen yıl gerçekleştirilen ihracat, bir önceki yıla oranla yüzde 55 artarak 584 milyon 873 bin dolardan 904 milyon 87 bin dolara yükseldi. 
     Güneydoğu Anadolu İhracatçı Birlikleri verilerine göre, bölgeden 2003 yılında 577 milyon 459 bin dolarlık tekstil ve hammaddeleri, 128 milyon 476 bin dolarlık hububat ve bakliyat, 81 milyon 288 bin dolarlık kuru meyve ve mamülleri, 4 milyon 741 bin dolarlık canlı hayvan, su ürünleri ve mamülleri ihraç edildi. 
     Bu ürün grupları içinde yer almayan yaş meyve sebze, kimyevi maddeler, elektrik-elektronik, çimento, taşıt araçları ve yan sanayi mamüllerini kapsayan diğer ürünler dışsatımıyla da kombine ihracat 112 milyon 123 bin dolar döviz girdisi sağlandı. 
     İhracattaki artış, ürün grupları baz olarak değerlendirildiğinde, 2003 yılında 2002 yılına oranla kombine ihracatta yüzde 427 artış sağlandı. Hububat ve bakliyat ihracatı yüzde 91, tekstil ve hammaddeleri ihracatı yüzde 38, kuru meyve ve mamulleri ihracatı yüzde 24 artış gösterirken, canlı hayvan, su ürünleri ve mamulleri ihracatı yüzde 65 azaldı. 
     Bölgeden 2002 yılında toplam 584 milyon 873 bin dolarlık ihracat yapılmış, elde edilen döviz girdisinin 417 milyon 291 doları tekstil ve hammaddeleri, 67 milyon 345 bin doları hububat ve bakliyat, 65 milyon 444 doları kuru meyve ve mamulleri, 13 milyon 524 bin doları canlı hayvan, su ürünleri ve mamulleri dışsatımıyla ve 21 milyon 269 bin doları da kombine ihracatla sağlanmıştı. 
     
     NEREYE NE KADAR İHRACAT 
     Bölge illerinden 2003 yılında yapılan toplam ihracatın kombine ihracat dışında kalan 791 milyon 964 bin dolarlık bölümünün 239 milyon 123 bin doları Ortadoğu ülkelerine, 228 milyon 159 bin doları Avrupa Birliği'ne üye ülkelere yapılan dışsatımla elde edildi. 
     Diğer Avrupa ülkelerine yapılan ihracat 84 bin 484, Türk Cumhuriyetlerine yapılan ihracat 71 milyon 143 bin, Amerika kıtasındaki ülkelere yapılan ihracat 58 bin 302 dolar olarak gerçekleşti. 
     Toplam ihracatın 32 milyon 895 bin dolarlık bölümü Afrika ülkelerine, 28 milyon 939 bin dolarlık bölümü Bağımsız Devletler Topluluğu üyesi ülkelere, 20 milyon 192 bin dolarlık bölümü Asya ve Okyanus ülkelerine, 28 milyon 727 bin dolarlık bölümü de diğer ülkelere ve Türkiye'deki serbest bölgelere yapıldı. 
     Geçen yıl bir önceki yıla göre, Avrupa Birliği üyesi ülkelere ihracat yüzde 27, diğer Avrupa ülkelerine ihracat yüzde 28, Ortadoğu ülkelerine ihracat yüzde 57, Türk Cumhuriyetlerine ihracat yüzde 62 arttı. 
     Bağımsız Devletler Topluluğu'na bağlı ülkelere ihracatta yüzde 104 artış kaydedilirken, Amerika kıtası ülkelerine ihracattaki artış yüzde 42, Afrika ülkelerine ihracattaki artış yüzde 58, Asya ve Okyanus ülkelerine ihracattaki artış yüzde 32 olarak gerçekleşti. Bu ülke grupları içinde yer almayan ülkeler ve Türkiye'deki serbest bölgelere yapılan ihracat yüzde 8 geriledi. 
     
</TEXT>
</DOC>
