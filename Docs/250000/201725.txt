<DOC>
<DOCNO> 201725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/ekonomi/eko01.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'den delux satış 
</HEADLINE>
<TEXT>

   Yapı Kredi, delux otel olarak işletilen Four Seasons Oteli ve Pegasus Hava Taşımacılığını da bünyesinde bulunduran Enternasyonel Turizm'i satışa çıkarttı 
   EKONOMİ SERVİSİ 
   
   Yapı ve Kredi Bankası, mali olmayan iştiraklerini elden çıkartma stratejisi çerçevesinde Enternasyonal Turizm Yatırım AŞ ve bu şirketin aralarında Pegasus Hava Yolları'nın da bulunduğu iştiraklerini satışa çıkarıyor. Satış için İngiliz Jones Lang Lasalle firmasına yetki verildi. 
   
   1991'de kurulmuştu 
   Enternasyonal Turizm Yatırım'ın iştirakleri arasında Pegasus Hava Yolları, Four Seasons'ın işlettiği Sultanahmet Cezaevi'nden dönüştürülen otelin yatırımcısı Sultanahmet Turizm şirketi de bulunuyor. 
   Grup, 1991 yılında kurulan Robinson Select Maris ile çalışmalarına başladı. Enternasyonal Turizm bugün Anadolu Turizm Yatırımları Swissotel Marina Resort Projesi'nin faaliyete geçen iki bölümünden biri 400 yat kapasiteli Port Göcek marinası. Diğeri ise Swissotel tarafından işletilen 57 odalı The Inn oteli , Kartal Otel Marmaris Turizm İşletmeciliği Robinson Clup Maris Otel , Sultanahmet Turizm AŞ Four Seasons Otel , Kumköy Turizm, Köroğlu Turizm, Pegasus Hava Yolları, Club N, Group N Travel ve Dersaadet Turistik İşletmeleri gibi şirketleri bünyesinde topluyor. 
   Şirket, 2000 yılında Four Seasons Hotels Resorts grubu ile birlikte tarihi Atik Paşa Yalısı'nın beş yıldızlı bir otele dönüştürülmesi için Atik Pasha Turizm şirketini de kurdu. 
   
   
   
</TEXT>
</DOC>
