<DOC>
<DOCNO> 220014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun42.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Adalet Bakanı yoğun bakımda... 
</HEADLINE>
<TEXT>

     ABD Adalet Bakanı John Ashcroft'un, pankreas rahatsızlığı nedeniyle yoğun bakıma alındığı bildirildi. 
     Adalet Bakanlığı sözcüsü Mark Corallo, yaptığı yazılı açıklamada, hastaneye kaldırılan Ashcroft'un ''şiddetli pankreas iltihabından'' şikayetçi olduğunu, dikkatli izleme için yoğun bakıma alınan bakanın antibiyotik tedavisi gördüğünü kaydetti. 
     Corallo, dün öğleden sonra ABD'nin Virginia eyaletinde bulunan Alexandria'daki programını iptal ederek evine giden ve durumu kötüleşen Ashcroft'un, kendisini muayene eden Beyaz Saray doktoru Daniel Parks'ın tavsiyesi üzerine hastaneye kaldırıldığını bildirdi. 
     John Ashcroft 61 , ABD Başkanı George Bush tarafından 2001 yılında Adalet Bakanlığı'na atanmıştı. 
     
</TEXT>
</DOC>
