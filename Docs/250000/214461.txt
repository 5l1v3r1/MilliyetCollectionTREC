<DOC>
<DOCNO> 214461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sondun20.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ponte ''Karaciç Belgrad'da... Sırbistan ile ilişkileri dondurduk'' 
</HEADLINE>
<TEXT>

     Bosnalı Sırpların eski lideri Radovan Karaciç'in ''Belgrad'da bulunduğu'' bildirildi. 
     Lahey'deki uluslararası savaş suçları mahkemesinin başsavcısı Carla del Ponte, Brüksel'de AB Ortak Dış Politika ve Savunma Yüksek Temsilcisi Javier Solana'yla görüştükten sonraki açıklamasında, ''Güvenilir bir kaynaktan aldığım istihbarata göre, Karaciç Belgrad'da'' dedi. 
     Savcı, bu istihbaratın üç-beş gün önce geldiğini belirtti, ancak ayrıntı vermedi. 
     Lahey mahkemesi, 8 yıl önce Karaciç aleyhinde tutuklama emri çıkarmıştı. Eski lider, Bosna savaşında soykırım yapmak ve insanlık suçu işlemekle suçlanıyor. 
     Carla del Ponte, mahkemenin Sırbistan'la ilişkilerinin dondurulduğunu söyledi. 
     Savcı, Bosnalı Sırpların eski lideri Radovan Karaciç'in ''Belgrad'da bulunduğu'' öğrenildikten sonra bu kararı aldıklarını belirterek, ''Şu anda ilişkilerimizin dondurulduğunu söylemek zorundayız'' dedi. 
     
</TEXT>
</DOC>
