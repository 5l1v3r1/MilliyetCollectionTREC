<DOC>
<DOCNO> 205490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/dunya/dun02.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB bizimle er geç masaya oturacak’ 
</HEADLINE>
<TEXT>

     KKTC Cumhurbaşkanı Rauf Denktaş, yayımladığı yeni yıl mesajında Avrupa Birliği’nin AB er geç KKTC ile masaya oturacağını söyledi. Denktaş mesajında, "İki kesimli, iki ayrı egemen halka dayalı, ama bunların birleştikleri, birlikte Avrupa Birliği’ne girebilecekleri, bir harita çerçevesinde anlaştıkları bir anlaşma için uğraşacağız ve uğraşmaktayız" dedi. 
     "AB’nin bütün Kıbrıs’ı istediğini, er geç kendileriyle temasa geçeceğini, eşit şartlarda konuşacağını ve eşit şartlarda anlaşacağını" belirten Denktaş, şöyle konuştu "Er geç Kıbrıs meselesi halledilecektir, yeter ki dünya ve karşı taraf ve AB, Kıbrıs Türklerinin kararlılığını, birlik ve beraberlik içerisinde belirli ve tüm hür dünyanın kabul ettiği parametreleri korumanın ötesinde bir şey yapmadığını, hürriyetine sahip çıktığını görsün ve anlasın." 
     
     Klerides’in dileği 
     Kıbrıs Rum Yönetimi lideri Glafkos Klerides de yeni yıl mesajında, barış ve refah dileğinde bulundu. Klerides, Kıbrıslı Türklere hitaben, 2003’ün Türklerle Rumların ortak vizyonlarının oluştuğu yıl olması temennisinde bulunurken, gelecekte birleşik bir Kıbrıs’ın gerçekleşmesi arzusunu da dile getirdi. 
     



 DÜNYA 











</TEXT>
</DOC>
