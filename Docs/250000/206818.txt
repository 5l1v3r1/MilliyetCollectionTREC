<DOC>
<DOCNO> 206818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/soneko34.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Kaynak olarak harcamaların yüzde 10'unu kesiyoruz 
</HEADLINE>
<TEXT>

     Devlet Bakanı Ali Babacan, asgari ücrete SSK primlerine yapılacak sübvansiyon nedeniyle gelecek ek maliyetin 900 trilyon lira ile 1 katrilyon lira arasında olacağını, emeklilere yapılan zamdan dolayı ilk hesaplamalara göre 2.6 katrilyon lira maliyet geleceğini söyledi. 
     CNN Türk'de canlı yayına katılan Babacan, ek maliyet için kaynağın maaşlar hariç harcamaların bütçe harcamalarının yüzde 10'u kesilerek sağlayacaklarını kaydetti. Asgari ücretteki yüzde 34'lük artışın talep, işverene olan yüzde 20'lik maliyetinin ise enflasyona etkisi üzerinde çalıştıklarını ve enflasyon üzerinde olumsuz bir etkisinin olmayacağı kanaatine vardıklarını bildiren Ali Babacan, şöyle dedi 
     ''Asgari ücretteki yüzde 34'lük artışın enflasyon artışı konusunda ne TEFE toptan eşya fiyatları endeksi ne de TÜFE'de tüketici fiyatları endeksi önemli bir risk oluşturmadığı kanaati bizde oluştu. Bu 34 değil de 50 olsa 60 olsa yine aynı rahatlık olur mu Kesinlikle olmaz, 34 ideal bir rakam. 
     Bu bizim tamamen sosyal politikalarımız. Hükümetimizin kaynaklarını hangi noktaya ne kadar ayıracağını toplam kaynağını harcarken nereye ne kadar ayıracağı tamamen siyasi bir seçenek. Biz seçeneğimizi dar gelirli vatandaşlardan, emeklilerden yana kullandık.'' Babacan, asgari ücret artışı konusunda ise vergi kısmının duracağını, SSK primleri kısmının sübvanse edileceğini söyledi. Konunun asgari ücret ve emeklileri katıldığında 10 milyon vatandaşı ilgilendirdiğini hatırlatan Babacan, ilk etapta yaklaşık 3.5 katrilyon liralık bir ek yük hesaplandığını kaydetti. 
     Devlet Bakanı Babacan, enflasyonla mücadeledeki başarının, bütün hükümetin ve kurumların olduğunu ifade etti. 
     
</TEXT>
</DOC>
