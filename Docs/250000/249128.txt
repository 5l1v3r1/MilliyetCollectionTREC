<DOC>
<DOCNO> 249128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonyas16.html </URL>
<DATE> 2004/06/18/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Sony-BMG birleşmesine AB'den onay... 
</HEADLINE>
<TEXT>

     Dünyanın önde gelen müzik şirketleri Sony Music and BMG arasındaki tartışmalı birleşmeye, Avrupa Birliği'nin sonunda yeşil ışık yaktığı bildiriliyor. 
     BBC'nin haberine göre, AB yetkilileriyle yapılan görüşmelere yakın kaynaklar, Avrupa Komisyonu'nun rekabetten sorumlu üyesi Mario Monti'nin, birleşmeyi destekleme kararı aldığını söylüyor. 
     Mario Monti'nin desteği, Avrupa Birliği'nin birleşmeyi onaylayacağı anlamına geliyor. 
     Avrupa Komisyonu yetkilileri, rekabeti olumsuz etkileyeceği gerekçesiyle başta birleşmeye karşı çıkıyordu. 
     Ancak Mario Monti'nin, Avrupa Birliği'nin birleşmeye karşı tezlerinde yasal anlamda boşluklar bulunduğunu görmesi üzerine birleşmeyi destekleme kararı aldığı belirtiliyor. 
     Avrupa mahkemeleri daha önce de üç kez, bu gerekçeyle Monti'nin şirket birleşmelerine karşı yaptığı başvuruları reddetmişti. 
     Sony Music and BMG'nin birleşmesi sonrası, müzik piyasasının yüzde 80'i, sadece dört şirket tarafından kontrol edilecek. 
     Bu şirketler mecvut pazar paylarına göre sırasıyla Universal, Sony-BMG, EMI ve Warner olacak. 
     Sony-BMG bünyesindeki grup ve sanatçılar arasında ise Aerosmith, Beyonce, Britney Spears ve George Michael da bulunacak. 
     Bağımsız yapımcılar, tüketicilere ulaşmalarını zorlaştıracağı ve dinleyiciye daha az seçim şansı vereceği gerekçesiyle birleşmeye karşı çıkıyordu. 
     Yapımcılar Avrupa Birliği'ne en azından birleşmeyi, bazı katı kuraller eşliğinde onaylaması yönünde çağrı yapmıştı. 
     Rekabeti olumsuz etkileyeceği gerekçesiyle, Sony Music-BMG'nin birleşmesi hakkında Amerika Birleşik Devletleri'nde bir soruşturma açılmıştı. 
     Sony ve BMG yetkilileri ise bu konuda yorum yapmaktan kaçınıyor. 
     
</TEXT>
</DOC>
