<DOC>
<DOCNO> 249491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas04.html </URL>
<DATE> 2004/06/20/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
'Asmalı Konak'ın Ayşe Melek'i Efsun Alper ABD'de başrolde... 
</HEADLINE>
<TEXT>

     ''Asmalı Konak'' dizisinde ve ''Asmalı Konak-Hayat'' filmindeki ''Ayşe Melek'' rolüyle tanınan oyuncu Efsun Alper, şimdi de ABD'nin New Jersey eyaletindeki bir tiyatroda ünlü Amerikalı yazar William Mastrosimone'un 'The Afghan Women' Afgan Kadınları adlı oyununda başrol oynuyor. 
     Afganistan'da Taliban Savaşı sonrasında bir yetimhanede geçen oyunda, genç ve idealist Afgan kökenli bir Amerikalı doktorun savaşta yetim kalmış çocukları korumak için verdiği mücadele konu alınıyor. Sergilenmeye 10 Haziran'da başlanan oyun, tiyatro meraklıları ve Afganistan'a ilgi duyanlar tarafından 27 Haziran'a kadar izlenebilecek. 
     
     OYUNUN GELİRİ AFGAN YETİMLERE 

     Oyundan elde edilen gelirin bir bölümünün oyun yazarı Mastrosimone'un isteği doğrultusunda, Afganistan'daki yetimlere yardım amaçlı faaliyet gösteren International Orphan Care'e gönderileceği ifade edilirken, The Garage Theatre Group'un New Jersey'deki Fairleigh Dickinson Üniversitesi'ndeki Becton Tiyatrosu'nda sergilediği oyun sonrasında, yazar, yönetmen, oyuncular ve Afganistan konusunda uzmanlardan oluşan bir grup, seyircilerle sohbet edip, sorularını yanıtlıyor. 
     Oyun hakkında A.A'ya bilgi veren Alper, ''Hem en beğendiğim çağdaş oyun yazarı Mastrosimone ile çalışmak, hem seyircileri Afganistan tarihi, kültürü ve ABD'nin Afganistan politikası konularında bilgilendirmek, aynı zamanda Afganistan'daki yetimlere yardımda bulunmaktan mutluyum'' dedi. 
     Bu oyunla birlikte, Amerika'nın Tiyatro Oyuncuları Sendikası'na Actors' Equity Association üye olmasının da kendisine büyük mutluluk verdiğini kaydeden Alper, projeyi en kısa zamanda Türkiye'ye getirmeyi de planlıyor. 
     
     YAZAR, YÖNETMEN VE OYUNCU OYUNDA BİR ARADA 

     Yazarı, yönetmeni ve oyuncuları ile bir ünlüler geçidini andıran oyunun yönetmeni John Steber, prestijli New Dramatist kuruluşunda rol dağıtım yönetmenliği yapıyor. 
     Peabody ve 5 Emmy olmak üzere, birçok ödülü olan yazar Mastrosimone ise Steven Spielberg için TNT kanalında yayınlanacak bir dizi üzerinde çalışıyor. Mastrosimone'un yapıtları arasında, Woolgatherer LA Drama Critics En İyi Oyun ödülü 1982 , Extremities Outer Critics Circle Ödülü 1982-83 , yine Afganistan'ı konu alan The Beast Cleveland Uluslararası Film Festivali En İyi Film Ödülü , Sinatra dizisi Golden Globe 1992 , Bang Bang You're Dead Peabody ve 5 Emmy olmak üzere, 9 ödül yer alıyor. 
     Eğitimi ve başarılarıyla ilerde kendinden çok söz ettireceğe benzeyen Türk sanatçı Alper ise Kolumbiya Üniversitesi Güzel Sanatlar Fakültesi'nin Columbia University, School of the Arts, New York Master Programını birincilikle kazanarak, rektörlük bursu ile okudu. Sanatçı Alper, aynı başarı ile 2001 yılında Oyunculuk Masterını Master of Fine Arts in Acting tamamladı. 
     Kolumbiya Üniversitesi'nde, dünyaca ünlü Andrei Serban, Kristin Linklater, Anne Bogart, Robert Woodruff, Eduardo Machado, Niky Ulla Wolcz gibi isimlerden dersler alan Alper, Moskova Sanat Tiyatrosu yönetmenlerinden Slava Dolgachev'den de yine bir yetenek bursu kazanarak, Çehov üzerine çalıştı. 
     
     ULUSLARARASI İLİŞKİLER EĞİTİMİNDEN TİYATROYA 

     Lisansına Ankara Üniversitesi Siyasal Bilgiler Fakültesi'nde Uluslararası İlişkiler Bölümü'nde başlayan Alper, eğitimini George Mason Üniversitesi'nde Virginia hem uluslararası ilişkiler, hem de ek dal olarak tiyatro okuyarak sürdürdü. Tiyatro Bölümü'nce ilk kez verilen ''Seçkinlik Ödülü'' ile onurlandırılarak, her iki bölümden de 1996'da mezun oldu. 
     Türkiye'deki sevilen dizi Asmalı Konak'taki Ayşe Melek rolünden önce, oyunculuk kariyerini New York sahnelerinde yürüten Alper, Carlo Gozzi'nin Turandot adlı oyununda Turandot rolünü La MaMa E.T.C. , Saroyan'ın ''The Time of Your Life''ında Kitty Duval'i The Impact Theatre , Jane Bowles'un aynı adlı romanından uyarlanan ''Two Serious Ladies'' eserinde Pacifica'yı Horace Mann Theatre , 24 saatte yazılan, kurgulanan ve radyodan canlı yayınlanan ''24 Hour Plays''de Heart'ı The Last Theatre Company başarıyla canlandırdığı yapımlar başta olmak üzere, birçok oyunda yer aldı. 
     Kolumbiya Üniversitesi'nin Master Projelerinde, Shakespeare'in ünlü ''King Lear''ında Edmund, Ionescu'nun ''Jack or the Submission''ında Roberta, Inge'in ''The Bus Stop''ında Cherie rollerini üstlenen Alper, Master Programının halka açık gösterilerinde, Medea'dan Medea Yelena'ya Uncle Vanya , Alice'den The Dance of Death Ophelia'ya Hamlet , Lulu'dan Lulu Martha'ya The Childrens' Hour birçok karakteri canlandırdı. 
     Alper, ''Fefu and Her Friends'' oyununda Emma rolündeki başarısından ötürü ''Irene Ryan Burs Yarışması''ında en yetenekli oyuncu adayı gösterilmesinin yanı sıra ''The Crackwalker''daki Sandy rolünde gösterdiği performansla, Washington, D.C.'deki ''Actors' Center Yetenek Yarışması''nı kazandı. 
     Avusturya Kültür Bakanlığı'nın sponsorluğuyla hazırlanan ve 11 Eylül trajedisini işleyen bağımsız film ''Ground Curtain''da Tribeca Grand Screen Galası başrollerden birini oynadı. Diğer bağımsız filmleri ''The Crackwalker''da başrolde Kolumbiya Üniversitesi Film Okulu ve Ionescu adaptasyonu ''Fresh Fish''te New York Üniversitesi Film Okulu yardımcı kadın oyuncu olarak yer aldı. 
     Alper, aynı zamanda birçok oyunda yönetmenlik Love Letters, The Maids, Creative Acting Company Festivali , sahne amirliği Shamanism in New Jersey, Turandot, The Duchess of Malfi , dramaturgi Abaga ve işletmecilik Daily Grind Theatre Company kurucu üyesi, Columbia MFA Showcase 2001 yaptı. 
     Alper, Amerikalı eşi Jon Sweet'le de beş senedir evli. 
     
</TEXT>
</DOC>
