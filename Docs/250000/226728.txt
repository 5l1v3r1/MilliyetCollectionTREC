<DOC>
<DOCNO> 226728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/siyaset/siy11.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
30 eski vekilden birisi başardı 
</HEADLINE>
<TEXT>

   30 eski milletvekilinden, sadece eski DYP'li AKP adayı Dede seçilebildi 
      SALİHA ÇOLAK Ankara 

   
   Yerel seçimlerde il belediye başkanlıklarına talip olan eski bakan ve milletvekilleri başarılı olamadı. 30 eski milletvekilinden, sadece eski bir DYP'li olan AKP adayı Necmettin Dede Muş Belediye Başkanı seçilebildi. DYP adayı Yaşar Okuyan, Yüksel Yalova, Abdülbaki Ataç, Ergun Özdemir ve Necmi Hoşver, CHP'den eski milletvekili İsmet Vursavuş, MHP'den Mehmet Metanet Çulhaoğlu, Meral Akşener, Hasan Kaya, DSP'den Ali Arabacı, Tayfun İçli, Mehmet Kocabatmaz, Şadan Şimşek, Masum Türker, Saffet Başaran ve Hasan Suna başkan seçilemedi. 
   SP'den Yakup Budak, Turhan Alçelik, Mukadder Başeğmez, Oya Akgönenç, Yaşar Canbay, Ahmet Demircan, BBP'den Hüseyin Arı ve Nevzat Yanmaz GP'den Adil Aşırım SHP'den Murat Karayalçın, Sema Pişkinsüt, Fikri Sağlar ve Fehmi Işıklar ipi göğüsleyemedi. Halen milletvekili olan iki CHP'li de seçimi kaybetti. Sefa Sirmen İstanbul'da, Yılmaz Ateş de Ankara'da beklediklerini bulamadıkları için Meclis'e geri dönecek. 
   
   
   
</TEXT>
</DOC>
