<DOC>
<DOCNO> 249488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas01.html </URL>
<DATE> 2004/06/20/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Erdoğan, Kadir Çöpdemir ve Hasan Kaçan ile kebapçıda... 
</HEADLINE>
<TEXT>

     Başbakan Recep Tayyip Erdoğan, ''Ekmek Teknesi'' dizisi oyuncuları Kadir Çöpdemir ve Hasan Kaçan ile Fatih'teki bir kebapçıda yemek yedi. 
     Kadir Çöpdemir ile Hasan Kaçan, Atatürk Kültür Merkezi'ndeki ''Doğumunun 100. Yılında Necip Fazıl Yılı'' etkinliğinde Başbakan Erdoğan'ı yemeğe davet etti. 
     Daveti kabul eden Erdoğan ile Çöpdemir ve Kaçan, Fatih'teki ''Kebap's 63'' adlı lokantaya geldi. Yemeğe, ''Kurtlar Vadisi'' dizisi oyuncularından Necati Şaşmaz da katıldı. 
     Burada sanatçılarla yemek yiyen Erdoğan'a, kebap, çiğ köfte, künefe ve meyve ikram edildi. 
     Başbakan Erdoğan, lokantadan ayrılırken çevredeki vatandaşların sevgi gösterileriyle karşılaştı. 
     Vatandaşların ''Türkiye seninle gurur duyuyor'' ve ''En büyük Tayyip, başka büyük yok'' demesi üzerine, Başbakan Erdoğan yanlarına giderek, vatandaşlarla tokalaştı. 
     
</TEXT>
</DOC>
