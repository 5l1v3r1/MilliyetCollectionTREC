<DOC>
<DOCNO> 217749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sonspo10.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayın altın adamı F.Bahçe'li Ümit Özat 
</HEADLINE>
<TEXT>

     Işık Sigorta'nın sponsorluğunda düzenlenen ''11 Altın Adam Yarışması''nda sezonun 6. jüri toplantısı İstanbul'da yapıldı. 
     Spor otoriteleri ve spor yazarlarından oluşan jüri, Birinci Süper Futbol Ligi'nin 18., 19., 20. ve 21. hafta maçlarının yapıldığı ocak ve şubat aylarını değerlendirdi. 
     Orta alanda yer alan oyuncuların değerlendirildiği toplantıda Fenerbahçe'nin kaptanı Ümit Özat, 121 puanla ''ayın altın adamı'' seçildi. Akçaabat Sebatsporlu Erman Özgür, 71 puanla ''gümüş adam'', Fenerbahçeli Marco Aurelio da 61 puanla ''bronz adam'' seçildi. 
     Değerlendirmede, UEFA Asbaşkanı Şenes Erzik, 2005 yılındaki Avrupa Şampiyonlar Ligi final maçının İstanbul Atatürk Olimpiyat Stadı'nda yapılması için yaptığı çalışmalardan dolayı 164 puanla ''ayın yöneticisi'' seçildi. Ayrıca, Diyarbakırspor Teknik Direktörü Sakıp Özberk, 117 puanla ''ayın altın antrenörü'', FIFA kokortla hakem Mustafa Çulcu da 104 puanla ''ayın altın hakemi'' oldu. 
     Öte yandan yarışmada aralık ayında ayın yöneticisi seçilen Beşiktaş Kulübü İkinci Başkanı Hüsnü Güreli, ayın altın hakemi Cüneyt Çakır ile takımıyla birlikte Valencia CF maçı için İspanya'da bulunan eylül ayının altın adamı Beşiktaşlı Sergen Yalçın'a, toplantı sonrası ödülleri verildi. 
     
</TEXT>
</DOC>
