<DOC>
<DOCNO> 216738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sondun21.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin,2005 te uzaya insanlı araç gönderecek 
</HEADLINE>
<TEXT>

     Çin'in, gelecek yıl uzaya insanlı araç yollayacağı açıklandı. 
     Çin insanlı uzaycılık projesinin baş tasarımcısı Wang Yongzhi yaptığı açıklamada, Çin yapımı ''Şencou 6'' Shenzhou adlı yeni insanlı uzay aracının 2005 yılında uzaya gönderileceğini ve bununla ilgili bütün çalışmaların pürüzsüz bir şekilde sürdürüldüğünü söyledi. 
     Wang, basına yaptığı açıklamada, 2 'taykonot' taşıyacak ''Şencou 6''nın uzayda 5-7 gün kalmasının planlandığını ve daha sonra ''Şencou 7'' ve ''Şencou 8'' uzay araçlarının da fırlatılacağını belirtti. 
     Wang Yongzhi, böylece taykonotların uzay yürüşü ve uzay araçlarının kenetlenmesi konularında deneyler yapacaklarını ve uzay laboratuvarı kuracaklarını kaydetti. 
     Çin'in kendi olanaklarıyla imal ettiği ''Şencou 5'' ilk insanlı uzay aracı 15 Ekim 2003'de uzaya fırlatılmıştı. Araç, dünya çevresinde 14 tur döndükten sonra 16 Ekim'de dünyaya dönmüştü. 
     
</TEXT>
</DOC>
