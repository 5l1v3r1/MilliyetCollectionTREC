<DOC>
<DOCNO> 218317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo10.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin bileği Kadıköy'de bükülmüyor... 
</HEADLINE>
<TEXT>

     Fenerbahçe ile Galatasaray arasında 29 Şubat Pazar günü yapılacak derbi maç öncesi sarı-lacivertliler kendi evlerinde başarılı sonuçlara imza atarken, sarı-kırmızılılar ise rakip sahada kazanmakta zorlanıyor. 
     Fenerbahçe bu sezon evsahibi takım sıfatıyla ligde yaptığı 10 maçta 7 galibiyet, 2 beraberlik, 1 de yenilgi alırken, toplam 27 gol attı, kalesinde 11 gol gördü ve 23 puan topladı. 
     Cezası nedeniyle Gençlerbirliği ile İzmir'de karşılaşan ''Sarı Kanaryalar'', ligin ilk maçında 10 Ağustos'ta 3-0 yenildiği İstanbulspor maçı dışında Kadıköy'de yenilgi yüzü görmezken, tam 201 gündür maç yitirmiyor. 
     Fenerbahçe, Kadıköy'deki 2 beraberliğini ise 2-2'lik skorlarla Beşiktaş ve Diyarbakırspor karşısında aldı. 
     İç saha maçlarından yalnızca 1'inde gol atamayan Fenerbahçe, 3 maçta ise kalesini gole kapadı. 
     
     İÇ SAHADA FENERBAHÇE 

     Fenerbahçe'nin ligde bu sezon iç sahada yaptığı maçlarda aldığı sonuçlar şöyle 
     Fenerbahçe - İstanbulspor.... 0 - 3. 
     Fenerbahçe - Elazığspor...... 7 - 1. 
     Fenerbahçe - Gaziantepspor... 3 - 1. 
     Fenerbahçe - Gençlerbirliği.. 1 - 0 İzmir'de . 
     Fenerbahçe - Adanaspor....... 3 - 0. 
     Fenerbahçe - Çaykur Rizespor. 4 - 1. 
     Fenerbahçe - Beşiktaş........ 2 - 2. 
     Fenerbahçe - Denizlispor..... 2 - 0. 
     Fenerbahçe - Trabzonspor..... 3 - 1. 
     Fenerbahçe - Diyarbakırspor.. 2 - 2. 
     
     GALATASARAY DEPLASMANDA ZORLANIYOR 

     Galatasaray ise, rakip sahada yapacağı Fenerbahçe derbisi öncesi, bu sezon deplasmandaki maçlarda başarılı sonuçlar alamıyor. 
     Sarı-kırmızılılar, sezon başından bu yana deplasmanda 11 maça çıkarken, bunların yalnızca 3'ünde galibiyete ulaştı. Rakip sahada 3 kez yenilen ''Cim Bom'', 5 kez de eşitliği bozamadı ve toplam 13 gol atıp, aynı sayıda golü kalesinde gördü ve 14 puan topladı. 
     Deplasmandaki son galibiyetini 17 Ekim'de Çaykur Rizespor karşısında 1-0'lık sonuçla alan Galatasaray, tam 133 gündür rakip sahada kazanamıyor. 
     Deplasmanda 3 maçta gol atamayan Galatasaray, 4 maçta da gol yemedi. 
     
     DEPLASMANDA GALATASARAY 

     Galatasaray'ın bu sezon ligde dış sahada yaptığı maçlarda aldığı sonuçlar şöyle 
     Gaziantepspor - Galatasaray.. 1 - 2. 
     Bursaspor - Galatasaray...... 2 - 2. 
     Konyaspor - Galatasaray...... 1 - 0. 
     Adanaspor - Galatasaray...... 0 - 2. 
     Çaykur Rizespor - Galatasaray 0 - 1. 
     Beşiktaş - Galatasaray....... 0 - 0. 
     Denizlispor - Galatasaray.... 2 - 1. 
     İstanbulspor - Galatasaray... 3 - 1. 
     Elazığspor - Galatasaray..... 2 - 2. 
     Diyarbakırspor - Galatasaray. 0 - 0. 
     Gençlerbirliği - Galatasaray. 2 - 2. 
     
</TEXT>
</DOC>
