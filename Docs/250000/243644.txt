<DOC>
<DOCNO> 243644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sontur21.html </URL>
<DATE> 2004/05/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Zimmetine para geçirdiği öne sürülen bankacı yakalandı 
</HEADLINE>
<TEXT>

     Denizli'nin Baklan İlçesi'nde, çalıştığı bankadan zimmetine 250 milyar lira geçirdiği öne sürülen bankacı tutuklandı. 
     Alınan bilgiye göre, Baklan'da bir bankanın şubesinde çalışırken yaklaşık 45 gün önce zimmetine geçirdiği paralarla birlikte kaçtığı iddia edilen Uğur Canbaz'ı 33 yakalamak için İlçe Jandarma Bölük Komutanlığı'nda bir ekip oluşturuldu. 
     Canbaz'ın gidebileceği yerleri ve haberleşeceği kişileri takibe alan jandarma ekipleri, bir istihbaratı değerlendirerek Antalya'da operasyon yaptı. 
     Gizlendiği evde yakalanarak Baklan'a getirilen Uğur Canbaz'ın jandarmadaki sorgulamasında, ''At yarışı oynuyordum. Mafya yüzünden 500 milyar lira borçlandım. Borçlarımı ödeyebilmek için bu yola başvurdum'' dediği öğrenildi. 
     Sorgulamasının ardından adliyeye sevk edilen Canbaz, çıkarıldığı mahkemece tutuklanarak, cezaevine konuldu. 
     
</TEXT>
</DOC>
