<DOC>
<DOCNO> 204323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/yasam/yas01.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
11 yaşındaki kızını satarken basıldı 
</HEADLINE>
<TEXT>

   İki kızını fuhuşa sürükleyen anne, makyaj yapıp içkili lokantaya götürdüğü 11 yaşındaki kızını da 150 milyon liraya erkeklere pazarlarken yakalandı 
      YAŞAR ANTER Muğla DHA 
   
   Muğla Milas'ta yaşayan Gülsüm A.'nın 38 yaklaşık bir yıldır, kızı İ.A.'yı geceleri makyaj yapıp süsleyerek içkili lokantalara götürdüğü ve pazarladığı ihbarı, jandarmayı harekete geçirdi. Sivil ekipler, Gülsüm A.'yla pazarlık yaparak, bir içkili lokantaya gelmesini istedi. Masası donatıldı, rakı içildi... Geç saatlere kadar kızı ve erkeklerle eğlenen Gülsüm A., kendisi için 120, kızı için de 150 milyon lira karşılığında iki erkekle anlaştı. Jandarma, pazarlığı görüntüledi, şahitlerle olayı tespit ettikten sonra Milas Jandarma Komutanı Üsteğmen Fatih Kiper komutasındaki ekipler suçüstü yaptı. 
   
   Yaşlı adamların evinde.. 
   Seri numaraları alınan paralar cebinden çıkan küçük kız, "Ne olur beni bu hayattan kurtarın. Sürekli içki içen annem beni 'Bir kere yapacaksın, bir daha olmayacak' diyerek erkeklere satıyor. Gidecek yerim yok. Okuluma dönmek istiyorum ama arkadaşlarımın yüzüne nasıl bakarım Geceleri yaşlı adamların evinde kalıyordum" diyerek gözyaşı döktü. 
   
   Resmi makamlar biliyordu 
   İ.A.'nın 5. sınıfa kadar öğrenim gördüğü ve bu yıl hiç gitmediği Ağaçlı İlköğretim Okulu'nun Müdürü Salih Serin ise, "Anne iki kızını fuhuşa sürükledi, şimdi İ.A.'yı pazarlıyor. Öğrencimizin okula dönmesi için öğretmeni ile ben defalarca her türlü maddi ve manevi desteği vereceğimizi söyledik. Ancak alkolik anneye söz dinletemedik. Resmi makamlara gerekli başvuruları yaptık, çok üzgünüz" dedi. 
   Çocuklarının babası 10 yıl önce ölen Gülsüm A., öz kızlarının yanı sıra, okula gitmeyen Z.A. 16 ile K.Ü. 17 adlı yeğenlerini de erkeklere sattığını itiraf etti. Jandarma, küçük kızın verdiği ifade doğrultusunda 12 kişiyi aramaya başladı. İ.A., bundan sonra Muğla Çocuk Esirgeme Kurumu'nda yaşayacak. 
   
   Bakire çıktı 
   Milas Devlet Hastanesi'nde muayene edilen 11 yaşındaki İ.A.'nın bakire olduğu anlaşıldı, ancak fiili livata yoluyla ilişki belirtilerine rastlandı. Küçük kız jandarmaya verdiği ifadede, annesinin kendisini erkeklerle birlikte olmaya zorladığını belirtti. 
   
   
</TEXT>
</DOC>
