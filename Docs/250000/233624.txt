<DOC>
<DOCNO> 233624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur46.html </URL>
<DATE> 2004/04/21/ </DATE>
<TIME> 19.23 </TIME>
<AUTHOR>  </AUTHOR>
<HEADLINE>
Emniyet teşkilatında kadrosuzluk nedeniyle zorunu emeklilik kalkıyor 
</HEADLINE>
<TEXT>

     Emniyet teşkilatında kadrosuzluk nedeniyle zorunlu emeklilik uygulamasını kaldıran yasa tasarısı, TBMM Genel Kurulu'nda kabul edildi. 
     Meclis'te kabul edilerek yasalaşan düzenlemeyle, Emniyet Teşkilatı Kanunu'nun ek 23. maddesi ile geçici 19. maddesinin yürürlükten kaldırıldı. 
     TBMM Genel Kurulu'nda yapılan görüşmeler sırasında söz alan milletvekilleri birinci sınıf emniyet müdürleri kadrosunu 500, ikinci sınıf emniyet müdürleri kadrosunu 800 ile sınırlayarak zorunlu emekliliği öngören ek 23. maddenin ikinci fıkrasının Anayasa Mahkemesi tarafından iptal edildiğini anımsattı. Bu durumun alt kademe rütbelerdeki genç ve başarılı personelin mağduriyetine yol açtığını ifade eden milletvekilleri, bu düzenlemeyle bir haksızlıığın giderileceğini ifade ettiler. 
     TBMM Başkanvekili Yılmaz Ateş, yasanın kabul edilmesinden sonra birleşimi yarın saat 15.00'de toplanmak üzere kapattı. 
     
</TEXT>
</DOC>
