<DOC>
<DOCNO> 236767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/ekonomi/aeko.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, alacak için Fransız tersanelerinde iz sürdü 
</HEADLINE>
<TEXT>


Başbakan Yardımcısı Şener, TMSF'nin, İktisat Bankası'nın eski h kim ortağına ait yatlardan birinin Fransa'da yapımı süren tersaneden alarak sattığını belirtti 

Saliha Çolak 

Tasarruf Mevduatı Sigorta Fonu'na TMSF devredilen bankaların patronlarından alacaklarının peşine düşen devlet, mal kaçırmaya çalışanları, Fransa'daki tersanelere kadar uzanan sıkı takiple köşeye sıkıştırıyor. Başbakan Yardımcısı Abdüllatif Şener, Erol Aksoy'u kastederek İktisat Bankası'nın eski h kim ortağına ait üç yattan birinin Fransa'da inşa ettirilen tersaneden devralınarak satıldığını belirtti. 

Eşinin üzerine geçirmiş 
CHP Ardahan Milletvekili Ensar Öğüt'ün, "batık patronlardan yapılan tahsilata" ilişkin soru önergesini yanıtlayan Şener, şu bilgileri verdi 
Egebank Eski Egebank Genel Müdürü Sami Erdem'in banka adına kayıtlı gayrimenkulü eşinin üzerine devrettiği tespit edildi. Fon yönetim kuruluna hazırlanan önergenin onaylanması sonucu, gayrimenkulün kayıtlı olduğu tapu dairesi bünyesinde gayrimenkule el konuldu. Bankekspres Eski h kim ortak Korkmaz Yiğit'in gayrimenkullerinden Yeni İstanbul İnşaat AŞ üzerine kayıtlı, Avcılar'da dağınık ve hisseli olarak bulunan 22 adet, toplam 101 bin 862 metrekarelik tarla vasfındaki araziye el konuldu. İktisat Bankası Eski h kim ortaklarına ait, üç yat, holding binası, bir yalı ile bir kısım şahsi gayrimenkuller ve şirket hisseleri dışında önemli malvarlığı tespit edilemedi. İki yat saklandıkları İstanbul ve Rodos limanlarında bulunarak haciz yoluyla muhafaza altına alındı. Yatlardan biri icra yoluyla satışa çıkarıldı, ancak itiraz üzerine temyiz bekleniyor. İkinci yat da icra yoluyla satılacak. Fransa'da inşa edilen bir diğer yat tersaneden devralınarak satıldı.Pamukbank, Bayındırbank, Yaşarbank, Sitebank, Bank Kapital, Demirbank ve Etibank Bu bankaların h kim ortaklarına ait ve birinin temettü hariç ortaklık hakları ile yönetim ve denetimi Fon'ca devralınan iki şirketle protokol imzalandı. Ancak Medya Grubu ile imzalanan anlaşma, nihai borç tasfiye protokolü olmayıp, bir kısım varlıkların değerlendirilmesine yönelik. 
Şener, Öğüt'ün "aftan yararlanan patronların kimler olduğu" sorusu hakkında bilgi vermedi. 


</TEXT>
</DOC>
