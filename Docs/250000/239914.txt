<DOC>
<DOCNO> 239914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun01.html </URL>
<DATE> 2004/05/14/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
ABD, Türkiye'den Afganistan'da ek katkı bekliyor... 
</HEADLINE>
<TEXT>

     Deniz Arslan bildiriyor 

ABD Savunma Bakanlığı'nın dört numaralı ismi, Savunma Bakan Yardımcısı Peter Rodman, Türkiye'nin Afganistan'da daha fazla katkıda bulunması konusunun gündemlerinde olduğunu söyledi. 
     ABD Temsilciler Meclisi Uluslararası İlişkiler Komitesi'ndeki oturumda konuşan Rodman, ''Türkler, birkaç hafta önce bize gelip, Afganistan'da bölgesel imar timini PRT devralabileceklerini veya oluşturabileceklerini söylediler. Biz de elbette bu konuyu onlarla görüşüyoruz. Türkler, Afganistan'daki barış gücü ISAF'in 6 aylık komutasında çok başarılıydılar. Türkiye gibi ülkelerin çok şey yapabileceğine inanıyorum'' dedi. 
     Uluslararası güvenlik işlerinden sorumlu ABD Savunma Bakan Yardımcısı Walter Sharp da Türkiye'nin Afganistan'da daha fazla sorumluluk üstlenmesi fikrine çok sıcak baktıklarını söyledi. 
     
</TEXT>
</DOC>
