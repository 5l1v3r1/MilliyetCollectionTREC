<DOC>
<DOCNO> 217068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/spor/bbas.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
5 dakika Amin 77-84 
</HEADLINE>
<TEXT>

   Basketbolun derbi mücadelesinden Beşiktaş galip çıktı ve ilk yarıdaki yenilginin rövanşını rakip sahada aldı. Siyah - Beyazlılar'ı Mısır asıllı ABD'lisi El Amin taşıdı 
      
   20 sayı attı 
   SİYAH-Beyazlılar, ligin ilk yarısında yenildiği Fenerbahçe'den rövanşı rakip sahada aldı, Play-Off öncesi muhtemel eşleşmede de 1-1'lik eşitliği sağladı. İlk yarısında Beşiktaş'ın, ikinci yarıda ise Fenerbahçe'nin etkili olduğu karşılaşmanın kaderini, son iki dakikaya girilirken Rasim ve Dickel'ın iki kritik top kaybı belirledi. Beşiktaş'ta son beş dakika içinde sahneye çıkan El Amin galibiyette büyük pay sahibi olurken, Ruzic 17 sayı, 12 ribaund, Ayuso da 18 sayı ile El Amin'e eşlik ettiler. 
   
   Özaydınlı uyardı 
   DERBİNİN son periyodunda hakemlerin Fenerbahçe aleyhine çaldığı teknik faul sonrası sert tepki gösteren Asbaşkan Murat Özaydınlı, maç bitiminde de hakemlerin soyunma odasına indi. Özaydınlı, hakemleri adil olmamakla suçlayarak sözlü uyarıda bulundu. 
   
   Temiz maç için el ele    Polisten vize yok 
   HALDUN Alagaş Salonu'nda oynanan basketbol derbisi emniyet güçlerinin sıkı önlemleri sonucunda olaysız atlatıldı. Maçtan önce salonun yakınında toplanan Beşiktaşlı seyircilerin salona girişine polis engel oldu. Böylelikle iki takım taraftarlarının, çoğunlukla maçın sık sık durmasına neden olan "muhtemel" taşkınlıklarını da başlamadan önledi. 
   
   Başkan engelledi 
   FENERBAHÇE tribünleri, rakip takıma küfürlü tezahüratta bulununca en büyük tepkiyi, karşılaşmayı izleyen Başkan Aziz Yıldırım'dan aldı. Yıldırım, önce taraftarlara küfürsüz tezahürat yapmamaları mesajını yolladı. Ancak küfür yine devam edince, bu kez ayağa kalkarak sinirli bir şekilde tepkisini dile getirince tribünleri durdurmayı başardı. 
   
   Daçka'nın tadı kaçtı 74-78    Pınar Karşıyaka önünde ilk yarıda başarılı görünen İstanbul ekibi, son periyodda teslim bayrağını çekti 
   
   Kavga çıktı 
   BASKETBOL Ligi'nin güçlü ekiplerinden Pınar Karşıyaka deplasmanda Darüşşafaka'yı 78 - 74 mağlup etti. İlk yarıda Rice'ın sayılarıyla skoru hep önde götüren Darüşşüfaka, özellikle son periyodda savunma hatalarıyla rakibine geçit verdi. İzmir ekibi ise yabancılarıyla ağırlığını koydu. Karşıyakalı ve Daçkalı taraftarların kavgasını polis önledi. 
   
   Maçın karnesi 
   HAKEMLER Aytuğ Ekti, Erşan Kartal, Mustafa Akıllıoğlu 
   DARÜŞŞAFAKA Cüneyt 5 7, Rice 6 22, McDade 5 6, Ersin 7 18, Whorthon 5 13, Cevher 3 5, Erdem 3 , Soner 3 3 
   PINAR KARŞIYAKA Domercant 7 27, İnanç 5 4, Onur 7 8, Kinloch 6 16, Johnson 6 15, Mehmet Kahyaoğlu 5 8 
   1. PERİYOT 21 - 12 D.Şafaka , 2. PERİYOT 47 - 37 D.Şafaka , 3. PERİYOT 59 - 58 Pınar , MAÇ SKORU 78 - 74 Pınar 
   
   
   Kura günü    BASKETBOL Euroleague 2003 - 2004 sezonunda ikinci raund kuraları bugün İspanya'nın Barcelona kentinde 14.00'de çekilecek. Efes Pilsen, kuraya birinci torbadan seribaşı olarak katılırken, Ülker üçüncü torbada yer alacak. Çift devreli maçlar sonunda ilk sırayı alacak ekipler, Final-Four'a yükselecek. 
   
   Torbalar 
   1 - Barcelona, CSKA Moskova, Efes Pilsen, Maccabi Tel Aviv 
   2 - Benetton, Cibona Zagreb, Pamesa Valencia, Skipper Bologna 
   3 - Ülkerspor, Tau Ceramica, Montepaschi Siena, Olimpija Ljubljana 
   4 - Panathinaikos, Olympiakos, Pau Orthez, Zalgiris Kaunas. 
   
   Potada bugün Erkekler Ligi    Ankara Atatürk Salonu 16.00 Türk Telekom - Ülkerspor 
   
   
   
</TEXT>
</DOC>
