<DOC>
<DOCNO> 200792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yasam/yas11.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Stradivarius'un sırrı çözüldü 
</HEADLINE>
<TEXT>

   
   Bilim adamları, Stradivarius kemanlarının eşsiz sesinin kaynağını buldu. Dünyaca ünlü kemanların muazzam sesinin sırrının, keman ustası Antonio Stradivari'nin kullandığı cilada ya da tahtanın işleniş biçiminde olduğu sanılıyordu. Ancak ABD'nin Tennessee ve Columbia üniversitesi bilim adamları, dünyanın bu en pahalı kemanlarının, yapımlarında kullanılan tahtaların, uzun ve soğuk kışlar ile kısa ve ılık yazlar yaşamış ağaçlardan elde edildiği için bu derece mükemmel ses verdiğini belirlediler. 
   
   Sebep, 'mini buzul çağı' 
   Araştırmayı yürüten uzmanlardan Dr. Henry Grissino - Mayer'a göre, Stradivarius kemanların pürüzsüz sesleri, kullanılan ağaçların yetiştikleri ortamın çok soğuk ve tahta yoğunluğunun fazla olmasından kaynaklanıyor. 
   Aynı zamanda iklim uzmanı olan Mayer ile Columbia üniversitesinden Llyod Burckle, Avrupa'nın 1450 - 1850 arasında yaşadığı 'mini buzul çağı' nedeniyle, bu kemanlarda kullanılan ağaçların bu kıvama geldiğini düşünüyor. Stradivari'nin yanısıra, 17. yüzyılın diğer keman ustalarının Cremona'da ürettikleri kemanlarda da bu ağaçları kullandıkları belirtiliyor. 
   
   
</TEXT>
</DOC>
