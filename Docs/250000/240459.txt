<DOC>
<DOCNO> 240459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun19.html </URL>
<DATE> 2004/05/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İşkenceler Rumsfeld'in gizli planı 
</HEADLINE>
<TEXT>

     ABD askerlerininin Iraklılara yaptığı işkenceyi Amerika'da ifşa eden New Yorker dergisi şimdi de tutsaklara kötü muamelenin Savunma Bakanı Rumsfeld'in gizli planından kaynaklandığını yazdı. 
     BBC'nin haberine göre, ABD'de New Yorker dergisi, Savunma Bakanı Donald Rumsfeld'in yürürlüğe koyduğu gizli planların, Iraklı tutsaklara kötü muameleyi teşvik ettiğini bildirdi. 
     Tutsaklara kötü muameleyle ilgili ifşaatların sahibi seçkin gazeteci Seymour Hersh'ün dergideki makalesine göre, Rumsfeld, Afganistan'da zaten uyguladıkları bir programı Irak'a yaydı. 
     Bu planda tutsakları konuşturmak için fiziksel dayanma güçleri azaltılmaya çalışılıyor, cinsel açıdan aşağılanıyorlar. 
     Böylece ülkelerinde Amerikan işgaline karşı direniş hakkında bilgi vermeleri amaçlanıyor. 
     Washington'da Savunma Bakanlığı yetkilileri yazı hakkında "Bu bir komplo teorisi, yanlışlarla dolu, iddiaların sahibi yok" yorumunda bulundular. 
     Ancak Washington muhabirimiz ne kadar yalanlansa da Bush yönetimini Irak meselesinde eleştirenlerin bu iddiaları değerlendireceğini bildiriyor. 
     
</TEXT>
</DOC>
