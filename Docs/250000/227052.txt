<DOC>
<DOCNO> 227052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/siyaset/siy02.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bazı değişikliklerden vazgeçebiliriz' 
</HEADLINE>
<TEXT>

   Kıbrıs Rum Yönetimi eski lideri Vasiliu, Annan'ın son taslağını Milliyet'e değerlendirdi Olumlu unsurları da var, düzelebilecek unsurları da var... 
      YORGO KIRBAKİ Bürgenstock 

   
   İsviçre'deki görüşmelerde yer alan Kıbrıs Rum Yönetimi eski lideri ve Rum Milli Konseyi üyesi Hür Demokratlar Partisi lideri Yorgos Vasiliu, Rum tarafının karşılık alması halinde Annan Planı taslağındaki değişikliklerden bazılarından vazgeçebileceği sinyalini verdi. 
   Milliyet'in sorularını yanıtlayan Vasiliu, şunları kaydetti 
   
   Planı nasıl buldunuz 
   - Olumlu unsurları var. Düzelebilecek unsurları da var. 
   
   Hangileri fazla Olumlu mu, olumsuz mu 
   - Sayıca kıyaslamak istemiyorum. 
   
   Hangileri olumsuz 
   - Derogasyonlar. Daimi istisnalar olamaz. Kuzey'e geçmesi öngörülen Rumların sayısının azaltılmasını kabul edemeyiz. Senato'da kurucu devletler yerine Kıbrıslı Türklerden ve Rumlardan söz edilmesi de olumsuz. Türk askeri konusu da öyle. Üstelik eğer herhangi bir olumsuz unsuru kabul edebilmemiz için bir karşılık da verilmiyor. 
   
   Olumlu unsurlar 
   - Kıbrıs yeniden birleşiyor. Avrupa Birliği AB üyesi bir Kıbrıs olacak. Kıbrıslı Türklerin yaşam standartları yükselecek. Türkiye, Yunanistan ve Kıbrıs ile bambaşka ilişkiler geliştirebilecek. 
   
   Sürenin dolmasına saatler kaldı 
   - Son saatler hep kritiktir. Son 3 saat bile kritik olabilir. 
   
   Taslak bu sürede Rum istekleri doğrultusunda değişebilir mi 
   - İyi niyet önemli. Başbakan Recep Tayyip Erdoğan seçimlerden çok güçlenmiş çıktı. Kaybedenin olmayacağı, herkesin kazanabileceği bir sonuç olabilir. 
   
   Siz, Rum Yönetimi lideri olsaydınız, bu taslağı bu şekliyle imzalar mıydınız 
   - Değişiklikler yapmak için elimden ne geliyorsa yapardım." 
   
   
   
</TEXT>
</DOC>
