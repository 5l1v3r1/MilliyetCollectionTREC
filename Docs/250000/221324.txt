<DOC>
<DOCNO> 221324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur11.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman Barajı'nın tahliye kapakları açılıyor... 
</HEADLINE>
<TEXT>

     Batman Barajı'nda su seviyesinin yükselmesi nedeniyle tahliye kapakları açılacak. 
     DSİ 10. Bölge Müdürlüğü yetkililerinden alınan bilgiye göre, 3 ünitede de enerji üretilmesine rağmen, eriyen kar suları nedeniyle baraj gölünde su miktarında artış başladı. 
     Yetkililer, baraj gölündeki su seviyesinin normale indirilmesi amacıyla bugün kapakların açılacağını belirterek, şöyle dedi 
     ''3 ünitede günlük toplam 1.3 milyon kilovatsaat enerji üretiliyor. Son günlerdeki feyezandan taşkın dolayı su miktarında artış var. Bu nedenle bugün dolusavak kapakları açılarak, Batman Çayı'na su bırakılacaktır. 
     Can ve mal emniyetinin sağlanması için Batman Çayı'na yakın bulunan vatandaşların bu konuda dikkatli olması gerekiyor.'' 
     
</TEXT>
</DOC>
