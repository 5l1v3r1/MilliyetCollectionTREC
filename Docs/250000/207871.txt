<DOC>
<DOCNO> 207871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun02.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir'de 5,7 büyüklüğünde deprem 
</HEADLINE>
<TEXT>

     Cezayir'de Richter ölçeğine göre 5,7 büyüklüğünde deprem meydana geldi. 
     Resmi APS ajansı, başkent Cezayir yakınlarını vuran depremin merkez üssünün geçen Mayıs'ta 2 bin 300 kişinin öldüğü depremle aynı bölge olduğunu duyurdu. 
     Ajans, devlet radyosuna dayanarak verdiği haberde, Delly ve Boudouaou arasındaki bölgede meydana gelen depremde ilk belirlemelere göre ölen ya da yaralanan olmadığını belirtti. 
     Cezayir'de Mayıs ayında 6,7 büyüklüğünde deprem meydana gelmişti. 
     
     PANİK YARALADI 
     Cezayir'de meydana gelen depremin yol açtığı panik nedeniyle yaklaşık 300 kişinin hafif yaralandığı bildirildi. 
     Devlet televizyonunun verdiği habere göre, depremin merkez üssü, başkent Cezayir'in 50 km doğusundaki Zemmuri. 
     TV'nin haberine göre, başkent Cezayir'de ve çevredeki diğer yerleşim birimlerinde insanların pencerelerden atlamaları nedeniyle çok sayıda kişinin ayakları kırıldı veya burkuldu. 
     Eski durumda olan veya geçen Mayıs ayındaki depremde yıpranan bazı binalarda da maddi hasar olduğu kaydedildi. 
     Deprem korkusuyla insanların evlerine giremedikleri, başkent Cezayir'in bir kısmında da elektriklerin kesildiği kaydedildi. 
     
</TEXT>
</DOC>
