<DOC>
<DOCNO> 221022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sonspo15.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yattara'nın kalbi ağrıyınca... 
</HEADLINE>
<TEXT>

     Birinci Süper Futbol Ligi'nde 12 Mart Cuma günü deplasmanda Ankaragücü ile karşılaşacak olan Trabzonspor hazırlıklarını sürdürüyor. 
     Teknik Direktör Ziya Doğan yönetiminde, Mehmet Ali Yılmaz Tesisleri'nde yapılan antrenmana Tayfun haricinde tüm futbolcular katıldı. Sakatlığı düzelen İbrahim Ege de takımla birlikte çalışmada yer aldı. 
     Doğan, futbolculara kondisyona yönelik bir antrenman gerçekleştirirken, futbolcular idman sonrası yorgun düştüler. 
     Trabzonspor'un Gineli oyuncusu İbrahim Yattara'ya Karadeniz Teknik Üniversitesi Tıp Fakültesi'nde kap tetkikleri yapıldı. 
     Kulüp doktoru Mesut Çelebi, Yattara'nın dün akşamki antrenman sonrasında göğsünde ağrı hissettiğini belirterek, ''Biz de bugün kalp değerlendirmesi yaptık. Kalple ilgili tüm tetkikleri yaptık ve sonuçlar normal çıktı. Normal çıkınca Yattara'yı idmana kattık'' dedi. Yaklaşık 45 dakika antrenmana geç katılan Yattara kısa süren çift kalede yer aldı. 
     Öte yandan, genç oyuncu Ali Şen idmanı yarıda bırakırken, futbolcunun durumunda ciddi bir şey olmadığı bildirildi. 
     
</TEXT>
</DOC>
