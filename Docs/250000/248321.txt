<DOC>
<DOCNO> 248321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/yasam/yas01.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS'li kocaya sekiz yıl hapis 
</HEADLINE>
<TEXT>


HIV taşıdığı halde evlenip eşine hastalığı bulaştıran koca, suçlu bulundu 


Antalya 1. Ağır Ceza Mahkemesi'nin, hasta olduğunu bilmesine rağmen evlenerek eşi Sevgi Zindan'a HIV bulaştırdığı, bu yolla 'eşini öldürmeye tam teşebbüs ettiği' iddiasıyla yeniden yargıladığı Ümit Ulukaya'yla ilgili dava sonuçlandı. Ulukaya hakkında 2 yıl 2 ay 20 gün olarak verilen hapis cezasını 'eksik soruşturma' gerekçesiyle bozan Yargıtay kararının ardından yapılan dünkü yargılamada mahkeme heyeti, Ulukaya'yı 'Şahsa Karşı Müessir Fiiller' kapsamında yer alan ve 'etkili eylem'den suçlu bularak önce 8 yıl 10 ay ağır hapis cezasına çarptırdı. Bu suç eşe karşı işlendiği için cezayı artırıp 10 yıl 8 ay ağır hapis cezasına dönüştüren mahkeme, sanığın iyi halini göz önüne alarak, 8 yıl 10 ay ağır hapis cezası verdi. 
Ulukaya tedavi gördüğü için tutuklama kararı verilmezken, Zindan, artırılan cezadan memnun olduğunu, ancak Ulukaya'nın tutuklanmasını istediğini belirtti. Ustaoğlu ise kararı temyiz edeceklerini söyledi. 




</TEXT>
</DOC>
