<DOC>
<DOCNO> 218825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/astro/index.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgiler ön planda 
</HEADLINE>
<TEXT>

   
   
   Ay ve Güneş su burçlarındayken duygusal alışveriş, derinlik arzusu ve sezgiler öne çıkmakta. Başkalarına karşı koruyucu olabileceğimiz bir gündeyiz. Koç'lar günlük işlerini ve evleriyle ilgili konuları halletmeye çalışırken sabırlı olmaları gerekiyor. Para konularında tedbirli davranmalarının yararını görebilirler. Boğa'lar gün boyunca enerjilerini olumlu kullanabilecekler, sosyal konularda yakın çevreden destek var. İletişim alanında hareketlilik onları bekliyor. İkizler harcamalar ve para konularında şanslılar. Kazançlı alışverişler yapabilirler. Birikimlerini artırabilecekleri olanaklar var Yengeç'ler pek çok konuda kendilerini gösterebilecekleri bir gündeler. Duygusal alanda rahatlık ve güven duygusu söz konusu. Aslan'ları duygusal konularda mutsuzluk ve endişe duygusu üzebilir. Olaylara iyimser bir gözle bakarlarsa huzurları artacak. Başak'lar için enerjilerini olumlu kullanabilecekleri, arkadaşlara ve sosyal olaylara zaman ayırabilecekleri bir gün. Yeniliklere açık olmanın yararını görebilirler. 
   Terazi'ler ayrıntılı işlerin içerisinde kaybolmaktan kendilerine zaman ayıramayabilirler. İş hayatında ilerleme mümkün. İlişkilerinde duygusal konular onları zorlayabilir. Akrep'ler çevreleriyle uyumlu olabilecekleri bir gündeler. Bu arada değişik fikirlere karşı açık ve esnek olmak yarar sağlayıcı olabilecek. Yay'lar maddi durumlarını incelemek ve doğru adım atmak zorundalar. İlişkiler konusunda düşüncelerinin aniden değişmesi gerginlik ve huzursuzluk yaratabilir. Oğlak'lar için sağduyulu ve sakin olmaları gereken bir gün, ikili ilişkilerinde yeni dengeler ve kazançlar olası. Ortak konularda toleranslı olmak zorundalar. Kova'lar tamamlanması gereken işleri ve yeni sorumlulukları kendilerine zaman ayırmalarına engel olabilecek. Bununla birlikte iş hayatında verimliler. Balık'lar için bugün pozitif bir gün. Yenilikçi planlarını uygulayabilirler. Hoşlandıkları kişilerle beraber olmak ve aşk konusunda yeni heyecanlar yaşamaları mümkün görünüyor. 
   
   
</TEXT>
</DOC>
