<DOC>
<DOCNO> 239371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonsiy01.html </URL>
<DATE> 2004/05/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Askerden, Başbakan'ın çıkışına ilk yanıtlar 
</HEADLINE>
<TEXT>

     Kara Kuvvetleri Komutanı Orgeneral Aytaç Yalman, ''Genelkurmay Başkanlığı'nın YÖK konusunda çok net bir açıklama yaptığını, bunun Silahlı Kuvvetlerin ortak ahdı olduğunu'' söyledi. 
     Orgeneral Yalman, KKTC Cumhurbaşkanı Rauf Denktaş'ı ziyareti sırasında, gazetecilerin YÖK konusundaki görüşlerini sorması üzerine şunları söyledi 
     ''YÖK konusunda Genelkurmay Başkanlığımız çok net bir açıklama yapmıştır. Bu Silahlı Kuvvetlerin ortak ahdıdır. Hepsi bu kadar, bunun dışında söyleyecek fazla bir şey yok. Yani Genelkurmay Başkanımızın açıklaması çok nettir ve bu Silahlı Kuvvetlerin ortak ahdıdır.'' 
     
     ORG. BÜYÜKANIT HÜKÜMET AÇIKLAMAYI DİKKATE ALSIN 

     1. Ordu Komutanı Orgeneral Yaşar Büyükanıt, hükümetin, Gernelkurmay Başkanlığı'nın YÖK Yasa Tasarısı'yla ilgili yaptığı "laikliği zedeler" açıklamasını değerlendirip, tutumunu ona göre belirlemesini istedi. 
     Beymen ve Sabancı Üniversitesi Sakıp Sabancı Müzesi'nin düzenlediği "Paris-St. Petersburg, Alexandre Vassiliev Koleksiyonundan Avrupa Modasının Üç Yüzyılı" sergisinin açılışına katılan Büyükanıt, soruları yanıtladı. 
     
</TEXT>
</DOC>
