<DOC>
<DOCNO> 202663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/yazar/gureli.html </URL>
<DATE> 2003/12/17/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Umut veren gençler 
</HEADLINE>
<TEXT>

   
   Günler, haftalar vızır vızır geçiyor. Öğretmenler Günü, ardından İnsan Hakları Haftası... Yılda bir gün öğretmenlerimizi yücelttik. Bir günlüğüne de olsa, insan haklarımızı sahiplendik. 
   Kutlama günleri geçti, şimdi yine "eski hamam eski tas" diye hayıflanıyor olmalısınız. Hayıflanmakta haklıyız, ama pek de umutsuz ve kötümser olmamak gerek. Son kez bizim umudumuzu tazeleyen, Dünya İnsan Hakları Haftası nedeniyle Kartal'daki İstek Özel Uluğbey Okulları'nda gençlerle yaptığımız söyleşi oldu. 
   Lise, hatta ortaokul öğrencilerinin ülke ve dünya olaylarıyla ilgileri, sorgulayıcı yaklaşımları umut vericiydi. Alın size bir soru 
   "İnsanın inancı, insan haklarıyla çatışabilir mi " 
   Bir başka soru 
   "İnsan hakları ilerliyor mu, geriliyor mu " 
   Bir sürü söylem... İnanç, özgürlük, toplum düzeni... Hakların ve özgürlüklerin sınırı... Farklı inançlara ve düşüncelere tahammül... Sorgulayın sorgulayabildiğiniz kadar. 
   Taş devrinden bilgi çağına gelmişiz. İnsan hakları kuşak kuşak gelişmiş. Üçüncü kuşak insan hakları bile aşıldı. Kuramsal olarak insan haklarının gelişmesi kadar, uygulanması önemli. Asıl sorun insan hakkı ihlallerinin sürmesi. 
   İnsanın temel hakkı olan yaşama hakkı ne durumda 
   Bir öğrenci soruyor 
   "Türkiye Irak konusunda ne yapmalı, ne yapabilir " 
   Hani, kestirmeden "Bu saatten sonra bi şey yapamaz" demek var ya, lafı döndürüp dolaştırıp aynı kapıya, daha doğrusu yan kapıya getiriyoruz. İşte bu gençler size de umut vermiyor mu 
   Bir başka güzellikten daha söz etmeliyiz. 
   Pek çok okulda öğretmenlerin gözetiminde öğrencilerin hazırladığı dergiler yayımlanıyor. Bu dergileri, gençlerin yeteneklerini geliştirme, düşüncelerini açıklama ortamını oluşturan yararlı bir etkinlik saymışızdır. 
   Ama bunun yanı sıra, bir nokta hep kafamıza takılmıştır. Okullarda öğretmenlerin gözetiminde hazırlanan dergiler basımdan önce Milli Eğitim Müdürlüğü'ne götürülüp denetimden geçirilerek yayımlanırdı. Bir sansür uygulaması. Hadi, çocuklar bir yanlış yapabilir, ama öğretmenlere de mi güvenmiyorsunuz 
   Konuyu İstanbul Milli Eğitim Müdürü Ömer Balıbey'e sorduk. Üç - beş ay önce, bunu okullarda öğretmenlerin başkanlığındaki komisyonlara bıraktığını söyledi. 
   
   Bir şiir    Bu hafta dizelerimizi İstek Uluğbey Okulları öğrencilerinin hazırladığı Papirüs dergisinden almalıyız, değil mi İşte, lise sondan Serhan Karadumanlı'nın şiirinden birkaç dize 
   "Ne günler gördük Bir unutmayı öğretmediler bize. Kör tarafıyla keserken elimizi bıçağın, Al dudaklara vurulurdu körpe yüreklerimiz Sevda dediklerini oyun zannettik de Mızıkçılık yaptık daha başlamadan" 
   
      
   
   
</TEXT>
</DOC>
