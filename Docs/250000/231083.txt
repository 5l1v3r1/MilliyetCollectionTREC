<DOC>
<DOCNO> 231083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur27.html </URL>
<DATE> 2004/04/13/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Sabancı'nın mezarını kardeşi ve yeğeni ziyaret etti... 
</HEADLINE>
<TEXT>

     İstanbul'da dün toprağa verilen Sakıp Sabancı'nın mezarını, kardeşi Erol Sabancı ile yeğeni Güler Sabancı ziyaret etti. 
     Sakıp Sabancı'nın Aile Kabristanı'ndaki mezarı başında dua eden Erol Sabancı ve Güler Sabancı, birlikte geldikleri mezarlıktan daha sonra ayrıldılar. 
     Güler Sabancı, gazetecilerin, kabristanın Sabancı Center'ı görmesiyle ilgili bir soruyu yanıtlarken, kendisinin de fotoğrafı gazetelerde görünce fark ettiğini söyledi. 
     Bu arada Sabancı'nın mezarını ziyaret edenler arasında, işadamı Kadir Has da bulunuyor. Has, mezarlıktaki törene dün katılamadığı için bugün geldiğini söyledi. 
     Vatandaşlar da Sabancı'nın mezarını ziyaret ediyorlar. Tek tek gelenlerin yanı sıra ailece ziyaret edenler ile öğrenciler dikkat çekti. 
     Öte yandan Sabancı Ailesi, taziye kabulünü Sabancı Center'da sürdürüyor. 
     
</TEXT>
</DOC>
