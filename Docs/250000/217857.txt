<DOC>
<DOCNO> 217857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/guncel/gun90.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Merak kediyi öldürdü ..    ShockHabercilerden ve SerinDuruşçulardan gelen sorulara devam... 
   Günümüzde bilgisayarlarda en sık kullanılan sembollerden biri olmasına rağmen " " yazabilmek için neden hala "Alt Gr Q" tuş kombinasyonuna başvurmamız gerekmektedir Klavyelerde bir tuş için daha yer kalmamış mıdır 
   Uçakların tekerleklerine neden "iniş takımı" denir Aynı sistem kalkışta da kullanılmamakta mıdır 
   Üst kattan gürültüler geldiğinde neden tavana bakılır Tavana bakıldığında gürültünün kaynağı anlaşılır mı 
   "Bilmem kimin ilk bilmem kaç içine girmesi" ne anlam ifade etmektedir Örneğin "Ülkemiz, Avrupa'ki Boatshow fuarları arasında ilk 13 ülke arasında" ne demektir Sekizinci olan ülke için de aynı cümlenin söylenmesi mümkün müdür 
   Neden kırmızı ışıktaki adam önden görünürken yeşil ışıktaki adam profilden görünür Yeşil ışıktaki adamın tipi mi yamuktur 
   Reklam Özdenetim Kurulu reklamında diğer çocuğun annesini Özdenetim Kuruluna şikayet eden çocuk telefonu çevirirken neden parmağını deliğe sokmakta zorlanır Hadi diyelim çekimde bocaladı, bir daha çekilemez mi Reklamların konu alındığı bir reklamda bu önemsiz bir ayrıntı mıdır Çocuğun bu davranışı diğer çocuğun annesini bir bakıma haklı çıkartmaz mı 
   Rengi düpedüz turuncu iken neden "kırmızı" mercimek 
   Filmlerde iki araba hızla birbirlerine doğru hızla giderken neden hep son anda ayrı yönlere kendilerine göre aynı yöne direksiyon kırarlar Hiç ikisinin de aynı yöne kendilerine göre farklı yönlere direksiyon kırıp çarpıştığı vuku bulmuş mudur 
   Chevy Chase nasıl oluyor da işinden evine bir "morning" vakti dönüyor ve "bugün kötü bir gün geçirdim" diyor Gece vardiyasında mı çalışmaktadır yoksa aramızdaki saat farkı mı göz önüne alınmıştır 
   Birçok ülkede yıllardır futbol yorum programlarında pozisyonların ofsayt olup olmadığını anlamak için son defans oyuncusunun ayağından bilgisayarla saha çizgilerine paralel bir doğru çizilip forvet oyuncusunun bu çizgiye göre durumu ekrana yansıtılırken, Türkiye niye bu teknolojiye karşı ayak diremektedir Bu kolaylığın spor yorumcu sayısını azaltacağından mı korkulmaktadır Futbol ya da yorumcu mafyası işin içinde midir Değilse nedir 
   
   Geçmiş olsun...    Atatürk "Fikirlerin topla, tüfekle susturulamayacağını" söyleyeli kaç sene oldu Ya Voltaire "Söylediklerini kabul edemem. Ama konuşma hakkını ölene kadar desteklerim" diyeli Asır olmuş asır. Bir insanı silahla vuracak kadar cahil olan birine ne söylesen boş, asır ne fayda .. Köşemize sayısız defalar konuk olan Ahmet Çakar'a yapılan silahlı saldırıyı kınıyoruz. Lafla yapılan saldırıya yine lafın kralıyla cevap verdiği için olsa gerek, en kolay yol seçildi yine. Belki de çok gündemde olduğu için sadece ünlü olmak isteyen birinin işidir. Malum memlekette bu şekilde ününe ün katıp "muteber" kişi olanlar da yok değil. Geçmiş olsun Ahmet Hoca... En kısa sürede sağlığına kavuşup ekranlara dönmeni ve müthiş vecizelerinle köşemizdeki yerini almanı temenni ediyoruz... 
   
   Boş kafa şekle yansır, hafif olduğundan dik bir duruş sağlar... 
   Dr. İsmet Salu henüz dün uydurduğu özlü söz 
   
   Hepimiz Gibi 
   "Tabii ki medyumluk yanı vardır..." 
</TEXT>
</DOC>
