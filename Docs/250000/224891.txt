<DOC>
<DOCNO> 224891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonspo29.html </URL>
<DATE> 2004/03/23/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Ç. Rizespor Türkiye'nin en iyi takımı ile oynayacağız... 
</HEADLINE>
<TEXT>

     Birinci Süper Futbol Ligi'nde hafta sonu sahasında Gençlerbirliği ile karşılaşacak olan Çaykur Rizespor, hazırlıklarını sürdürüyor. 
     Teknik Direktör Yılmaz Vural, Gençlerbirliği'nin perşembe günü UEFA Kupası karşılaşması oynadıktan sonra Rize'ye geleceğini belirterek, ''Ama Gençlerbirliği, Akçaabat Sebatspor maçında farklı bir kadroyla galip geldi. Kolay bir maç olacak diye düşünürsek yanarız'' dedi. 
     Rakiplerinin yorgun olacağını, bunun da kendileri için küçük bir avantaj olduğunu kaydeden Vural, ''Ancak Türkiye liginin en iyi takımı ile oynayacağız. Küçük bir avantajımızı değerlendirmemiz lazım. Ama her şeye rağmen zorlu bir maç olacağını biliyoruz'' diye konuştu. 
     Vural, kart cezalıları Koray ve Murat Sözkesen'in Gençlerbirliği maçında forma giyemeyeceğini, bunun dışında eksik oyuncularının bulunmadığını kaydetti. 
     Öte yandan Çaykur Rizespor Kulübü Genel Kaptanı Yılmaz Zehiroğlu, Ankaragücü ile yaptıkları maçta cezalı oyuncu oynattığı gerekçesiyle puanı silineceği iddia edilen Ankaragücü'ne herhangi bir ceza verilmeyeceği biçiminde Futbol Federasyonu tarafından yapılan açıklama ile ilgili, ''Bu işin takipçiyiz. Şu anda sükut duruyoruz. Her şeyden haberimiz var. Başka bir şey söylemek istemiyorum'' dedi. 
     
</TEXT>
</DOC>
