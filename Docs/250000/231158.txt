<DOC>
<DOCNO> 231158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/siyaset/siy20.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Babasının izinde 
   KKTC'de, Demokrat Parti'nin DP kendi içinde düzenlediği "mini referandum"dan yüzde 64 oranında "hayır" çıktı. KKTC Cumhurbaşkanı Rauf Denktaş'ın ardından oğlu DP lideri Serdar Denktaş'ın da "hayır" kampında yer alması ihtimali ağırlık kazandı. Demokrat Parti, nihai kararını 16 Nisan'da açıklayacak. 
   
   'Evet'çi kalmadı 
   Kıbrıs Rum Kesimi'nde referandumda "evet" diyecek siyasi parti kalmadı. Annan Planı'na bugüne kadar açıkça "evet" diyen ve sadece yüzde 2.6 oy oranına sahip olan EDİ'nin Başkanı ve Rum yönetimi eski lideri Yorgos Vasiliu da, komünist AKEL'in oy oranı yüzde 34.7 referandumun birkaç ay ertelenmesi önerisini olumlu buldu. AKEL partisi de nihai tavrını bugünkü kongrede belirleyecek. 
   
   Bush 'evet' için Karamanlis'i aradı 
   ABD Başkanı George W. Bush'un, geçen pazartesi Yunanistan Başbakanı Kostas Karamanlis'i telefonla arayarak, Kıbrıs'taki referandumda "evet" demeleri için Rumları ikna etmesini istediği bildirildi. Yunanistan hükümetinin referandum konusundaki tavrını bugün açıklaması bekleniyor. Bush'un telefonuna rağmen Karamanlis'in "Karar Rum Yönetimi ve Rumlarındır" diyerek tarafsız kalması bekleniyor. Atina'dan tek bir ses çıkması amacıyla, Cumhurbaşkanı Kostis Stefanopulos'un 13 yıl aradan sonra ilk kez bugün tüm siyasi parti liderlerini toplayacağı belirtiliyor. 
   
   AKEL'li 'Evet'çi bakan istifa etti 
   Kıbrıs Rum Kesimi Ulaştırma ve Bayındırlık Bakanı Kiryakos Kikis Kazamias istifa etti. Rum Kesimi'nde iktidarın büyük ortağı, komünist AKEL partisinin üyesi olan Kazamias, yaptığı açıklamada, cumartesi günü istifa ettiğini söyledi. Kazamias, "istifa nedeninin, Rum yönetimi lideri Tasos Papadopulos'un Annan Planı'na 'hayır' demesine karşı olmaktan ziyade, Papadopulos'un Annan Planı'nı analiz yöntemi ve plandan çıkardığı sonuçlardan duyduğu hayal kırıklığı olduğunu" söyledi. Rum radyosu, Annan Planı'nın kabul edilmesinden yana olan İçişleri Bakanı Andreas Hristu ile Kazamias'ın görevlerinden istifa edeceğini duyurmuştu. Hristu'nun bugün yapılacak parti konferansının sonuçlarını beklediği belirtilmişti. 
   
   Meclis bahçesinde 84. yıl konseri 
   Dolmabahçe Sarayı'nda sanatçılara yemek veren TBMM Başkanı Bülent Arınç, TBMM'nin 84. açılış yıldönümü ve Milli Egemenlik Haftası etkinlikleri kapsamında, Meclis bahçesinde halk konseri gerçekleştirileceğini açıkladı. 
   23 Nisan'ın her sene resmi törenlerle kutlandığına dikkat çeken Arınç, şunları kaydetti "Kutlamalarda işin milli egemenlik yönünün eksik kaldığını düşünerek, bu yönü güçlendirmeye karar verdik. Bunun için 20 bin kişinin sığabileceği Meclis'in önünde konser düzenledik." 
   
   Bayındırlık Bakanı Kamu binaları çürük 
   Bayındırlık ve İsk n Bakanı Zeki Ergezen, Deprem Ş rası Komisyonları Toplantısı'nda yaptığı konuşmada, Türkiye genelinde kamu binalarını incelediklerini belirterek "Okulları, hastaneleri inceledik. Korkunç bir manzara çıktı. Deprem yönetmeliği uygulanmamış, beton dayanımı yüzde 40 eksik. Bizim çıkardığımız yönetmeliğe bizim elemanlarımız uymuyor" dedi. Ergezen, inceleme sonucu bazı okulların acilen yıkılması gerektiğinin ortaya çıktığını kaydetti. 
   
   Gabar'da PKK'yla çatışma 3 şehit 
   Şırnak'ın Gabar Dağı'nda PKK'lılarla çatışmaya giren 3 asker şehit oldu, 9 asker de yaralandı. Irak'tan Türkiye'ye bir grup PKK'lının giriş yaptığı istihbaratı üzerine güvenlik güçleri, operasyon başlattı. 6 bin askerin katıldığı operasyonda dün sabah sıcak temas sağlandı. Teröristlerin açtığı ilk ateş sırasında 3 asker şehit düştü. 2'si ağır 9 asker de yaralandı. Hava destekli devam eden operasyonlarda terör örgütünün kayıplar verdiği bildirilirken, sayıları konusunda bilgi verilmedi. Yaralı askerler Şırnak Tümen Komutanlığı'nda tedavi altına alındı. 
   
   
   
</TEXT>
</DOC>
