<DOC>
<DOCNO> 223280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/ekonomi/eko09.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'de iptal yok, tahsilat TMSF'den 
</HEADLINE>
<TEXT>

   Telsim'de hisse değişimine ilişkin yapılan incelemede lisans iptaline gerek olmadığı sonucuna varıldı 
      GÜLÇİN ÜSTÜN Ankara 
   
   Telekomünikasyon Kurumu TK Uzanlar'ın Telsim'in hisse yapısında gerçekleştirdiği değişiklik üzerine başlattığı incelemeyi tamamladı. İmtiyaz sözleşmesini gözden geçiren TK, Telsim'in lisansının iptaline gerek olmadığını belirterek, kuruma olan borcun bir an önce tahsil edilmesi kararını aldı. 
   
   TMSF'ye gönderildi 
   Kurum, Cem ve Hakan Uzan'ın 24 Temmuz 2003'te Telsim Yönetim Kurulu üyeliklerinden isifa etmeleri ve yüzde 50'nin üzerindeki Telsim hissesini Standart Telekom'a devrinin mevzuata ve imtiyaz sözleşmesine aykırı olup olmadığıyla ilgili incelemeyi tamamladı. TK Başkanı Ömer Arasıl ve kurul üyeleri arasında da sık sık tartışmalara neden olan dosya, Ulaştırma Bakanı Binali Yıldırım ve Tasarruf Mevduatı Sigorta Fonu'na TMSF gönderildi. Alınan kararda Telsim'in lisans iptaline gerek olmadığı belirtilirken Telsim'in TK'ya olan borçlarının nasıl tahsil edileceği de belirlendi. Buna göre TK, Telsim'den alacaklarını TMSF kanalıyla tahsil edecek. Borçların tahsilin nasıl olacağı iki kurum arasında yapılan görüşmeler neticesinde belirlenecek. 
   
   
</TEXT>
</DOC>
