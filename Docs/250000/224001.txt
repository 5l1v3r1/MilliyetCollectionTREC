<DOC>
<DOCNO> 224001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun32.html </URL>
<DATE> 2004/03/20/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Tayvan... Muhalefet seçimin geçersiz sayılmasını istiyor... 
</HEADLINE>
<TEXT>

     Tayvan'da muhalefetin devlet başkanı adayı Lien Çan, Devlet Başkanı Çen Şui-Bien'ın partisinin seçimi kazandığını ilan etmesinin ardından sonuca itiraz etti ve seçimin geçersiz sayılmasını istedi. 
     Milliyetçi Halk Partisi'nin Kuomintang lideri Lien, Taipei'de yandaşlarına seslenerek, seçimin adil olmadığını ve Çen'e dün düzenlenen suikast girişiminde karanlık noktalar bulunduğunu ileri sürdü. 
     Oyların yeniden sayılmasını isteyeceğini belirten Lien, ''Bu adil bir seçim değildi. İptal edilmesine hazırlanın'' diye konuştu. 
     Lien, seçimdeki rakibi Çen'e düzenlenen suikast girişiminin açıklığa kavuşturulmadığını da söyledi. 
     Çen ile Devlet Başkan Yardımcısı Annette Lu, dün güneydeki Tainan kentinde konvoylarına yapılan saldırıda yaralanmışlardı. 
     
</TEXT>
</DOC>
