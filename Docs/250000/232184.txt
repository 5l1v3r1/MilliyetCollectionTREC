<DOC>
<DOCNO> 232184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/siyaset/siy08.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Eskişehir'de para iade edecek 
</HEADLINE>
<TEXT>

   
   CHP Genel Merkezi, Eskişehir'de seçimlere katılamayan belediye başkanı, il genel meclisi ve belediye meclisi aday adayı 40 kişiye, adaylık için ödediği toplam 40 milyar lirayı iade edecek. CHP Eskişehir Merkez İlçe Başkanı Ayhan Türkseven, eski merkez İlçe Başkanı Vedat Alp'in rahatsızlanması sonucu Büyükşehir, Odunpazarı ve Tepebaşı alt belediye, üç belde belediye başkanlığıyla il genel meclisi ve bu bölgelerdeki belediye meclis üyeliği için aday adayı olan toplam 40 kişinin isminin yer aldığı listeyi seçim kuruluna zamanında veremediğini hatırlattı. Türkseven, seçimlerin ardından, partinin il teşkilatı ve Eskişehir milletvekillerinin, mağdur 40 kişiye aday adayı olmak için ödedikleri parayı geri vermek için başlattıkları girişimlerin olumlu sonuç verdiğini belirtti. Türkseven şöyle konuştu "Parayı geri isteme gibi yasal hak olmamasına karşın, geç de olsa iade yönünde karar alındı. Sonuçta mağdur 40 kişiye yaklaşık 40 milyar lira ödeme yapılacak." 
   
   
   
</TEXT>
</DOC>
