<DOC>
<DOCNO> 239127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo28.html </URL>
<DATE> 2004/05/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Bursaspor'un ilk profesyonel futbolcusu Bavlı, toprağa verildi... 
</HEADLINE>
<TEXT>

     Bursaspor'un ilk profesyonel futbolcusu ve eski yöneticilerinden İsmail Hakkı Bavlı, toprağa verildi. 
     Spor yaparken geçirdiği kalp krizi sonucu dün yaşamını yitiren Bavlı'nın cenaze törenine, Bursaspor Kulübü Başkanı Fikret Üstenci, Bursa Ticaret ve Sanayi Odası Yönetim Kurulu Başkanı Celal Sönmez, Anadolu Spor Kulüpleri Federasyonu Bursa Şube Başkanı Ayhan Barışıcı, Bursaspor'un kaptanı Okan Yılmaz, Bursasporlu eski ve yeni yöneticiler, Bursa milletvekilleri, futbol ve spor camiasının önde gelen isimleri ile vatandaşlar katıldı. 
     Bavlı'nın cenazesi, Ulucami'de kılınan öğle namazının ardından Pınarbaşı Mezarlığı'nda toprağa verildi. 
     
</TEXT>
</DOC>
