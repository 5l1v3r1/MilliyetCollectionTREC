<DOC>
<DOCNO> 247640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/ekonomi/eko03.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemada 2. taksitle beraber eksik ödeme de giderilecek 
</HEADLINE>
<TEXT>



Zorunlu tasarruf nemalarının ikinci taksiti, bugünden itibaren Ziraat Bankası şubelerinden ödenmeye başlanıyor. Ödemeler işveren veya kişisel başvuru şeklinde yapılabilecek. 
Hak sahipleri, halen çalıştıkları ve tasarrufu teşvik işyeri sicil numarası ve elektronik posta adresi uzantıları -.k12.tr, -.edu.tr, -.com tr, -.gov.tr -.mil.tr -.pol.tr ve - .bel.tr olan kurum ve işyerleri aracılığı ile ikinci taksit tutarlarını alabilecek. Kişisel başvurularda ödeme tasarrufu teşvik hesap numarasının son hanesine göre yapılacak. 
Anaparada fazla veya eksik ödenen miktar için mahsuplaşm bu tarihe kadar yapılmamışsa, ikinci taksitle birlikte gerçekleştirilecek. Mahsup edilecek tutarın ikinci taksitten yüksek olması durumunda fark, takip eden taksitlere yansıtılacak. Geriye dönük anapara tesisinde oluşacak anapara ve taksit farkı, bir sonraki taksit dönemi beklenmeden ödenecek. 


</TEXT>
</DOC>
