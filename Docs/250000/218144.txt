<DOC>
<DOCNO> 218144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/siyaset/siy20.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   AKP'li kadınlardan SP'ye destek    KONYA DHA 

   AKP Karatay İlçe Teşkilatı Kadın Komisyonu Tanıtım ve Halkla İlişkiler Sorumlusu Semanur İşkan ve 6 komisyon üyesi kadın, seçimde partilerinin adaylarını içine sindiremedikleri gerekçesiyle Saadet Partisi'nin adayını destekleyeceklerini açıkladı. Bu karar, AKP'yi karıştırdı. 
   
   CHP'li Ateş Sol oyları ben bölmem    CHP'nin Ankara Belediye Başkan Adayı Yılmaz Ateş, seçim çalışmalarına Ankara Kalesi'nden başladı. Ateş, esnafın rakibi SHP'nin Ankara adayı Murat Karayalçın'ın "Anket yapalım, ikinci çıkan çekilsin" önerisini hatırlatması üzerine, "Bunun sorumlusu ben değilim" karşılığını verdi. 
   
   Ağar'ın seçim turu başlıyor    Ankara Milliyet 

   DYP Genel Başkanı Mehmet Ağar, yoğunlaştırılmış gezi programıyla Anadolu'yu dolaşacak. Ağar, bir ayda karadan ve havadan 15 bin kilometrenin üstünde yol kat edecek. Ağar, gezilerine bugün Konya ile başlayacak. Ağar, cumartesi Çorlu'da olacak. 
   
   
</TEXT>
</DOC>
