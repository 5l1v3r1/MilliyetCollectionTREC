<DOC>
<DOCNO> 238796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/soneko19.html </URL>
<DATE> 2004/05/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Babacan, Bakanlar Kurulu'na piyasalar hakkında sunum yapacak 
</HEADLINE>
<TEXT>

     Devlet Bakanı Ali Babacan, ekonominin genel durumu ve piyasalardaki son gelişmelere yönelik olarak Bakanlar Kurulu'na sunum yapacak. 
     Devlet Bakanı Babacan, dün gece Hazine Müsteşarlığı'nda, Hazine Müsteşarı İbrahim Çanakçı ve Merkez Bankası Başkanı Süreyya Serdengeçti ile 4 saat süren bir toplantı yaptı. 
     Babacan'ın bürokratlarıyla, ödemeler dengesi, döviz, piyasalarındaki beklenti gibi konuları görüştüğü ve bu görüşmelerin notlar halinde bugünkü Bakanlar Kurulu'nda anlatılacağı kaydedildi. 
     Bu arada, Devlet Bakanı ve Başbakan Yardımcısı Abdüllatif Şener, Devlet Bakanı Ali Babacan ve Maliye Bakanı Kemal Unakıtan'ın Bakanlar Kurulu toplantısı öncesinde biraraya geldiği öğrenildi. 
     
</TEXT>
</DOC>
