<DOC>
<DOCNO> 238350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sondun29.html </URL>
<DATE> 2004/05/08/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Annan'a, Roosvelt özgürlük madalyası verildi 
</HEADLINE>
<TEXT>

     BM Genel Sekreteri Kofi Annan, Roosevelt Enstitüsü'nün ''dört özgürlük'' madalyasına layık görüldü. 
     Hollanda'nın Middelburg kentinde düzenlenen törene katılamayan Annan, daha önceden videoya kaydedilen açıklamasında, ABD'nin eski başkanlarından Franklin D. Roosevelt'in dünya liderlerini ve kendi vatandaşlarını uluslararası güvenliğin sürdürülmesi için BM'ye ihtiyaç olduğuna ikna ettiğini söyledi. 
     Annan, ABD başkanlarının o zamandan beri BM içinde ya da bu kuruluş vasıtasıyla, ABD ve dünya açısından önemli olan hedeflere ulaşmak için diğer ülkelerle birlikte çalıştığını kaydetti. 
     Törende, Filistinli bilim adamı ve barış savunucusu Sari Nüsebiye, Burundili yardım kuruluşu çalışanı Magguie Barankitse, Estonyalı yazar ve siyasetçi Lennart Meri ve Hollandalı Max Kohnstamm'a da kişisel ödül verildi. 
     Roosevelt adına verilen madalya ve dört kişisel ödül, 1982'den bu yana Roosevelt'in 1941 yılında Amerikan Kongresi'nde insanlık için açıkladığı dört önemli özgürlüğe düşünce özgürlüğü, din özgürlüğü, vicdan özgürlüğü ve güvenlik içinde yaşama özgürlüğü katkıda bulunan kişilere veriliyor. 
     
</TEXT>
</DOC>
