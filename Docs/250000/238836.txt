<DOC>
<DOCNO> 238836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sonspo11.html </URL>
<DATE> 2004/05/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yüce Beşiktaş ve Ankaragücü galibiyetleriyle gücümüzü kanıtladık 
</HEADLINE>
<TEXT>

     Haftalardır galibiyet alamayan Adanaspor'un, ligden düşmesi kesinleştikten sonra üst üste yaptığı Beşiktaş ve Ankaragücü maçlarını kazanması, teknik yönetimi sevindirdi. 
     Teknik Sorumlusu Ahmet Ziya Yüce, Ankaragücü deplasmanında iyi organize olduklarını, disiplinli futbollarıyla başkentten anlamlı bir galibiyetle döndüklerini belirtti. 
     Ligin son haftasında da Denizlispor'u yeneceklerine inandıklarını belirten Yüce, şunları kaydetti 
     ''Ankaragücü karşısında sürekli gol aradığımız gibi, maç boyunca oyun disiplininden ayrılmadan kazanmak için mücadele ettik. Özellikle son 20 dakikada adeta tek kale oynayarak tribünlerden alkış topladık. Aslında, ligin ikinci yarısındaki tüm maçlarımızda iyi oynadık. Ancak, şanssızlıklar sonucu istediğimiz puanları toplayamadık. Beşiktaş ve Ankaragücü galibiyetleriyle gücümüzü, ne kadar disiplinli bir takım olduğumuzu kanıtladık." 
     
</TEXT>
</DOC>
