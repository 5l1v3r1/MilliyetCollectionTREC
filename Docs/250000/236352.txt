<DOC>
<DOCNO> 236352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/guncel/gun20.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



ABD PKK operasyonu son çare 
ABD Dışişleri Bakanlığı'nın terörle mücadele koordinatörü Cofer Black, bakanlığının 2003 Global Terörizm raporunun yayımlanması-nın ardından soruları yanıtladı. ABD'nin ne zaman PKK'ya karşı harekete geçeceği sorusu üzerine Black, şu yanıtı verdi "Irak'taki PKK varlığıyla mücadele için geliştirilen ve diplomasiden, finansman yollarını tıkamaya kadar çok geniş unsurları içeren "eylem planında" ilerleme sağlandığını, ancak tehdidin ortadan kalkmaması halinde son çare olarak askeri güç kullanılacak." 

Boş yere 1 yıl hapis yattı 
Vanlı Mehmet Selim Yılmaz, TEDAŞ'ta çalışırken 8 Şubat 2000'de gözaltına alındı ve Hizbullah üyesi olduğu gerekçesiyle tutuklandı. Yılmaz cezaevindeyken, yakınları özgeçmiş raporunda yanlışlık olduğunu görerek, durumu DGM'ye bildirdi. Bir yıl sonra aranan Hizbullah raporunda adı geçen Yılmaz, İstanbul'da yakalandı. Suçu, örgüte yardım suçuna çevrilen ve aftan yararlanıp serbest bırakılan işçi Yılmaz'ın davası ertelendi. Suçsuz yere 1 yıl hapiste kaldığını söyleyen Yılmaz, 168 bin euroluk tazminat istemiyle Türkiye aleyhine AİHM'de dava açtı. 

Bugün Mevlit Kandili 
Hazretİ Muhammed'in doğum yıldönümü, bugün Mevlit Kandili ile kutlanacak. Diyanet İşleri Başkanı Ali Bardakoğlu, dinlerin öncelikli gayesinin insanlara güzel ahlakı kazandırmak olduğunu belirterek, "İslam, bir ahlak dini olarak insanlığı kurtuluşa davet etmektedir" dedi. 



</TEXT>
</DOC>
