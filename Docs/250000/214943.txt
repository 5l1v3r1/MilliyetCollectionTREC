<DOC>
<DOCNO> 214943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun04.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ve Amerikalı diplomatlar kamuya açık salonda görüşüyor 
</HEADLINE>
<TEXT>

     Kıbrıs konusunda 3. gün müzakereleri New York saatiyle geceyarısına TSİ sabaha kadar sürerken BM binası da ilginç görüntülere sahne oluyor. 
     Türk Dışişleri Bakanlığı Müsteşarı Uğur Ziyal ile Müsteşar Yardımcısı Baki İlkin ve diğer yetkililer, binadaki pek çok bölüm kapalı olduğundan, delegelerin gündüz saatlerinde dinlenmek için kullandıkları kamuya açık geniş salonda delegates lounge Amerikalılarla buluşarak pazarlığı sürdürdüler. 
     Ellerindeki belgeler üzerinde, ABD Kıbrıs temsilcisi Thomas Weston başkanlığındaki Amerikan heyetiyle hararetli müzakerelerde bulunan Türk diplomatlar, kendilerini farkeden gazetecilerden uzaklaşmalarını istediler. 
     Bir süre devam eden görüşmelerden sonra Türk heyeti salondan ayrılırken Amerikalıların yerlerinde kalmaları, Yunan heyetini bekledikleri yorumlarına yol açtı. 
     
</TEXT>
</DOC>
