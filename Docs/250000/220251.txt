<DOC>
<DOCNO> 220251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun19.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
GYK Başkanı Irak'ta geçici anayasa 2 gün içinde imzalanacak... 
</HEADLINE>
<TEXT>

     Irak Geçici Yönetim Kurulu GYK Dönem Başkanı Muhammed Bahr el Ulum, geçici anayasanın, iki gün içinde imzalanacağına inandığını açıkladı. 
     El Ulum, gazetecilere yaptığı açıklamada, geçici anayasanın imza tarihi olarak pazartesini duyurduklarını hatırlatarak, bu tarihe bağlı kalmaya kararlı olduklarını söyledi. 
     Bahr El Ulum ile GYK üyesi diğer 4 kişinin, bugün ilerleyen saatlerde, anayasa sorununu değerlendirmek üzere Şii lider Ayetullah Ali El Hüseyni Essistani ile biraraya gelmeleri bekleniyor. 
     Anayasanın imzalanması, GYK'nın 5 Şii üyesinin bazı maddelere karşı çıkması üzerine dün ertelenmiş, daha sonra görüşmelere 8 Mart Pazartesi günü devam edileceği belirtilmişti. 
     
</TEXT>
</DOC>
