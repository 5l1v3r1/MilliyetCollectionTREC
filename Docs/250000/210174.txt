<DOC>
<DOCNO> 210174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sonspo06.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons 13 maç sonra yenildi, Mehmet Okur boş geçti 
</HEADLINE>
<TEXT>

     ABD Profesyonel Basketbol Ligi'nde NBA 13. hafta mücadelesine, bu sabaha karşı yapılan 6 maçla devam edildi. 
     Merkez Grubu ikincisi Detroit Pistons, gruptaki en büyük rakibi olan lideri Indiana Pacers'a deplasmanda 81-69 yenilince, bu takımın 13 maçlık galibiyet serisi de son buldu. 
     Pistons, bu maçtan da galibiyetle ayrılsaydı, şampiyon olduğu 1989-1990 sezonundaki peşpeşe elde ettiği 13 maçlık galibiyet rekorunu 14 maçla kırmış olacaktı. 
     Detroit Pistons'da sahaya ilk 5'te çıkan ve 12 dakika oyunda kalan Mehmet Okur, 2 sayılık 4 atışta da isabet bulamayıp maçı sayı atamadan tamamlarken, yalnızca 3 savunma ribaundu aldı. 
     43. maçında 14. yenilgisini alan Pistons'da 17 sayı, 5 ribaunt ve 2 asistle oynayan Corliss Williamson'ı, 15 sayı, 3 ribaunt ve 3 asistle Richard Hamilton izledi. 
     44. maçında 33. galibiyetini alan ligin en iyi galibiyet yüzdesine sahip ekibi konumundaki Indiana Pacers'da ise Jermaine O'Neal, 28 sayı, 15 ribaunt ve 1 asistle maçın yıldızı olurken, 22 sayı, 2 ribaunt ve 3 asistlik oyunuyla Reggie Miller, galibiyete katkıda bulunan 2. önemli isimdi. 
     Lige, yarın sabaha karşı yapılacak 9 maçla devam edilecek. 
     NBA'de günün maçlarında alınan sonuçlar şöyle 
     Cleveland Cavaliers-Seattle Supersonics 99-94. 
     Indiana Pacers-Detroit Pistons 81-69. 
     Miami Heat-Boston Celtics 84-86. 
     Dallas Mavericks-New Jersey Nets 106-93. 
     Utah Jazz-Denver Nuggets 75-96. 
     Sacramento Kings-Portland Trail Blazers 104-109 uzatmada . 
     
</TEXT>
</DOC>
