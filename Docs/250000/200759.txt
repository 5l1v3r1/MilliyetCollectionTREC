<DOC>
<DOCNO> 200759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/siyaset/siy08.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da hastanelere türban yasağı geliyor 
</HEADLINE>
<TEXT>

   Türbanla ilgili çıkarılacak yasanın zeminini araştıran komisyon, hastanelerde türbanlıların erkeklere tedavi olmak istemediği şik yetlerini raporuna aldı 
      Mine G. Kırıkkanat Paris 

   
   Fransa Cumhurbaşkanı Jacques Chirac'ın, anayasal laiklik kavramını yeniden belirlemekle görevlendirdiği Ulusal Danışma Komisyonu'nun türban yasağını genişletmek istediği ve türbanı okulların yanı sıra hastanelerde de yasaklamayı planladığı öğrenildi. 
   Türban konusunda getirilecek düzenlemeye yasal zemin hazırlamakla görevli komisyon, soruna doğrudan muhatap 150 kişinin görüşlerini aldıktan sonra türban çatışmasının en şiddetli biçimde yaşandığı hastanelerle ilgili araştırmalar yaptı. 
   Tıp fakültesi yöneticileri ve hastane başhekimleri, erkek hastalara bakmayı reddeden türbanlı sağlık ekipleri kadar, erkek doktorlar tarafından tedavi edilmeyi reddeden türbanlı kadın hastalardan da şik yetçi oldu. Komisyon raporunda, hasta kadınlara sorulan sorulara erkek eşlerin yanıt verdiği, doğrudan hastadan cevap isteyen ve tedavide ayrımcılık yapmayı reddeden hekimlerin tehdit edildikleri ifade edildi. 
   
   Ayrımcı duyguya yol açar 
   Chirac'ın, Komisyon'un hazırladığı rapor doğrultusunda halen parlamentoda bekleyen dört "türban yasağı" yasa tasarısına son biçimini vermesi bekleniyor. Dinler arası ayrımcılık yapmamak için her dini simgeyi yasaklayacak olan yasanın, hastaneleri de içine alacak biçimde "kamu alanları"na yayılacağına kesin gözüyle bakılıyor. 
   Fransa'daki Katolik, Protestan ve Ortodoks kiliseleri temsilcileriyse, Chirac'a gönderdikleri mektupta, okullarda türbanın yasaklanmasına karşı çıktı. 
   Hıristiyan Kiliseleri Konseyi'nin Chirac'a gönderdiği mektupta, bu konuda çıkacak bir yasanın "ayrımcı duygulara neden olacağı" savunuldu. 
   
   
   
   
   
   
</TEXT>
</DOC>
