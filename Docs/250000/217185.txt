<DOC>
<DOCNO> 217185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sonspo04.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Birmingham'da gülen yok, Blackburn için tehlike çanları... 
</HEADLINE>
<TEXT>

     Premier Lig'de dün oynanan 'Birmingham derbisi', 2-2 berabere sonuçlandı. Maçta Aston Villa, Vassell ve Hitzlsperger'le iki farklı öne geçerken Birmingham City, bu gollere Forssell ve John'la cevap verdi. Günün diğer maçında Tottenham, evinde Leicester'la 4-4 berabere kaldı. Ev sahibinin gollerini Brown, Defoe 2 ve Keane atarken, konuk ekibin sayılarında Doherty kk , Ferdinand, Dicvok ve Bent imzası vardı. FA Cup'ta ise Portsmouth, Liverpool'u Hughes'ün golüyle 1-0 yenerek çeyrek finale yükseldi. 
     
     Tugay'lı Blackburn zorda 

     Tugay Kerimoğlu’nun forma giydiği Blackburn Rovers, İngiltere Ligi’nde zor günler yaşıyor. 
     Önceki gün Charlton deplasmanında iyi bir mücadele ortaya koyan, 2-0 mağlup durumdan kaleci Friedel’in son dakika vuruşuyla 2-2’lik sonucu yakalayan Mavi Beyazlılar, uzatmalarda gelen şok golle yine küme düşme hattına yaklaştı. Blackburn bu sonuçtan sonra, ligde küme düşme hattının sadece 4 puan üzerinde yer alıyor. 
     
</TEXT>
</DOC>
