<DOC>
<DOCNO> 211924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko09.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödemiş'te altın damarları bulundu... 
</HEADLINE>
<TEXT>

     İzmir'in Ödemiş İlçesi'nde yapılan incelemelerde altın ve gümüş bulunduğu belirtildi. 
     Maden arama ruhsatı bulunan Ödemiş Madencilik Sanayi ve Ticaret Limited Şirketi sahibi Abdullah Şentürk, yüzyıllar önce bu bölgede altın çıkarılıp işlendiğini ve Ödemiş bölgesinin maden haritasını bulduklarını belirtti. 
     Bu veriler ışığında yaptıkları incelemede 1 ton maden cevherinde 14.5 gram altın ve 2.8 gram gümüş bulunduğunu söyledi. 
     Şentürk, maden işletme ruhsatı alabilmek için başvuru yaptıklarını, şirketlerine Türk ve yabancı ortak aradıklarını kaydederek, ''Bölgede altın çıkarılınca Ödemiş'in kaderi değişecek'' dedi. 
     Şirketin maden danışmanı Mehmet Sanlı, bölgede zengin altın ve gümüş cevheri bulunduğunu, mutlaka değerlendirilmesi gerektiğini, Gölcük Beldesi'nde 14.5 gram altın bulunduğunu kaydetti. 
     Ödemiş Kaymakamı Erkan Işılgan ise bölgede uzun yıllardan bu yana altın madeni bulunduğunu, Maden Teknik ve Arama Enstitüsü MTA tarafından altın arama çalışmaları yapıldığını, alınan olumlu sonuçlara rağmen işletmeye açılmadığını söyledi. 
     Işılgan, ''Gölcük'te altın madeni bulunması sevindirici. Günün ekonomik şartlarına göre bu bölgenin mutlaka değerlendirilmesi gerekir'' dedi. 
     
</TEXT>
</DOC>
