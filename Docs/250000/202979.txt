<DOC>
<DOCNO> 202979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/soneko18.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Time Warner, MGM birleşme görüşmelerine başladı... 
</HEADLINE>
<TEXT>

     Time Warner medya şirketinin ünlü Metro-Goldwyn-Mayer MGM film stüdyosunu bünyesine katmak için yeniden müzakerelere başladığı bildirildi. 
     ABD'de yayımlanan Daily Variety gazetesinin haberinde, Time Warner ile MGM yönetimleri arasındaki müzakerelerin ''başlangıç mahiyetinde ancak çok ciddi biçimde sürdürüldüğü'' belirtildi. 
     Time Warner son olarak geçen yıl MGM'yi satın alma girişiminde bulunmuş, 7 milyar dolar üzerinden başlayan satın alma görüşmeleri medya devinin o zamanki mali sorunları yüzünden sonuca götürülememişti. 
     Time Warner'ın geçen zaman içinde borç yükünü 30 milyar dolardan 20.5 milyar dolar duruma indirerek mali durumunu önemli ölçüde düzelttiği ve geçen yıl sonuçsuz kalan girişimini yeniden ele almak için cesaret kazandığı kaydediliyor. 
     
</TEXT>
</DOC>
