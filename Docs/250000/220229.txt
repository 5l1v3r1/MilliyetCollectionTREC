<DOC>
<DOCNO> 220229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yazar/theper.html </URL>
<DATE> 2004/03/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Korkulu rüya 
</HEADLINE>
<TEXT>

   
   Gündemin en önemli maddelerinden biri yerel yönetimler konusunda yapılmakta olan çalışma. Vatandaşlardan gelen yoğun şikayet var. Örneğin gelişigüzel mühürleme olayları, plan değişikliği yaparak bir kesimi gayrimenkulü konusunda mağdur etme bir kesimi ihya etme eğilimi, gecekondulaşmaya göz yumma eğilimi vs. Bir tarafta yerel yönetimlerin yetkisinin artırılması ile üniter devlet kavramı bağdaşır mı, bağdaşmaz mı tartışması sürerken öte yandan vatandaş yerel yönetimlerin baskısı altında ezilmekten korkuyor. 
   Geliyorum okuyucumun yerel yönetimden şikayetine 
   Sahibi bulunduğu parsele bina yapmak istiyor ama plana göre burası çocuk parkı onun için imar durumu verilmiyor. Belediyeye başvuruyor, "İstimlak edin" diyor, etmiyorlar. Takas yapalım diyor, yapmıyorlar. Ne yapayım, sokağa mı atayım diyor 
   Şimdi bu örneği değerlendirelim. Vatandaşın idari dava açıp kendilerini mağdur eden planın iptalini dava etmeleri mümkün, ancak gel gör ki böyle bir dava senelerce sürecek ve senelerce sonra davayı kazansa bile bu defa belediye kendisine, "İptal ettirdiğin plan yerine yenisi yapılmadı onun için imar durumu vermiyorum" diyecek. 
   İşte yerel yönetim ve vatandaş ilişkisi. 
   Vatandaş hasım değildir, yasalara uyan vatandaş korunur, hakları verilir, şikayeti dinlenir. Bizde bu olmadığı için de yerel yönetimlerin yetkisinin artırılması korkulu rüya olur çıkar. 
   
      
   
   
</TEXT>
</DOC>
