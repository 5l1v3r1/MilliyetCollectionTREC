<DOC>
<DOCNO> 205800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sonspo10.html </URL>
<DATE> 2004/12/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Luxemburgo Real Madrid'te... 
</HEADLINE>
<TEXT>

     Vanderlei Luxemburgo, 1998-2000 dönemleri arasında Brezilya Milli Takımı'nı çalıştırmıştı. 
     La Liga'da büyük hayal kırıklığı yaşayan Real Madrid, Vanderlei Luxemburgo'yu takımın başına getirdi. Başkan yardımcısı Emilio Butragueno, "Zor bir karardı. Kulüp için en iyisinin bu olacağına inanıyorum" dedi. Brezilyalı çalıştırıcı, Jose Antonio Camacho ve Garcia Ramon'dan sonra Beyaz Şimşekleri bu sezon çalıştıracak üçüncü isim oldu. Brezilya Milli Takımı'nı da çalıştırmış Luxemburgo, son olarak Santos'la Brezilya Ligi'ni kazanmıştı. Tecrübeli çalıştırıcının adı Brezilya Futbol Federasyonu'nda oluşun finansal skandala da karışmıştı. 
     Real Madrid, son olarak ligde evinde Sevilla'ya yenilerek şampiyonluk iddiasından uzaklaşmış ve birtakım önlemler çerçevesinde İtalya Milli Takımı ve Milan'ın eski teknik direktörü Arrigo Sacchi'yi futbol direktörü olarak görevlendirmişti. Sacchi, göreve gelir gelmez yaptığı açıklamada Ramon'a güvendiklerini söylemişti. 
     
</TEXT>
</DOC>
