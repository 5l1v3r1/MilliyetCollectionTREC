<DOC>
<DOCNO> 212510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/yasam/yas02.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayarı var ama umudu yok 
</HEADLINE>
<TEXT>

   İstanbul'da patlayan bombayla 'hayatı parçalanan' küçük Hamza, hayalindeki bilgisayara kavuştu. Ama şimdi, bambaşka 'k busları' var 
      Şükran Özçakmak 
   
   Şişli Beth Israel Sinagogu'nda meydana gelen patlamada ağır yaralanan bekçi Hasan Özsoy ile oğlu Hamza, geçen Ramazan Bayramı öncesi çıktıkları evlerine, ancak Kurban Bayramı öncesi dönebildi. 
   Hamza ile sinagog bekçisi babası, el ele, bayramlık ayakkabı almaya gidiyorlardı. Ama kulakları sağır eden bomba baba - oğulu kollarından kopardı. Hamza'nın sağ kolu omzundan, babasının sol kolu dirseğinden koptu, ikisi başka ağır yaralar da aldı. 
   Hamza, 13 yaşında bir çocuk olarak çıktığı evine, çocukluğunu Şişli'de bırakarak döndü. Patlamaya kadar tek derdi, babasının söz verdiği halde alamadığı bilgisayardı. Şimdi ise iki büyük k busu var 'Kolum iyileşmezse beni askere almazlar' ve 'Kalem tutamazsam sınavlara giremem'. 
   
   Gözü h l 'sakat' 
   Baba oğulun evlerine dönmelerine izin verilse de Amerikan Hastanesi'nde tedavileri sürüyor. Hamza 2 günde bir, fizik tedavi için hastaneye gidiyor. Ancak bu onlar için büyük bir sorun, çünkü ne otomobilleri var ne taksi tutacak paraları. Kömürlerini dahi komşuları almış. Fizik tedavi ise Hamza'nın kolunu kullanabilmesi için şart. Patlama her ikisinin de kulaklarında hasar meydana getirmiş. Hamza, bu nedenle bir de kulak ameliyatı geçirdi. Gözlerindeki sorun ise devam ediyor. 
   Hamza, kardeşlerine, arkadaşlarına kavuştuğu için mutlu. Hastane odasında hep istediği bilgisayara kavuşan Hamza'yı, hik yesini gazetemizde okuyup evine FB'li yatak odası, oyun CD'leri, uzaktan kumandalı otomobil gönderen hayırseverler çok mutlu etmiş. Her şeye rağmen yüzündeki gülümsemeler saniyelik. O, bunun nedenini şöyle anlatıyor 
   "Öyle çok canım yandı, öyle çok ağladım ki, artık hiç gülemem sandım. Beni kamyonete koymuşlardı. Gözümü açtığımda parçalanmış kol ve bacaklar gördüm. Bana, 'Sevinmelisin, sen yaşıyorsun' dediler. Çok canım yanıyordu, sevinemedim. Gözlerim kararıyor, ya göremezsem Ya okuluma devam edemezsem .." 
   
   
   
</TEXT>
</DOC>
