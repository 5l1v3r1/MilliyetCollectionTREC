<DOC>
<DOCNO> 215041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sontur28.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilecik'te yoğun kar yağışı nedeniyle kriz masası kuruldu 
</HEADLINE>
<TEXT>

     Bilecik'te devam eden yoğunkar yağışı nedeniyle Vali Yardımcısı Osman Ateş başkanlığında kriz merkezi oluşturuldu. 
     Ateş, AA muhabirine yaptığı açıklamada, 2 gündür aralıksız yağan kar yağışı nedeniyle ulaşıma kapanan 250 köy yolunda çalışmaların devam ettiğini söyledi. 
     Köy Hizmetleri Müdürlüğü, Karayolları ve Orman İşletme Müdürlüğü'ne ait araçların kapanan yolları açmak için çalıştığını ifade eden Ateş, şöyle konuştu 
     ''Gölpazarı İlçesi'ne bağlı Küçüksusuz, Demirhanlar, Yenipazar İlçesi'ne bağlı Esenköy ve Osmaneli İlçesi'ne bağlı Avdan Köyü'nde elektrik ve telefon bağlantısı yok. Donma tehlikesine karşı Sağlık Müdürlüğü ve Sosyal Yardımlaşma Vakfı tarafından hazır ekipler oluşturuldu.'' 
     
     ADAPAZARI'NDA KAPANAN KÖY YOLLARI 
     Sakarya'da, kar yağışı nedeniyle kapanan köy yollarından, 49'unun açıldığı bildirildi. 
     Köy Hizmetleri İl Müdürlüğü'nden alınan bilgiye göre, il genelindeulaşıma kapalı olan 407 köy yolundan 49'u açıldı. 
     Bu arada, kar kalınlığı 40 santimetreyi bulan Adapazarı merkezde şehiriçi ulaşım güçlükle yapılıyor. 
     
</TEXT>
</DOC>
