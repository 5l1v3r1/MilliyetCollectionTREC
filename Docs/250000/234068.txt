<DOC>
<DOCNO> 234068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yazar/cemal.html </URL>
<DATE> 2004/04/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Rumlara inat daha çok evet 
</HEADLINE>
<TEXT>

   AKEL, Elenizmden tam kurtulamamış. Oysa, Kuzey'deki barış hareketi ve çözümden yana sol parti ve akımlar, AKEL'e büyük umutlar bağlamıştı. Kıbrıslı bir Türk, "AKEL utansın " diyerek başlıktaki çağrıyı yaptı 
   Referanduma doğru Kıbrıs - 7 LEFKOŞA 
   
      Dipkarpaz'da güzel bir gün. Akdeniz mavisiyle iç içe olmanın mutluluğunu yaşıyorum. Sadece dalgaların sesi kulağımda, o kadar. Uçsuz bucaksız, uzayıp giden bomboş sahillerin bir kenarında, kendi haline bırakılmış Mavi Deniz Oteli. 
   Kimsecikler yok. 
   Denizin hemen yanı başında bir masa ve iri barbunlar, bir kadeh de Kıbrıs rakısı... Yaşamak güzel şey Bunu bazen yaşarken itiraf edebilmek de güzel şey... Bembeyaz köpürerek ayağımın dibine vuran dalgaların sesini dinliyorum. 
   Afrodit 
   Aşk Tanrıçası bu dalgaların köpüğünden doğmuş olmalı... Madam Vlahos'un alaycı titreşimlerle dolu sesi kulağımda çınlıyor 
   "Kuzum Hasan Cemal, Afrodit'in adasında Türklerin ne işi var .." 
   Yaşasaydı, hayır mı derdi 
   
   Aynı zihniyet sürüyor    Yunan gazeteciliğinin duayenlerinden olan Madam Vlahos sıkı bir Elen milliyetçisiydi. Türkiye'den pek hoşlanmazdı. Yunanistan'da 1967 Albaylar Cuntası'na karşı vermiş olduğu demokrasi mücadelesiyle ünlenmişti. 
   1980'lerin başında Uluslararası Basın Enstitüsü IPI Yürütme Kurulu'nda birlikte çalışmıştık. Yirmi yıl önce bir gün Kıbrıs konusu açıldığında, işte bana dönüp "Afrodit'in adasında Türkler ne arıyor " diyebilmişti. 
   Bu zihniyet Rumlarda hala ağır basıyor. Solcusunda da sağcısında da öyle. Güney'de yıllardır 'barış hareketi'nin başını çeken ve Komünist gelenekten gelen AKEL'in bu zihniyetten, Elenizm'den tam kurtulamadığı yarınki referandum için hayır demesinden de anlaşılıyor. 
   Oysa, Kuzey'deki barış hareketi ve çözümden yana sol parti ve akımlar, AKEL'e büyük umutlar bağlamıştı. Cumhuriyetçi Türk Partisi CTP lideri ve Başbakan Mehmet Ali Talat'la olsun, Barış ve Demokrasi Hareketi lideri Mustafa Akıncı'yla olsun, bütün sohbetlerimde AKEL'in sonunda 'evet'e sahip çıkacağını düşünüyorlardı. Güney'de çıkan ve yüksek oranlı hayır sonucu veren anketlere de fazla kulak asılmıyordu. Bunların müzakere masasında Rum tarafının elini güçlendirmek için yapılan abartılı anketler olduğu belirtiliyordu. Klerides'in sağcı DİSİ partisiyle, Hristofyas'ın AKEL'in günü geldiğinde evete sahip çıkacaklarına neredeyse kesin gözüyle bakılıyordu. 
   Klerides yanıltmadı. 
   Ama Hristofyas çark etti. 
   Dün öğle vakti bu satırları yazarken Kıbrıs'ın önde gelen gazetecilerinden biri, Hristofyas'ın televizyon açıklamalarını dinledikten sonra tepkisini aynen şöyle dile getirdi 
   "Lanet olsun " 
   BM Güvenlik Konseyi'ndeki Rus vetosu ile birlikte AKEL'in hayırda karar kılması Kuzey'de, çözümden yana sol partilerde ve barış hareketinin içinde tepki ve düş kırıklığını doruklara taşıdı. 
   Bir başka meslektaşım şöyle dedi 
   "AKEL utansın Bunca yıl barış hareketini birlikte götürmeye çalıştığımız AKEL ne yazık ki tarihi bir fırsatı kaçırdı. Tarihi bir hatanın altına imza attı. Bundan sonra yapılacak olan, AKEL'e inat, Rumlara inat Kuzey'de daha çok evettir. Kıbrıslı Türkler olarak Kuzey'den yüzde 60'ın üzerine çıkmalıyız." 
   Nasıl tamir edilir bilemiyorum. 
   Kıbrıslı Türklerin kalbinde birden çok telin koptuğu gözle bile görülüyor. Biraz deşince genel kabul gören bir düşünce kendini hemen ele veriyor 
   "AKEL'de bile Türklerle ortak devlet reddediliyor. Yeni bir devletin çatısı altında Türklerle ortaklığı içlerine sindiremiyorlar, yazık " 
   Bir kenara yazın 
   Bu duygu ve düşünceler, eğer önümüzdeki yakın dönemde gereken özen gösterilmezse, adanın bütünleşmesine değil, 'taksim'ine, yani bölünmesine katkı yapar. Bu noktayı önemseyenler, daha ihtiyatlı, daha soğukkanlı tutum tavsiye ediyorlar. İleride diyalog kanallarını torpilleyecek tepkilerden kaçınılması gerektiği belirtiliyor. 
   
   Hızla yapılması gerekenler    Aklın yolu böyle diyor. 
   Ancak, Kıbrıs'ta aklın yolunda yürüyebilmek için özellikle 'uluslararası toplum'un 24 Nisan referandumundan sonra, hafta başından itibaren hızla yapması gerekenler var. 
   Bu bakımdan özellikle Avrupa Birliği'ne düşen görevler olmalı. 1 Mayıs'tan, yani Rum yönetimi AB'nin yetkili organlarında yerini almadan önce Kuzey Kıbrıs'a dönük bazı adımlar atmalı, Kıbrıslı Türklerin cezalandırılmayacağını, tersine ödüllendirileceğini ve artık Rumların bazı bedeller ödemesi gerektiğini cümle aleme göstermelidir. 
   AB gereğini yapacak mı 
   
   İzolasyon bitecek mi    Kıbrıs Türk tarafı ambargodan, izolasyondan sıyrılmaya başlayacak mı Rumlarca aldatıldığını itiraf eden Verheugen'ın tepkisi lafta mı kalacak, yoksa Kıbrıs Türklerine umut ışığı yakacak eylemlerin ipuçları 1 Mayıs'a kadar verilecek mi 
   Sorular çok fazla... 
   Güney'de hayırın kesinleşmesi, ezberleri bozdu çünkü... Şimdi bir sürü yanıtsız soru işareti yalnız Kıbrıs'ta değil, Ankara'da, Atina'da, AB ve ABD'de zihinlere çengelini asmış durumda... 
   Evet, Güney'den hayır çıkınca ne olacak Ama bu sorudan önce, Kıbrıslı Türk meslektaşım gibi ben de Rum'a inat daha çok evet diliyorum Kuzey Kıbrıs için... 
   Kıbrıs yazıları devam edecek. 
   
      
   
   
   
</TEXT>
</DOC>
