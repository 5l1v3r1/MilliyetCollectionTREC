<DOC>
<DOCNO> 220254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun22.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA Mars'ta bir zamanlar su bulunduğu sonucuna ulaşıldı... 
</HEADLINE>
<TEXT>

     ABD Ulusal Havacılık ve Uzay Dairesi NASA , iki ay önce Mars'a inen Spirit adlı robotun araştırmalarında da ''Kızıl Gezegen''de bir zamanlar su bulunmuş olduğu sonucuna ulaşıldığını açıkladı. 
     NASA'dan yapılan açıklamada, Spirit'in bir kayada iki milimetre derinliğinde bir delik açtığı ve kayada suyun varlığıyla oluşmuş mineral çökeltilerinin izine rastlandığı belirtildi. 
     NASA, Mars gezegenine Spirit ile birlikte yollanan Opportunity adlı robotun, 4 gün önce gezegende bir zamanlar su bulunmuş olduğu sonucuna ulaştığını, Kızıl Gezegen'de bir zamanlar yaşamın ortaya çıkmasını sağlayacak bu ortamın varlığına karşın, organizma izine rastlanmadığını açıklamıştı. 
     
</TEXT>
</DOC>
