<DOC>
<DOCNO> 247857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sontur08.html </URL>
<DATE> 2004/06/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Üsküdar'da çöp kutusuna konulan bomba patladı 1 yaralı 
</HEADLINE>
<TEXT>

     Kadıköy'de bir banka şubesinin yanındaki çöp poşetleri arasına bırakılan bombanın patlaması sonucu, bir temizlik görevlisi yaralandı. 
     AA muhabirinin aldığı bilgiye göre, İş Bankası Altunizade Şubesi'nin temizlik görevlisi Onur Demirel, saat 10.00 sıralarında bankanın yanında gördüğü çöp poşetlerini alarak, cadde üzerindeki alana bırakmak istedi. 
     Bu sırada gerçekleşen patlama sonucu elinden yaralanan Demirel, hastaneye kaldırılarak tedavi altına alındı. elinden yaralanan temizlik görevlisinin sağlık durumunun ciddi olmadığı belirtildi. 
     Patlama sırasında, 34 ZR 2785 plakalı otomobilin camında da çatlama olduğu görüldü. 
     Patlamanın çöpler arasında bulunan 5 kilogramlık boş yağ tenekesine yerleştirilen bombadan kaynaklandığını belirten polis yetkilileri, olayla ilgili soruşturmanın sürdürüldüğünü kaydettiler. 
     
</TEXT>
</DOC>
