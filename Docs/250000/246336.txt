<DOC>
<DOCNO> 246336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonyas12.html </URL>
<DATE> 2004/06/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Avrupa yanıyor... Yılın en sıcak günü 
</HEADLINE>
<TEXT>

     Türkiye yağmurun etkisinden kurtulamadı, Avrupa ise sıcak havanın etkisi altına dünden itibaren girdi. 
     İngiltere yılın en sıcak gününü yaşarken, sıcaklığın bazı bölgelerde 32 dereceye kadar yükseldiği açıklandı. 
     Havanın mevsim normallerine göre en fazla 19 ile 29 derece arasında olması beklenirken, bir anda 30 derecenin üzerine çıkan sıcaklık, halkın bir anda parklara ve plajlara akın etmesine yol açtı. İş günü olmasına rağmen, sahillerde ve parklarda güneşlenenlerin sayısının fazla olduğu dikkat çekti. 
     Mevsim normalleri üzerine çıkan sıcaklığın iki ya da üç gün süreyle İngiltere'de hakim olması, hafta sonuna doğru sıcaklıkların mevsim normallerine dönmesi bekleniyor. 
     
     Diğer başkentler... 

     İngiltere'de yaşanan olağanüstü sıcaklıklar, Avrupa'nın diğer yerlerinde de görülüyor. Az bulutlu bir gökyüzü ve 28 derece sıcaklıkla günü geçiren Paris'te hava sıcaklığı yarın 30 dereceye kadar çıkacak. Perşembe ise sağanak yağışlı olacak ve sıcaklıklar 27 derece hissedilecek. 
     İspanya'nın başkenti Madrid'de de sıcaklıklar 30 derecenin üzerinde. Hava sıcaklığı bugün 30, yarın ve Perşembe günü 31 derece ölçülecek. 
     Bugün 26 derece hava sıcaklığı yaşayan İtalya'nın başkenti Roma, Çarşamba ve Perşembeyi günü 28 dereceyle geçirecek. 
     Almanya'nın başkenti Berlin'de ise bugün ve yarın hava sıcaklığı 29 dereceye ulaşırken, Perşembe günü sağanak yağışlı olmasına rağmen 28 derece olacak. 

     
</TEXT>
</DOC>
