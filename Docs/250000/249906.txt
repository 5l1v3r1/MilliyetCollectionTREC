<DOC>
<DOCNO> 249906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun31.html </URL>
<DATE> 2004/06/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Rehine savaşı internette G.Koreliler El-Cezire'nin sitesinde... 
</HEADLINE>
<TEXT>

     Güney Koreliler, Irak'ta rehin tutulan Güney Kore vatandaşının aşırı dinci militanlarca öldürülmemesi isteğiyle İngilizce El Cezire sitesini bombardımana tuttular. 
     Ancak Koreliler, Arap televizyonu El Cezire'nin sitesi yerine yanlışlıkla isim benzerliği bulunan başka bir siteye başvurmuş oldular. 
     El Cezire televizyonu, kaçırılan Kim Sun-il'in hayatının bağışlanmasını istediği görüntülerine yer vermişti. 
     Bunun üzerine harekete geçen Koreliler, Kim'in bağışlanması istemiyle El Cezire'nin ''www.english.aljazeera.net.'' adresli sitesi yerine, ''www.aljazeera.com fn873.asp'' adresli siteye mesaj yağdırmaya başladılar. 
     Korelilerin mesaj yağmuruna tuttukları sitenin, Londra'daki ''Aljazeera'' yayınevine ait olduğu belirtildi. 
     Güney Kore'deki evlerin dörtte üçünde internet bağlantısı bulunuyor. 
     
</TEXT>
</DOC>
