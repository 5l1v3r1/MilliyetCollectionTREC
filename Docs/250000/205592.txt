<DOC>
<DOCNO> 205592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sonspo08.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivasspor yarın topbaşı yapıyor... 
</HEADLINE>
<TEXT>

     İkinci Futbol Ligi A Kategorisi'nde mücadele eden Sivasspor'da, kulüp asbaşkanı İlhan Çetin, hedeflerinin Birinci Süper Lig olduğunu belirterek, ''Çalışmalarımızı Birinci Süper Lig'e çıkma hedefimiz doğrultusunda yürüteceğiz''dedi. 
     İlhan Çetin, oyuncuların yarın kentte toplanacağını ifade ederek, 4 Ocak Cumartesi gününe dek Sivas'ta hazırlıklarını sürdüreceklerini bildirdi. 
     Çetin, şöyle devam etti 
     ''Takımımız, 5 Ocak Pazar günü Antalya Side'de kampa girecek. 20 Ocak'a kadar sürecek bu kampta, çalışmalarımızı Birinci Süper Lig'e çıkma hedefimiz doğrultusunda yürüteceğiz. Daha sonra da futbolcularımıza 4 gün izin vereceğiz. 25 Ocak'ta Kayserispor ile yapacağımız karşılaşmayla, lige yeniden başlayacağız.'' Sivasspor'un transfer çalışmaları hakkında da bilgi veren Çetin, şunları kaydetti 
     ''Eksikliklerimizi giderebilmek için çalışıyoruz. Birkaç mevki için arayışlarımız sürüyor. Külübümüzün imkanları ve transfer politikamız dorultusunda takıma 2-3 takviye yapacağız.'' Çetin, hangi mevkilere transfer yapacakları konusunda bilgi vermezken, futbolcuların alacaklarının 15 gün içinde ödeneceğini de sözlerine ekledi. 
     





</TEXT>
</DOC>
