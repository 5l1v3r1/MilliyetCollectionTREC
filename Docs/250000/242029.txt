<DOC>
<DOCNO> 242029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonyas08.html </URL>
<DATE> 2004/05/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Çocuklarda kafaya darbe karakteri etkiliyor... 
</HEADLINE>
<TEXT>

     İngiliz bilim adamlarının araştırmaları, hafif de olsa kafadan alınan darbelerin çocukların karakterini etkilediğini ortaya koydu. 
     İngiltere'nin Warwick Üniversitesi'ne mensup bir grup bilim adamı tarafından yapılan araştırmalar, kafadan alınan darbelerin uzun vadede çocuğun karakteri değiştirebileceğine dikkati çekti. 
     Sonuçları The Journal of Neurology'de yayımlanan araştırmaya katılan binlerce anne-baba, kafalarından darbe alan çocuklarının karakterlerinde, duygusal tepkilerinde ve toplumsal davranışlarında meydana gelen değişimi anlattı. 
     Anne-babalar, geçirdikleri kazanın ardından duygusal tepkilerinin, davranışlarının ve öğrenme kapasitelerinin yanı sıra çocuklarının kişiliklerinde de değişiklikler meydana geldiğini bildirdi. 
     Pek çok çocuğun kafasından aldığı darbe ya da yaralanma sonucunda hayati tehlikeyi atlatmasının ardından hastaneden çıktından sonra bir daha hiçbir şekilde takip edilmediğini belirten bilim adamları, geçen 6 yıl boyunca kafasından yaralanan 500 çocuğun durumları üzerinde incelemelerde bulunulduğunu açıkladı. 
     Ailelerden çocuklarındaki değişimi not etmelerini isteyen bilim adamları, sonuçta çok hafif bir yaralanmayla da sonuçlansa kafadan alınan darbenin, en azından kişilik değişimine yol açtığını tespit ettiler. 
     Bilim adamları, bu tür çocukların yüzde 43'ünün kişilik, öğrenme kapasitesi ve duygusal tepkilerindeyse daha sonra ılımlı da olsa ''özürlü'' olarak tanımlanmalarına yol açacak düzeyde değişim meydana geldiğini bildirdi. 
     
</TEXT>
</DOC>
