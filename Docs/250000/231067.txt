<DOC>
<DOCNO> 231067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur11.html </URL>
<DATE> 2004/04/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Cinnet geçiren kadın, emekli polis memuru kocasını öldürdü 
</HEADLINE>
<TEXT>

     Çankırı'da cinnet getiren kadın, emekli polis memuru olan kocasını öldürdü. 
     Edinilen bilgiye göre, Merkez Kırkevler Mahallesi polis lojmanlarında oturan Nuran Çakır, dün gece cinnet getirerek emekli polis memuru olan eşi Şinasi Çakır'ı 44 , tabancayla öldürdü. 
     Olayı fark eden apartman sakinleri, yaralı olduğunu düşündükleri Şinasi Çakır'ı hastaneye götürmek için müdahale etmek istedi. Nuran Çakır, tabancada mermi olduğunu eve girmek isteyenleri vuracağını belirterek, ''Eşim ölmeyince silahı ve onun cesedini teslim etmeyeceğim'' diyerek eve kimseyi almadı. 
     Olay yerine gelen Çankırı Cumhuriyet Başsavcısı Radi Akyol ile Çankırı Emniyet Müdürü Vadi Çiçekli, Nuran Çakır'ı yaklaşık bir saat süren uğraştan sonra sakinleştirmeyi başardılar. Çakır, silahı Çankırı Emniyet Müdürü Vadi Çiçekli'ye vererek teslim oldu. 
     Olay sonrası Nuran Çakır gözaltına alınırken, Şinasi Çakır'ın 5 kurşunla öldürüldüğü belirlendi. 
     Olayla ilgili soruşturma sürdürülüyor. 
     
</TEXT>
</DOC>
