<DOC>
<DOCNO> 215820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur34.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Başbakanı Persson Türkiye'de... 
</HEADLINE>
<TEXT>

     İsveç Başbakanı Göran Persson, temaslarda bulunmak üzere resmi ziyaret için Ankara'ya geldi. 
     İsveç'ten Türkiye'ye gelen ilk başbakan olan Persson, İsveç hava yollarına ait özel bir uçakla saat 13.45'te Türkiye'ye geldi. 
     Persson, Esenboğa havaalanında Sanayi ve Ticaret Bakanı Ali Coşkun, Ankara Valisi Yahya Gür ve diğer yetkililer tarafından karşılandı. 
     Başbakan Recep Tayyip Erdoğan, Persson'u, Başbakanlıkta resmi törenle karşılayacak. 
     İki ülke başbakanlarının başkanlığında yapılacak görüşmelerin ardından, ortak basın toplantısı düzenlenmesi bekleniyor. 
     Başbakan Erdoğan, konuk Başbakan onuruna akşam yemeği de verecek. 
     
</TEXT>
</DOC>
