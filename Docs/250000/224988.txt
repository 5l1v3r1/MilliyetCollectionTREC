<DOC>
<DOCNO> 224988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/guncel/gun11.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayınların haritası kayboldu 
</HEADLINE>
<TEXT>

   ANKARA Milliyet 
   
   Suriye sınırında temizlenerek organik tarıma açılması öngörülen 550 kilometrekarelik mayınlı araziye ilişkin haritalar kayboldu. Kara Kuvvetleri Komutanlığı ve Milli Savunma Bakanlığı bünyesinde yapılan çalışmalar sonucu, mayınların bulunduğu alanları gösteren haritaların kaybolduğu anlaşıldı. 5000 aileye 100'er dönüm arazi verilerek organik tarım yapılması planlanan Suriye sınırının hangi bölgesinin hangi noktasında kaç mayın olduğu tespit edilemedi. Bir kısım bölgenin yağmur nedeniyle oluşan toprak hareketleriyle yer değiştirmesi yüzünden çalışmalar yarıda kaldı. 
   Mayınların temizlenmesi için uluslararası firmalarla ilişkiye geçilirken, temizlenecek alanın büyüklüğü, mayın sayısının çokluğu ve haritalarının bulunamaması nedeniyle üç ayrı firmayla anlaşmaya varıldı. 
   
   Erdoğan Sınırı temizliyoruz 
   Başbakan Erdoğan'da, mayınlı bölgelerin temizlenme çalışmalarını başlatacaklarını belirterek "Bununla ilgili gerekli parayı Milli Savunma Bakanlığı'na aktardık. Çalışmalar süratle devam edecek. İnşallah 3 yıl içinde tamamı temizlenecek" diye konuştu. 
   
   
</TEXT>
</DOC>
