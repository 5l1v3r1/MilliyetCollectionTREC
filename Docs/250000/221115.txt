<DOC>
<DOCNO> 221115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/guncel/gun05.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Halk Müziği ödülü Paşmakçı'nın 
</HEADLINE>
<TEXT>

   Türk Halk Müziği'ne sayısız türkü kazandıran Yücel Paşmakçı, Aydın Doğan Türk Halk Müziği Ödülü'ne layık görüldü 
      ANKARA Milliyet 
   
   Aydın Doğan Türk Halk Müziği Ödülü, Yücel Paşmakçı'ya verildi. 
   Aydın Doğan Vakfı'nın yazılı açıklamasında, ödülün, cumhuriyetin kuruluşundan bu yana Türk Halk Müziği için verilen uğraşıların değerlendirilerek, bu dalda emek verenlerin çalışma ve birikimleriyle ulusal ve uluslararası platformda övgü kazananların, mesleklerine başladıkları günden bugüne kadar gösterdikleri başarılar doğrultusunda verildiği ifade edildi. Paşmakçı'ya ödülün, icracı, eğitimci, idareci, koro şefi, araştırmacı ve derleyici kişiliğiyle Türk Halk Müziği dağarcığına kazandırdığı sayısız türküler doğrultusunda verildiği kaydedildi. 
   Can Etili, Muzaffer Akgün, Melih Duygulu, Zafer Gündoğdu, Doğan Hızlan, Mehmet Özbek, Arif Sağ, Hasan Saltık ve Süleyman Şenel'den oluşan seçiciler kurulu, toplam 85 başvuruyu değerlendirdi. 
   
   
   
</TEXT>
</DOC>
