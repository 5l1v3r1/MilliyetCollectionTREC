<DOC>
<DOCNO> 211910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun33.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da kurban tartışması... 
</HEADLINE>
<TEXT>

     Belçika Hayvanları Koruma Derneği GAIA , Kurban Bayramı sırasında yasadışı kurban kesimlerini engellemek için gereken önlemleri almadığı gerekçesiyle Brüksel hükümetini AB Komisyonu'na şikayet etti. 
     GAIA, kurbanlık hayvanların çok kötü koşullarla karşılaştıkları, ayaklarının bağlandığını, araba bagajlarında taşındıklarını, evlerde ve yasadışı yollardan, uyuşturulmadan kesildiklerini belirterek, AB yasalarının uygulanmadığını ifade etti. 
     Belçika'da kurban kesimlerinin yüzde 80'inin yasadışı yollardan olduğunu belirten GAIA, Müslümanların kurban kesmek yerine ülkelerine, örneğin doğal afet kurbanlarına yardım amacıyla para göndermelerini önerdi. 
     GAIA, kurban kesimi artıklarının toplanması için girişimlerde bulunan belediyeleri ve yerel yönetimleri de, bu şekilde yasadışı kurban kesimini teşvik etmekle suçladı. 
     
</TEXT>
</DOC>
