<DOC>
<DOCNO> 221005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/soneko41.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Favori, istanbul Yaklaşımı kapsamında... 
</HEADLINE>
<TEXT>

     Favori Dinlenme Yerleri A.Ş.'nin İstanbul Yaklaşımı kapsamında bankalara borcunu 2018 yılına kadar vadeye bağlayan yeniden yapılandırma sözleşmesi imzalanarak yürürlüğe girdi. 
     Favori Dinlenme Yerleri A.Ş.'nden Borsa'ya gönderilen açıklamada, Halk Bankası liderliğindeki Alacaklı Bankalar Konsorsiyumu ABK ile sürdürülen Finansal Yeniden Yapılandırma Sözleşmesi FYYS görüşmelerinin, 16 Ocak 2004 tarihinde yapılan ABK toplantısında alınan ilke kararları çerçevesinde sonuçlandırıldığı kaydedildi. 
     Açıklamada, konsorsiyum üyesi bankaların tümüyle üzerinde mutabık kaldığı FYYS'nin, alacaklı bankaların yüzde 98'ini temsil eden lider banka Halk Bankası ve konsorsiyum üyesi Vakıflar Bankası ile şirket tarafından imzalanarak 8 Mart 2004 tarihinde yürürlüğe girdiği duyuruldu. Açıklamada, şöyle denildi 
     ''Sözleşmeye mutabakatlarını bildiren konsorsiyum üyesi diğer iki bankayla TMSF'nin kendi iç işlemlerini tamamlayarak önümüzdeki günlerde sözleşmeyi imzalamaları beklenmektedir. 
     Yürürlüğe giren FYYS ile şirketimizin konsorsiyum üyesi bankalara olan borçları 2002 yılı sonu itibariyle tespit edilerek yeniden yapılandırılmış ve 2018 yılına kadar bir vadeye yayılmıştır. 
     Ayrıca yine FYYS kapsamında şirketimizin mülkiyetindeki Naturland Turizm Kompleksi'nin işletmesi, sözleşme süresince Taksim Otelcilik A.Ş. tarafından yürütülecektir.'' 
     
</TEXT>
</DOC>
