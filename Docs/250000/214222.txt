<DOC>
<DOCNO> 214222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/yazar/yilmaz.html </URL>
<DATE> 2004/02/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bakan yeğenine yer mi açıyor 
</HEADLINE>
<TEXT>

   
   Ulaştırma Bakanı Binali Yıldırım, Türk Telekom'un yüzde 75, Fransız uydu şirketi Alcatel Space'ın yüzde 25 oranında ortak olduğu Eurasiasat şirketinin Monaco'daki Genel Müdürü İlhami Aygün ile tazminat krizi yaşıyor. 
   Pazar günkü yazımda değindiğim "tazminat krizi", dün hem bizde Teknoçağ köşesi yazarı Şükrü Andaç, hem de Hürriyet yazarı Vahap Munyar'ın sütunlarında açıldı. 
   Bakan Yıldırım, Aygün'ün tazminatının 550 bin euro olduğunu söylüyor. Aygün'ün dün Bakan'a da gönderdiği kontrat bilgilerine göre, tazminatının 230 bin Euro olduğunu bildiriyor. 
   Tek soru sormak istiyorum 
   Neden Yıldırım şişirilmiş bir rakamı teleffuz ediyor ve Aygün'ü böyle bir olay olmadığı halde, Türkiye aleyhine dava açan bir yönetici olarak gösteriyor 
   
   Yeni maaş 6 bin euro 
   Eurasiasat'ın Ankara'daki yetkilisi aynı zamanda Aycell Yönetim Kurulu üyesi ve AKP milletvekili adayı Osman Dur, şirketin 2001 yılında 23, 2002'de 30, 2003 yılında ise 40 milyon dolar zarar ettiğini, işletme giderlerinin de 5 milyon dolar olduğunu söylüyor. 
   Aygün zarar hanesini şöyle açıyor 
   Uydunun finansmanı için alınan 160 milyon dolar dış kredi 7 yılda ödenecek ve yıllık ödeme 30 milyon dolar. 
   Telekom, Türksat 2A'dan 8 kanal kiraladı, bunun üçer aylık 5.8 milyon dolar olan bedelini şirketi borçlandırarak ödüyor. Bu arada Türk Telekom kirasını ödediği bu 8 kanal yerine, bir başka uydudan yayın alıyor. 
   Monaco ofisinin pazarlama, ofis ve maaş giderleri yılda 2 milyon dolar. 
   Yeni yönetici Dur'a Ankara'daki organizasyonda yer alacak personel giderleri hedefini sorduğumda aldığım yanıt ise "1.5 milyon dolar." 
   Aygün'e 8 milyon euro maaş, 5 bin euroda ev kirası ödeniyordu, Dur'un "henüz almadığı" aylığın karşılığı ise Monaco'daki hesaplarda 6 bin euro olarak yer alıyor. Dur'un yardımcıları Süleyman Yılmaz ve Hüseyin Demir için de 3 bin dolar maaş alacak diye bildirilmiş. Selim Yavuz Kocaman, Ahmet Zeki Demir ile birlikte işe alınan Ulaştırma Bakanı Yıldırım'ın yeğeni Yahya Yıldırım adına ödeme yapılmış. 
   Bakan Yıldırım'ın "Şirket Monaco'dan değil, Ankara Gölbaşı'ndan yönetiliyor" iddasına gelince. 
   Gölbaşı, uyduyu uzayda kontrol eden teknik bir üs. Aynen Alcatel'in Cannes'daki istasyonu gibi. Eurasiasat bu hizmetlerden dolayı Gölbaşı'na yılda 1.5 milyon dolar, Alcatel'e de 500 bin dolar ödeme yapıyor. 2 milyon dolar da uydunun yörüngesindeki sigorta bedeli. 
   Dur, "Türkiye'ye pazarlanan bir uydunun merkezinin Monaco'da olmasına gerek yok" diyor. 
   Bu saptamaya Aygün de katılıyor, "Uluslararası pazarda olmayacaksa, Türkiye'ye gelmesi yerinde" diyor... 
   Yıldırım,Türksat 2A'nın dünyada ilk kez proje finansmanı bulan uydu olduğunu biliyor mu Şirketin o gün başında, Aygün gibi uzay teknolojileri alanında uzman bir yönetici yerine, AKP'nin adamı olarak bir yere gelmiş isim olsaydı verilir miydi 
   
      
   
</TEXT>
</DOC>
