<DOC>
<DOCNO> 203210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/soneko16.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 1.21'lik artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 215.22 puan artışla 1. seansı 17,957.66 puandan tamamladı. 
     1. seansta hisse senetlerinin ortalama değer kazancı yüzde 1.21 olarak gerçekleşti. 
     Dün 17,742.44 puandan kapanan Borsa, günün ilk seansına 20.85 puan artışla 17,763.29 puandan başladı. 
     İlk yarıyı 17,885.69 puandan geçen endeks, seans içinde en düşük 17,763.29 puana gerilerken, en yüksek 18,033.04 puanı gördü. Endeksin ulaştığı bu seviyeler 2000 yılı Mayıs ayının başında kaydedilmişti. Endeks, 17,957.66 puandan seansı tamamladı. 
     Seans sonunda mali endeks 339.33 puan artışla 24,753.77 puana, sanayi endeksi 140.35 puan artışla 15,667.27 puana, hizmetler endeksi 111.56 puan artışla 9,540.61 puana yükseldi. 
     Böylece, önceki kapanışa göre mali grup hisseler ortalama yüzde 1.39, sanayi grubu hisseler ortalama yüzde 0.90, hizmetler grubu hisseler de ortalama yüzde 1.18 değer kazandı. 
     1. seansta işlem gören toplam 286 hisse senedinden 208'i değer kazanırken, 32 hisse senedi değer kaybetti, 46 hissenin fiyatında değişiklik olmadı. 
     Seansta, 755 trilyon 354 milyar 915 milyon liralık işlem hacmi oluştu. 
     1. seansta, Doğan Holding, Yapı ve Kredi Bankası, Koç Holding, İş Bankası C ve Garanti Bankası en yoğun işlem gören hisseler oldu. 
     
</TEXT>
</DOC>
