<DOC>
<DOCNO> 210234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur37.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Cuma günü Davos'a gidecek... 
</HEADLINE>
<TEXT>

     Başbakan Recep Tayyip Erdoğan, Dünya Ekonomik Forumu toplantısına katılmak üzere, 23 Ocak Cuma günü İsviçre'nin Davos kentine gidecek. 
     Başbakanlık Basın Merkezi'nden yapılan açıklamaya göre, Erdoğan Cuma günü akşam saatlerinde Davos'a hareket edecek. 
     Erdoğan'ın burada, NATO Genel Sekreteri Jaap de Hoop Scheffer ile bir görüşme yapmasının öngörüldüğü bildirildi. 
     Başbakan Erdoğan, 24 Ocak Cumartesi günü de önce İsviçre Cumhurbaşkanı Joseph Deiss ile görüşecek, ardından BM Genel Sekreteri Kofi Annan ile bir araya gelecek. 
     Dünya Ekonomik Forumu'nun yemeğine katılacak Erdoğan, forumun kapanış konuşmasını yaptıktan sonra Hollanda Başbakanı Jan Peter Balkenende ile görüşecek. 
     Erdoğan, aynı gün Türkiye'ye dönecek. 
     
</TEXT>
</DOC>
