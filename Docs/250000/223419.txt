<DOC>
<DOCNO> 223419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun48.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya, Batı Şeria'da diplomatik temsilcilik açacak 
</HEADLINE>
<TEXT>

     Brezilya'nın, bağımsız Filistin devletinin muhtemel kuruluşuna hazırlık çerçevesinde Batı Şeria'nın Ramallah kentinde diplomatik temsilcilik açacağı bildirildi. 
     Dışişleri Bakanlığı'ndan yapılan açıklamada, İsrail'deki Brezilya Büyükelçiliği'ne bağlı olacak büronun esas olarak, Batı Şeria'daki, İsrail'in ablukaları nedeniyle Tel Aviv'e gitmekte zorluk çeken Brezilyalılara konsolosluk hizmeti vereceği belirtildi. 
     Temsilcilik açma düşüncesinin, Brezilya Devlet Başkanı Luiz Inacio da Silva'nın Aralık ayında yaptığı Mısır ziyareti sırasında, Brezilya Dışişleri Bakanı Celso Amorim ile Filistinli Uluslararası İlişkiler Bakanı Nebil Şaat arasındaki görüşmede ortaya çıktığı kaydedildi. 
     Temsilciliğin ne zaman açılacağı ise açıklanmadı. 
     
</TEXT>
</DOC>
