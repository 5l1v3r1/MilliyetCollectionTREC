<DOC>
<DOCNO> 243349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonspo30.html </URL>
<DATE> 2004/05/27/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Muhsin Ertuğrul Avusturya Mattersburg'da... 
</HEADLINE>
<TEXT>

     Avusturya Süper Futbol Ligi'nde Bundesliga mücadele eden Mattersburg takımını yeni sezonda Türk teknik direktör Muhsin Ertuğrul çalıştıracak. 
     Mattersburg Kulübü'nden yapılan açıklamada, Muhsin Ertuğrul ile 1 yılı opsiyonlu 2 yıllık sözleşme imzalandığı, Ertuğrul'un yeni sezonda göreve başlayacağı bildirildi. 
     Sözleşmenin imzalanmasından sonra basına açıklama yapan Muhsin Ertuğrul, ''Takımı mümkün olan en kısa zamanda 40 puana çıkararak ligde hak ettiği düzeye getirmeyi hedefliyorum'' dedi. 
     6 yaşında Almanya'ya gelen ve futbol yaşamına FC. Köln genç takımında başlayan Ertuğrul, daha sonra sırasıyla Union Sollingen ve Belçika'nın Standard Lüttich takımlarında top koşturdu. 
     Belçika'dan Antalyaspor'a transfer olan Ertuğrul, daha sonra tekrar Almanya'ya dönerek VFL Sindelfingen takımında oynadı. 1989 yılında geçirdiği ciddi bir sakatlık sonucu aktif futbol yaşamını noktalayan Ertuğrul, 1996 yılında Demokratik Kongo Cumhuriyeti Milli Takımı'nı çalıştırdı. 
     Muhsin Ertuğrul, Mattersburg ile sözleşme imzalamadan önce Tunus'ta Club Africain takımını çalıştırıyordu. 
     
</TEXT>
</DOC>
