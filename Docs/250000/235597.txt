<DOC>
<DOCNO> 235597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonsiy05.html </URL>
<DATE> 2004/04/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Demirel iyileşemedi... 
</HEADLINE>
<TEXT>

     ANKARA Milliyet 

9. Cumhurbaşkanı Süleyman Demirel, geçtiğimiz günlerde yakalandığı gribal enfeksiyonu halen atlatamadı. Demirel'in önümüzdeki günlerdeki programları da iptal edilmeye başlandı. 
     Güniz Sokak'taki evinde eşi ve özel doktorunun kontrolünde dinlenen Demirel'in, Ankara Ticaret Odası'nca ATO yarın yapılacağı önceden duyurulan "Rekortmentler" plaket törenine katılamayacağı bildirildi. Bu nedenle töreni erteleme kararı alan ATO adına Basın Müşaviri Melih Çuhadar, yaptığı açıklamada, "Tören, Demirel'in rahatsızlığı nedeniyle katılamayacağından ileri bir tarihe ertelenmiştir" dedi. 
     23 Nisan Cuma gecesi Özel Güven Hastanesi'ne giden Demirel'in, burada yapılan kontrollerde gribal enfeksiyon geçirdiği belirlenmişti. Ancak sadece gribal enfeksiyon geçirdiği açıklanmasına karşın Demirel, haftasonundaki tüm programlarını iptal etmişti. Demirel'in özel doktoru Aylin Cesur, Özel Güven Hastanesi'nde rutin kontrolleri yaptırdıklarını belirterek, Demirel'e evinde dinlenmesini önerdiklerini bildirmişti. 
     
</TEXT>
</DOC>
