<DOC>
<DOCNO> 239728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonspo05.html </URL>
<DATE> 2004/05/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Daum, Türk futbol tarihine geçti... 
</HEADLINE>
<TEXT>

     Ligde 2003-2004 sezonun bitimine 1 maç kala Birinci Süper Futbol Ligi'nde Fenerbahçe'nin başında şampiyonluğa ulaşan Alman teknik direktör Christoph Daum, Türk futbol tarihine geçti. 
     Christoph Daum, 45 yıllık geçmişi bulunan Birinci Futbol Ligi tarihinde, çalıştırdığı 2 takımı da şampiyon yapan 4. teknik adam olarak Türk futbol tarihine adını yazdırdı. 
     46. sezonunu geçiren ligde daha önce Yugoslav antrenörler Tomislav Kaleperoviç ve Branko Stankoviç ile Rumen Mircea Lucescu, 2 ayrı takımın başında mutlu sona ulaşmıştı. 
     Kaleperoviç, 1968-69 sezonunda Galatasaray'ın, 1977-78 sezonunda da Fenerbahçe'nin başında teknik adam olarak lig şampiyonluğu yaşadı. Stankoviç ise 1982-83 sezonunda Fenerbahçe, 1985-86 sezonunda da Beşiktaş ile mutlu sona ulaştı. Rumen Mircea Lucescu da 2001-2002 sezonunda Galatasaray, 2002-2003 sezonunda da Beşiktaş'ın başında bu mutluluğu yaşadı. 
     Daum, 1994-95 sezonunda Beşiktaş ile yaşadığı şampiyonluk sevincine bu kez Fenerbahçe ile ulaşarak Kaleperoviç, Stankoviç, Lucescu üçlüsünün başarısına ortak oldu. 
     
     ''DUBLECİ'' TEKNİK DİREKTÖRLER 

     Birinci Futbol Ligi'nde, 2 ayrı kulüpte çalıştıkları takımları şampiyonluğa taşıyan teknik adamlar şöyle 
     

SEZON ŞAMPİYON TEKNİK DİREKTÖR ÜLKESİ 1968-69 Galatasaray Tomislav Kaleperoviç Yugoslavya 1977-78 Fenerbahçe Tomislav Kaleperoviç Yugoslavya 1982-83 Fenerbahçe Branko Stankoviç Yugoslavya 1985-86 Beşiktaş Branko Stankoviç Yugoslavya 2001-02 Galatasaray Mircea Lucescu Romanya 2002-03 Beşiktaş Mircea Lucescu Romanya 1994-95 Beşiktaş Christoph Daum Almanya 2003-04 Fenerbahçe Christoph Daum Almanya      
</TEXT>
</DOC>
