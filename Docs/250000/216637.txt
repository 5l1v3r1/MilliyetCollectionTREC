<DOC>
<DOCNO> 216637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/guncel/gun01.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'da boykot 
</HEADLINE>
<TEXT>

   İran'da mollaların bazı reformcu adayları veto etmesi nedeniyle, halkın büyük çoğunluğu dün yapılan seçimde sandığa gitmedi 
      Ayça Atay Fotoğraflar Ercan Arslan 
   
   İran, 7. Meclis'in üyelerini seçmek için sandık başına gitti. Reformcuların boykot ettiği seçimlere özellikle büyük şehirlerde katılımın az olduğu gözlendi. 
   15 yaşını tamamlamış 46 milyon 351 bin 32 kayıtlı seçmen, 4737 aday arasından, 4 yıllığına 290 sandalyeli meclisin yeni üyelerini belirlemek için 207 seçim bölgesinde oy kullandı. Seçimler, İran'ın dini lideri Veli-i Fakih Ayetullah Seyit Ali Hamaney'in dün sabah yerel saatle 08.00'de Türkiye saatiyle 06.30 ikametg hı ve makamı olan İmam Humeyni Hüseyiniye'de oy kullanmasının ardından başladı. Ayetullah Hamaney, bir camiyi andıran Hüseyiniye'de kurulan 110 numaralı seyyar sandıkta oyunu kullandı. Hamaney oyunu kullandıktan sonra, bu seçimlerin geçmişe göre daha büyük önem taşıdığını belirterek, "Çünkü düşmanlar halkın sandık başına gitmesini istemiyor. Ama eminim ki halk buna izin vermeyecek ve bu seçim renkli olacak" dedi. 
   Cumhurbaşkanı Muhammed Hatemi ise, İçişleri Bakanı Musavi Lari ile birlikte İçişleri Bakanlığı'nda kendisi için kurulan 659 numaralı sandıkta oyunu kullandı. Oyunu kullandıktan sonra basın mensuplarının bulunduğu seçim merkezine gelen Hatemi, halkı oy kullanmaya çağırdı. Hatemi, "Halkımız birçok zorluğun üstesinden geldi, devrime sahip çıktı. Devrimin 25. yıldönümünde de İranlıların demokrasi, İslam cumhuriyeti ve insanlığın özgürlüğü için defalarca oy kullandı. Bu sefer de öyle olacak" diye konuştu. Görüntü almak isteyen basın mensuplarıyla Hatemi'nin korumaları arasında arbede yaşandı. 
   Akşam yerel saatle 18.00'de Türkiye saatiyle 16.30 bitmesi gereken oy verme işleminin gelen talep üzerine 3 kez uzatan İçişleri Bakanlığı, meclis seçiminin yerel saatle 22.00'de Türkiye saatiyle 20.30 sona erdiğini açıkladı. Seçim Merkezi Başkanı Gulam Rıza Budini, başkent Tahran'da oy sayım işleminin yerel saatle 24.00'te Türkiye saatiyle 22.30 başlayacağını söyledi. 
   Sakin bir havada geçen seçimlere ülke çapında katılımın yüzde 47 ile 52 olduğu tahmin edilirken, küçük bölgelerden alınacak ilk sonuçların bu sabah, kesin sonuçların ise 48 saat içinde açıklanması bekleniyor. Yetkililer, seçimlere hile karıştırılmasının söz konusu olmadığını vurgularken, yeni meclisin göreve başlamasının ise 2 - 3 ayı bulacağı belirtildi. 
   Reformcu kesimin önde gelenlerinin boykot ettiği seçimlerde azınlıklar da kendi temsilcilerini meclise göndermek üzere oy kullandı. İran resmi haber ajansına İRNA göre, Tahran'da Ermeniler, meclise gönderecekleri 2 milletvekili için Serkisyan Kilisesi'nde oy kullandı. Yahudiler ve Zerdüştler Yezd eyaletinin başkenti Yezd ile Ardakan ve Teft kentlerindeki sandıklarda oylarını verdi. Yezd eyaletinde 6 bin civarında Yahudi ve Zerdüşt yaşıyor. Anayasa tarafından tanınan dini azınlıklardan Ermeniler 2, Yahudiler 1, Zerdüştler 1, Asuriler ve Keldaniler 1 olmak üzere toplam 5 milletvekilini, kendi aralarında yaptıkları oylamayla seçerek meclise gönderiyor. 
   
   ABD Seçim adil değil 
   Yeni mecliste muhafazak rların çoğunluğu elde edeceğine kesin gözüyle bakılırken, ABD yönetimi, muhafazak rların reformcuların katılımını engellemesi nedeniyle, İran'daki seçimlerin "adil olmadığını" iddia etti. ABD Dışişleri Sözcüsü Adam Ereli, yaptığı açıklamada, "İran halkının kendi hükümetleri konusundaki tercihlerini sınırlamak için adayların seçimlere katılımı engellendi. Bu hareketler serbest ve adil bir seçime uygun değildir ve uluslararası kurallara uymamaktadır" dedi. 
   
      İran'dan seçim izlenimleri 
   30 ülkeden 320 gazeteci seçimi izledi    İran'da insanlar dün cami, kilise, okul gibi kamuya ait binalarda kurulan sandıklarda oylarını kullandılar. Sandık başlarında geniş güvenlik önlemleri alındı. Halkın katılımı özellikle Tahran'da oldukça düşüktü. İran seçim sistemi, Türkiye'den oldukça farklı. Türkiye'dekinin aksine insanlar partilere değil, adaylara oy veriyorlar. Seçimlere katılan grupların çarşaf listeleri, sandık başlarına asılıyor. Seçmenler, listelerden seçtikleri isimleri oy pusulalarına yazıyorlar. Oy kullanma işlemiyse açık olarak yapılıyor.İran'da seçimlerde iki ana grup yarışıyor Reformcular ve muhafazak rlar. Geçmişte etki alanı oldukça düşük olan Bağımsız Liste'de yer alan adayların da bu seçimlerde bazı bölgelerde sürpriz yapabileceği belirtiliyor.İran'da yoğun bir Azeri nüfus var. Azerbaycan medyası da seçimlere yoğun ilgi gösteriyor. Azeri bir gazeteci, "Biz Azerbaycan'da 8 milyon Azeriyiz. İran'daysa 30 milyon Azeri yaşıyor" diyor.30 ülkeden haber ajansları, radyo ve televizyon kanallarından muhabir, foto muhabiri ve kameraman 225 civarında gazeteci, meclis seçimini izledi. İran'da yerleşik 95 yabancı gazeteciyle bu sayı 320'yi buldu. İran'a en fazla Fransa, Azerbaycan, ABD, İtalya, Japonya ve İngiltere'den gazeteci geldi. 26 Aralık'ta depremin harabeye çevirdiği Bem kentinde seçim yasası gereği milletvekili seçimi yapılmadı. 
   
      Semboller savaşı    İran'da etnik gruplar arasında da seçimlere katılım oranının düşük olması bekleniyor. İran'da etnik gruplar Meclis'te temsil ediliyorlar. Zerdüştler 1, Yahudiler 1, Keldani ve Hıristiyanlar 1 ve Ermeniler 2 milletvekiliyle temsil ediliyorlar. İran'da yoğun bir nüfusa sahip olan Azerilerin ve onlardan sonra ikinci büyük azınlık olan Kürtlerin ise kotaları yok. İran resmi haber ajansına İRNA göre, Yahudi ve Zerdüştler seçime yoğun olarak katıldılar. Bir reformcu, İran'da bir "semboller savaşı" yaşandığını söylüyor. Bu sembol, erkek adayın seçim broşüründe sinekkaydı tıraşıyla çekilmiş bir fotoğrafı olabileceği gibi kadın adayların başörtüsü de olabiliyor. Kadın adayların bazılarının saçlarının bir kısmını açık bırakan fotoğraflar kullanarak seçmenlerine mesaj verdiklerini söyleniyor. 
   
   
</TEXT>
</DOC>
