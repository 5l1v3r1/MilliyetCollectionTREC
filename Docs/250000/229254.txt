<DOC>
<DOCNO> 229254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun42.html </URL>
<DATE> 2004/04/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Felluce'deki cami 3 füzeyle vurulmuş 
</HEADLINE>
<TEXT>

     Irak'ta Sünni direnişçilerin Amerikan güçleriyle çatıştığı Felluce kentinde caminin, bir ABD helikopterinden atılan 3 füzeyle vurulduğu bildirildi. 
     Görgü tanıkları, saldırıda yaklaşık 40 kişinin öldüğünü kaydederken, araçlarla olay yerinden cesetlerin taşındığı, can kaybı konusunda henüz kesin bilgi olmadığı belirtildi. 
     Olay yerindeki AP ajansının bir muhabiri, Abdülaziz El Samarra camisini çevreleyen duvarın bir bölümünün yıkıldığını, caminin kendisinin hasar görmediğini bildirdi. 
     Halkın ikindi namaz için toplandığı sırada düzenlendiği belirtilen saldırıda ölenlerin cesetleriyle, yaralıların özel araçlarla geçici olarak hastaneye dönüştürülen evlere taşındığı kaydediliyor. 
     Saldırıdan sonra öfkeli bölge halkının cami etrafında toplandığı haber veriliyor. 
     Öte yandan, çatışmalar sırasında cami avlusu içindeki Sünni imamlar derneği bürosuna bir roket isabet ettiği de bildirildi. Dernekte de ölen ya da yaralanan olduğu kaydediliyor. 
     
</TEXT>
</DOC>
