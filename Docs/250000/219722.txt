<DOC>
<DOCNO> 219722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun08.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazası savunması Sürücüyle cinsel eylem içindeydik 
</HEADLINE>
<TEXT>

     ABD'de 1999'da ölümlü bir trafik kazasına neden olmakla suçlanan bir kadın, mahkemede ''direksiyon başında olmadığı, çünkü o anda sürücüyle cinsel eylem içinde bulunduğu'' savunmasını getirdi. 
     Connetticut eyaletinin Middletown kentinde görülen davada, 33 yaşındaki Heather Specyalski, direksiyon hakimiyetinin kaybolması sonucu ağaca çarpan spor otomobildeki işadamı Neil Esposito'nun ölümüne neden olmak ve 2. dereceden adam öldürmekle suçlanıyor. 
     Ancak genç kadın, mahkemedeki savunmasında, kaza anında Esposito'ya oral seks yaptığını söyleyerek, herkesi şaşkınlığa uğrattı. 
     Specyalski'nin avukatı, Esposito'nun kaza sırasında araçtan fırladığında pantolonunun inik olmasının da bunun kanıtı olduğunu bildirdi. 
     Savcılık makamı, savunmanın açıklamalarını reddederken yargıç, sanığın savunmasına devam etmesini istedi. 
     Yüksek Mahkeme Yargıcı Robert L. Holzberg, ''sanığın ne kadar yakışıksız, aptalca veya inanılmaz da olsa savunma yapmaya hakkı bulunduğunu'' belirtirken, ''Ancak, hukuk fakültesinde bana mahkemede bu tip konuşmaların da olabileceği anlatılmamıştı'' diye konuştu. 
     Savcı Yardımcısı Maureen Platt ise savunmanın anlattıklarında mantık hataları bulunduğunu ileri sürdü. 
     
</TEXT>
</DOC>
