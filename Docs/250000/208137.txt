<DOC>
<DOCNO> 208137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/soneko42.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street güne kararsız başladı... 
</HEADLINE>
<TEXT>

     Yatırımcıların Amerikan şirketlerinin yılın son çeyreğine ilişkin güçlü kar açıklamalarının beklendiği ortamda, New York Menkul Kıymetler Borsası Wall Street bugünü biraz kararsız açtı ve endekslerdeki yükseliş sınırlı kaldı. 
     Borsanın açılışında Dow Jones Endeksi 15.4 puan binde 1.5 artışla 10,474.29 puana, Nasdaq Bileşik Endeksi 8.37 puan binde 4 artışla 2,095.29 puana yükseldi. Standard Poor's 500 endeksi de 1.88 puan binde 1.7 artışla 1,123.74 puana çıktı. 
     İlk seansın başından biraz sonra Dow Jones Endeksi 4 puan kaybederken, Nasdaq 3.32 puan kazandı, Standard Poor's 500 endeksi de 0.13 puan kaybetti. 
     Borsada, dünyanın en büyük istihdam, insan kaynakları şirketi Adecco, SunTrust Banks'ın hisseleri değer kaybetti. Nasdaq da yeni bir ikili listeleme programı çerçevesinde New York Menkul Kıymetler Borsası'nda işlem gören Hewlett-Packard, Charles Schwab, Walgreen gibi şirketlerin hisse senetlerinin de kendi listesinde işlem göreceğini duyurdu. 
     
</TEXT>
</DOC>
