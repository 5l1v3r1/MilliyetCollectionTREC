<DOC>
<DOCNO> 224707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yazar/civaoglu.html </URL>
<DATE> 2004/03/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Harikalar diyarında 
</HEADLINE>
<TEXT>

   Gökçek'in gücü nereden geliyor Eve dönüş saatlerinde belediye otobüsleri ücretsiz yolcu taşıyor. 100 binlerce aileye sürekli yakıt ve yiyecek yardımı yapılıyor. Ücretsiz sağlık ve diş bakımı hizmeti veriliyor. Belediye, yarı feodal yaşamı, Ankara varoşlarında sürdüren ezik insanlarımıza "ağa"lık yapıyor 
   
      Dün CNN seçim aracından canlı yayında tur bindirerek önde görünen Melih Gökçek'ten "7 Harika" projesini dinlerken, düşündüm 
   "Atatürk'ün bozkırda yarattığı şehir mimarisi örneğine bu rüküşlük olacak şey mi ..." 
   Ankara'nın hakim noktalarına, 7 "harika" kondurulacakmış. 
   Birincisi... Çok katlı bir otel... Üzerine, dev bir maket uçak oturtulacak. İçinde barları, lokantaları vs. olacakmış. 
   Bilgisayardaki görüntüsüne baktım, mimarlık ilk sömestr öğrencilerinin ev ödevi bile olamaz. 
   Neden otelin tepesinde bir uçak 
   Aslında kuş kondurmak bu... 
   
   Maymun adası    Diğer "harika" ise Bayındır Barajı'nda oluşacak "maymun adası". 
   Her cins maymun getirilecekmiş. 
   Çocuklar için böyle şeyler güzel ama Gazi Çiftliği'ndeki hayvanat bahçesine "maymun kadroları" eklenemez mi 
   "Duymadım, görmedim, söylemem" oynayan "üç maymunlar" mebzul... 
   "Harika"lara devam... Her katında Anadolu mutfağından ayrı lezzetler sunulacak 10 katlı kaide üstünde, 50 metrelik "döner semazen" heykeli 
   Ve de bir başka tepede 100 metre yüksekliğinde - " Affet bizi" mesajlı mı ne - Atatürk heykeli. 
   Bunlar ve diğer "harikalar"la Ankara, turizm kenti olacakmış. 
   Bence, "komedi" kente dönüşür. 
   7. "harika" olarak öngörülen, 50 metrelik Nasreddin Hoca heykeli de "uyar" .. 
   
   Ağanın eli    Gökçek'in fuar alanı, kongre merkezi, baraj, Esenboğa yolu, metro ve monoray çalışmaları gibi ağırlıklı projeleri de var. 
   Ama, Ankaralılarla bire bir yaptığım konuşmalarla aldığım izlenim, Gökçek'in asıl gücünü toplumla paylaşımından almakta olduğu... 
   Örneğin, eve dönüş saatlerinde belediye otobüsleri ücretsiz yolcu taşıyor. Ekonomik durumu yetersiz 100 binlerce aileye sürekli yakıt ve yiyecek yardımı yapılıyor. Yılda 300 bin dolaylarında Ankaralıya - ücretsiz - sağlık ve diş bakımı hizmeti veriliyor. 100 binlerce top ve forma dağıtılıyor. 
   Yani... Belediye, yarı feodal yaşamı, Ankara varoşlarında sürdüren ezik insanlarımıza "ağa"lık yapmakta. 
   Bu ekonomik ve kültürel profile bu yönetim... 
   ....... 
   Zaten kamuoyu araştırma sonuçları da, Melih Gökçek'in ipi rahat göğüsleyeceğini gösteriyor. 
   Karşısındaki adaylardan projeleri ciddi, geçmişi geleceğine kefil Murat Karayalçın, solun tek adayı olsa, tepki bloku ve sinerji yaratabilir. Bir şans bulabilir ama çok uzak olasılık... 
   CHP, geçen seçimde kıl payı elinden kaçırdığı Ankara'yı altın tepside AKP'ye sunuyorsa, Yenimahalle ve Çankaya kazanımı hamamın namusunu kurtarır mı 
   
      
   
   
   
</TEXT>
</DOC>
