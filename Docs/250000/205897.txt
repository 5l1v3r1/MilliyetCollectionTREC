<DOC>
<DOCNO> 205897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/guncel/gun08.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'e hastane odasında girdi 
</HEADLINE>
<TEXT>

      BURCUM DEVREZ İstanbul 
   
   Reng renk ışıklarla süslenmiş İstanbul, yeni yıla eğlenceli kutlamalarla girerken, Amerikan Hastanesi'nde yatan Şişli Beth İsrail Sinagogu'nun bekçisi Hasan Özsoy ile patlamada kolu kopan 13 yaşındaki oğlu Hamza Özsoy, 2004'e ayrı odalarda televizyon izleyerek girdi. Hastanenin 3520 numaralı odasında kalan Hamza, yeni yıla 3528 numaralı odada yatan babasından ayrı girdiği için oldukça üzgündü... Odasında tek başına televizyon izliyordu. Çok sevdiği bilgisayarı bile onun yalnızlığına çare olmamıştı. 
   
   'Telefonla konuşuyorlar' 
   Bir an önce hastaneden çıkmak istediğini söyleyen Hamza, "Arkadaşlarımı çok özledim. Çıkınca önce onlarla bir araya gelmek istiyorum" dedi. En çok da babasıyla birlikte olamamaktan yakındı. Hamza'nın durumuna dayanamadığı için sürekli tansiyonu yükselen ve başka bir odaya alınan baba Hasan da odasında tek başınaydı. En çok banyo yapmayı özlediğini belirten Hasan Özsoy ise şöyle konuştu "Doktorlar tansiyonum yükseldiği için beni ondan uzak tutuyorlar. Ama iyileşince ilk işim oğlumu koynuma alıp sarılarak uyamak olacak. Şimdilik sadece telefonla konuşmama izin veriyorlar. Bu kadar yakınında olup da onu görememek çok ağırıma gidiyor. Oğlum ve benim şansıma bir piyango bileti almak istedik ama bunu bile yapamadık." 
   
   
   
   
</TEXT>
</DOC>
