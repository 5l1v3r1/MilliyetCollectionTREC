<DOC>
<DOCNO> 221964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/yazar/guclu.html </URL>
<DATE> 2004/03/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Gençler hayatta en çok neye önem veriyor 
</HEADLINE>
<TEXT>

   
   İzmir'den Prof. Dr. İbrahim Armağan'ın gönderdiği araştırma sonuçları, acı gerçeği gözler önüne seriyor. Hemen her şeyin akan zamanla birlikte değişmesi, doğal bir sonuç. Ama bu değişim her zaman olumlu mu oluyor işte o sorgulanır. 
   Araştırma, 15 25 yaş grubundaki gençlerin, hayatta en çok değer verdiği olguları, dünden bugüne kıyaslamalı olarak ele almış. Sonuçlar müthiş Etik değerler yerle bir olurken, maddi değerler almış başını gidiyor. Araştırma üç kategoride ele alınıyor. 80'ler Gençliği 1979 80 , 90'lar Gençliği 1997 98 ve 21. Yüzyıl Gençiliği ikiye ayrılıyor. 2001 2002 ve 2003 2004 . İşte sonuçlar 
   
   En çok değer verilen olugular 
   80'ler Gençliği sevgi, özgürlük, eşitlik, eğitim, bilim, aile, teknoloji, para, inanç. 
   90'lar Gençliği para, sevgi, bilim, eğitim, inanç, aile, özgürlük, eşitlik, teknoloji. 
   21. Yüzyıl Gençliği 2001 2 para, sevgi, eğitim, sağlık, inanç, özgürlük, eşitlik, aile, teknoloji. 
   21. Yüzyıl Gençliği 2003 4 para, sevgi, sağlık, özgürlük, eğitim, bilim, aile, eşitlik, inanç. 
   
   Gençliğin Mutluluk Durumu yüzde olarak 
   80'ler Gençliği mutlu 65.40, mutsuz 23.25, kararsız 11.35. 
   90'lar Gençliği mutlu 41.80, mutsuz 41.12, kararsız 14.08. 
   21. Yüzyıl Gençliği 2001 2 mutlu 23.80, mutsuz 61.90, kararsız 14.27. 
   21. Yüzyıl Gençliği 2003 4 mutlu 39.76, mutsuz 43.13, kararsız 17.10. 
   
   Gençlerin Yurtdışına Göçme Eğilimi 
   80'ler Gençliği evet 16.70, hayır 68.12, başka 15.18. 
   90'lar Gençliği evet 43.52, hayır 39.13, başka 17.34. 
   21. Yüzyıl Gençliği 2001 2 evet 85.10, hayır 9.36, başka 5.54. 
   21. Yüzyıl Gençliği 2003 4 evet 72.02, hayır 15.33, başka 12.45. 
   
   Gençlere Göre Para Kazanmanın Zengin Olmanın Yolları 
   80'ler Gençliği eğitim, ticaret, memurluk, miras, şans oyunları, politika. 
   90'lar Gençliği miras, şans oyunları, politika, ticaret, eğitim, memurluk. 
   21.Yüzyıl Gençliği 2001 2 politika, şans oyunları, miras, ticaret, eğitim, memurluk. 
   21. Yüzyıl Gençliği 2003 4 miras, politika, şans oyunları, ticaret, eğitim, memurluk. 
   Dikkatinizi çekti mi Gençler politikayı ülkeye hizmet aracı olarak değil de zengin olmanın bir yolu olarak görüyor. Ne kadar acı. Yurtdışına gitme eğiliminin biraz azalsa da hala bu kadar yüksek olması memnuniyetsizliğin en önemli göstergesi. Paranın her türlü değerin önüne geçmesi ise gerçekten vahim. Umarız, herkes hasretini çektiği için bu kadar öne çıkmıştır .. 
   
   Rehberlik sempozyumu 
   Türk eğitim sisteminin en önemli eksikliklerinden birisi de öğrenciye yönelik rehberlik hizmetlerinin yetersizliği. Okulların yüzde 90'ında rehberlik hizmeti verilemiyor. İşte bu yüzden de yukarıdaki tablo ortaya çıkıyor. Mutsuz ve ne aradığını, ne istediğini, yeterince sorgulamadan karar veren bir gençlikle karşı karşıyayız. Üniversitelerdeki memnuniyetsizliğin kökeninde yatan neden de bu. 
   MEB ve YÖK'ün bu konudaki tutumunu anlamak zaten mümkün değil. On binlerce rehber ve psikolojik danışmana ihtiyaç varken bu konuda hiçbir çaba harcamıyorlar. Gayret, yine sivil toplum örgütlerine düşüyor. 
   Geleceğe yön veren rehberler, yine kendi düzenledikleri organizasyonlar ile bir araya gelerek bilgi ve deneyimlerini paylaşıyorlar. 6. Rehberlik Sempozyumu bugün MEF okullarının ev sahipliğinde gerçekleşiyor. 45 bildirinin tartışılacağı sempozyum, tüm rehber öğretmenlere açık. 
   
      
   
</TEXT>
</DOC>
