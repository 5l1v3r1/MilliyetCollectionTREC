<DOC>
<DOCNO> 208288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/yazar/guclu.html </URL>
<DATE> 2004/01/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bilim, teknoloji ve Milliyet ansiklopedisi 
</HEADLINE>
<TEXT>

   
   Milliyet müthiş bir kampanyaya imza atıyor. Eğitimde devrim yapıyor ve bu çağın ansiklopedisini sizlerin hizmetine sunuyor. Hem de fazladan beş kuruş istemeden. Hem de Türkiye'nin neresinde olursanız olun... 
   Çağımız bilgi çağı. Çağımız teknoloji çağı. Çağımız araştırma çağı. Peki biz bu olanaklardan ne kadar yararlanıyoruz. Daha da önemlisi, eğitimi, bilimi, teknolojiyi ve araştırmayı ne kadar destekliyoruz. 
   Kurulduğu ilk günden bu yana tam 54 yıldır çağdaş değerlere önem veren Milliyet, bundan sonra da aydınlık yarınların öncülüğünü yapıyor. 4 CD'den oluşan Temel İlköğretim Ansiklopedisi bunun en çarpıcı örneklerinden birisi... 
   Her evin, her okulun, her sınıfın kütüphanesinde olması gereken bir ansiklopedi. Bugün olmasa bile yarın ihtiyacınız olabilir. İstediğiniz her türlü bilgiye, o kadar kısa sürede ulaşabiliyorsunuz ki bulmaca çözmek kadar heyecanlı ve keyifli. 
   Özellikle ilköğretim öğrencileri için eşsiz bir kaynak. Artık ne ödev yapmak eziyet haline gelecek ne de sınavlara hazırlık. Fotoğraf, harita, grafik, animasyon ne ararsanız var. Bilgiler bir ansiklopedi kuruluğunun çok ötesinde sunuluyor. Siz en iyisi mi kupon biriktirmeye şimdiden başlayın. Hiç pişman olmayacaksınız. Sınıfça kupon biriktirenler, aldıkları ansiklopediyi yakınlarına, okullara bağışlamak isteyenler var. Böylesine bir duyguyu yaşamak ne güzel... 
   
   Bir de hükümet anlayabilse 
   Eğitimi, bilimi, teknolojiyi önemsemeden, teşvik etmeden çağı yakalamamız mümkün değil. Milliyet olarak biz üzerimize düşeni hep yaptık. Yapmaya da devam ediyoruz. Peki ya diğer kurumlar İşte onlar tartışılır. 
   Örneğin Maliye Bakanlığı'nın geçtiğimiz hafta üniversitelerin araştırma fonlarına el koyması, hükümete hiç ama hiç yakışmayan bir tavır. Maliye'nin bu yanlışını Başbakan Erdoğan'ın düzelteceğine ilişkin işaretler var. Sonucu merakla bekliyoruz. 
   Kocaeli Üniversitesi Rektörü Prof. Dr. Baki Komsuoğlu, ABD'deki benzeri girişimler sonrası, Amerika'nın en büyük şirketlerinin imzası ile 2 Mayıs 1995'te Washington Post'ta yayımlanan şu ilanı hatırlattı 
   "Polio aşısı ve kalp pilleri olmasaydı, sayısal bilgisayarlar bulunmasaydı, kentlerimiz için su arıtım sistemleri bilinmiyor veya uydulardan hava tahminleri yapılmıyor olsaydı, ileri kanser tedavileri bilinmeseydi veya jet uçakları olmasaydı veya hastalıklara dayanıklı tahıl ve sebze türleri var olmasaydı hayat nasıl olurdu " 
   Amerika'yı Amerika yapan dev şirketlerin CEO'ları, bu soruların hemen ardından şu görüşleri dile getirmişlerdi 
   Yaşadığımız yüzyılı "Amerikan Yüzyılı" yapan bilimsel çevreyi yaşatmayı istiyor muyuz Yoksa, tarihteki diğer büyük uygarlıkların yolundan giderek liderliğimizi daha cesur ve kendine daha güvenli uluslara mı bırakacağız Kongre'nin üniversite araştırmaları konusunda kararını verme aşamasında olduğu bugünlerde, hiç yanılmayalım, verilecek karar 21. yüzyılın ne doğrultuda biçimleneceği ile ilgili bir karar olacaktır." 
   ABD gerçekleri gördü, hatadan döndü ve bugün bir dünya lideri oldu. Türkiye de karar vermek zorunda Ya maliyecilerin kaprislerinin esiri olacak ya da çağı yakalayacak. Bakalım bu vizyonu gerçekleştirebilecek mi, hep birlikte göreceğiz... 
   Özetin özeti Devlet adamlarını sıkıştıracak olan kamuoyu ama maalesef çocuklar ve gençler dışında bilime ve teknolojiye dört elle sarılan yok gibi. Nerede bizim dev şirketlerimiz, nerede sivil toplum örgütlerimiz Ama arkadan Milliyet kuşakları geliyor, en azından onlar bunu sorgulayacaklar. 
   
      
   
</TEXT>
</DOC>
