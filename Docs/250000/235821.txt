<DOC>
<DOCNO> 235821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun20.html </URL>
<DATE> 2004/04/29/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
ABD askerleri bir yolcu minibüsünü vurdu 
</HEADLINE>
<TEXT>

     Amerikan askerlerinin, kuşatma altında tuttukları Irak'ın Felluce kenti yakınlarında içi sivillerle dolu bir minibüse ateş açtığı bildirildi. 
     Bölgedeki Reuters muhabiri, Felluce kenti çevresinde bir kontrol noktası yakınında Amerikan askerlerinin ateş açtığı minibüsün alev aldığını kaydetti. 
     Başka görgü tanıkları da, Amerikan askerlerinin ateşi sonucu 1 yolcunun öldüğünü söyledi. 
     ABD'nin Felluce'ye dün gece düzenlediği hava saldırısının ardından Iraklıların bazılarının kenti terk etmeye çalıştığı belirtiliyor. 
     Reuters, Amerikan askerlerinin Irak minibüsüne ateş açma nedeninin henüz bilinmediğini, Amerikalı askeri yetkililerin olayla ilgili henüz bir açıklama yapmadığını duyurdu. 
     
</TEXT>
</DOC>
