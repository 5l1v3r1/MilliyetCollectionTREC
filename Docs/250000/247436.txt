<DOC>
<DOCNO> 247436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonyas07.html </URL>
<DATE> 2004/06/12/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Papağanına saldıran kişi 120 gün kamu hizmeti cezasına çarptırıldı 
</HEADLINE>
<TEXT>

     ABD'nin California eyaletinde evcil papağanına saldırarak gagasını ve bacağını kıran kişi, 120 gün kamu hizmeti cezasına çarptırıldı. 
     Orange ilçesi yüksek mahkemesi hakimi, tanıkların ifadesine göre papağana yumruk atan ve başını teknesinin kenarına vuran Anthony James Ellis'e nisan ayında verilen 120 günlük hapis cezasını, 120 gün kamu hizmeti cezasına çevirdi. 
     Hakim, papağanın tedavisi ve bakımı için 3 bin 577 dolar para cezasına çarptırdığı yaşındaki Ellis'e 3 yıl boyunca evcil hayvan sahibi olmayı ve alkollü içki tüketmeyi yasakladı. Mahkeme kararına göre, Ellis ayrıca öfkesini denetim altına almak için tedavi görecek. 
     11 yıldır sahibi olduğu ''Johnny'' adlı papağanına Mart 2003'te saldıran Ellis, 27 Nisan'da ''hayvana eziyet etmekten'' suçlu bulunmuştu. 
     Aldığı ağır darbelere rağmen hayatta kalmayı başaran Johnny'nin bir hayvan bakım merkezi tarafından korumaya alındığı belirtildi. 
     
</TEXT>
</DOC>
