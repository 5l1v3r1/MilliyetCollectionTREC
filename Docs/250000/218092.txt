<DOC>
<DOCNO> 218092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sontur33.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da "Töre" cinayeti 
</HEADLINE>
<TEXT>

     Küçükçekmece'de önce bacaklarından daha sonra da tedavi gördüğü hastanede 2 ağabeyi tarafından başından tabancayla vurulan genç kadının beyin ölümü gerçekleşti. 
     Bitlis'te bir akrabasıyla yaşadığı ilişki sonrası hamile kalan ve kaçtığı İstanbul'da bir çocuk dünyaya getirdiği için 2 ağabeyi tarafından önce bacaklarından, daha sonra da tedavi için götürüldüğü Bakırköy Devlet Hastanesi'nde başından 2 kurşunla vurulan Güldünya Tören'in 22 beyin ölümünün gerçekleştiği, ancak makinelere bağlı yaşatılmaya çalışıldığı öğrenildi. 
     Bu arada, ''aile meclisi'' kararıyla Güldünya Tören'i öldürmeye teşebbüs eden ağabeyleri Seyit ve İrfan Tören'in yakalanması amacıyla polisin başlattığı çalışmalar sürüyor. 
     
</TEXT>
</DOC>
