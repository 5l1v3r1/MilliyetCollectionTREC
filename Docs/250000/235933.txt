<DOC>
<DOCNO> 235933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo17.html </URL>
<DATE> 2004/04/29/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Beşiktaş kalesini Cordoba'nın yerine Ramazan koruyacak... 
</HEADLINE>
<TEXT>

     Birinci Süper Futbol Ligi'nde sezonun ikinci yarısındaki performansıyla hedeflerinden birer birer uzaklaşan Beşiktaş'ta, yarınki Adanaspor maçında kalede zorunlu nöbet değişimi yapılacak. 
     Fenerbahçe maçında kaburgasından sakatlanan Oscar Cordoba'nın yerine Adana'da kaleyi genç Ramazan Kurşunlu'nun koruması bekleniyor. 
     
     CORDOBA FORMDAN DÜŞTÜ 
     Bu sezon ligde 26 kez kaleye geçen Cordoba, toplam 34 gol yiyerek, geçen sezonki performansını adeta mumla arattı. 
     Kolombiyalı kaleci, görev yaptığı son 8 maçta toplam 17 gol yedi. Cordoba'nın maç başına gol ortalaması ise 1.30 olarak gerçekleşti. 
     
     RAMAZAN'IN ORTALAMASI DAHA İYİ 
     Sezon başında transfer edilen genç Ramazan ise, ligde toplam 6 maçta kaleyi korudu. 
     5'inde 90 dakika, siyah-beyazlı takımın 4-0 hükmen yenildiği Samsunspor maçında ise 72. dakikada Cordoba'nın yerine görev yapan Ramazan, toplam 7 gol yedi. 
     Samsunspor maçı dışındaki 5 maçta da kalesinde gol gören genç kalecinin maç başına ortalaması ise 1.16 olarak gerçekleşti. 
     Yarınki maçta kaleyi koruması beklenen Ramazan'ın, Beşiktaş'ta bu sezon ligde oynadığı maçlar ve siyah-beyazlı takımın aldığı sonuçlar şöyle 
     Beşiktaş - Malatyaspor 3 - 1. 
     Elazığspor -Beşiktaş.. 1 - 5. 
     Beşiktaş - Konyaspor.. 1 - 1. 
     Beşiktaş - Adanaspor.. 2 - 1. 
     Beşiktaş - Samsunspor. 0 - 4 Hükmen Ramazan 72. dakikada kaleye geçti ve gol yemedi. 
     Beşiktaş - Elazığspor. 5 - 3. 
     
</TEXT>
</DOC>
