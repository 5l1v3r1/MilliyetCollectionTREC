<DOC>
<DOCNO> 225171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/soneko31.html </URL>
<DATE> 2004/03/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hazine yarın değişim ihalesi yapacak... 
</HEADLINE>
<TEXT>

     Hazine yarın, değişim ihalesi düzenliyor. 
     İhraç tarihi 26 Mart 2004 olan 16 Haziran 2004 vadeli senede ilişkin Hazine'nin değişim ihalesi yarın yapılacak. 
     İhalede, değişim işlemi karşılığında 15 Mart 2006 vadeli senet 102 bin 519 Lira birim fiyattan ihraç edilecek. 
     Yatırımcılar, 102 bin 519 Lira birim fiyat üzerinden satılacak olan senet karşılığında değişim amacıyla geri getirecekleri 16 Haziran 2004 vadeli senet için fiyat teklifinde bulunacaklar. 
     Hazine'ce, 16 Haziran 2004 vadeli senedin değişim işleminde dikkate alınacak olan 10 günlük ortalama dolar kuru ihaleden önce duyurulacak. 
     Değişim ihalesi, Tek Fiyat İhale Sistemi'ne göre yapılacak. İhalede net 750 trilyon Liraya kadar değişim yapılacak olup rekabetçi olmayan teklif ROT ve ihale sonrası teklif opsiyon satışları yapılmayacak. 
     Piyasa Yapıcılığı Sözleşmesi gereği değişim ihalesine Piyasa Yapıcı Bankalar'ın yanı sıra diğer yatırımcılar da katılabilecek. 
     
</TEXT>
</DOC>
