<DOC>
<DOCNO> 238129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonsiy09.html </URL>
<DATE> 2004/05/07/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Milli Eğitim Bakanı, İstanbul programını iptal etti 
</HEADLINE>
<TEXT>

     Yükseköğretim Yasası çerçevesinde iktidara gösterilen tepki üzerine Milli Eğitim Bakanı Hüseyin Çelik bugün İstanbul'daki programını iptal ederek Ankara'da kalma kararı aldı. 
     Milli Eğitim Bakanlığı Basın Müşavirliği'nden yapılan yazılı açıklamaya göre, Bakan Çelik'in bugün İstanbul'daki programlarına katılmaktan vazgeçti. 
     Çelik'in, dün TBMM Milli Eğitim Komisyonu'nda kabul edilen imam hatiplilerin üniversiteye giriş sınavında önünün açılması ile YÖK'ün tasfiyesini öngören yasa tasarısına başta Genelkurmay Başkanlığı olmak üzere siyasi partiler, YÖK ve üniversitelerin gösterdiği tepkiden kaynaklı programını iptal ettiği öğrenildi. Çelik'in, Ankara'da kalarak dünkü gelişmelere ilişkin temaslarda bulunabileceği kaydedildi. 
     
</TEXT>
</DOC>
