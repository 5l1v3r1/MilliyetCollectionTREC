<DOC>
<DOCNO> 229081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonyas04.html </URL>
<DATE> 2004/04/06/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Bill Gates artık en zengin değil... 
</HEADLINE>
<TEXT>

     Yıllardır ''dünyanın en zengin insanı'' ünvanını kimseye kaptırmayan Microsoft'un kurucusu Bill Gates, sonunda geçildi. 
     Dünyanın en zenginleri sıralamasında birinciliği İsveçli mobilya zinciri IKEA'nın sahibi Ingvar Kamprad alırken, Bill Gates ikinciliğe düştü. 
     İsveç televizyonunun bildirdiğine göre, cimriliğiyla tanınan 77 yaşındaki Kamprad'ın kişisel serveti milyar dolara ulaşırken, Gates'inki 47 milyar dolarda kaldı. 
     Amerikan finans çevrelerinin dergisi Forbes'in dünyanın en zenginleri listesinde 13. sırada bulunan Ingvar Kamprad'ın ilk sıraya yerleştiği haberi ABD'de soru işaretiyle karşılandı. 
     Uçak bileti satın alırken ekonomi sınıfını seçen ve 10 yaşında bir Volvo otomobil kullanan Kamprad, şirketinin son yıllık toplantısında, bin kadar çalışanının tek tek elini sıkmıştı. 
     14.3 milyar dolar satış rakamına ulaşan ve 1943'te kurulan IKEA mobilya firmasının 31 ülkede 186'dan fazla mağazası bulunuyor. 

     
</TEXT>
</DOC>
