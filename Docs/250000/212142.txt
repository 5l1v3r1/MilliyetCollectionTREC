<DOC>
<DOCNO> 212142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun08.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Guantanamo'da hala çocuk tutsaklar var 
</HEADLINE>
<TEXT>

     Üç genç tutsağın serbest bırakılmasına rağmen, Küba'daki Amerikan üssü Guantanamo'da hala çocuk tutsaklar bulunduğu bildirildi. 
     Human Rights Watch adlı örgütün çocuk hakları uzmanı Jo Becker, ''Guantanamo'da hala çocuklar tutuluyor, haklarına da saygı gösterilmiyor'' dedi. 
     ''Amerikan yönetimi, üç çocuğu serbest bırakırken yapılması gerekeni yaptı'' diyen Becker, ''Ama Guantanamo'da başka çocuklar da var. Onlar da korunmayı ve itibarlarının iadesini hak ediyor'' diye konuştu. 
     ABD, Dışişleri Bakanlığı, Guantanamo'da 18 yaşından küçük gençler bulunduğunu kabul etmiş, ancak sayılarını belirtmemişti. Savunma Bakanlığı da, dün 13 ila 15 yaşlarında üç gencin ''tehdit oluşturmadıkları için'' serbest bırakıldığını bildirmişti. 
     
</TEXT>
</DOC>
