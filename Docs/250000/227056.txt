<DOC>
<DOCNO> 227056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/siyaset/siy06.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Tehdit ediliyorum 
</HEADLINE>
<TEXT>

   EZELHAN ÜSTÜNKAYA Ankara 

   
   CHP Genel Başkanı Deniz Baykal, dava açmaya hazırlandığı ve ABD Savunma Bakanlığı Pentagon'a gönderildiği iddia edilen iki sayfalık metinle ilgili "Tehdit ediliyorum" dedi. 
   Gerçek olduğu yönünde kuşku uyandıran metni ve iddiaları, CHP lideri Baykal, dünkü Merkez Yönetim Kurulu MYK toplandısında da da dile getirerek, çarpıcı açıklamalarda bulundu. 
   
   'Hesaplarımı inceleyin' 
   Seçim öncesi metindeki iddiaları içeren imzasız mektup aldığını söyleyen Baykal, kendisinden çok yüksek miktarda para istendiğini, verilmediği takdirde iddiaların basına sızdırılacağı yönünde tehdit edildiğini anlattı. Baykal, adaylardan para alındığı yönündeki iddialar ve metindeki para hareketlerine ilişkin olarak ise "İddiaların arkasını bırakmayın, benim ya da ailemden birinin banka hesapları dahil her şey açık, inceleyin" dedi. 
   
   AKP için de hazırlanıyor 
   Tartışma yaratan metin, parti yöneticilerine ve milletvekillerine de gönderildi. Metinde, Baykal ve yöneticilerin telefonlarının dinlendiği, karar verilirse, telefon kaset ve telefon dinleme kayıtlarının basına sızdırılabileceği ifade ediliyor. AKP'ye yönelik olarak da benzer bir metin hazırlandığı belirtiliyor. 
   
      CHP liderine komşu tepkisi    CHP lideri Deniz Baykal'ın Antalya'da yaşayan kızı Aslı Baykal'ın komşusu Sami Mustafi, evinin balkonuna "Komşu Bu Güne Kadarmış " yazılı pankart astı. Pankart nedeniyle bir tepki görmediğini belirten Mustafi, "Ben de CHP'liyim. Yanlış tutumları nedeniyle çok oy kaybetti. Ona bir yol gösterme düşüncesiyle, böyle bir uyarıda bulunmak istedim. Bu pankartı 35 gün önce yaptırdım. Durumu ben bile görebiliyordum, ama Baykal göremedi" dedi. 
   
   
   
   
</TEXT>
</DOC>
