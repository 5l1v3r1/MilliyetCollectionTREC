<DOC>
<DOCNO> 239276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun10.html </URL>
<DATE> 2004/05/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
El-Kaide dolaylı yoldan Pervez Müşerref'i tehdit etti... 
</HEADLINE>
<TEXT>

     El Kaide'ye bağlı bir örgütün, Irak'ta bir Amerikalı sivilin başını keserken çekilen görüntülerinin yer aldığı video kasedinde, Pakistan Devlet Başkanı Pervez Müşerref'in de tehdit edildiği bildirildi. 
     Bir internet sitesine gönderilen video görüntülerindeki örgüt üyeleri, Iraklı mahkumlara yapılan işkencenin intikamını almak için Amerikalı sivil Nick Berg'in başını kestikten sonra okudukları bildiride, Müşerref'i de, Afganistan sınırında El Kaide ve Taliban üyelerine karşı düzenlenen operasyon nedeniyle tehdit etti. 
     Örgüt üyeleri, ''Pakistan'ın Afganistan sınırı yakınlarındaki Vana kasabasında öldürülen kardeşlerinin intikamını alacaklarını'' belirttiler. 
     
</TEXT>
</DOC>
