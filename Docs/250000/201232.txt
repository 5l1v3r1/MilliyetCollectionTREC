<DOC>
<DOCNO> 201232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/astro/index.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazançlı çıkabiliriz 
</HEADLINE>
<TEXT>

   
   
   Çok parlak olmasa da, Venüs ve Jüpiter'in uyumu maddi konularda kazançlı çıkabileceğimiz olanaklara işaret ediyor. Yatırımları göz ardı etmemek gerekli. Akşam kararsızlık taşıyor. Koç'lar günlük işlere ve evle ilgili konulara özen göstermeliler. Duygusal alanda ani tepkiler yüzünden ev içinde huzurun kaçma riski var. Boğa'lar verimli bir gündeler. Yenilik yapmak, kısa yolculuklar ve hareket söz konusu. Duygusal alanda da kendilerini iyi ifade edebilecekler. İkizler maddi alanda tutarlı olmaya bakmalı. Gereksiz alışverişler bütçelerini zorlayabilir. Kazançlarını artırmak için kararlı olmaları gerekiyor. Yengeç'ler burçlarındaki Ay'ın etkisiyle girişkenler. Kişisel konularda mesafe alınabilir. Aslan'lar duygusal nedenlerden kendilerini gergin hissedebilirler. Olayları akışına bırakmakta fayda var. Geçmişe yönelik hesaplaşmalar da olabilir. Başak'lar verimli olabilecekleri gündeler. Arkadaşlıklar ve duygusal alanda onlara destek verecek konular gündeme gelebilir. Kendinden yaşlı kişilerden de öğüt alabilirler. Terazi'ler hareketli ve iş açısından yoğun bir tempodalar ama kendilerini yeteri kadar ifade edememekten sıkıntı duyabilirler. Bu arada yeni sorumluluklar da gündeme geliyor. Akrep'ler yaratıcı ve yeniliğe açık bir gündeler. Yabancılarla ilgili konular, eğitim ya da hareket içeren aktiviteler söz konusu. Dağınıklığa dikkat. Yay'lar kararsızlık içinde kalabilirler. Değişik alternatifler kafa karıştırıcı olabilir. Ortaklaşa alanda daha uzlaşıcı olmaya bakmalılar. Oğlak'lar tek başlarına hareket etmektense ortaklık aramalılar. Yakın ilişkilerde beklediklerini tam bulamayabilirler. Daha esnek davranmalılar. Kova'nın daha titiz ve daha düzenli davranması gerekiyor. Sağlıklarına yeteri kadar özen göstermiyorlarsa, artık gecikmemeliler. Detaylar da zaman çalabilir. Balık'lar duygusal alanda rahat edecekler. Yaratıcı çalışmalar, aşk hayatı ve onlara keyif getirebilecek olaylar söz konusu. 
   
   
</TEXT>
</DOC>
