<DOC>
<DOCNO> 249615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun50.html </URL>
<DATE> 2004/06/21/ </DATE>
<TIME> 21.33 </TIME>
<AUTHOR>  </AUTHOR>
<HEADLINE>
İngiltere, İran'ın botlarını alıkoyduğunu doğruladı 
</HEADLINE>
<TEXT>

     İngiltere, İran'ın, karasularına giren 3 İngiliz botunu alıkoyarak 8 kişilik mürettebatı gözaltına aldığını doğruladı. 
     İngiltere Savunma Bakanlığı tarafından yapılan açıklamada, ''Irak'ın güneyinde konuşlanmış Kraliyet Donanması eğitim ekibinden 8 kişilik personelin, Umr Kasr'dan Basra'ya bot teslimi yaptıkları sırada gözaltına alındığını'' bildirdi. 
     Bakanlık sözcüsü, daha önce İran ile Irak arasındaki Şattülarap'ta 3 İngiliz gemisi ve 8 gemiciyle ''irtibatı kaybettiklerini'', ancak gemilere İran'ın el koyduğunu teyit edemeyeceğini söylemişti. 
     İran Dışişleri Bakanlığı, ''8 kişilik mürettebatın bulunduğu 3 İngiliz botunun İran karasularına girdiğini, İran donanmasına ait sahil muhafaza gemilerinin yasal görevini yerine getirerek botları alıkoyduğunu ve mürettebatını tutukladığını'' açıklamıştı. 
     
</TEXT>
</DOC>
