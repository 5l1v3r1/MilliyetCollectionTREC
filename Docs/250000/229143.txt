<DOC>
<DOCNO> 229143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/siyaset/asiy.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB RİSKİMİZ VAR' 
</HEADLINE>
<TEXT>

   "Birincil hukuk konusunda riskimiz var" diyen Erdoğan, "siyasi iradeye sonuna kadar sahip çıktıklarını" vurguladı. Erdoğan, 9 bin sayfa için "teknik" dedi... 
      ANKARA Milliyet 

   
   Başbakan Recep Tayyip Erdoğan, İsviçre'de Kıbrıs'taki Türk tarafının kazanımları arasında saydığı "anlaşmanın AB'nin birincil hukuku olarak kabul göreceği" açıklamasını yumuşattı. "Birincil hukuk haline getirilmesinde yüzde 100 güvence almış değiliz. Şüphesiz bir riskimiz var" diyen Erdoğan, "siyasi iradeye sonuna kadar sahip çıktıklarını ve Türkiye için orta yolu tercih ettiklerini" söyledi. Erdoğan, dün toplanan AKP Grubu'nda Kıbrıs'la ilgili çözüm arayışlarını eleştirenlere sert yanıtlar verdi. Erdoğan'ın mesajları şöyle 
   ORTA YOL Müzakere sürecinde izlediğimiz siyaset, devletin tüm kurumları ile istişare içinde ve bu istişareler sonrasında ortaya çıkan mutabakat zemininde oluşturuldu. Bazı mutabakat olmayan yerler de olabilir. Bunlarda da orta yol bulunarak gerekli adımlar atıldı. Çözümsüzlük çözüm değildir. RİSKİMİZ VAR Anlaşma sonucunun AB birincil hukuku haline getirilmesi konusunda yüzde 100 güvence almış değiliz. Şüphesiz riskimiz var. Ama iki kesimliliğin korunması, güvenlik ve garantilerin güçlendirilmesi, Kıbrıs Türkü'nün refahı ve ekonomik gelişmesinin teminat altına alınması ve Kıbrıs Türk devletinin siyasi eşitliğinin güvence altına alınması gibi konularda Türk tarafının tezleri tahakkuk ettirilmiştir.YÜZDE 100 İSTEDİĞİMİZ OLMAZ Anlaşmada eksikler var. Böyle uluslararası anlaşmalarda yüzde 100 her şeyin halledildiği nerede görülmüş Tarihe bir bakın Allah aşkına. Çözümsüzlüğün KKTC'ye zararı olur. Kimse KKTC'yi tanımıyor. Uluslararası toplantılarda, 400 bin - 500 bin nüfuslu ülkelerin dilleri konuşuluyor, 72 milyonluk Türkiye'nin dili konuşulmuyor.SİYASİ İRADEYE SAHİP ÇIKTIK Milli siyasetimizin ve milli davamızın hiçbir şekilde sulandırılmasına göz yumulmamıştır. Yıllardan beri siyasi sorumluluk makamında oldukları halde siyasi irade ortaya koymaktan kaçınanların yaptığını yapmadığımızı, hükümet olmanın gerektirdiği siyasi iradeye sonuna kadar kararlılıkla sahip çıktığımızı göstermiş oluyoruz.30 YILDIR NEREDEYDİNİZ 9 bin sayfayı bu kadar kısa sürede halka anlatamazsınız diyorlar. 9 bin sayfanın büyük bölümü gemilerin tescili, organize suçlar gibi AB ile uyum yasalarından oluşuyor. Böyle fevkalade teknik düzenlemeleri, sanki anayasa hükümleriymiş gibi söz konusu edenler temelsiz polemikten öteye geçemezler. Bu 30 yıllık bir süreç. Peki 30 yıldır nerelerdeydiniz Bu konuda niye bir şey yapmadınız SORUMLULUK ZATEN BİZDE Erdoğan, önceki gün yapılan MGK toplantısının ardından yayımlanan bildiriye de açıklık getirerek, "Sorumluluğun hükümette olmasını 'mutabakat yok' diye değerlendirenler var. Ama sorumluluk zaten bizde. Bildiride olsa da, olmasa da sorumluluk bizdedir. Biz buna göre davranıyoruz" diye konuştu. 
   
   Küçük polislerden Erdoğan'a çiçek 
   Fotoğraf MUSTAFA İSTEMİ 

   AKP Grubu'nda dün Polis Haftası kutlandı. Polis kıyafeti giyen çocuklar, Başbakan Erdoğan'a ve milletvekillerine çiçek verdi. Polis kıyafetli çocukları gören milletvekilleri de şaşırdı. Erdoğan'ın siyasi grup konuşmasını ilk defa bu kadar küçük çocuk da salondan izlemiş oldu. 
   
   
</TEXT>
</DOC>
