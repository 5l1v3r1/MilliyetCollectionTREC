<DOC>
<DOCNO> 240467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun27.html </URL>
<DATE> 2004/05/16/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
Filistin, İsraille ateşe hazır... 
</HEADLINE>
<TEXT>

     Filistin Dışişleri Bakanı Nebil Şaat, İsraille ateşkes yapmaya hazır olduklarını söyledi. 
     Şaat, yol haritası barış önerisini hayata geçirmek amacıyla, ilk adım olarak ateşkes yapmaya hazır olduklarını, bu öneriyi dün biraraya geldiği ABD Dışişleri Bakanı Colin Powell'a ilettiğini belirtti. 
     ABD'den, çatışmalara son vermesi için İsrail'e baskı yapmasını istediklerini belirten Şaat, Hamas ile İslami Cihad'ın, ateşkes yapmaya hazır olduklarını, Mısırlı arabuluculara bildirdiklerini kaydetti. 
     Şaat, ''Powell'a, İsrail'in ateşkes taahhüdünü bir anlaşmaya vardırabilmesi halinde bizim de hazır olduğumuzu söyledik'' dedi. 
     Filistinli bakan, Powell'ın, teklifine herhangi bir cevap vermediğini belirtti. 
     Öte yandan Filistinli yetkililer, konunun, ABD Ulusal Güvenlik Danışmanı Codoleezza Rice ile yarın Berlin'de yapılacak görüşmede ileriye götürülebileceğini söylediler. 
     İsrail, Filistin'den, söz değil eylem istediğini belirterek teklife sıcak yaklaşılmadığı izlenimi yaratmıştı. 
     
</TEXT>
</DOC>
