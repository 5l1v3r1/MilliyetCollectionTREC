<DOC>
<DOCNO> 213178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/guncel/gun06.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykusuzluk kaza getirdi 5 ölü 
</HEADLINE>
<TEXT>

   Yorgun olmasına rağmen direksiyon başına geçen Hidayet Lütfü Bursa'nın kullandığı araç yoldan çıktı, işaret levhasına çarptı. Biri bebek, 5 kişi can verdi 
      ERSİN ERCAN Bolu DHA 
   
   Bayram dönüşü ilk trafik faciası dün sabah Bolu'da meydana geldi. Yorgun olmasına rağmen direksiyon başına geçen Hidayet Lütfü Bursa'nın kullandığı araç, yağmur nedeniyle kayganlaşan yolda aşırı hız yaparak önce bariyerlere, ardında da otoyol işaret levhasına çarptı. Kazada biri bebek, 5 kişi yaşamını yitirdi, bir kişi de ağır yaralandı. 
   Karabük'ten İstanbul'a gitmek üzere yola çıkan Bursa 40 yönetimindeki otomobil Ağaccılar mevkiinde sürücüsünün direksiyon hakimiyetini yitirmesi sonucu bariyerlere çarptı. 20 metre sürüklenen araç otoyol levhasına çarparak durdu. 
   
   Araç hurdaya döndü 
   Hurdaya dönen araçta sürücü Bursa, Yusuf Doğrucan 30 ve beş aylık Yiğit Alaftan olay yerinde, ağır yaralanan Seniha Doğrucan 42 ve Bülent Alaftan 30 da kaldırıldığı hastanede yaşamını yitirdi. Araçta sıkıştığı yerden ekiplerce ağır yaralı olarak çıkarılan Tülay Alaftan ise İzzet Baysal Devlet Hastanesi'ne kaldırıldı. 
   
   8 ölü, 39 yaralı 
   Bu arada dün Kırşehir, Kahramanmaraş, Yalova, İzmir ve Zonguldak'ta meydana gelen trafik kazalarında toplam 8 kişi öldü, 39 kişi de yaralandı. 
   
   
   
</TEXT>
</DOC>
