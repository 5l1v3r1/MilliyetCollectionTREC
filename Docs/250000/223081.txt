<DOC>
<DOCNO> 223081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun50.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyindeki bir enzimin, iştah ve kiloyu düzenlediği ortaya çıktı 
</HEADLINE>
<TEXT>

     Beyinde hücrelerdeki enerjiyi denetleyen bir enzimin, aynı zamanda iştah ve kiloyu düzenlediği ortaya çıktı. 
     Harvard Üniversitesi'nde görevli bilimadamları, fareler üzerinde yaptıkları araştırmada, faaliyeti iştahın bastırılmasıyla ilişkili leptin hormonunca düzenlenen AMKP enzimi dizginlendiğinde, hayvanların daha az yediğini ve daha iştahsız hale geldiklerini gördü. 
     Farelerin, enzim seviyesinin yükselmesiyle iştahlandığı ve daha çok yediği ortaya çıktığı araştırmanın yazarı Barbara Kahn, hedefi obez insanlar olan buluşun, yeni tedavi yöntemleri için umut vaat ettiğini söyledi. 
     Nature dergisinin internet sitesinde yayınlanan araştırma, leptin hormonuna oranla iştah üzerinde daha doğrudan etkili olan AKMP enziminin, kilo denetimi için daha faydalı olabileceğini gösterdi. 
     
</TEXT>
</DOC>
