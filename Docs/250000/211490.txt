<DOC>
<DOCNO> 211490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo03.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Zidane’dan acı itiraf Kraetin kullandım... 
</HEADLINE>
<TEXT>

     Real Madrid’in Fransız süperstarı, İtalya Ligi’nde Juventus formasını giydiği dönemde Kraetin adlı performans arttırıcı maddeyi kullandığını kabul etti. 
     Çizme’ye bomba düştü... Juventus Menaceri Antonio Giraudo ile Kulüp Doktoru Ricardo Agricola hakkında süren davada, mahkemeye dün ifade veren Fransız yıldız Zinedine Zidane şok açıklamalar yaptı. Real Madrid’li süperstar, Siyah-Beyazlı ekibin formasını giydiği dönemde kulüp yetkililerinin isteğiyle Kraetin adındaki performans artıran uyarıcıyı kullandığını itiraf etti ve herkesi şaşkına çevirdi. 
     
     VİTAMİN DE ALDI 
     Zidane ayrıca, doktor Agricola’nın isteği üzerine vitamin de aldığını belirterek, Doktorlar iğneyle vitamin veriyorlardı. Ancak ben bu ilaçları mecburiyetten aldım. Çünkü başka türlü bir sezonda 70 maç oynamayı kaldıramazdımö dedi. 
     Davada daha önce Roberto Baggio, Montero, ve Fillippo Inzaghi’nin de ifadeleri de alınmıştı. Giraudo ile Agricola suçlu bulunursa 6 ay hapis cezasına çarptırılacak. 
     
</TEXT>
</DOC>
