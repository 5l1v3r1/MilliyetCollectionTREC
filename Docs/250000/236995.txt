<DOC>
<DOCNO> 236995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur17.html </URL>
<DATE> 2004/05/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş'ta gasp... 3 kişi yakalandı... 
</HEADLINE>
<TEXT>

     Beşiktaş'ta silah tehdidiyle 2 öğrencinin cep telefonunu alan, bir vatandaşı da darp eden 3 kişi, polislerce yakalandı. 
     AA muhabirinin aldığı bilgiye göre, İnönü Stadı'nın önünde yürüyen Şişli Endüstri Meslek Lisesi öğrencileri B.A. ile E.B.Y'nin cep telefonları, yanlarına yaklaşan 3 kişi tarafından silah tehdidiyle alındı. 
     Öğrencilerin durumu bildirdiği polislerce çevrede yapılan uygulamalarda, olay yerinden yaya olarak kaçmaya çalışan S.B. 22 , M.E.K. 18 ve Y.D. 20 , gözaltına alındı. 
     Gaspçılar bu sırada, polise yardımcı olmaya çalışan bir vatandaşı da darp ettiler. 
     Yakalanan 3 kişinin üzerinde, öğrencilerden gasp ettikleri 2 cep telefonu bulundu. 
     Olayda kullanıldıktan sonra Maçka Parkı'na atılan 7.65 çapındaki tabanca da, polislerin aramaları sonucu ele geçirildi. 
     Gözaltına alındıktan sonra sağlık kontrolünden geçirilen 3 gaspçının, Beşiktaş İlçe Emniyet Müdürlüğü'ndeki sorguları sürüyor. 
     
</TEXT>
</DOC>
