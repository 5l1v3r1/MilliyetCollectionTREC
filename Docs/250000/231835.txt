<DOC>
<DOCNO> 231835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas19.html </URL>
<DATE> 2004/04/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Avustralya'nın en zengin sanatçısı Nicole Kidman... 
</HEADLINE>
<TEXT>

     Hollywood yıldızı Nicole Kidman'ın en zengin Avustralyalı sanatçı olduğu belirtildi. 
     ''Business Review Weekly'' dergisinde yayımlanan habere göre, Kidman, 135 milyon euro değerinde olduğu tahmin edilen servetiyle Avustralya'nın en zengin sanatçısı. 
     Kidman'ın geçen yılki gelirinin 21 milyon euro olduğu belirtilen haberde, güzel oyuncunun Sydney ve Londra'da birer evinin, Kaliforniya'da sahilde bir evinin, New York'ta bir dairesinin bulunduğu kaydedildi. 
     Haberde, Kidman'dan sonra listede şarkıcı John Farnham, AC DC grubunun eski üyelerinin ve oyuncu Russell Crowe'un yer aldığı ifade edildi. 
     Avustralyalı pop şarkıcısı Kylie Minogue'un değerlendirmeye alınmadığı kaydedilen haberde, sadece Avustralya'da yaşayan sanatçıların listeye alındığı belirtildi. 
     
</TEXT>
</DOC>
