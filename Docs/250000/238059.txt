<DOC>
<DOCNO> 238059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun24.html </URL>
<DATE> 2004/05/07/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Gorbaçov ABD'nin ihtiyacı olan şey Perestroyka 
</HEADLINE>
<TEXT>

     Sovyet Sosyalist Cumhuriyetler Birliği'nin SSCB son Devlet Başkanı olan Mihail Gorbaçov, Irak savaşının ABD yönetiminin bir yanlışı olduğunu belirterek, ABD'nin de Perestroyka'ya Yeniden Yapılanma ihtiyacı olduğunu söyledi. 
     İtar-Tass, Gorbaçov'un, Latin Amerika turu çerçevesinde Ekvador'un başkenti Quito'da verdiği derste, ''ABD'nin dünya tarafından tanınan lider bir ülke olabilmesi için Perestroyka'ya ihtiyacı var'' dediğini duyurdu. 
     Ortadoğu'daki askeri kampanyanın uluslararası güvenliği güçlendirmeye hiçbir katkı sağlamadığına inandığını söyleyen Gorbaçov, ''Aksine, bu bölgedeki durumu daha karmaşık hale getirdi ve uluslararası hukukun ilkelerine zarar verdi'' diye konuştu. 
     AB'nin genişlemesi konusuna da değinen Gorbaçov, AB'nin dünyanın gelişmesinde lokomotif rolü üstlenebileceğini ve ABD ile Çin gibi dünyanın diğer güçlerinin ortağı haline gelebileceğini ümit ettiğini kaydetti. 
     Gorbaçov, 21. yüzyılın temel sorunlarının, güvenlik, terörizmle savaş, yoksulluk ve dünyadaki ekolojik dengenin giderek daha kötü hale gelmesi olduğunu sözlerine ekledi. 
     
</TEXT>
</DOC>
