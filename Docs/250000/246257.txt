<DOC>
<DOCNO> 246257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonspo02.html </URL>
<DATE> 2004/06/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Karşıyaka'da Rıdvan Dilmen'in sözleşmesi fesh edildi 
</HEADLINE>
<TEXT>

     İkinci Futbol Ligi A Kategorisi ekibi Karşıyaka'da, Teknik Direktör Rıdvan Dilmen'in sözleşmesi fesh edildi. 
     Karşıyaka Kulübü'nden yapılan açıklamada, Teknik Direktör Hüseyin Hamamcı ile anlaşan yeni yönetimin, Dilmen'in sözleşmesini karşılıklı anlaşarak fesh ettiği bildirildi. 
     Açıklamada, ''Rıdvan Dilmen'in Karşıyaka'da çalışmasından dolayı son derece mutlu olduğumuzu belirtir, kendisine bundan sonraki yaşamında başarılar dileriz'' denildi. 
     Rıdvan Dilmen ise A.A. muhabirine yaptığı açıklamada, sözleşmesinin karşılıklı anlaşarak fesh edildiğini belirterek, feshin maddi boyutu konusunda açıklama yapmak istemediğini dile getirdi. 
     Hüseyin Hamamcı'nın, yarın düzenlenecek törenle kendisini yeşil-kırmızılı renklere bağlayacak imzayı atacağı belirtildi. 
     Levent Aziz Güngil başkanlığındaki yeni yönetim, 29 Mayıs 2004 tarihinde, Dilmen ile yollarını ayırma kararı aldıklarını açıklamış ve Hüseyin Hamamcı ile anlaşmıştı. 
     
</TEXT>
</DOC>
