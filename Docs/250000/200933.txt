<DOC>
<DOCNO> 200933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur07.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de vahşet... Parçalanmış bir ceset bulundu... 
</HEADLINE>
<TEXT>

     İzmir'in Torbalı İlçesi Kuşçuburun mevkiinde, vücudunda kurşun yarası olan, başı, elleri ve cinsel organı kesilmiş bir erkek cesedi bulundu. 
     Alınan bilgiye göre, vatandaşlar, Beşikçioğlu Çiftliği yakınlarında, arazide bir ceset olduğunu görerek, durumu İlçe Jandarma Komutanlığı'na bildirdi. 
     Olay yerine giden ekipler, çıplak halde, başı, elleri ve cinsel organı kesilmiş bir erkek cesediyle karşılaştı. Kalbinden vurularak öldürüldüğü belirlenen kişinin kesilmiş olan parçaları ise bulunamadı. 
     Öldürülen kişinin kimliğinin belirlenmesine çalışıldığı, soruşturmanın sürdürüldüğü bildirildi. 
     
</TEXT>
</DOC>
