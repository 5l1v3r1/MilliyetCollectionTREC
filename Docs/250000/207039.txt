<DOC>
<DOCNO> 207039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/soneko23.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin 30 yıl vadeli tahvil ihracına Fitch'ten olumlu not 
</HEADLINE>
<TEXT>

     Dünyanın önde gelen kredi derecelendirme kuruluşu Fitch, Türkiye'nin yeni euro tahvil ihracına, ''B'' uzun vadeli döviz kredi notu verdi. 
     Fitch, Türkiye'nin genel görünümünün ise pozitif olumlu olarak kaldığını bildirdi. 
     Fitch tarafından yapılan açıklamada, Türkiye açısından 2004 yılında hükümetin mali gerekleri karşılamakta zorlanmasının beklenmediği ifade edildi. 
     Açıklamada, çok taraflı desteğin güçlü olduğu, IMF ile ilişkilerde bir bozulmaya dair endişelerin ise ancak politikalarda büyük bir sapma olması halinde ortaya çıkabileceği vurgulandı. 
     Hazine dün, dolar cinsinden tahvil ihracı gerçekleştirmek amacıyla, Citigroup ve UBS Investment Bank'a yetki verdiğini açıklamıştı. 
     Söz konusu yetki, 2004 yılı dış borçlanma programı çerçevesinde, ABD Doları cinsinden 30 yıl vadeli bir tahvil ihracı gerçekleştirmek üzere verilmişti. 
     
</TEXT>
</DOC>
