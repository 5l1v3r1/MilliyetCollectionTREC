<DOC>
<DOCNO> 244424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun46.html </URL>
<DATE> 2004/06/01/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
UEAU, İran'da zenginleştirilmiş Urayum kalıntısı buldu 
</HEADLINE>
<TEXT>

     Uluslararası Atom Enerjisi Ajansı UAEA denetçilerinin, İran'da yine zenginleştirilmiş uranyum kalıntıları bulduğu bildirildi. 
     Viyana'daki diplomatik kaynaklar, U-235 adı verilen zenginleştirilmiş uranyum kalıntılarının, Fereyand yöresinde bir tesiste tesbit edildiğini belirterek, uranyumun nükleer bomba yapımında kullanıldığını anımsattılar. 
     UAEA uzmanları, geçen yıl da Tahran'da bir elektrik santralı ve Natanz'da bir fabrikada uranyum izi saptamıştı. 
     Diplomatlar, İranlı yetkililerin, uranyum kalıntılarının, Pakistan'dan satın alınan teçhizattan kaynaklandığını söylediklerini, UAEA'nın ise, İran'ın söz verdiği halde, uranyum zenginleştirme faaliyetlerini sürdürdüğünü düşündüğünü belirttiler. 
     Diplomatlara göre, UAEA yöneticileri, İran'ın nükleer programı konusunda uluslararası topluluğu tatmin edecek bir açıklama yapmasını bekliyor. 
     Tahran yönetimi, nükleer bomba yapımında kullanılabilen santrifüj cihazı parçalarının üretimini 9 Nisan'da durdurduğunu açıklamıştı. 
     
</TEXT>
</DOC>
