<DOC>
<DOCNO> 200909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo20.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Deschamps açıklıyor Juve'de Lippi sonrası için seçim 
</HEADLINE>
<TEXT>

     İtalya'nın Tuttosport gazetesi, bugünkü manşet haberinde Marcello Lippi'nin, İtalya A Milli Futbol Takımı'nın başına geçebileceğini, Juventus'un da daha şimdiden teknik direktör arayışı içine girdiğini ileri sürdü. 
     Gazete söz konusu iddiayı, 1994-1999 arasında Juventus'ta futbol oynamış olan ve halen Monaco'da teknik direktör olarak görev yapan Didier Deschamps ile gerçekleştirdiği söyleşiye dayandırdı. 
     Bugünkü sayısında, ''Deschamps açıklıyor Juve'de Lippi sonrası için seçim'' şeklinde manşet atan Tuttosport, haberin devamında ise İtalya A Milli Takımı'nın Giovanni Trapattoni yerine Marcello Lippi tarafından çalıştırılabileceği iddiasına yer verdi. 
     Bu türden bir gelişme yaşanması durumunda Juventus'un başına geçmeleri muhtemel adaylar konusunda ise toplam beş isim ileri sürülüyor. Bu teknik direktör adaylarının Luigi Del Neri, Gianluca Valli, Roberto Mancini, Arsene Wenger ve Didier Deschamps olduğu kaydediliyor. 
     Tuttosport'un haberinde teknik direktör adayları ile ilgili bir de değerlendirme yapılırken, Luigi Del Neri, ''Büyük bir takım için göreve hazır. Juve'yi kıl payı kaçırdı'', Gianluca Vialli, ''Juve'nin eski oyuncusu, taraftarların kalbinde'', Roberto Mancini, ''Moratti'nin rüyası. Ama Moggi'nin de hoşlandığı bir isim'', Arsene Wenger, ''Arsenal'e çok bağlı. Juventus'un yabancı adayı'' görüşlere yer verildi. 
     Gazete diğer adayın ise Juventus ile görüşmeler yapmış olan Didier Deschamps olduğu görüşünde. Ayrıca haberde Deschamps'in, ''Juventus mu Bu benim için büyük onur'' sözlerine yer verilirken spotta ise, ''Montecarlo'dakiler, Fransız çalıştırıcının Juventus'ta Lippi'nin varisi olacağından eminler'' ifadeleri kullanıldı. 
     
</TEXT>
</DOC>
