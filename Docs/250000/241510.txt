<DOC>
<DOCNO> 241510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur36.html </URL>
<DATE> 2004/05/20/ </DATE>
<TIME> 22.07 </TIME>
<AUTHOR>  </AUTHOR>
<HEADLINE>
İskenderun Demir Çelik fabrikasında patlama meydana geldi... 
</HEADLINE>
<TEXT>

     Hatay'ın İskenderun İlçesi Organize Sanayi Bölgesi'ndeki demir çelik fabrikasının hurdalığında 2 kişinin ölümü, bir kişinin yaralanmasına neden olan patlamanın, içi boşaltılan bir uçak bombasından kaynaklandığı belirlendi. 
     AA muhabirinin edindiği bilgiye göre, Organize Sanayi Bölgesi'ndeki Ekinciler Demir Çelik Sanayi Fabrikası'nda, Irak'tan ithal edilen hurdaların bulunduğu bölümde işçilerin oksijen kaynağı ile çalışma yaptıkları sırada meydana gelen patlamayla ilgili inceleme tamamlandı. 
     Konuyla ilgili uzmanlarca yapılan incelemede, patlamaya, içi tamamen boşaltılarak kovan kapağı çıkarılan 1.5 metre uzunluğunda ve 50 santimetre çapındaki uçaktan atılan bombanın içinde kalan gaz birikintisinden kaynaklandığı sonucuna varıldı. 
     Patlamada, Sait Yılmaz ve Adem Ülkü yaşamını kaybetmiş, Fevzi Baykan yaralanmıştı. 
     
</TEXT>
</DOC>
