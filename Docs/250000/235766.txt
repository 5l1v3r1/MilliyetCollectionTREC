<DOC>
<DOCNO> 235766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/siyaset/axsiy01.html </URL>
<DATE> 2004/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Konseye yine Rus engeli 
</HEADLINE>
<TEXT>


BM Güvenlik Konseyi'nde Kıbrıs konusunda başkanlık açıklaması için anlaşmaya varılamadı. Görüşmelere bugün devam edilecek 


BM Güvenlik Konseyi, Kıbrıs konusundaki görüşmelerine bugün de devam etme kararı aldı. Konsey'de dün sabah başlayan ve öğleden sonraya sarkan oturumda Kıbrıs konusunda bir başkanlık açıklaması için uzlaşma sağlanamadı. 
Edinilen bilgiye göre, KKTC'ye yönelik ambargonun kaldırılmasına karşı çıkan Rusya'nın bu yöndeki engellemeleri sürüyor. 

Bölünme sürüyor 
Konsey'deki toplantı sonrasında basın mensuplarının sorularını yanıtlayan Pakistan'ın BM nezdindeki Daimi Temsilcisi Münir Akram, ülkesinin Kıbrıs Türklerine yönelik tecritin kaldırılmasından yana olduğunu belirtti. Güvenlik Konseyi'nde gelecek ay Dönem Başkanlığı'nı devralacak Akram, uluslararası toplumun Kıbrıs Türklerine yönelik tecritin kaldırılması için harekete geçmesi gerektiğini söyledi. 
Konsey'de, Rusya'nın başını çektiği aralarında Fransa, Çin ve Brezilya'nın bulunduğu grup, Rum yanlısı bir tutum izlerken, ABD ve İngiltere Türk tezlerine destek veriyor. 

Küçük Gül'ün barış projesi 
Dışişleri Bakanı Abdullah Gül, dün TED Ankara Koleji'nde oğlu Mehmet Emre'nin 'Kıbrıs'taki barış süreci' projesini dinledi. Mehmet Emin Gül, Annan Planı'nı sonuçlarıyla incelediklerini belirterek, babasından yardım almadığını söyledi. Bakan Gül de, Eurovision yarışmasında Rum kesiminin anonsunun sorun olmayacağını söyledi. 



</TEXT>
</DOC>
