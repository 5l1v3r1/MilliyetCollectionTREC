<DOC>
<DOCNO> 207711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sondun17.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman TV'sinin seçtiği pop yıldızı Kesici, trafik kazası geçirdi 
</HEADLINE>
<TEXT>

     Alman özel televizyon kanalı SAT.1'in düzenlediği ''Star Search'' Yıldız Aranıyor yarışmasını kazanan Martin Kesici 30 trafik kazası geçirdi. 
     Berlin polisi, Wedding semtindeki bir kavşakta kırmızı ışıkta geçmeye çalışan Opel Omega marka bir otomobilin, yeşil ışıkta geçen Kesici'nin VW Polo marka otomobiline çarptığını bildirdi. 
     Annesi Alman, babası Türk olan Kesici'nin yaralı olarak hastaneye kaldırıldığı, ancak bilincinin açık olduğu kaydedildi. 
     Hastanede kimseyle görüşmek istemeyen Kesici'yi sadece 17 yaşındaki kız arkadaşı Maureen ziyaret etti. 
     Kesici, ''Yalnız kalmak istiyorum. Lütfen buna saygı gösterin'' derken, kız arkadaşı Maureen, Kesici'nin durumunun iyi olduğunu, bu hafta sonu ortak evlerinde dinleneceğini söyledi. 
     Kesici'nin gelecek hafta içinde stüdyo çalışmalarını sürdürmek istediği ifade edildi. 
     
</TEXT>
</DOC>
