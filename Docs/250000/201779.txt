<DOC>
<DOCNO> 201779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/yasam/yas01.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şeyi denedi patlatamadı .. 
</HEADLINE>
<TEXT>

   Alkollü olarak direksiyona geçip bir benzin istasyonuna dalan sürücü, kazadan sonra da stresini benzinlikte sigara içerek attı 
      ŞAKİR AYDIN 
   
   Bayrampaşa'da, dün sabaha karşı büyük bir facia ucuz atlatıldı. Benzin almak için akaryakıt istasyonuna aşırı süratle giren alkollü sürücünün kullandığı ve içinde oğlunun da bulunduğu otomobil, pompanın yanındaki sütuna çarparak durabildi. Facianın eşiğinden dönülen kazada sürücü yüzde 178 promil alkollü çıktı. 
   Alkol aldığı halde, yanına küçük oğlunu da alıp direksiyon başına geçen Yaşar Can, Beşyüzevler Eski Edirne Asfaltı üzerinde, akaryakıt almak için yol üzerindeki bir benzin istasyonuna saptı. Süratle benzinliğe giren Can, üstüne bir de aniden frene basınca otomobilinin kontrolünü yitirdi. 
   
   178 promil alkollü 
   Ve otomobil, akaryakıt istasyonundaki görevlilerin şaşkın bakışları arasında, bir benzin pompaysının hemen yanındaki sütuna hızla çarparak durabildi. 
   Kazayla birlikte büyük bir facianın eşiğinden dönülürken, alkollü sürücü ile yanındaki oğlu otomobilden çıkartıldı. İstasyona gelen trafik ekiplerinin yaptığı ölçümde 178 promil alkollü çıkan Can ise, bir yandan yine benzin dolu istasyonda sigara içip stres atarken, bir yandan da alkollü olmadığını ve sağ ön tekerleği patladığı için benzinciye girdiğini söyledi. 
   
   
   
</TEXT>
</DOC>
