<DOC>
<DOCNO> 231250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun42.html </URL>
<DATE> 2004/04/14/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
17 yaşındaki gence cinayete teşebbüsten 50 yıl hapis cezası 
</HEADLINE>
<TEXT>

     ABD'nin Montana eyaletinde 17 yaşındaki bir genç, cinayete teşebbüsten 50 yıl hapis cezasına çarptırıldı. 
     Bölge hakimi Kenneth Neill, kullandığı otomobili kaldırımda yürüyen bir kadının üstüne sürerek, onu öldürmeye teşebbüs eden Daniel Robbins'i 50 yıl hapse mahkum etti. 
     Robbins'in, ''geçen yıl 27 Mayıs'ta, yol kenarında koşu yapan 40 yaşındaki Patty Emanuel'i, cesedine tecavüz etmek için öldürmeye çalıştığını'' söylediği belirtildi. 
     Hakim Neill, Robbbins'in, 15 yaşındayken yaptığı bir okul ödevinde de yeni yılda yapmak istediği işler arasında, ''insan etini tatmayı ve kötü şeyler yapabilmek için ehliyet almayı'' sıraladığını söyledi. 
     Neill, sanığın ''ne yaptığını bildiğini'' belirterek, ruh sağlığının bir bahane olamayacağını kaydetti. 
     Leğen kemiğinde 4, omurunda 6, kaburgasında 3 kırık bulunan ve 24 gün hastanede kalan Emanuel'in yaşamasının mucize olduğu belirtildi. 
     
</TEXT>
</DOC>
