<DOC>
<DOCNO> 225533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonsiy23.html </URL>
<DATE> 2004/03/25/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Seçim minibüsü trafikten men edilince... 
</HEADLINE>
<TEXT>

     Balıkesir'in Havran İlçe Belediye Başkanı ve ANAP Belediye Başkan adayı Mustafa İrtürk, plakasız olduğu gerekçesiyle trafikten men edilen minibüsünü bir kamyona yükleyerek seçim turu yapıyor. 
     AA muhabirinin aldığı bilgiye göre, İrtürk'ün seçim aracı olarak kullandığı minibüs, bazı vatandaşların şikayeti üzerine plakası bulunmadığı gerekçesiyle Havran İlçe Emniyet Amirliği tarafından trafikten men edildi. 
     Seçim çalışmalarında kullandığı minibüsle trafiğe çıkmasına izin verilmemesi üzerine ilginç bir yöntem bulan İrtürk, bir kamyonun kasasına yüklediği minibüsü yine seçim çalışmalarında kullanıyor. 
     İrtürk, minibüsü kamyona yükleyerek rakiplerine ''Demokrasilerde çare tükenmez'' mesajı vermeye çalıştığını kaydetti. 
     
</TEXT>
</DOC>
