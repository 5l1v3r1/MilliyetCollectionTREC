<DOC>
<DOCNO> 210013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/guncel/gun02.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasaklar var, ama uyan yok 
</HEADLINE>
<TEXT>

   Belediyenin kent içinde uyulması gereken kuralların 72 maddesini bir şehir turuyla test ettik. Gördük ki, yasaklar sadece lafta kalıyor... 
      ASLI ÖKTENER İstanbul 
   
   Belediyelerin koyduğu ve vatandaşların şehir içinde uyması gereken çok sayıda kural var ama uyan neredeyse hiç yok. Yasakları ihlal edenlere kesilmesi gereken ceza tutarı ise 111 milyon lira. 
   Zabıta Müdürlüğü'nden, vatandaşların kent içinde uyması gereken kuralların sadece 72 maddesini aldık. Bir cumartesi günü yaptığımız ufak şehir turuyla bu yasaklara uyulup uyulmadığını kontrol ettik. 
   Binaların ana caddelere bakan balkonları çamaşır, halı, kilim, çamaşır asanlarla doluydu. Beyoğlu'nun sokak aralarında bu görüntü kirliliği daha da artıyordu. Çiçek saksıları, binaların caddeye bakan kısımlarındaki balkonlarına hiçbir önlem alınmaksızın konulmuştu. Ana cadde üzerine ve boş arazilere çöpler, molozlar dökülmüştü. İnşaat çevrelerinde hiç bir önlem alınmamıştı. Zabıta Müdürü Ali Fırat, "Genellikle kaçak et satışı yapmak isteyenlere, seyyar satıcılara, dilencilere ceza kesiyoruz. Ceza kesildiği anda para tahsil ediliyor. Vatandaşın uymakla yükümlü olduğu çok sayıda kural var, ama uyan yok" diyor. 
   
   
</TEXT>
</DOC>
