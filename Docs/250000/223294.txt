<DOC>
<DOCNO> 223294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/magazin/mag01.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyunculuk dersinde Esra Eron'u ağlattı... 
</HEADLINE>
<TEXT>

   Levent Kırca, kendisinden oyunculuk dersi almak isteyen Esra Eron'a, ilk derse geç geldiği için açtı ağzını yumdu gözünü... 
      ABDULLAH MALKOÇ 
   
   Beykent Üniversitesi'nde ders veren Levent Kırca, kendisinden eğitim almak isteyen Esra Eron'a ilk derse geç gelince tepki gösterdi. Kırca'nın ağlattığı Eron, sınıfı ağlayarak terk etti. 
   Dersin ortasında sınıfa giren Eron'a, Kırca, "Kameralar senin için geldi. Reklamını yapmak istiyorsan erken gelmelisin" dedi. Kırca, orada bulunanlarla kısa bir sohbet etti. Daha sonra Kırca, Uşak'ta çektiği "Kendini Bırak Gitsin" isimli dizide oynaması için Eron'a teklif götürdüklerini ancak oynamak istemediğini söyledi. 
   
   'Paçoz bir konuşma tarzın var' 
   Kırca, "Dizimde oynamadın, niye beğenmedin mi Sete gelip 'Ben bu dizide oynamam' tripleri atıp gitmişsin. Çok saygısız ve küstahsın. Tam bir mahalle ağzı ve paçoz bir konuşma tarzın var" diyince Eron, ağlayarak sınıfı terk etti. Eron, Kırca'nın kendisini çok aşağıladığını söyledi. Kırca ise Eron için, "Onu derse aldığım için çok pişmanım" dedi. 
   
   
</TEXT>
</DOC>
