<DOC>
<DOCNO> 208682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/magazin/mag01.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Son rolü 'ajan'lık 
</HEADLINE>
<TEXT>

      YAŞAR ÇAKMAK 
   
   Deniz Akkaya, 'Şarkılar Seni Söyler' dizisi, 'Okul' ve 'Vizontele Tuuba' filmlerinden sonra şimdi de ABD yapımı bir dizide oynamaya hazırlanıyor. 
   Pamir Demirtaş ve İlker İnanoğlu ile 'Terminatör', 'Rambo' filmlerinin yapımcısı Peter Hoffman'ın kurduğu 'Aqua Group' şirketin yapımcılığını üstleneceği dizide Akkaya, 'Görevimiz Tehlike' dizisindeki gibi terör yaşanan ülkelere giden Türk ajanı canlandıracak. 
   Akkaya'nın fotoğraflarını, çekimleri ABD, Türkiye, Lübnan, Suriye gibi ülkelerde yapılacak dizinin cast çalışmaları sırasında Hoffman'a gösterdiğini belirten Demirtaş, gelişmeleri şöyle anlattı "Hoffman, Akkaya'nın çok benzediği Liv Tyler'ın vaftiz babası ve nikah şahidi. Akkaya'nın fotoğrafını gösterdiğimde çok beğendi ve hayran kaldığını söyledi, hemen dizi için görüşmeye karar verdi." 
   Demirtaş, dizide Yasemin Kozanoğlu'nun da rol alacağını söyledi. 
   
   
</TEXT>
</DOC>
