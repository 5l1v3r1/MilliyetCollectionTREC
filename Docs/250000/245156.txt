<DOC>
<DOCNO> 245156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/ekonomi/eko05.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YASED İthalatçı birlikleri kurulmasın 
</HEADLINE>
<TEXT>



Yabancı Sermaye Derneği YASED Başkanı Şaban Erdikler, görüştükleri IMF heyetine 15 Mart'ta yapılan Yatırım Danışma Konseyi Toplantısı'ndan sonra somut bazı gelişmelerin beklenen düzeyde gerçekleşmediğini aktardıklarını belirterek, "Daha hızlı davranılması ve somut adımlar atılmasında mutabakat oldu" dedi. 
Yabancı yatırımcıların karşılaştıkları bazı uygulama sıkıntılarını paylaştıklarını, yabancıların çalışma izinlerinin alınmasında karşılaştıkları problemleri, CE uygulamasına ilişkin sıkıntıları dile getirdiklerini anlatan Erdikler, "İthalatçı birliklerinin kurulmasından vazgeçilmesi konusundaki kanaatimizi de kendileriyle paylaştık" dedi. 

TMSF'ye de gittiler 
Dünkü temasları kapsamında TMSF Başkanı Ahmet Ertürk ile de görüşen IMF heyeti bugün de Türkiye İhracatçılar Meclisi TİM ile Müstakil Sanayici ve İşadamları Derneği MÜSİAD yöneticileriyle bir araya gelecek. 


</TEXT>
</DOC>
