<DOC>
<DOCNO> 242422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonspo22.html </URL>
<DATE> 2004/05/24/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Real Madrid'de Quieroz dönemi bitti... 
</HEADLINE>
<TEXT>

     İspanyol Real Madrid Kulübü, teknik direktör Carlos Quieroz'un görevine son vererek yerine Jose Antonio Camacho'nun getirildiğini resmen açıkladı. 
     Real Madrid'e geldiği ilk sezonda kulübe tarihinin en kötü dönemini yaşatan Quieroz'un, 2005 Haziran ayı sonuna kadar olan sözleşmesi feshedildi. Kulüp başkanı Florentino Perez, Portekizli teknik adamın görevine son verildiğini resmen açıklarken, İspanyol basınına göre Quieroz'un işine son verilmesinin Real Madrid'e yaklaşık 800 bin Euro'ya mal olacağı ileri sürüldü. 
     Yeni teknik direktörün 2 yıllığına Jose Antonio Camacho olacağını söyleyen Perez, İspanyol teknik adamın basına tanıtımının yarın yapılacağını duyurdu. İspanyol Milli Takımı'nın eski teknik direktörü olan Camacho, bu sezon Benfica takımına Portekiz kupasını kazandırdı. 
     Bu arada AS Roma'dan Arjantinli defans oyuncusu Walter Samuel'i de 5 yıllığına renklerine bağladığını açıklayan Real Madrid yöneticileri, bundan sonraki transferleri Camacho'nun isteği doğrultusunda yürütecek. 
     Beckham, Raul, Zidane, Ronaldo, Figo ve Salgado gibi yıldız futbolcularını takımda tutmasına kesin gözüyle bakılan Real Madrid'te sözleşmesi sona eren Roberto Carlos'un geleceği tartışılıyor. 
     
</TEXT>
</DOC>
