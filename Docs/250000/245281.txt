<DOC>
<DOCNO> 245281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko21.html </URL>
<DATE> 2004/06/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Hazine 2. taksit nema ödemeleri 14 Haziran'da başlayacak 
</HEADLINE>
<TEXT>

     Hazine Müsteşarlığı, ikinci taksit nema ödemelerinin 14 Haziran 2004 tarihinde başlayacağını duyurdu. Hazine'den yapılan yazılı açıklamaya göre ikinci taksit tutarı 09 Haziran 2004 tarihinden itibaren Ziraat Bankası'na aktarılacak. 
     İkinci taksit ödemeleri, daha önce anapara ve birinci taksit nema ödemelerinde olduğu gibi işveren veya kişisel başvuru şeklinde yapılabilecek. 
     Hak sahipleri, halen çalıştıkları ve tasarrufu teşvik işyeri sicil numarası ve elektronik posta adresi uzantıları -.k12.tr, -.edu.tr, -.com tr, -.gov.tr -.mil.tr -.pol.tr ve - .bel.tr olan kurum ve işyerleri aracılığı ile ikinci taksit tutarlarını alabilecekler. 
     Kişisel başvurularda ödemeler aşağıdaki plan çerçevesinde, tasarrufu teşvik hesap numarasının son hanesine göre sırayla yapılacak. 
     9 olan hak sahiplerine 14 Haziran 2004, 
     8 olan hak sahiplerine 15 Haziran 2004, 
     7 olan hak sahiplerine 16 Haziran 2004, 
     6 olan hak sahiplerine 17 Haziran 2004, 
     5 olan hak sahiplerine 18 Haziran 2004, 
     4 olan hak sahiplerine 21 Haziran 2004, 
     3 olan hak sahiplerine 22 Haziran 2004, 
     2 olan hak sahiplerine 23 Haziran 2004, 
     1 olan hak sahiplerine 24 Haziran 2004 tarihlerinde ödeme yapılacak. 
     Ancak, 25 Haziran 2004 tarihinden itibaren bu sıralama aranmayacaktır. Başvuruda gününü geçirenler daha sonraki günlerde de başvurabilecekler. 

     
</TEXT>
</DOC>
