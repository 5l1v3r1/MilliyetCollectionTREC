<DOC>
<DOCNO> 226120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko12.html </URL>
<DATE> 2004/03/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
IMF'ye taahhüt edilen atıl istihdamda hedef fazlasıyla tutturuldu... 
</HEADLINE>
<TEXT>

     Uluslararası Para Fonu'na IMF taahhüt edilen atıl istihdam rakamında hedef fazlasıyla tutturuldu. 
     A.A muhabirinin edindiği bilgiye göre, IMF'ye daha önce gönderilen niyet mektuplarında, hedef 45 bin 792 olarak belirlenmiş iken 2003 Aralık ayı sonu itibarıyla emekli olanlar ile birlikte bu rakam 56 bin 12'ye ulaştı. 
     Buna göre, 31 Ocak 2002-31 Aralık 2003 tarihleri arasında, 233 Sayılı KHK'ye tabi kamu iktisadi teşebbüslerindeki Hazine portföyü azalma 30 bin 545 iken 4046 sayılı kanuna tabi kuruluşlardaki azalma Özelleştirme İdaresi Başkanlığı Portföyü 25 bin 467 olarak gerçekleşti. 
     Hedefin aşılmasında, emekliliği özendirmek amacıyla alınan önlemler sonucu elde edilen gönüllü emeklilik sistemi etkili oldu. 
     Ekonomi yetkilileri, atıl istihdamda hedefin aşılmasıyla birlikte bu konunun gündemlerinden çıktığını belirterek, IMF'ye verilen tahhütler çerçevesinde önemli bir kriterin yerine getirildiğini vurguluyorlar. 
     Yetkililer, atıl istihdamdaki başarılı politika sonucunda, kamu kurumlarında daha çok istihdam imkanı elde edilirken, performans ve verimliliğin de arttığını ifade ediyorlar. 
     Yetkililer, IMF'nin de, sosyal bir sorun oluşmadan elde edilen atıl istihdam politikasındaki başarıdan memnun olduğunu vurguluyorlar. 
     
</TEXT>
</DOC>
