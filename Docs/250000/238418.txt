<DOC>
<DOCNO> 238418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo26.html </URL>
<DATE> 2004/05/08/ </DATE>
<TIME> 19.32 </TIME>
<AUTHOR>  </AUTHOR>
<HEADLINE>
Ankaragücü, Adanaspor maçının ardından... 
</HEADLINE>
<TEXT>

     Adanaspor'a sahasında 2-1 yenilen Ankaragücü'nde, teknik direktör Rıza Çalımbay, ''Üzgünüz ama ileriyi görme açısından iyi oldu'' dedi. 
     Sahalarında yaptıkları son maçtan galibiyetle ayrılmak istediklerini, ancak bunu başaramadıklarını belirten Rıza Çalımbay, ''Pozisyon da bulduk ama aynı Fenerbahçe maçında olduğu gibi basit defans hatalarıyla yenildik. Bu maçta, takımda şans bulamayan arkadaşlarımıza yer verdik. Ancak iyi değerlendiremediler. Benim açımdan gelecek sezon için önemliydi. Üzgünüz ama ileriyi görme açısından iyi oldu'' diye konuştu. 
     Adanaspor Teknik Sorumlusu Ahmet Ziya Yüce ise ligin ikinci yarısında güzel şeyler yaptıklarını ifade ederek, ''Ligden düştüğümüz gibi çıkmasını da biliriz'' dedi. 
     Futbolcularını ortaya koydukları mücadeleden ve galibiyetten dolayı kutlayan Yüce, ''13 futbolcuyla başladığımız ikinci yarıda elimizden gelen herşeyi yaptık. Teknik heyet olarak etik değerlere önem verdik. Ancak başkandan başka bize sahip çıkan olmadı'' diye konuştu. 
     
</TEXT>
</DOC>
