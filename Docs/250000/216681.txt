<DOC>
<DOCNO> 216681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/spor/spo07.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'den müjde 
</HEADLINE>
<TEXT>

   Özerklik ve Sponsorluk Yasa Tasarısı'nın çıkmasını bekleyen federasyonlara, üç yıl boyunca devletten bütçe verilecek 
      
   Değişiklik yapıldı 
   TBMM Plan ve Bütçe Komisyonu, Özerklik ve Sponsorluk Yasa Tasarısı'nın çıkmasını bekleyen federasyonlara, üç yıl boyunca devlet tarafından bütçe verilmesini karara bağladı. Komisyonda bulunan milletvekilleri tasarıdaki, "Özerkleşmek isteyen federasyonlara her yıl öz gelirlerinin yüzde 15'i oranında genel müdürlük tarafından yardım yapılır" maddesini değiştirdi. 
   
   Süre kısaltıldı 
   FEDERASYONLAR bu kararla birlikte üç yıl boyunca sponsorluk, katılım payı, vize, tescil işlemleri, naklen yayınlar gibi bulacakları öz gelirlerinin yanı sıra devletten de bütçe almaya devam edecek. Tasarıda yer alan 5 asil üyeden oluşan Tahkim Kurulu'nun görev süresini de değiştiren komisyon, iş başında kalma süresini 6 yıldan 4'e indirdi. 
   
   
</TEXT>
</DOC>
