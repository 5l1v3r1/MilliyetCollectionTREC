<DOC>
<DOCNO> 215511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo16.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadettin Saran başkan adaylığı için ne dedi 
</HEADLINE>
<TEXT>

     Fenerbahçe'de adı başkan adayları arasında geçen eski yönetici Sadettin Saran, aday olmadığını açıklarken, ''Aday olmak için, aday olmak benim gibi bir Fenerbahçeliye yakışmazdı'' dedi. 
     Saran, yazılı bir açıklama yaparak, Fenerbahçe'ye hizmet aşkı ile bağlı, Fenerbahçe Başkanı olabilme yetenek ve olanaklarına sahip herkes gibi kendisinin de güzide kulübümüze başkan olmayı kendisine hedef olarak seçtiğini vurgulayarak, ''Bu hedefim henüz düşünce halinde iken bile camiamızda büyük heyecan yarattı. Camianın desteği beni son derece gururlandırdı'' diye konuştu. 
     Açıklamasında, başkanlığa aday olmamasının nedenlerini de dile getiren Sadettin Saran, kulüp başkanı Aziz Yıldırım'ın konuştuklarınınarkasında durmadığını vurgulayarak, şunları söyledi 
     ''Bilindiği gibi sayın Aziz Yıldırım, kader birliği ettiğimiz iki yıl boyunca biz yöneticilere ve medyaya bu kongrede bir daha aday olmayacağını kesin bir dille ifade etmişti. Ancak yine bilindiği gibi sayın Yıldırım, Divan Kurulu seçimleri sırasında henüz başkanlık koltuğunu bırakmaya niyeti olmadığını açıkladı. Başkanın bu hırsı ve isteğiyle sezon sonunda, her yıl vaat ettiği şampiyonluğu camiamıza bukez kazandırmasını ümit ederim. Gelinen noktada camiamızın sportif başarısızlığa tahammülü kalmamıştır. 
     Kongredeki seçim rekabeti nedeniyle güzide kulübümüzün dinamiklerive dengeleri bozulursa, şampiyonluk hayallerinin bir sonraki sezona erteleneceği endişesini taşımaktayım. Böylesine önemli bir sorumluluğusadece ben değil, sarı-lacivert renklere gönül veren hiçbir Fenerbahçeli üstlenmeyi arzu etmezdi. Kulübün yüklü miktardaki borcu bile beni bu kadar endişelendirmedi. Takdir edersiniz ki, sırf 'aday olmak için aday olmak', kulübün çıkarlarını her şeyin önünde tutan benim gibi bir Fenerbahçeliye yakışmaz.'' Saran, yaptığı çalışma sonunda, yeni transferlerle toparlanan Fenerbahçe'nin başkanlığı için böyle bir dönemde adaylığını koysınınkulübün yararına olmayacağını düşündüğünü ve Fenerbahçe'nin menfaati için aldığı bu kararın, camiaya hayırlı olmasını sözlerine ekledi. 
     
</TEXT>
</DOC>
