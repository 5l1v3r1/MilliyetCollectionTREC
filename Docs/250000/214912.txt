<DOC>
<DOCNO> 214912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/tv/ekran.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Her telden müzik 
</HEADLINE>
<TEXT>

   "Beyaz Show"da bu gece müziğin farklı tonlarından konuklar var Gökhan Güney, Firdevs ve Erol Parlak... 
      Beyazıt Öztürk, canlı yayınlanan programında bu gece farklı müzik türlerinden konuklar ağırlayacak "Popstar" yarışmasıyla müzik dünyasına adım atan Firdevs, arabesk müziğin ünlü isimlerinden Gökhan Güney ve Erol Parlak... 
   
   Bir bağlama virtüözü Erol Parlak 
   Gökhan Güney ve Firdevs için fazla söze gerek yok. Hayranları onları zaten tanıyor. Erol Parlak da müzik dünyasında çok önemli bir isim. Konservatuarı bitirdi, doktorasını yaptı 1000'e yakın halk ezgisi derledi, "Türkiye'de El İle tezenesiz Saz Çalma Geleneği ve Çalış Teknikleri", "Şelpe Tekniği Metodu" kitaplarını yayınladı. Arif Sağ ve Erdal Erzincanlı ile birlikte bağlama üçlüsü oluşturdu. 1996 yılında Köln Filarmoni Orkestrası ile verdikleri konser büyük ilgi gördü. Dört albüm yaptı. Dört öğrencisi ile "Bağlama Beşlisi"ni kurdu. "Eşik" adlı albümü büyük ilgi gördü. Mozart'ın saz yorumu bu albümde yer aldı. Yani sınır tanımayan bir bağlama üstadını dinleyeceğiz bu gece... 
   KANAL D 23.20 
   
   
   "Popüler Kültür" örnekleri    Nedir, ne değildir İyi mi, kötü mü Bir türlü tanımlayamadığımız "Popüler Kültür"ün örnekleri bugün farklı programlarda ekrana geliyor. 
   beşN birK "Cenazede alkış olur mu " konusunu Abdurrahman Dilipak, Işıl Özgentürk, Şanar Yurdatapan ve Bedri Baykam tartışıyor. CNN TÜRK 21.00 
   Son Samuray Futbolculuğu kadar sık sık değiştirdiği imajıyla da dikkat çeken ve Japonya'ya transfer olan İlhan Mansız'ın yaşam öyküsü... TV8 15.30 
   Türk Sineması'nda İ.E.T.T.'nin Serüveni İ.E.T.T. araçlarının yıllar boyu Türk Sineması'nın değişmez figürü olmasından yola çıkan Nebil Özgentürk farklı bir sinema öyküsü anlatıyor. CNN TÜRK 22.00 
   
   
   Tehlikeli misafir    Ege Aydan ve Yıldız Kaplan'ın oynadığı "Evli ve Çocuklu"da Selçuk, Rana ile kavga eder ve Niyaziler'e yerleşir. Niyazi önce bundan memnun olmaz. Ama Selçuk'un ev işlerindeki başarısı fikrini değiştirir. 
   KANAL D 21.50 
   
   
   Kleopatra'yla dört hafta    TV8'de dört bölümlük yeni bir mini dizi başlıyor "Cleopatra"... Büyük Roma İmparatoru Sezar'ı Timothy Dalton'ın oynadığı dizide Mısır Kraliçesi Kleopatra rolünde ise yıldızı yeni parlayan Leonor Varela var. Yaşam öyküsü zaten "gişe rekoru" kıracak senaryolara taş çıkartan kraliçenin büyük prodüksiyonlu dizisi, izlenmeye değer. 
   TV8 22.00 
   
   
</TEXT>
</DOC>
