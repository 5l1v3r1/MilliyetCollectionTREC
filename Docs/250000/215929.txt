<DOC>
<DOCNO> 215929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/yazar/tamer.html </URL>
<DATE> 2004/02/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"6 sıfır atılsa da, hisse fiyatları sabit kalacak" 
</HEADLINE>
<TEXT>

   Barmanbek "Şirketlere ait hisse senetleri, adet olarak azalıp değer olarak yükseleceği için TL ve YTL değeri aynı olacak. IMKB'nin lottan tek hisseye dönmesi gerekebilir" 
      Dubai Havaalanı Serbest Bölgesi'nde Kalite Mühendisi olarak çalışan H. Hakan Özdemir, Katalonya Otomotiv'den Serhat Alhas, 4 yıl Kentbank'ta çalışmış, 7 yıl borsada işlem yapmış, şu anda Amerika'da yaşayan Coşkun Sezer, yurt dışında yaşadığını belirten Ahmet Özkan, Demir Kazakistan Bank Genel Müdürü İhsan Uğur ve adlarını burada sıralayamadıklarım... 
   Paradan 6 sıfır atıldığında, IMKB'de işlem gören 286 şirketten 251'inin hisse senedi fiyatının 1 kuruşun altında kalacağına ilişkin dünkü yazım üzerine e - posta, telefon ve faksla görüş belirten Milliyet okurları, ağız birliği etmişçesine aynı öneride bulundular 
   "IMKB'de zaten tek bir hissenin alınıp satılması mümkün değil. Paradan 6 sıfır atıldıktan sonra, borsada işlem gören şirketlerin tek hisse senedi fiyatları değil de, en küçük alış - satış birimi olan 1000 hisselik 1 lot fiyatı belirtilir ve mesele hallolur. Yazınızda verdiğiniz Tekstilbank örneğinde de tek hisse fiyatı olan 0,045 kuruş yerine 1 lot fiyatı olarak 45 kuruş denir." 
   
   Piyasa değeri aynı 
   Ancak Doğan Holding Yönetim Kurulu ve İcra Kurulu Başkan Vekili İmre Barmanbek'ten gelen telefonla, durumun tamamen farklı olduğu ortaya çıktı. Barmanbek'e göre YTL'ye geçildiğinde borsada işlem gören hiçbir hisse senedinin fiyatı değişmeyecek, çünkü şirketlerin sermayelerinden de 6 sıfır atılacak. Barmanbek diyor ki 
   "Diyelim ki benim X şirketimin şu anda 600 trilyon lira sermayesi var. Paradan 6 sıfır atıldığında şirketimin sermayesi 600 milyon liraya inecek. Ancak IMKB'de her hisse senedi, itibar değer olarak 1000 liradan alınıp satıldığına ve benim şu anda 1 milyar 400 milyon dolar olan piyasa değerim YTL'ye geçildikten sonra da değişmeyeceğine göre, hisse senedimin şu anda 3025 lira olan değeri, paradan 6 sıfır atıldıktan sonra da 3025 YTL olarak sabit kalacak. Buna karşılık hisse adedim düşecek. Yani tek bir hisse senedi 1 milyon kere değerlenmiş oluyor.M.T. 
   
   Lottan tek hisseye... 
   Bu durumda küçük yatırımcıyı borsadan uzaklaştırmamak için IMKB'nin şunu yapması gerekir diye düşünüyorum Biliyorsunuz eskiden tek bir hisse borsada işlem görebiliyordu. Rakamlar çok büyüyünce tek hisseden vazgeçip en küçük alım - satım birimini 1000 hisseye tekabül eden 1 lot olarak belirlediler. Şimdi bu 1000 adetlik kısıtı kaldırmaları l zım, aksi halde küçük yatırımcı giremez. IMKB'nin lotun küçültülmesi konusu üzerinde çalışması lazım. 
   Hisse senedinin fiyatı değişmeyecek, ama şirketlerin hisse senetlerinin değişip yeniden basılmaları gerekecek. Benim X şirketimin artık 600 milyar adet hissesi değil, 600 bin adet hissesi borsada dolaşacak. 
   Eski hisseleri toplayıp, yeniden dağıtacağız. Çoğu takasta olduğu için pek sorun olmaz. Yeni hisse senedi basılması zarureti doğacak. IMKB'ye ciddi bir iş düşüyor." 
   Barmanbek'in açtığı pencereden baktığımızda, IMKB üst yönetiminin bir an önce yeni düzenlemelerle ilgili çalışma yapması gerektiği aşik r. Sadece IMKB değil pek çok kurum, Merkez Bankası'nın paradan 6 sıfır atma kararının kendilerine yansımaları doğrultusunda gerekli hazırlıkları yapacak. Günlerdir gelen e - postalarda dile getirilen değişik görüşler ve kafalara takılan sorular, bana 2000 yılı sendromunu anımsattı her nedense. 
   
      
   
</TEXT>
</DOC>
