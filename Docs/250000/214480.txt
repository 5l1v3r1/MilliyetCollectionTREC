<DOC>
<DOCNO> 214480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/soneko09.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, ABD'den Japonya'ya 31 ülkeye hamsi ihraç ediyor 
</HEADLINE>
<TEXT>

     Türkiye, ABD'den Japonya'ya kadar 31 ülkeye hamsi ihraç ediyor. 
     Türkiye'den yapılan ihracatta, diğer balık ürünlerinin yanı sıra hamsi de yerini aldı. 
     Türkiye, 2000 ile 2003 yılının Ekim ayına kadar geçen süreçte, 8 bin 65 ton hamsi ihracatı karşılığı 21 milyon 545 bin dolar gelir elde etti. 
     Hamsi ihracatı, 2000 yılında bin 570 ton karşılığı 4 milyon 750 bin dolar, 2001'de 2 bin 150 ton karşılığı 4 milyon 952 bin dolar olarak gerçekleşti. 
     Hamsi ihracatı miktar bazında 2002'de en üst seviyeye ulaştı. Söz konusu yıl içinde 2 bin 649 ton hamsi ihracatı karşılığı 5 milyon 769 bin dolarlık girdi sağlandı. 2003 yılının Ocak-Ekim dönemini kapsayan 10 aylık süreçte ise bir milyon 695 tonluk ihracat gerçekleştirilirken, elde edilen 6 bin 72 dolarla değer bazında en üst seviyeye ulaşıldı. 
     
     31 ÜLKEYE İHRACAT 
     Belirtilen süreçte 31 ülkeye hamsi ihracatı yapıldı. Almanya, Fransa, İtalya, Japonya, ABD ile Yunanistan ihracatta ilk sıralarda yer aldı. Miktar bazında en yüksek ihracat bin 8 ton ile Almanya'ya, değer bazında en yüksek ihracat ise 4 milyon 470 bin dolar ile Fransa'ya gerçekleştirildi. 
     Balıkçılığın son derece gelişmiş olduğu Japonya'ya bile hamsi ihraç eden Türkiye, toplam 854 tonluk bu ihracat karşılığında 4 milyon 260 bin dolar kazandı. ABD'ye ise 114 bin 392 ton hamsi genderen Türkiye, 295 bin 490 dolar gelir elde etti. 
     
</TEXT>
</DOC>
