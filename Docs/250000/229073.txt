<DOC>
<DOCNO> 229073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur35.html </URL>
<DATE> 2004/04/06/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Jandarma'dan fuhuş baskını 
</HEADLINE>
<TEXT>

     Antalya'da jandarma ekipleri tarafından düzenlenen operasyonlarda, fuhuşa aracılık yaptığı iddia edilen bir otel sahibinin de aralarında bulunduğu 3 kişi ile 5 yabancı uyruklu kadın yakalandı. 
     Alınan bilgiye göre, Lara'daki Barınaklar semtinde iki otelde fuhuş yapıldığı ihbarı alan Antalya İl Jandarma Komutanlığı'na bağlı ekipler, Turizm İşletme Belgesi'ne sahip otellere, arama izniyle baskın düzenledi. 
     Baskında Moldava ve Ukrayna uyruklu 5 hayat kadınının yanı sıra, fuhuşa aracılık yaptığı iddia edilen bir otelin sahibi O.P'nin de aralarında bulunduğu 3 kişi yakalandı. 
     Moldavalı kadınların vize sürelerinin dolduğu tespit edilirken, adliye sevk edilen kadınlar Emniyet Müdürlüğü Yabancılar Şube Müdürlüğü kanalıyla sınır dışı edilecek. 
     Operasyonda fuhuşa aracılık yaptıkları suçlamasıyla yakalanan O.P, Ş.I, M.B. ise yarın adliyeye sevk edilecek. 
     
</TEXT>
</DOC>
