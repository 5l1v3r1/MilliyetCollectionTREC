<DOC>
<DOCNO> 205903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/magazin/mag03.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
J. Lo olmanın yedi hilesi 
</HEADLINE>
<TEXT>

      ÖNER ŞAN Antalya DHA 
   
   JENNIFER Lopez gibi çekici olmak için bazı hileler yapmak yeterli oluyor. Antalya'daki Aden İGS firmasının güzellik uzmanı Tülin Gözde, bu hileleri 7 adımda şöyle anlatıyor 
   1. Krem şeklindeki fondötenden yüzünüze bir parça sürüp parmak uçlarınızla yüzünüze yedirin. Fondötenin üstüne kesinlikle pudra sürmeyin. 
   2. Göz makyajına başlamadan önce göz kapağınızın çevresine yüzünüze sürdüğünüz fondötenden bir ton açık başka fondöten sürün. Göz altına hafifçe pudra sürün. 
   3. Kaş altından kirpiğe kadar uzanan kemiğe açık renk ve ışıltılı bir sıvı göz farını parmaklarınızla yayın. Yüzünüze sürdüğünüz pudradan bu bölgeye de uygulayın. İnce bir fırçayla göz kapaklarınıza açık bej tonlarında far sürün. 
   4. Kirpiklerinizi kıvırın ve yalnızca üst kirpiklerinize rimel sürün. Kirpikleri belirginleştirmek için ince bir fırçayla siyah göz farını üst göz kapağınızın uç kısmına sürün. 
   5. Bir kaş kalemiyle hafifçe kaşlarınıza renk verin. Sonra bir fırçayla tarayın. 
   6. Elmacık kemiklerinize gül rengi tonlarında allık sürün. Allığınızın son derece ince olmasına özen gösterin. 
   7. Dudaklarınızın etrafına doğal renkte bir dudak kalemi sürün. Dudaklarınızın renginden yalnızca bir ton koyu olması gerekiyor. Dudak içini de parlatıcı ya da açık renkte parlak bir rujla boyayın. 
   
   
</TEXT>
</DOC>
