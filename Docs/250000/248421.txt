<DOC>
<DOCNO> 248421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy10.html </URL>
<DATE> 2004/06/16/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Uzanlar Trump davasını kaybetti... 
</HEADLINE>
<TEXT>

     Uzanlar, ünlü ABD'li işadamı Donald Trump'a karşı açtıkları davayı temyiz aşamasında kaybettiler. 
     Yargıç, 9 Eylül saldırılarının ardından 7.96 milyon dolarlık depozitoyu geri almak için dava açan Uzanlar'ın Trump'un dailerinin bulunduğu katlar için yeterli güvenlik sağlamadığı argümanını reddetti. 
     New York Post gazetesi, Donald Trump'un, Cem ve Hakan Uzan'a karşı temyiz mahkemesinde açtığı davayı kazandığını yazdı. 
     Trump'un üç yıl önce Uzan ailesine New York'ta Birleşmiş Milletler binasında karşısındaki 90 katlı Trump New World gökdeleninin en üst iki katında dört daireyi sattığı belirtilen haberde, dört daireyi 38 milyon dolarlık rekor fiyatla alan Uzanlar'ın Trump'a 7.96 milyon dolarlık bir depozito ödedikleri kaydedildi. 
     Ancak 9 Eylül saldırılarının ardından Uzanların Trump'un dairelerinin bulunduğu katlar için yeterli güvenlik önlemlerini sağlamadığı gerekçesiyle kontratları iptal etmeye çalıştığını öne süren gazete, belgelerde Cem Uzan'ın anlaşmadan çekilerek 7.9 milyon dolarlık depozitodan vazgeçtiği ifade edildiğini öne sürdü. 
     NY Post, Uzan kardeşlerin gökdelenin, kısmen, "Amerika kapitalizmin belki en iyi bilinen sembolü" olan Trump adını taşıdığı için "teröristler için çekici bir hedef" olduğunu iddia ettiklerini, ancak Trump'un, "saçma" olarak nitelendirdiği bu argümanların, para yönünde sıkışan Uzanlar'ın depozitoyu geri almak için sadece bir "bahane" olduğunu söylediğini yazdı. 
     Geçen Temmuz ayında bir alt mahkeme yargıcının, Trump'un 3 milyon dolar civarındaki kısmı hariç, depozitoyu geri vermesi yolundaki bir karar verdiğini ancak bu kararın Trump tarafından temyiz edildiğini kaydeden gazete, temyiz mahkemesinin ise, Uzanların depozitoyu geri alma hakkı olmadığına kararını vererek Trump'u haklı bulduğunu bildirdi. 
     
</TEXT>
</DOC>
