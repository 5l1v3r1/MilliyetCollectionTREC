<DOC>
<DOCNO> 218302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko50.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Zamları yapmak mecburiyetindeydik 
</HEADLINE>
<TEXT>

     Maliye Bakanı Kemal Unakıtan, sigara ve benzine zam yapmak zorunda olduklarını söyledi. 
     Unakıtan, Prag'da yapılacak ''Kamu-Özel Kesim Ortaklık Forumu''na katılmak üzere Çek Cumhuriyetinin başkenti Prag'a gitti. 
     Bir gazetecinin, ''zamları nasıl değerlendiriyorsunuz '' şeklindeki sorusuna, zamları zorunluluktan yaptıklarını ve mümkün olduğunca oranı az tutma gayreti içinde oldukları yanıtını verdi. Unakıtan, bu amaçla ufak ayarlamalar yaptıklarını söyledi. 
     Bir gazetecinin, ''vatandaşlar, sigara tiryakileri size kızgın'' sorusuna Unakıtan şöyle yanıt verdi 
     ''Maliye Bakanı'na herkes kızgın olur. Çünkü, Bakan vergi toplar, vergi de hoş olmayan bir şey. Ama yapmak mecburiyetindeydik. Memleketimiz, milletimiz için yapmak zorundaydık. Ülkenin geleceği için yapmak zorunda olduğumuz işler bunlar... Millet de bunu anlayacaktır. Sigara tiryakileri de anlar bizi. Sigaranın sağlığa zararlı olduğu paketlerin üstünde bile yazıyor.'' Bakan Unakıtan, açıklamasının ardından Viyana üzerinden Prag'a hareket etti. 
     
</TEXT>
</DOC>
