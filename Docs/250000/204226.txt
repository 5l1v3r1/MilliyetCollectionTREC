<DOC>
<DOCNO> 204226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sontur06.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de hırsız çatıdan düştü... 
</HEADLINE>
<TEXT>

     Esenler'de hırsızlık yapmaya çalıştığı ileri sürülen kişi, çatıdan düşerek yaralandı. 
     Fatih Mahallesi 5. Cadde 15 numaradaki 5 katlı apartmana giren Hüseyin Özbey 22 , binanın çatısına çıktı. Buradan, yan taraftaki binanın terasına geçmek isteyen Özbey, iki bina arasındaki yaklaşık 1 metrelik boşluktan beton zemine düştü. 
     Ağır yaralanan Özbey'in çıkardığı sesler nedeniyle uyanan apartman sakinleri, durumu polise bildirdi. 
     Olay yerine gelen polis ekiplerinin çağırdığı sağlık ekipleri, ilk müdahaleyi yaptıkları Özbey'e boyunluk taktılar. 
     Ambulansla Haseki Eğitim ve Araştırma Hastanesi'ne kaldırılan Hüseyin Özbey'in, boyun ve bacaklarında kırıklar olduğu öğrenildi. 
     
</TEXT>
</DOC>
