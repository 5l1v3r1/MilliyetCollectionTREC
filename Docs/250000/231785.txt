<DOC>
<DOCNO> 231785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur23.html </URL>
<DATE> 2004/04/15/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Evinde boğularak öldürülen GP İl Sekreteri katili ile boğuşmuş 
</HEADLINE>
<TEXT>

     Antalya'da evinde boğularak öldürülmüş halde bulunan Genç Parti Antalya İl Yönetim Kurulu Üyesi ve İl Sekreteri Zeynep Yılmaz, toprağa verildi. 
     Kendisinden haber alınamaması üzerine yakınları tarafından yalnız yaşadığı Pamir Caddesi Murat Atsız Apartmanı'ndaki evine gidildiğinde banyoda ölü bulunan, yapılan otopside elle boğularak öldürüldüğü, bıçaklandığı ve darp edildiği belirlenen Zeynep Yılmaz'ın 55 cenazesi, Antalya Devlet Hastanesi Morgu'ndan alındı. 
     Yakınları morg önünde sinir krizleri geçirirken, Yılmaz'ın cenazesi Uncalı Kent Mezarlığı'nda toprağa verildi. Mezarlıkta Zeynep Yılmaz'ın kızı Betül Koraykoca, yakınları ve partili arkadaşları güçlükle teselli edilmeye çalışıldı. Kızı Betül Koraykoca, ''Annem kime ne yaptı Çok acı çektirmişler anneme. Neden bu canilik'' diye feryat etti. 
     Yılmaz'ın geçmişte sendikal çalışmalarda aktif görevlerde bulunduğunu, emekliliğinin ardından da siyasi çalışmalar yaptığını belirten yakınları, Zeynep Yılmaz'ın herkes tarafından sevilen bir insan olduğunu söylediler. 
     Yapılan otopside, 36 saati aşkın süre önce elle boğularak öldürüldüğü belirlenen kadının vücudunda yara izleri ve darp bulunması nedeniyle cinayet zanlı ya da zanlılarıyla uzun süre boğuştuğunun anlaşıldığı tespit edilmişti. 
     Cinayetle ilgili soruşturmanın sürdürüldüğü bildirildi. 
     
</TEXT>
</DOC>
