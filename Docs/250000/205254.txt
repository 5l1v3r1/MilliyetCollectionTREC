<DOC>
<DOCNO> 205254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/ekonomi/eko16.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
6 milyonluk cezaya şaşırtıcı gerekçe 
</HEADLINE>
<TEXT>

   ANKARA Milliyet 
   
   Ankara 6. Ağır Ceza Mahkemesi, Mavi Akım Projesi'nin Samsun - Ankara Boru Hattı kısmını yapan OHS konsorsiyumuna 45 milyon dolar avans vererek, devleti zarara uğrattıkları gerekçesiyle önce hapse mahk m ettiği sonra da hapis cezalarını 6 milyon 46 bin lira para cezasına dönüştürerek ertelediği bürokratların görevi kötüye kullanma suçunu birden fazla kere işlediklerini vurguladı. Mahkemenin, cezalarını indirip, paraya çevirerek hapis yatmaktan kurtardığı bürokratlar hakkındaki bu yorumu şaşkınlık yarattı. 
   Mahkeme, BOTAŞ eski Genel Müdürü Gökhan Yardım, eski yönetim kurulu üyeleri Kutluhan Çınbay, Arif Bilal Uzuner, Uğur Başer ve Hayri Nadir Bıyıklıoğlu'nu 6 milyon 46'şar bin lira ağır para cezasına mahk m etmesine ilişkin gerekçeli kararını açıkladı. Kararda, bürokratların, OHS konsorsiyumuna fazla ödeme yapabilmek için Doğubeyazıt - Erzurum hattını emsal aldıkları, arazi şartları aynı ancak birim ve bedel fiyatları düşük hat inşaatlarını dikkate almadıkları vurgulandı. Kararda, sanıkların görevlerini birden çok kere kötüye kullandıklarının altı çizildi. 
   
   
</TEXT>
</DOC>
