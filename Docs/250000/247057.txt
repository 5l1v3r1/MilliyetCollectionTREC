<DOC>
<DOCNO> 247057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/yasam/yas03.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz bisikleti devrildi 3 kayıp 
</HEADLINE>
<TEXT>


M.AKİF ERDEM DİNÇER ŞEREF İstanbul 

Şile'de bindikleri deniz bisikleti devrilen 3 öğrenci kaybolurken, 2 öğrenci yüzerek kurtuldu. Alınan bilgiye göre, Sultanbeyli Gediktaş Lisesi'nden yaklaşık 20 öğrenci, dün öğle saatlerinde minibüs kiralayarak piknik yapmak için Şile sahilindeki belediye plajına geldi. 
Öğrenciler, kiraladıkları deniz bisikletiyle denize açıldı. 4 kişilik deniz bisikletlerinden birisine 5, diğerine de 6 öğrenci üzerlerinde can yeleği olmadığı halde bindi. 
Aşırı rüzg r ve dalgalanma sebebiyle 5 öğrencinin bindiği deniz bisikleti devrildi. Öğrencilerden ikisi yüzerek kurtulurken, Fatih Çandır 19 , Sefa Teke 18 ve Mehmet Şerbetçi 17 gözden kayboldu. 

Aramalar sürüyor 
Polislerin tekneyle yaptığı arama sonuç vermedi. 3 öğrenciyi arama çalışmasına Kıyı Emniyeti'nden 2 dalgıç devam etti. 
Derinlikteki bulanıklık sebebiyle arama çalışmaları projektörle yapıldı. Kaybolan çocukların yakınları, arama çalışmalarını izlerken gözyaşlarını tutamadı. 


</TEXT>
</DOC>
