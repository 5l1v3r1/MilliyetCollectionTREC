<DOC>
<DOCNO> 215177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo21.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Kurtulus yarışında önemli bir engeli aştık... 
</HEADLINE>
<TEXT>

     Birinci Süper Futbol Ligi'nde, sahasında Elazığspor'a 2-1 yenilen Adanaspor, ligde kalma umutlarını azalttı. 
     Adanaspor Teknik Sorumlusu Ahmet Ziya Yüce, özellikle ilk yarıda iyi oynadıklarını, hakem Orhan Erdemir'in mutlak penaltılarını vermediğini ve gerginliğe neden olduğunu savundu. 
     Elazığspor yenilgisinden sonra ligde kalma şanslarının azaldığını ifade eden Yüce, şunları kaydetti 
     ''Tüm hedefimizi galibiyet üzerine kurmuştuk. Mutlak penaltımız verilmedi. 2 hatalı gol yedik. Hakem Orhan Erdemir, çok önemli olay varmış gibi 2 kez anons yaptırdı ve soyunma odasına giderek ortalığı gerdi. 
     Bundan sonra işimiz daha zor. Bu yenilgiden sonra Şansımız var demek, hayal tacirliği olur. Çok üzüntülüyüz.'' 
     
     KURTAR ''HAKEM KURALLARI UYGULADI'' 
     Elazığspor Teknik Direktörü Güvenç Kurtar ise iki takım için de çok zor olan karşılaşmadan kazançlı ayrıldıklarını söyledi. 
     Adanaspor'un da iyi mücadele ettiğini belirten Kurtar, şöyle konuştu 
     ''Zor maç olacağını biliyorduk. Gerekli önlemleri almıştık. Maçı kaybeden, moral, motivasyon ve güvenini de yitirecekti. Kazanan taraf olduğumuz için çok mutluyuz. 
     İkinci yarıda üst üste 2 gol bulunca rahatladık. Kurtuluş yarışında çok önemli bir engeli aştık. Fırsatları biz değerlendirdik. 
     Adanaspor da iyi mücadele etti. Hakem Orhan Erdemir kuralları uyguladı. Bundan sonra işimiz daha zor. Bu galibiyetle puanımızı 15'e çıkarttık. Ligde kalmak için daha dikkatli olacağız.'' 
     
</TEXT>
</DOC>
