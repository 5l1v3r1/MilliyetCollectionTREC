<DOC>
<DOCNO> 249498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas11.html </URL>
<DATE> 2004/06/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Banderas Gençliğimde hastalık derecesinde utangaçtım... 
</HEADLINE>
<TEXT>

     ''Zorro'' filmiyle ünlenen oyuncu Antonio Banderas, gençliğinde çok utangaç olduğunu söyledi. 
     Banderas, Alman Bild am Sonntag gazetesine yaptığı açıklamada, kendini seks sembolü ve ''maço'' olarak görmediğini belirterek, ''Gençliğimde hastalık derecesinde utangaçtım'' dedi. 
     Nasıl göründüğüyle fazla ilgilenmediğini kaydeden Banderas, ''Beni evimde görenler aslında ne kadar normal yaşadığımı görseler şaşırırlar. Koşmuyorum ve ağırlık kaldırmıyorum. Sabahları kalktığımda 10 dakika duş alır, dişlerimi fırçalar, saçlarımı tarar ve banyodan çıkarım. Zaten görüntüyle ilgili abartılı konuşmalara da tahammül edemiyorum'' diye konuştu. 
     Banderas ayrıca, kendisi gibi ünlü bir oyuncu olan eşi Melanie Griffith'in, kendi sesini çok ''seksi'' bulduğunu kaydetti. 
     
</TEXT>
</DOC>
