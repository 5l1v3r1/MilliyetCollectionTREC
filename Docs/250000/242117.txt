<DOC>
<DOCNO> 242117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun19.html </URL>
<DATE> 2004/05/23/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Filler, genç bir filin intikamını almak için köy bastı... 
</HEADLINE>
<TEXT>

     Bangladeş'de, sürülerinden genç bir erkek filin avcılar tarafından öldürülmesinden sonra öfkeli vahşi filler, köy basarak ortalığı birbirine kattı. 
     Bölgedeki orman bekçisinin açıklamasına göre, kaçak avcıların geçen perşembe günü başkent Dakka'nın 300 kilometre güneydoğusundaki Cox's Bazar bölgesinde bulunan ormanlık alanda genç bir erkek fili öldürmesinden sonra, sürüdeki 20'den fazla fil köyü bastı. 
     Bekçi, sürüdeki ''yas sesleri'' çıkaran bazı fillerin, öldürülen filin başında beklediğini ve insanları bölgeye yaklaştırmadığını, köyü basan diğer fillerin de ağaçları kökünden söktüğünü, yaklaşık 50 kulübeyi yerle bir ettiğini ve yaklaşık 1000 köylüyü bölgeden kaçmak zorunda bıraktığını anlattı. 
     Fillerin avlanmasının ve fildişinin ticareti yasak olduğu Bangladeş'de, yasağa uymayanlar için ise 5 yıla kadar hapis cezası uygulanıyor. 
     
</TEXT>
</DOC>
