<DOC>
<DOCNO> 247632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/dunya/axdun01.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AP'de üç Türk parlamenter 
</HEADLINE>
<TEXT>



Türkiye'nin tartışılan en önemli konulardan birini oluşturduğu Avrupa Parlamentosu seçimlerinde 732 koltuktan üçünde Türk asıllı parlamenterler oturacak. Almanya'da bu seçimlerde büyük bir yenilgiye uğrayan iktidardaki sosyal demokratların aday gösterdiği Vural öger seçimlerden başarıyla çıktı. Almanya'da iktidar ortağı olan yeşillerin adayı Cem özdemir de AP'ye girmeyi başardı. 
AP'de görev yapacak üçüncü Türk ise bir bayan. Finlandiya'daki hükümet ortağı partilerden sosyal demokratların liste başı olarak aday gösterdikleri Nesrin Can partisinin aldığı oy oranıyla AP'ye girmeyi başardı. Bir dönem önce AP sıralarında görev yapan tek Türk asıllı aday olan Ozan Ceyhun ise bu kez seçilmeyi başaramadı. 


</TEXT>
</DOC>
