<DOC>
<DOCNO> 201654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sonspo13.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor yine otobüsle yollara düştü... 
</HEADLINE>
<TEXT>

     İstanbulspor, Gençlerbirliği ile yarın yapacağı maç için bugün Ankara'ya hareket etti. 
     Deplasman maçlarına bir ara maddi sıkıntılar nedeniyle otobüsle giden, ancak daha sonra bir işadamının desteğiyle uçakla yolculuk yapan sarı-siyahlılar, Ankara deplasmanına yine otobüsle gitti. 
     Menajer Sinan Dinler, çok uzak olmadığı için Ankara'ya otobüsle gitmeyi tercih ettiklerini, uygun durumlarda yine deplasmana uçakla yolculuk yapacaklarını söyledi. 
     Geçen haftaki Galatasaray galibiyetiyle moral bulduklarını ifade eden Dinler, zorlu Gençlerbirliği deplasmanında iyi oynayarak puan almayı hedeflediklerini kaydetti. 
     Sarı-siyahlılarda, sakatlıkları süren Boliç ve Güven, kadroda yer almıyor. 
     İstanbulspor'un yarınki maça şu muhtemel 11 ile çıkması bekleniyor 
     Oğuz, Tolga, Deniz Uygar, Saffet, Faruk, Mehmet, Saidou, Aytekin, Musa Kuş, Yordanov, Balili. 
     Ankara 19 Mayıs Stadı'nda saat 13.30'da başlayacak Gençlerbirliği-İstanbulspor karşılaşmasını, hakem Metin Aydoğan yönetecek. 
     
</TEXT>
</DOC>
