<DOC>
<DOCNO> 206251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sontur02.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşında aşırı alkol öldürdü 
</HEADLINE>
<TEXT>

     Beykoz'da, yılbaşında aldığı aşırı alkol nedeniyle komaya giren kişi, kaldırıldığı hastanede öldü. 
     Alınan bilgiye göre, Çiğdem Mahallesi'nde oturan Ünal Koşan 37 , yılbaşı gecesi evde yalnızken aldığı aşırı alkol nedeniyle yakınları tarafından baygın halde bulundu. 
     SSK Paşabahçe Hastanesi'ndeki ilk müdahalenin ardından Haydarpaşa Numune Hastanesi'ne sevk edilen Koşan, hayatını kaybetti. 
     Ünal Koşan'ın sürekli alkol kullandığı ve eşinin bu nedenle evi terk ettiği kaydedildi. 
     Öte yandan, Ümraniye İstiklal Mahallesinde oturan Ferhat Şengel 20 , yılbaşında arkadaşlarıyla eğlenerek alkol aldı. Başı ağrıdığı için daha önce ağrı kesici içtiği belirtilen Şengel, eve döndükten sonra fenalaştı. 
     Haydarpaşa Numune Hastanesi'ne kaldırılan Şengel öldü. 
     Koşan ve Şengel'in cesetleri Adli Tıp Kurumu'na gönderildi. 
     
</TEXT>
</DOC>
