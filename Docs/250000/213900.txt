<DOC>
<DOCNO> 213900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sonspo05.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, Fenerbahçe maçı hazırlıklarına yarın başlayacak... 
</HEADLINE>
<TEXT>

     Diyarbakırspor, gelecek hafta deplasmanda yapacağı Fenerbahçe maçı için hazırlıklarına yarın başlayacak. 
     Diyarbakırspor Kulübü Başkanı Ahmet Göksu, yaptığı açıklamada, dün Konyaspor ile dün sahalarında yaptıkları maçta takımının çok iyi bir futbol ortaya koyduğunu, ancak gol pozisyonlarını değerlendiremediğini söyledi. 
     Pozisyonları değerlendiremedikleri için farklı skorlu galibiyetle ayrılabilecekleri bir maçta 1 puanla yetinmek zorunda kaldıklarını anlatan Göksu, ligde Diyarbakırspor'un 11 maçtır yenilmediğini hatırlattı. 
     Futbolcuların bugünkü iznin ardından yarın Fenerbahçe maçı için hazırlıklarına başlayacağını ifade eden Göksu, ''Fenerbahçe'nin gücü ortada. Maça kazanmak için çıkacaklar. Biz de galibiyet için hazırlanacağız. Fenerbahçe maçında milli takımında bulunan Kais ile sakatlığı süren Cumhur yer almayacak'' dedi. 
     
</TEXT>
</DOC>
