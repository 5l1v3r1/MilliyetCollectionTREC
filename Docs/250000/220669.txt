<DOC>
<DOCNO> 220669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yazar/temelkuran.html </URL>
<DATE> 2004/03/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Memleketin muhtelif "kuyrukları" üzerine 
</HEADLINE>
<TEXT>
   Ey Türk milleti Geç sıraya 
   Sıraya sokuyorlar Türk milletini. Kimi gönüllü, Laila kapısındaki basbayağı afili, yaşını başını almışlar gibi... Kimi gönülsüz, hakkını aramak için gittiği mitingde polis güvenlik taraması kuyruğundaki gibi... 
      Bir kulübe çevreye, kliğe, klana, kabileye, lobiye kabul edilmek için gururunun, onurunun ne kadarını vermeli insan Hangi kulüp insanın açgözlü, sıkış tepiş bir kalabalığın içinde ezilmesine veya birini ezmesine değer Hangi kulübe davet edilmek sizi komik, utanç verici bir duruma düşürecek kadar kıymetlidir Var mıdır böyle bir şey Böyle soruları cevaplamak ayıp değil midir zaten Kendini ezdirmemeyi, sıra gururdan fedak rlığa gelince "Allah bütün kulüplerin belasını versin " demeyi öğrenmedik mi annelerimizden 
   Ankara Laila'nın önünde bir kuyruk. Üstelik memleketin kuyruklarında bekleyenler genellikle halk ekmeği veya SSK'dan iş istedikleri için üstü başı fiyakasızlardan oluşur bunlar öyle değiller. Basbayağı afili, yaşını başını almış kişiler... Birbirlerinin üzerine çıkarak Laila adlı bir kulübe sığışabilmek için tepişmekteler. Kameraların ışıkları yanınca, içlerinde bir yerlerde, aslında tuhaf ve utanç verici bir durumda olduklarını hissediyorlar zaar mahcup gülümsemelerle izleyenlerden "anlayış" dileniyorlar. Gülümsedikçe küçülüyorlar, küçüldükçe içeri girmek için daha çok tepişiyorlar. 
   Sedat Bucak'ın en baş köşede çiğdem çekirdek çitlediği bu kulüpte "olabilmek" ne büyük hikmet Dayanın arkadaşlar, sabrın sonu selamet 
   
   Bağırsaklara reklam alalım 
   Kadınlar, basbayağı orta halli hanımlar, televizyon stüdyosunun önünde kuyruktalar. Ekranlar için evlenen bir çifte dokunmak için birbirlerini eziyorlar. Memleketimizdeki işsizlik sorununu herkesi şarkıcı, türkücü, dizi oyuncusu, ekran komiği, şov insanı yaparak çözmek gibi bir alicenaplığı bizden esirgemeyen programlar için başka kuyruklar uzuyor öbür yanda. En berbat, en acıklı, en cacıklı hik ye kimde, bu kez bu soruluyor. Bu soru, akşam sorulup bırakılmıyor sabahları da kadınlar toplaşıp bu dev iç deşme, gurur seyreltme harek tının "kadınlar matinesini" yapıyor. Büyük Türk milleti sıraya sokuluyor, "Bağırsaklarını ortaya bi' dök bakalım, beğenecek miyiz " diyor bir mecra. Büyük kuyruklarda bağırsaklar derhal, topluca deşiliyor. Etraf kurban kesim alanına dönünce, reklamverenler müthiş coşuyor para makineleri çalışmaya başlıyor. Kuyruklar uzuyor, bağırsaklar dökülüyor memleketimin kalın ve ince bağırsaklarına reklam alınıyor 
   Hiç mitinge katıldınız mı İnsanlar gürül gürül akar yollardan alanlara. Şaşırırlar seslerinin bu kadar çok çıkmasına. Coştukça coşar gırtlak, insan ne kadar zorlasa da kendini soğukkanlı olmaya, kalp inanır dünyanın bir gün daha güzel bir yer olacağına. Öyle gürül gürül akarken insanlar son toplanma yerine... Küt Aniden kabinler çıkar karşınıza Güvenlik taraması İçinizden dersiniz ki, "Ama bu insanlar aramakla bitmez ki ". O tatlı gürültü dağılır, kesik süt gibi olur bütün hissiyat. Ama zaten belki o yüzden kuruluyordur o kabinler, içi soğusun diye insanların uzatılıyordur "güvenlikli" kuyruklar. Önceki gün Ankara'da da insanlar... Kamu Yönetimi Yasa Tasarısı'na "hayır" demek için... Haklarını savunmak için... Sosyal devletin ortadan kaldırılmasına karşı çıkmak için... Kuyruklarda beklediler insanlar. Beklediler, beklediler... Kuyruk var, kuyruk var tabii. Beklemekle iyi ettiler. Bazı kulüpler, "Girişte ruhunuzu vestiyere bırakınız" demiyor zira. Bilakis... Bilakis... 
   
      
   
</TEXT>
</DOC>
