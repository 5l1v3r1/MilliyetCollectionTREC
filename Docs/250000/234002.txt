<DOC>
<DOCNO> 234002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/ekonomi/eko07.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den Arjantin'e Türkiye'yi örnek alın 
</HEADLINE>
<TEXT>

   
   IMF Başkan Vekili Anne Krueger, borçlarını öderse yoksulluk gibi sosyal problemlerle karşılaşacağından endişe eden Arjantin yetkililerine, bu iki konu arasında çelişki olmadığı mesajını verirken Türkiye'yi örnek gösterdi. Krueger, düzenlediği basın toplantısında Arjantin'de faiz dışı bütçe fazlasını artırma çabalarının yoksulluğa yol açtığı tartışmasına dikkati çeken bir gazeteciye yanıt verirken, "Türkiye de pek çok bakımdan Arjantin kadar şiddetli bir ekonomik kriz geçirdi" dedi. Krueger, "Türkler, borçlarını ödemeyi seçti, yüzde 6.5 faiz dışı fazla hedefini tutturdu ve krizden sonraki yıl yüzde 8 büyüme oranına ulaştı. Enflasyonu da çok aşağı çekebildiler. Arjantin yetkililerine katılmıyorum. Bunlar birbiriyle çelişen konular değil" diye konuştu. 
   
   
</TEXT>
</DOC>
