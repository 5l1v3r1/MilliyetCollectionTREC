<DOC>
<DOCNO> 215238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/siyaset/siy09.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin 621 adayı tamam 
</HEADLINE>
<TEXT>

   Başbakan Erdoğan, yerel seçimlere ilk kez girecek olan partisi AKP'nin 23 ildeki belediye başkan adaylarını basına tanıttı 
      ANKARA Milliyet 

   
   Başbakan Recep Tayyip Erdoğan, dün 23 ilin de aralarında bulunduğu 621 belediye başkan adayının isimlerini açıkladı. Yerel seçimlere ilk kez girecek olan AKP, Diyarbakır Büyükşehir Belediye Başkanlığı için Mücahit Can, Samsun Büyükşehir Belediye Başkanlığı için Yusuf Ziya Yılmaz, Gaziantep Büyükşehir Belediye Başkanlığı için de Asım Güzelbey'i aday gösterecek. Yılmaz'ın ANAP'tan AKP'ye geçtiği, Can'ın da eski Diyarbakırspor Kulubü Başkanı olduğu belirtildi. 
   Erdoğan, parti genel merkezinde düzenlediği, Dışişleri Bakanı Abdullah Gül'ün de katıldığı basın toplantısında adayları tanıtırken AKP'nin yerel siyaset anlayışının yerel yönetim seçimlerine de yansıyacağını ifade etti. Aday tespitinde en ideale ulaşmaya çalıştıklarını kaydeden Erdoğan, belde belediye başkanlarının il teşkilatınca belirlenme uygulamasını da "demokraside katılımcılığın uygulaması" diye niteledi. 
   Erdoğan'ın açıkladığı 20 ilin belediye başkanları da şöyle 
   Artvin - Ertekin Çolak, Aydın - İlhami Ortekin, Balıkesir - Sabri Uğur, Bilecik - Selim Yağcı, Burdur - Sabahattin Akkaya, Çanakkale - Murat Efe, Erzincan - Mehmet Buyruk, Hakk ri - Abdulmuttalip Özbek, Kırıkkale - Veli Korkmaz, Şırnak - Mehmet Yarka, Bartın - İbrahim Kayış, Iğdır - Ali Ağrı, Düzce - Mehmet Keleş, Rize - Halil Bakıcı, Sinop - Zeki Yılmazer, Trabzon - Mazhar Yıldırımhan, Uşak - Mesut Apaydın, Yozgat - Yusuf Başer, Aksaray - Nevzat Palta, Bayburt - Bekir Çetin. AKP daha önce de 17 il belediye başkan adayını açıklamıştı. 
   
   
   
</TEXT>
</DOC>
