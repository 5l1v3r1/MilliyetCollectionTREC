<DOC>
<DOCNO> 238596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonsiy06.html </URL>
<DATE> 2004/05/09/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Arınç, Aziz Yıldırım'a kutlama mesajı yolladı 
</HEADLINE>
<TEXT>

     TBMM Başkanı Bülent Arınç, Fenerbahçe'nin Süper Lig 2003-2004 sezonu şampiyonu olması dolayısıyla Kulüp Başkanı Aziz Yıldırım'a bir kutlama mesajı gönderdi. 
     TBMM Basın ve Halkla İlişkiler Müdürlüğü'nden yapılan açıklamaya göre, Arınç mesajında şunları kaydetti 
     ''Ortaya koyduğu centilmen ve büyük mücadele sonucunda Fenerbahçe Futbol Kulübü'nün Süper Lig'in 2003-2004 sezonunda şampiyonluğa ulaşması nedeniyle kulübünüzü ve tüm Fenerbahçe camiasını en iyi dileklerimle kutluyorum. 
     Takdir ve övgüye değer bu başarının elde edilmesinde emeği geçen kulüp yöneticilerine, teknik kadroya ve futbolcularına başarılarının devamı dileklerimle en içten selam ve sevgilerimi sunuyorum. Fenerbahçe'nin başarı çizgisini önümüzdeki yıl Şampiyonlar Ligi'nde de sürdüreceğine ve ülkemizi Avrupa sahalarında en iyi şekilde temsil edeceğine yürekten inanıyorum.'' 
     
</TEXT>
</DOC>
