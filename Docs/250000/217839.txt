<DOC>
<DOCNO> 217839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/dunya/dun01.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce Türkmen Bağdat'ta yürüdü 
</HEADLINE>
<TEXT>

   Yönetim Konseyi'ni haklarını ink r etmekle suçlayan Türkmenler, anayasada 3. etnik grup olarak tanınmak istediler 
      DIŞ HABERLER SERVİSİ 

   
   Irak Türkmen Cephesi öncülüğünde 4 bin kadar Türkmen, dün başkent Bağdat'ta ülkenin geleceğindeki haklarının garanti altına alınması için gösteri yaptı. Göstericiler, Irak'taki herhangi bir anayasanın Türkmenlerin haklarını ink r edemeyeceğini söylediler. 
   Cephe Başkanı Faruk Abdurrahman, çoğunluğu Kerkük'ten gelen Türkmenlerin, Bağdat'ta "haklarına saygı gösterilmesi" ve "siyasi dışlanmışlıklarına karşı" düzenlediği protesto gösterisinde yaptığı konuşmada, "Devlet kurumlarından dışlanmış bulunuyoruz. Geçici Yönetim Konseyi'nde daha fazla temsil edilmeliyiz, siyasi ve kültürel haklarımız anayasada yer almalı'' dedi. 
   Cephenin bünyesinde yer alan Toplumsal Türkmen Hareketi'nin lideri Kenan Şakir de, hazırlanan yeni anayasada Türkmenlerin üçüncü büyük etnik grup olarak tanınması gerektiğini düşündüklerini belirterek, "Biz, aynı zamanda herhangi bir etnik federalizme karşı olduğumuzu söylemek için buradayız. Irak, daima tek bir halk ve birleşik bir ülke olarak kalacaktır" diye konuştu. 
   Hareket'in yayımladığı bildiride de, "Dünyadaki hangi demokrasi 3.5 milyon Türkmen'in haklarını görmezden gelir ve ink r edebilir Son zamanlarda Irak'taki Geçici Yönetim Konseyi tarafından hazırlanan yeni Irak anayasasının Türkmen halkının haklarını reddettiğini görüyoruz" denildi. 
   
   
   
</TEXT>
</DOC>
