<DOC>
<DOCNO> 216835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur52.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İnebolu-Doğanyurt karayolu ulaşıma açıldı. 
</HEADLINE>
<TEXT>

     Kastamonu'da, yoğun kar yağışı nedeniyle kapanan İnebolu-Doğanyurt karayolunun ulaşıma açıldığı bildirildi. 
     AA muhabirinin aldığı bilgiye göre, dün gece kar yağışı nedeniyle kapanan İnebolu-Doğanyurt karayolu ulaşıma açılırken Doğanyurt-Cide ve Doğanyurt-Şenpazar karayolları ise halen ulaşıma kapalı bulunuyor. 
     İnebolu'da 23 köye elektrik verilemezken, pek çok köyle de telefon bağlantısı kesildi. 
     Bu arada Düzce Bolu Dağı kesiminde İstanbul'dan Ankara yönüne giden araçlara zincir takma zorunluluğu getiriliyor. TIR'lara ise geçiş izni verilmiyor. 
     Yetkililer, Düzce-Akçakoca D-655 karayolunda araçlarda zincir takma uygulamasına devam edildiğini, zincirsiz hiçbir aracın yola çıkmasına izin verilmediğini bildirdiler. 
     
</TEXT>
</DOC>
