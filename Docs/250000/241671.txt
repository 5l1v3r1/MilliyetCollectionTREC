<DOC>
<DOCNO> 241671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/soneko33.html </URL>
<DATE> 2004/05/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
THY ile Zorlu arasında ortak hizmet anlaşması imzalandı 
</HEADLINE>
<TEXT>

     Türk Hava Yolları THY ile Zorlu Enerji Grubu bünyesindeki Zorlu O M arasında ortak hizmet anlaşması imzalandı. 
     Anlaşma, THY ile Zorlu O M'nin Türkiye ve çevre ülkelerdeki endüstriyel gaz türbinlerinin bakım işlemlerinde ortak hizmet vermesini öngörüyor. 
     THY Genel Müdürü Abdurrahman Gündoğdu, anlaşmanın imza töreninde yaptığı konuşmada, gelişmişliğin önemli göstergelerinden biri olan enerji kullanımının Türkiye'de hızla gelişen bir sektör olduğunu vurguladı. 
     Zorlu Enerji Grubu ile yapılan bu ortaklıkla yılda yaklaşık 16 milyon dolar civarında bakım anlaşması sağlanmasını beklediklerini aktaran Gündoğdu, hizmet anlaşmasının iki temel amacı bulunduğunu söyledi. 
     Anlaşmanın şimdiye kadar yurtdışında yapılan ve uzun zaman alan türbin ve enerji üretim tesislerinin bakımıyla ilgili işlerin yurtiçinde yapılmasına olanak tanıdığını, böylelikle hem döviz tasarrufu getireceğini hem de istihdamın artacağını kaydeden Gündoğdu, anlaşma ile aynı zamanda civar ülkelerdeki bakım taleplerinin de Türkiye'ye yönlenmesiyle döviz girdisi sağlanacağını bildirdi THY'nin uçak bakımının yanı sıra motor bakımı yapan 30-40 yıllık teknik birikime sahip büyük bir bakım üssü bulunduğunu kaydeden Gündoğdu, konuşmasına şöyle devam etti 
     ''THY, motor ve diğer bakımlarla ilgili toplam cirosu 150-200 milyon dolarlık bir iş hacmine sahip bir kuruluş. Türkiye'de 150'ye yakın uçak, Türkiye dışında yakın çevredede de belki 500'e yakın uçağa hizmet verme özelliğine sahip. Bu oldukça büyük potansiyel ve kalifiye iş gücü gerektiriyor. Dolayısıyla bu tesis hem istihdama yarar sağlayacak hem de Türkiye'ye ilave bir teknoloji transferi de getirmiş olacaktır.'' 
     
     MOTOR MERKEZİNE 50 MİLYON DOLARLIK YATIRIM 
     Zorlu Enerji Grubu Genel Müdürü Erhan Çetinok da konuşmasında anlaşmayla Türkiye'deki bilgi birikiminin birleştirildiğini, işbirliği sayesinde yurtiçinde ve yurtdışında hizmet vermeyi hedeflediklerini söyledi. 
     THY Genel Müdür Yardımcısı Temel Kotil ise, mükemmele yakın bir motor atölyeleri bulunduğunu, yılda 122 motorun bakımının yapıldığı bu merkeze 50 milyon dolarlık yatırım yapıldığını anlattı. 
     Elektrik Piyasası Düzenleme Kurulu Başkanı Yusuf Günay ise, ortak hizmet anlaşmasının örnek bir işbirliği olduğunu vurguladı. 
     Konuşmaların ardından, iki kuruluşun genel müdürleri Abdduraman Gündoğdu ve Erhan Çetinok tarafından ortak hizmet anlaşması imzalandı. 
     Sahip olduğu entegre bakım merkezi Türk ve yabancı hava yolu şirketlerine yıllardır hizmet sunan THY ile enerji tesisleri bakım ve işletmesi konusunda faaliyet gösteren Zorlu O M'nin kabiliyetlerinin biraraya getirilmesi sayesinde, kullanıcının kendi sahasında yapılan bakımlardan fabrika seviyesi büyük bakıma overhaul kadar hertürlü bakım ihtiyaçları karşılanabilecek. Projenin yıllık 16 milyon dolarlık gelir sağlaması bekleniyor. 
     
</TEXT>
</DOC>
