<DOC>
<DOCNO> 215545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur24.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçinin feci ölümü .. 
</HEADLINE>
<TEXT>

     Konya'da özel bir hastanede çalışan çamaşırhane görevlisi, eşarbını, kullandığı sanayi ütüsünün merdanesine kaptırması sonucu, boğularak öldü. 
     4 yıldır Özel Nakiboğlu Bilgi Hastanesi'nin çamaşırhanesinde görev yapan Nuriye Küçük 53 , ısınmak amacıyla, kullandığı sanayi ütüsüne sırtını dönerek yaklaştı. 
     Eşarbının aşağı doğru sarkan ucunu ütünün merdanesine kaptıran Küçük, eşarbın boğazını sıkması nedeniyle boğuldu. Durumu fark eden çalışma arkadaşlarının yardımıyla hastanenin acil servisine kaldırılanKüçük, müdahaleye rağmen kurtarılamadı. 
     Hastane Başhekimi Dr. Kudsi Öncü, akıllara bile gelmeyecek bir iş kazası yaşadıklarını belirterek, ''Acilde yapılan müdahaleler sırasında bizzat bulundum, ne yazık ki kurtaramadık. Çok üzgünüz'' dedi. 

     
</TEXT>
</DOC>
