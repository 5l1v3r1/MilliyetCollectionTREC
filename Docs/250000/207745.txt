<DOC>
<DOCNO> 207745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sonspo15.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanlar finalde Almanya'ya boyun eğdi... 
</HEADLINE>
<TEXT>

     Salon Bakü İdman Sarayı . 
     Hakemler J. Salonen Finlandiya xx, P. Rachard Fransa xx . 
     Türkiye Bahar x, Esra x, Özlem x, Aysun x, Natalia x, Neslihan x Gülden x, Gözde x, Pelin x, Sinem x . 
     Almanya Hart xxx, Kulokova xx, Bouagaa xxxx, Radzuweit xxx, Grün xxx, Sylvester xxx Tzscherlich xxx, Dumler xx, Benecke xx, Fürst xx . 
     Setler 22-25, 16-25, 7-25 . 
     Süre 61 Dakika 24, 22, 15 
     Voleybolda Bayanlar Olimpiyat Oyunları elemeleri finalinde Türkiye, Almanya'ya 3-0 yenildi. 
     İlk sete etkili bir oyunla başlayan Almanya ilk teknik molaya 8-4 önde girerken, farkın kapanmasına izin vermeyerek ikinci teknik molayı da 16-12 önde tamamladı. Daha sonra oyunda dengeyi kuran bayan milliler 5-0'lık bir seri yakalayarak 17-16 öne geçmesine rağmen bu skoru koruyamadı ve seti 25-22 kaybetti. 
     İkinci sette de etkili oyununu sürdüren Almanya, ilk teknik molaya 8-3, ikinci teknik molaya da 16-12 önde girdi. Alman Milli Takımı Bouagaa'nın servisleriyle 8-0'lık bir seri yakaladı ve skoru 22-12'ye kadar taşıdı. Bu sayılara ay-yıldızlı voleybolcular karşılık veremeyince ikinci seti de Almanya 25-16 kazandı. 
     Karşılaşymanın son setinde ise demoralize olan bayan milliler oyun disiphlininden iyice koptu. Her iki teknik molaya da önde giren Almanya, etkili savunma ve hücumlarla 9-0'lık bir seri yakalayarak oyunu 21-4'e kadar getirdi. Almanya, son seti de 25-7 kazanarak, maçı 3-0 kazandı. 
     Bu sonuçla, Almanya, Çin, ABD, Brezilya, Küba, Dominik Cumhuriyeti ve evsahibi Yunanistan'ın ardından olimpiyatlara katılacak 7. takım oldu. 
     
</TEXT>
</DOC>
