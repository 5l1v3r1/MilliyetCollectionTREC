<DOC>
<DOCNO> 221154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/tv/ekran.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT çok hareketli 
</HEADLINE>
<TEXT>

   "Spor Stüdyosu" operasyonu, "az izleniyor" gerekçesiyle bitirilen "Mühürlü Güller" ve "Kasabanın İncisi" dizileri, ardından patlak veren Deniz Akkaya olayı, yayından kaldırılan Emel Müftüoğlu'nun şovu.... Yeni genel müdür Şenol Demiröz, hızlı başladı 
      Reyting Canavarı SİNA KOLOĞLU 

   
   "Show Gecesi"nin yerine "Yorumsuz"    ŞU an bana göre TRT'nin en başarılı şov programı olan Emel Müftüoğlu'nun sunduğu "Show Gecesi" iki hafta sonra yayından kaldırılıyor. Yerine TV8'den ayrılan Burhan Şeşen'in "Yorumsuz"u geliyor. Yani Emel'in şovu sürse, "Yorumsuz" da yanına gelse iyi olmaz mıydı Sonra "Yorumsuz" bir şov değil, müzik programı. Eğer bu formatı değiştirilecekse, o da anlamsız. Adı şimdilerde Show TV'de Serdar Ortaç'ın sunduğu yarışmayla anılan Müftüoğlu kesin kararını vermiş değil. "Ya bir gün ben de Ortaç ile aynı duruma düşürülürsem" diye çekiniyor. Üstelik- miktarını burada söylemeyeyim- TRT'den aldığı komik paraya rağmen böyle düşünüyor. 
   
   Çekilişler "şova" dönüyor    TRT, "10 Numara" ve "Şans Topu" çekilişlerini de şov programı havasına sokmak istiyor ki bu çok doğru bir karar. Burada bir noktayı vurgulamak lazım. Bu iki yapım, Milli Piyango İdaresi'nin tasarrufunda. Yani TRT'nin eğlence ünitelerinde şekillenmiş yapımlar değiller. Parayı veren "şu sunsun" diyebilir. Şov olunca bunu alıp götürecek "özel isimler"in seçilmesi de doğal. 
   
   Her sunucu kabul edilir mi 
   "10 Numara" için Gülben Ergen düşünülüyor. Ergen'in program başına "altı milyar alacağı" yazıldı ama aldığım bilgilere göre 25 milyar karşılığında bu işi yapacak. Peki neden Gülben Ergen Çünkü yeni albüm çıkaran şarkıcının "gündemde olması" gerekiyor. Yani Ergen tesadüf değil. TRT bu iki yapımda tek başına karar veremiyor ama yine de bazı konularda "hayır" deme hakkına sahip. 
   
   Akkaya hadisesi    Denİz Akkaya apar topar TRT 1'de Ömer Önder'in sunduğu "Eğlence Zamanı" programını sunmaya başlamıştı... Edindiğim bilgilere göre bu operasyon, Ankara'dan onay alınmadan gerçekleşmişti. "Eğlence Zamanı"nın yerine başka bir kuşağın hazırlıklarına başlandığı bilinerek, Akkaya'ya bu programın sundurulması ilginçti Yani bitmesine iki hafta kalan "Eğlence Zamanı"na böyle bir operasyonun yapılması. Söz konusu yeni programın başlama tarihi 21 Mart olarak belirlenmişti. Başkanlık oluru almamamış bir sunucuya para tahakkuk ettirilmesinin sözkonusu olamayacağı bilinerek böyle bir maceraya girişilmesi gerçekten ilginç 
   
   
   Okulda sınav var    "LİSE Defteri"nde okulu, ÖSS için yapılacak deneme sınavı heyecanı sarıyor. Mehmet'in menajerlerce ablukaya alınması, Ediz ve Nil'in yaşadığı gerginlikler, Kerim ve İnci arasında filizlenen aşk, bu hafta ekrana gelecek bölümün satır başları. 
   KANAL D 19.50 
   
   
   Berivan kurtuluyor    Sİbel Can ve Emre Kınay'lı dizide Berivan, Kerim'in de yardımlarıyla Kudret'in elinden kurtur. Berivan'a kavuşan Ferhat, Mardin'e haber gönderir ve yerine Halil'in geçeceğini bildirir. 
   KANAL D 21.20 
   
   
   Tatil mi eziyet mi    NİYAZİ Ege Aydan hafta sonunu şehir dışında geçirmeyi kabul eder. Çocuklara Rana ve Selçuk bakacaktır. Artık Niyazi'nin tek bir problemi kalmıştır Akşam oynanacak Fenerbahçe maçına yetişmek 
   KANAL D 23.00 
   
   
   Tüm dünya tanıyor    20 yıldır THM ile uğraşan biri var "Yankılar"da Sabahat Akkiraz. O dünyanın en ünlü etnik müzisyenlerinden biri. Hatta Nusret Ali Fateh'in tahtına aday gösteriliyor. Londra Caz Festivali'nin direktörü Tony Haynes'in tesadüfen dinlediği kasedi, Akkiraz'ın ufkunu genişletti Londra'da caz söyledi, Fransa, Hollanda, Brezilya turnelerine çıktı. 
   TRT 1 23.10 
   
   
   
   
</TEXT>
</DOC>
