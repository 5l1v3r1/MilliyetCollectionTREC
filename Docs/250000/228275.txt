<DOC>
<DOCNO> 228275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo27.html </URL>
<DATE> 2004/04/03/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Trabzonspor 2- İstanbulspor 0 maç bitti 
</HEADLINE>
<TEXT>

     Birinci Süper Futbol Ligi'nde, Trabzonspor, İstanbulspor'u Sommers ve Mehmet Yılmaz'ın golleri ile 2-0 mağlup etmeyi başararak şampiyonluk yarışındaki iddiasını devam ettirdi. 
     Maçın ilk yarısı, ev sahibi ekibin 1-0 üstünlüğüyle sona erdi. 
     13. dakikada Gökdeniz'in soldan ortasında, ceza alanı içinde iyi yükselen Fatih'in kafa vuruşunda top auta gitti. 
     29. dakikada Gökdeniz'in soldan ortasında Hüseyin'in kafayla aşırdığı top ceza alanı içersinde Fatih'in önüne düştü. Bu futbolcunun ara pasında meşin yuvarlakla buluşan Mehmet Yılmaz, plase bir vuruşla topu filelere gönderdi 1-0. 
     35. dakikada sağ çaprazdan ceza alanına giren Bushaj'ın sert şutunda Petkoviç topu çeldi. Sonrasında bordo-mavili defans oyuncuları meşin yuvarlağı uzaklaştırdı. 
     40. dakikada Volkan'ın orta sahadan kullandığı serbest vuruşta, ceza alanı içinde iyi yükselen Mehmet Yılmaz'ın kafa vuruşunda top auta gitti. 
     Karşılaşmanın bundan sonraki dakikalarında başka gol olmadı, ilk yarı 1-0 Trabzonspor'un üstünlüğüyle sona erdi. 
     İkinci yarıya da Sommers'in golüyle başlayan Trabzonspor, İstanbulspor'un ataklarına göğüs gerip maçı 2-0 kazanmasını bildi. 
     
     İKİNCİ YARI 

     50. dakikada ceza alanı içindeki Yattara, topu ceza alanı dışındaki Somers'a çıkardı. Bu futbolcunun sert şutunda meşin yuvarlak kaleci Oğuz'un solundan filelere gitti 2-0 
     52. dakikada Alexander'ın ceza alanı dışından çektiği sert şutta top auta çıktı. 
     53. dakikada ceza alanı içinde kaleci Oğuz'un çeldiği top, Erdinç'in önüne düştü. Bu futbolcunun kafa vuruşunda top auta gitti. 
     56. dakikada Boliç'in ceza alanı içinden yaptığı ortada, ön direkteki Alexander'ın kafa vuruşunda top auta çıktı. 
     64. dakikada Yattara'nın ayağından seken topla buluşan Alexander'ın sert şutunda, kaleci Petkoviç meşin yuvarlağı kornere çelmeyi başardı. 
     Aynı dakikada Musa Büyük'ün sağdan ceza alanına gönderdiği topu, Petkoviç çeldi. Daha sonra defans oyuncuları topu uzaklaştırdı. 
     77. dakikada, Erdinç'in uzun pasında Fatih'in kafayla indirdiği topla buluşan Mehmet Yılmaz'ın vuruşunda, meşin yuvarlak auta gitti. 
     80. dakikada Cem'in pasıyla ceza alanı içinde topla buluşan Alexander'ın vuruşunda top, yan ağlarda kaldı. 
     Karşılaşmanın daha sonraki dakikalarında başka gol olmadı ve maç Trabzonspor'un 2-0 üstünlüğüyle sona erdi. 
     
     MAÇIN KARNESİ 

     

Stat Hüseyin Avni Aker Hakemler İsmet Arzuman xxx, Nihat Mıhrak xxx, Ali Saygın Ögel xxx Trabzonspor Petkoviç xxx, Somers xxx Dk. 89 Ali Şen , Emrah xx, Tolga xxx, Erdinç xxx, Volkan xx, Hüseyin xxx, Yattara xxx, Gökdeniz xx Dk. 81 Hasan , Fatih xxx, Mehmet Yılmaz xxx İstanbulspor Oğuz x, Yalçın x, Serhat x, Musa Kuş x, Cem xx, Alexander x Dk. 83 Emre , Saido xx, Aytekin x, Boliç xx, Ferdi x Dk. 58 Musa Büyük x , Bushaj x Dk. 65 Balili x Goller Dk. 29 Mehmet Yılmaz, Dk. 50 Somers      

     
</TEXT>
</DOC>
