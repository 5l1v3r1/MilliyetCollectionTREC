<DOC>
<DOCNO> 203101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/guncel/gun20.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   10 yıllık davada ceza yağdı...    Aralarında 13 polisin de yer aldığı 16 kişinin ölümünden sorumlu tutulan DHKP-C üyesi 13 sanığın davasında ceza yağdı. 8 sanığa örgüt üyeliği suçlamasıyla 8 yıl 4 aydan 20 yıl 6 aya kadar ağır hapis cezası verildi. 12 sanık hakkındaki suçlama zamanaşımına uğradı. 3 sanık beraat etti, 2'sinin de dosyasının ayrılmasına karar verildi. 
   
   250 promille öğrenci taşıdı    Gİresun'da, trafik polislerinin ihbar üzerine durdurduğu öğrenci servisi sürücüsü İrfan D., 250 promil alkollü çıktı. Gözaltına alınan D.'nin 3 ay önce "alkollü araç kullanmak"tan ehliyetine 6 ay süreyle el konulduğu belirlendi. 24 öğrenciyi merkeze bağlı Orhaniye köyüne götüren İrfan D. 48 , adliyeye sevk edildi. 
   
   PKK'lı bombacıyı DEHAP'lılar saklamış    PKK KADEK'in sözde "Tunceli Bölgesi Batı Kararg hı" eylem sorumlusu "Kava" kod adlı Metin Armutçu, Hozat ilçesinde DEHAP İlçe Başkanı Vural Yıldırım'ın evinde yakalandı. 15 Aralık'ta Yıldırım'a ait eve baskın yapan polis, Armutçu'yu kıskıvrak yakaladı. Hozat'ta aralarında Yıldırım'ın da bulunduğu 17 kişi gözaltına alındı. 
   
   
   
</TEXT>
</DOC>
