<DOC>
<DOCNO> 213622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/ekonomi/eko03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda kartla 345.4 trilyon lira harcandı 
</HEADLINE>
<TEXT>

   Bayram tatili boyunca kredi kartları ile toplam 8.5 milyon adet işlemin sonucunda 345.4 trilyon lira harcama yapıldı 
      EKONOMİ SERVİSİ 
   
   Beş günlük Kurban Bayramı tatili boyunca, kredi kartları ile yapılan 8 milyon 523 bin 275 adet işlemin takası, 345 trilyon 420 milyar 317 milyon 494 bin lira olarak gerçekleşti. Bankalararası Kart Merkezi BKM , kartlı ödeme sistemlerine ilişkin olarak 31 Ocak - 4 Şubat tarihleri arasındaki harcamalara ait verileri açıkladı. 
   Açıklanan verilere göre, 31 Ocak arife günü switch sisteminden 3 milyon 144 bin 332 adet işlem geçti. Geçen sene Kurban Bayramı arifesinde ise 2 milyon 675 bin 990 adet işlem gerçekleşmişti. Buna göre, bu yıl işlem adetlerinde yüzde 17.5 artış görüldü. 
   Bayram tatili süresince en çok harcama market ve alışveriş merkezlerinde yapıldı. Kredi kartı işlemlerinin yüzde 27.80'i market ve alışveriş merkezlerinde, yüzde 19.49'u benzin istasyonlarında, yüzde 9.19'u giyim ve aksesuvar sektöründe, yüzde 4.45'i yiyecek sektöründe, yüzde 3.27'si ise telekomünikasyon sektöründe gerçekleşti. 
   
   En çok harcama marketlerde Harcama yeri Tutar Milyar TL Market ve alışveriş merkezleri 96.276 Benzin istasyonları 67.507 Giyim ve aksesuvar mağazaları 31.820 Yiyecek sektörü 15.426 Telekomünikasyon sektörü 11.319 Diğer 123.072 Toplam 345.420 
   
</TEXT>
</DOC>
