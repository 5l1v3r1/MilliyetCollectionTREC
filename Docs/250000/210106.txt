<DOC>
<DOCNO> 210106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sondun19.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te Türk moda rüzgarı esti... 
</HEADLINE>
<TEXT>

     Modacı Dilek Hanif'in, 2004 ilkbahar-yaz tasarımları, Paris'te düzenlenen bir defileyle Fransız modaseverlere tanıtıldı. 
     Paris'in tarihi Borsa binasında yapılan defileye, Fransız modaseverler ve basın büyük ilgi gösterdi. 
     Defilede, Hanif'in, pastel renk ağırlıklı, Osmanlı motifleriyle süslü 32 tasarımı, izleyicilerden yoğun alkış aldı. 
     İlk defa Paris'te bir defile düzenleyen Hanif'i Türkiye'den gelen dostları da bu mutlu gününde yalnız bırakmadı. Soner Arıca, Mustafa Sandal gibi ünlü şarkıcılar ve Beşiktaş Kulübü Başkanı Serdar Bilgili de defileyi izleyenler arasındaydı. 
     Dilek Hanif, bu defileyle Dice Kayek, Hüseyin Çağlayan, Atıl Kutluoğlu, Hakan Yıldırım'dan sonra tasarımlarını Paris'te sergileyen Türk modacılar arasındaki yerini aldı. 
     Türkiye'nin Paris Turizm ve Kültür Müşaviri Serpil Varol, defile sonrasında konuklara bir kokteyl verdi. 
     
</TEXT>
</DOC>
