<DOC>
<DOCNO> 238774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun33.html </URL>
<DATE> 2004/05/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Sadr'da çatışmalar sürüyor 35 ölü 
</HEADLINE>
<TEXT>

     Irak'ın başkenti Bağdat'ın Sadr semtinde çıkan çatışmalarda öldürülen milis sayısının 35'e yükseldiği bildirildi. 
     Amerikan ordu sözcüsü Tuğgeneral Mark Kimmitt, yaptığı açıklamada, Sadr semtinde dün başlayan çatışmalarda, Şii lider Mukteda Sadr'a bağlı milislerden 35'inin öldürüldüğünü söyledi. 
     Amerikan uçakları, dün gece Şii lider Mukteda Sadr'ın Sadr semtindeki karargahını bombalamıştı. 
     Sadr semtinde çıkan çatışmalarda, 18 milisin öldürüldüğü bildirilmişti. 
     Amerikalı sözcü ayrıca, Irak'taki Ebu Garib cezaevinde tutuklulara işkence yapılmasıyla ilgili olarak 19 Mayıs'ta yargılanmasına başlanacak inzibatın duruşmasına kamera alınmayacağını söyledi. 
     Jeremy C. Sivits adlı inzibatın tutuklulara kötü davranmaktan yargılanacağını belirten Kimmitt, Sivits'in duruşmasının basına açık olacağını bildirmişti. 
     Iraklı tutuklulara kötü muameleyle suçlanan 7 kişiden biri olan Sivits'in, duruşma tarihi belirlenen ilk kişi olduğu belirtilmişti. 
     
</TEXT>
</DOC>
