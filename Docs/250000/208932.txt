<DOC>
<DOCNO> 208932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/dunya/adun.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
70 yıl sonra adalet 
</HEADLINE>
<TEXT>

   Avrupa İnsan Hakları Mahkemesi, aldığı örnek kararla Yunanistan'ı, toprakları 1933 yılında bedelsiz kamulaştırılan 10 Batı Trakya Türkü'ne 1 milyon 660 bin euro ödemeye mahk m etti 
      Güven Özalp Brüksel 

   
   Avrupa İnsan Hakları Mahkemesi AİHM , Yunanistan'ı 1933'te kamulaştırdığı bir arazi nedeniyle Batı Trakyalı 10 Türk'e toplam 1 milyon 660 bin euro yaklaşık 2 trilyon 822 milyar TL tazminat ödemeye mahk m etti. Mahkeme'nin aldığı karar Batı Trakyalı Türklerin Yunanistan'a karşı açacakları olası davalar açısından örnek oluşturabileceği için önem taşıyor. 
   Mahkeme'nin karara bağladığı dava Yunanistan'ın mübadele sonrası Türkiye'den gelen Rumlara yer açma politikası çerçevesinde Halkidiki bölgesindeki bazı topraklara el koymasına ve mülk sahiplerinin tazminat taleplerini cevapsız bırakmasına dayanıyor. Yaklaşık 4 milyon metrekare büyüklüğündeki zeytinlik alana 1925'te el koyan ve 1933'te de kamulaştıran Yunanistan'a yönelik olarak 1998'de açılan davada Atina, mülk sahiplerinin haklarını yok saymakla suçlanıyordu. 
   
   Karar gerekçesi 
   Zeytinliklerine el konan ve kamulaştırılan 10 Türk'ün iç yargı makamları çerçevesinde verdikleri mücadeleden sonuç alamamaları üzerine AİHM önüne gelen davada ilk karar 2001'de alındı. Bu kararda Mahkeme, Yunanistan'ın Avrupa İnsan Hakları Sözleşmesi'nin AİHS adil yargılanma hakkını düzenleyen 6. maddesini ve mülkiyetin korunmasına ilişkin 1 numaralı protokolün 1. maddesini ihlal ettiğini karara bağladı. 
   Buna gerekçe olarak ise Yunan makamlarının davacıların mahkemeye başvuru haklarını tam anlamıyla kullanabilmelerine imk n vermemeleri, davanın makul bir zaman dilimi içerisinde bir mahkeme tarafından ele alınıp karara bağlanmaması ve tazminat ödemekten kaçınılması gösterildi. 
   AİHM, verdiği ihlal kararından sonra, tarafların maddi tazminat konusunda kendi aralarında anlaşmaları çağrısında bulunmuştu ancak bu anlaşma sağlanamadığı için Mahkeme, AİHS'nin hakkaniyete uygun tatmini öngören 41. maddesi çerçevesinde dün bir karar daha aldı ve Yunanistan'ın 10 Batı Trakyalı Türk'e mahkeme masrafları da dahil olmak üzere toplam 1 milyon 660 bin euro ödemesini kararlaştırdı. 
   
   Emsal teşkil edebilecek 
   AİHM kararı gereği, Yunanistan'ın maddi tazminat ödeyeceği Türklerin isimleri şunlar Fatma Ayten Yağcılar, Mustafa Aykut Yağcılar, Yakut Yağcılar, Nermin Baykal, Bahadır Atik, Feriha Neriman Atik, Alan Osman, Mukaddes Saraçoğlu, Rikkat Karaoğlu, Kenan Hacıosmanoğlu. 
   Mahkeme tarafından verilen tazminat kararı, Batı Trakya'da benzer durumda olan diğer Türklerin yaptıkları başvurular için örnek teşkil edebilecek nitelikte. 
   
   
</TEXT>
</DOC>
