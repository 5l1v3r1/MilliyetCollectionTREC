<DOC>
<DOCNO> 201070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/yazar/pulur.html </URL>
<DATE> 2003/12/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Valla bunu size yakıştıramadık " 
</HEADLINE>
<TEXT>

   
   KABUL gününde, "Ayşe Hanım", karşı komşusu "Fatma Hanım"a sitem eder 
   "Aşkolsun şekerim sana hiç yakıştıramadım " 
   Meğer, "Ayşe Hanım"ın üst kat komşusu "Leyla Hanım", balkondan halı silkelermiş, "Ayşe Hanım" da bunu "Fatma Hanım"a söylemiş, o da gidip "Leyla Hanım"a yetiştirmiş 
   İşte, "Ayşe Hanım" bunun için "Fatma Hanım"a sitem ediyor. 
   
   "DEĞİŞTİ, değişti, vallahi de billahi de değişti " diye AKP'ye ve Tayyip Erdoğan'a kefil olanlar, marifetler birer birer ortaya çıkmaya başlayınca "Ayşe Hanım" misali siteme başlıyorlar 
   "Bunu size hiç yakıştıramadım " 
   Neymiş yakıştıramadıkları 
   
   MESELA Kur'an kursu yönetmeliği, artık her apartmanda Kur'an kursu açılabilecek, okullarda, sınıflar kurslara tahsis edilebilecek. 
   Arkadan üniversite girişlerde, imam hatip mezunlarına yeni imkanlar tanınacak. 
   
   BAZILARI yine şaşkın 
   "Valla, bunları size hiç yakıştıramıyoruz " 
   Niye, neden yakıştıramıyorsunuz 
   "Canım bize değiştiklerini söylemişlerdi, biz de onlara inanmıştık " 
   
   SİZ inanmaya devam edin, onlar da değiştik demeye devam etsinler. 
   Sonra "bir gün" bakarsınız ki 
   
   NEYSE falcı değiliz ya, gelecekteki "bir gün"ün, hangi gün olacağını ve "o gün" de neler olacağını kestirip atalım, ömrü yetenler, yaşar görürler. 
   
   BİZİM anlatmak istediğimiz, ya da başkalarının anlamak istemediği, yapılanları görünce "aşkolsun, bunu size hiç yakıştıramadık " diye sitem etmek... 
   
   NEYİ yakıştıramıyorsunuz, muhterem neyi 
   Neyi, kimlere yakıştıramıyorsunuz 
   Atatürk için yapılan saygı duruşuna "sap gibi durmak" diyenlere mi "Hem Müslüman hem laik olunamaz " diyenlere mi "Demokrasi bizim için, amaç değil, araçtır" diyenlere mi "Ben İstanbul'un imamıyım " diyenlere mi, "Millet istemezse laiklik gidecektir " diyenlere mi bunları yakıştıramıyorsunuz 
   
   GÜN gelecek, onlar size, öyle bir yakıştıracaklar ki 
   Göreceksiniz 
   Üstelik "Aldandık " deme hakkınız da olmayacak. 
   Çünkü her şey o kadar açık ve seçikti ki 
   
      
   
</TEXT>
</DOC>
