<DOC>
<DOCNO> 211566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/ekonomi/eko07.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de enflasyon düşüyor, koşullar uygun' 
</HEADLINE>
<TEXT>

   Merrill Lynch'e göre, yüksek enflasyondan kurtulan Türkiye yatırıma elverişli koşullar sunmaya başladı 
   EKONOMİ SERVİSİ 
   
   Dünyanın büyük yatırım bankalarından Merrill Lynch'in ML , 2004 yılına yönelik yaptığı araştırmada, dolardaki değer kaybının sürmesinin gelişmekte olan ülke piyasaları için olumlu sonuçlar doğuracağı belirtildi. 
   ML'nin araştırmasında, "Türkiye gibi yüksek enflasyonla yaşamış ve bu nedenle zayıf bir para birimi ile yüksek nominal faiz oranlarına sahip ülkeler, bu koşullarından arınınca yatırım için çok elverişli koşullar sunuyor" denildi. Gelişmiş ülkelerdeki düşük faiz oranları da göz önüne alındığında, doların durumunun yatırımcıları Türk Lirası, Brezilya Reali gibi yüksek kazançlı paralara yönlendirdiği belirtiliyor. 
   
   Türk bonolarını önerdi 
   Araştırmaya göre, bu paraların beklenmedik gücü, enflasyonu aşağı çekiyor, faizleri düşürüyor ve bu da güvende iyiye gidiş ile güçlü bir yurtiçi talebi teşvik ediyor. 2004'te Türkiye'ye pozitif bakan ML, borç cephesinde ise Türk Hazine bonolarını tavsiye ediyor. 
   ML'nin ABD için 2004 beklentileri de pozitif işaretlerle dolu. Bu yılın 2003'ten daha dengeli gittiğini açıklayan ML'nin öngörülerine göre borsalar 2004'te de çıkışını sürdürecek, Başkan George Bush da Beyaz Saray'da kalacak. 
   
   
</TEXT>
</DOC>
