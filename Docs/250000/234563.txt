<DOC>
<DOCNO> 234563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/spor/spo08.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebat kaza yapmadı 0-1 
</HEADLINE>
<TEXT>

   Kırmızı - Beyazlı takım, Rize engelini tek golle aştı, rahat bir nefes aldı. Orhan'ın sayısı konuk ekibi galibiyete taşırken, maçta protestolar yaşandı 
      
   Şipşak işi bitirdi 
   AKÇAABAT Sebatspor, deplasmanda Çaykur Rizespor'u Orhan'ın attığı golle yenerek, yakaladığı avantajı korudu. 8. dakikada Erman Özgür'ün ceza alanına ortaladığı topu Ekrem kafayla kaleye gönderdi. Kaleci Murat Şahin'den dönen topu Orhan tamamladı 0-1. Kalan bölümde konuk ekip, girdiği pozisyonlarda etkili olamadı. Rize ataklarında ise kaleci Metin Aktaş gole izin vermedi. 
   
   Maçın karnesi 
   HAKEMLER Ünsal Çimen, Bülent Gökçü, Serkan Ok 
   ÇAYKUR RİZESPOR Murat Şahin 4 - Kürşat 4 , Koray 5 , Ahmet 4 - Gürol 3 , Cem Baki 3 , Ünal 4 , Zafer 4 , Serkan 5 - Okan 3 , Saffet 3 
   YEDEKLER Murat Yiğiter, Alper, Fahri, Sedlak, Uğurtan, Nene, Murat Sözkesen 
   AKÇAABAT SEBATSPOR Metin 7 - Sedat 6 , Muhammet 5 , Tunç 4 - Abdurrahman 6 , Ossie 6 , Erman Özgür 6 Adem Dk.85 , Ekrem 7 , Semavi 6 - Oktay 5 Erman Ergin Dk.71 3 , Orhan 7 Sumiala Dk.90 
   YEDEKLER Ufuk, Macit, İbrahim, Yasin 
   GOL Orhan Dk.8 
   SARI KARTLAR Ahmet Çaykur Rize 
   
   Sürpriz istifa    Vural bıraktı 
   MAÇIN 43. dakikasında Rize'nin hocası Yılmaz Vural aniden yedek kulübesinden çıktı ve sinirli şekilde soyunma odasının yolunu tuttu. Bu hareket tribünlerin tepkisini çekerken, Vural'ın yardımcısı Mehmet Demirtaş da soyunma odasına gitti. Yılmaz Vural'ın, ilk yarıdaki isteksiz futbola tepki olarak takımı protesto ettiği bildirildi. 
   
   'Pisliği temizleyin' 
   VURAL'IN devre arasında futbolculara "Değişiklik yapmıyorum, çıkın sahaya bu pisliği temizleyin, ya da böyle devam edin" dediği öğrenildi. Maçtan sonra istifa ettiğini açıklayan tecrübeli hoca İstanbul'a geldi. Bursaspor Başkanı Fikret Üstenci, "Başarılı bir teknik direktörün alınan yenilginin ardından istifa etmesi, soru işaretleri yaratıyor" yorumunu yaptı. 
   
   
</TEXT>
</DOC>
