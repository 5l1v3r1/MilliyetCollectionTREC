<DOC>
<DOCNO> 249638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko17.html </URL>
<DATE> 2004/06/21/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Kurutulmuş meyveler turistlerin gözdesi... 
</HEADLINE>
<TEXT>

     Kapadokya bölgesini ziyaret eden turistler, kurutulmuş meyvelere büyük ilgi duyuyorlar. 
     Kurutulmuş meyve satan Mehmet Savaş, Kapadokya bölgesinin çeşitli ziyaret merkezlerinde kurulan tezgahlarda, kurutulmuş kayısı, erik, üzüm, dut, kabak çekirdeği ile kayısı çekirdeği satıldığını ve bu ürünlere turistlerin büyük ilgi gösterdiklerini kaydetti. 
     Savaş, kurutulmuş meyvelerin, l00'er gramlık paketlerde 3-5 milyon lira arasında değişen fiyatlardan satıldığını belirterek, şunları söyledi 
     ''Bu işi 8 yıldan beri yapıyorum. Türk viagrası olarak da bilinen bu kurutulmuş meyvelerin, cinsel gücü artırdığına inanılıyor. Kurutulmuş meyvelerin en önemli müşterileri Japonlar. Bu ürünlere Alman ve ABD'li turistler de yoğun olarak ilgi gösteriyorlar. Bazı turistler sattığımız ürünleri paket paket alırken, bazıları da sadece ürünleri tatmakla yetiniyorlar.'' 
     
</TEXT>
</DOC>
