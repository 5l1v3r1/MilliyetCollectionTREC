<DOC>
<DOCNO> 237152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun46.html </URL>
<DATE> 2004/05/04/ </DATE>
<TIME> 19.18 </TIME>
<AUTHOR>  </AUTHOR>
<HEADLINE>
Daschile "Kongre, Iraklılara yapılan işkenceyi kınasın" 
</HEADLINE>
<TEXT>

     Amerikan Senatosu'ndaki demokrat azınlığın lideri Tom Daschle, cumhuriyetçi çoğunluğa sahip Kongre'nin, Iraklı mahkumlara Amerikan askerlerince yapılan işkenceleri resmen kınamasını istedi. 
     Basın toplantısında konuşan Daschle, ''Kongre'nin bu sorunu ele alması ve açık mesaj vermesi şart. Bu mesaj, bir karar metni ya da ortak açıklama yoluyla verilebilir'' dedi. 
     Bunun, insan haklarına verdikleri önemi göstereceğini anlatan demokrat senatör, Savunma Bakanı Donald Rumsfeld'in de bu ''kepazelik'' konusunda Kongre'ye gelip bilgi vermesini istedi. 
     Daschle, ''Uluslararası topluluğa şunu söylemeliyiz ABD bu değil...'' diye konuştu. 
     Irak'a ''özgürlük ve demokrasi'' için giren Amerikan askerlerini Iraklı mahkumlara akla hayale gelmeyecek işkenceler yaparken gösteren fotoğrafların medyada yayınlanması, dünya kamuoyunda infial yaratmıştı. 
     
</TEXT>
</DOC>
