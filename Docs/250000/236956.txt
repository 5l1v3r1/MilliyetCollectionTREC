<DOC>
<DOCNO> 236956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo24.html </URL>
<DATE> 2004/05/03/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Sakaryaspor Ligi şampiyon olarak bitirmek istiyoruz... 
</HEADLINE>
<TEXT>

     İkinci Futbol Ligi A Kategorisi'nin lideri olan ve Birinci Süper Lig'e yükselmeyi garantileyen Sakaryaspor, ligi şampiyon olarak bitirmek istiyor. 
     Antrenör Şaban Yıldırım, AA muhabirine yaptığı açıklamada, Kayserispor'u yenerek Süper Lig'e yükselme yolundaki tüm engelleri aştıklarını söyledi. Kayserispor maçının stresli geçtiğini ifade eden Yıldırım, tedbirli oynayarak 3 puan aldıklarını bildirdi. 
     Yıldırım, ''Birinci Süper Ligi garantiledik, ancak şampiyon olarak bitirmek istiyoruz. Bu yüzden kalan 2 maçı da kazanmalıyız'' dedi. 
     Genç futbolculara kalan maçlarda oynama imkanı vereceğini belirten Yıldırım, ''Bu yüzden gelecek sezon için kendimizi görmemiz gerekir'' diye konuştu. 
     Günü dinlenerek geçirecek takım, Yimpaş Yozgatspor maçının hazırlıklarına yarın başlayacak. 
     
</TEXT>
</DOC>
