<DOC>
<DOCNO> 240621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/spor/spo07.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve perde indi 
</HEADLINE>
<TEXT>


İkinci ve Üçüncü Lig'de de futbol sezonu tatile girdi. A Kategorisi'nde son hafta küme düşenler İzmirspor, Göztepe ve Adana Demirspor oldu 


Mersin ucuz kurtuldu 
İKİNCİ Lig A Kategorisi'nde Sakaryaspor, Ankaraspor ve Erciyesspor'un Süper Lig vizesi almasının ardından son haftada gözler dipteki yaşam mücadelesine çevrilmişti. Mersin İdmanyurdu, İzmirspor'u 3-2 yenerek rakibini aşşağıya iterken, Adana Demirspor ve Göztepe kritik maçları kazanmalarına rağmen B Kategorisi'ne düşmekten kurtulamadılar. A Grubu'nda Karagümrük Kyoto ve C Grubu'nda Mardinspor'un ardından B Grubu'ndaki zorlu yarışta son gülen taraf ise Sarıyer oldu. 

Asaş, 2. Lig'de 
ÜÇ takım, önümüzdeki sezon A Kategorisi'nde mücadele edecek ve Süper Lig'i kovalayacak. B Kategorisi'nde A Grubu'nda Sidespor ve Mustafakemalpaşaspor, B Grubu'nda Amasyaspor ve Gümüşhanespor, C Grubu'nda da Mersin Mezitlispor ve Iğdırspor ise lige veda etti. 3. Lig'de mutlu sona ulaşan dördüncü takım da son hafta ortaya çıktı. 1. Grup'ta Karamanspor, 3. Grup'ta Pendikspor ve 4. Grup'ta Alanyaspor'un ardından 2. Grup'ta Gençlerbirliği Asaş da B Kategorisi'ne adım attı. 

Döktaş'ın kaderi 
LİGDE gruplarını ikinci sırada tamamlayan dört ekibin, aralarında oynayacağı ekstra play - off maçları sonrasında iki takım daha B Kategorisi'ne yükselecek. 3. Lig'e veda eden takımlar ise 1. Grup'ta Silopi Cudispor, Hakkarispor ve Yozgatspor, 2. Grup'ta Artvin Hopa, Merzifon ve Murgul Bakır, 3. Grup'ta Sapanca, Tekirdağ ve Esk.Şeker, 4. Grup'ta da Afyon, Kestel'in yanı sıra Kütahya ve Petkim ile aynı puana sahip olmasına rağmen ikili averajı kötü olan Orhangazi Döktaş oldu. 

Körfez'in isyanı 

KOCAELİSPOR Teknik Direktörü Engin Korukır, 4-2 yenildikleri Göztepe maçının devre arasında saldırıya uğradıklarını iddia etti. Soyunma odası koridorlarında 20 kişinin futbolcularını tartaklamaya çalıştığını iddia eden Korukır, "İzmir'e hiç yakışmadı" dedi. Öte yandan 3. Lig 2. Grup'ta daha önce küme düşmesi kesinleşen Murgul Bakır, deplasmandaki Tokat maçına çıkmadı. 

Hoşgeldin Sarıyer 

İKİNCİ Lig B Grubu'nda son maçında Maltepespor'u 5-3 yenen Sarıyer şampiyonluğa ulaştı. Karabükspor ve Kartalspor ile giriştiği nefesleri kesen yarışı zirvede noktalayan Beyaz Martılar, maç sonrası şampiyonluk turu attı. Yönetim ve teknik heyet sahada futbolcularla sarmaş dolaş olurken, Lacivert - Beyazlı taraftarlar da bu sevince ortak oldu. Daha sonra Boğaz'da tekne turuyla şampiyonluk kutlandı. Sarıyer, yeni sezonda A Kategorisi'nde Süper Lig vizesi arayacak. 

Sakaryaspor taçlandı 

SAKARYASPOR, kendisi gibi Süper Lig'e yükselen Ankaraspor'u 4-2 mağlup ederek, ipi önde göğüsledi. Yeşil-Siyahlı takıma kupasını Çalışma ve Sosyal Güvenlik Bakanı Murat Başesgioğlu ve Haluk Ulusoy birlikte verdi. Maç sonrasında büyük bir coşku yaşayan taraftarlar, Atatürk Bulvarı'nda kutlamalara katıldı. 


</TEXT>
</DOC>
