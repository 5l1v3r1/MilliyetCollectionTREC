<DOC>
<DOCNO> 204303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/siyaset/siy20.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Karayalçın 8 sol partiyle ittifaktayız    SHP Genel Başkanı Murat Karayalçın, solda ittifak çağrısına CHP ve DSP'den olumsuz yanıt aldıktan sonra, yerel seçimlere diğer 8 sol parti ile birlikte girme kararı aldıklarını söyledi. 
   Karayalçın, partisinin Bolu İl Teşkilatı'nı ziyaretinde yaptığı açıklamada, ÖDP, İP, DEHAP, YTP, CDP, BCH, EMEP, SDP ile birleşme çalışmaları çerçevesinde alan, seçim ve program mutabakatı yaptıklarını kaydetti. "Bu birleşme çerçevesinde bir bölgede hangi partinin adayı güçlü ise, diğer partiler ona destek olacak" diyen Karayalçın, şöyle konuştu 
   "CHP ve DSP'nin benim çağrıma olumsuz yanıt vermesinden sonra bir ittifaktan söz etmek yanlış olur. SHP ittifak konusunda üzerine düşeni yapmıştır. SHP yerel seçimlere girecek. Bizim diğer 8 sol parti ile yerel seçimlere birlikte girme kararımıza, birleşme, güç birliği denilebilir. Bu yöndeki çalışmalarımızı sürdürüyoruz. Bu çerçevede seçim, alan ve program mutabakatı çalışmalarımız sürüyor." 
   
   Sıra Fatih Erbakan'da mı    Anayasa'ya göre SP, 45 gün içinde kongreyi toplayarak yeni genel başkan seçmek zorunda. Erbakan, Recai Kutan'ı düşünüyor. Kulislerde, Erbakan'ın, "Recai Abi" formülünün ardından yerine veliaht olarak oğlu Fatih'i bırakacağı dile getiriliyor. 
   
   Algan emekliye ayrılıyor    Yüksek Seçim Kurulu Başkanlığı'nı yaklaşık sekiz yıldır yürüten Tufan Algan, 1 Ocak 2004'te emekliye ayrılacak. YSK Başkanlığı için üyeler Yılmaz Derme ile Cengiz Erdoğan yarışacak. Yeni başkan seçilene kadar bu görevi Ahmet Hamdi Ünlü yürütecek. 
   
   Ecevit'in koruması aday    Uzun yıllar Bülent Ecevit'in Koruma Müdürlüğü ve Zonguldak Emniyet Müdürlüğü görevinde bulunan ve son kararnameyle Denizli'den merkeze atanan Mümtaz Karaduman, DSP'den Zonguldak Belediye Başkan adayı olacak. 
   
   
   
</TEXT>
</DOC>
