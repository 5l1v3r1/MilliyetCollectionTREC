<DOC>
<DOCNO> 210172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sonspo04.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aralık ayının "altın adamı" El Saka 
</HEADLINE>
<TEXT>

     Işık Sigorta'nın sponsorluğunda düzenlenen ''11 Altın Adam Yarışması''nda sezonun 5. jüri toplantısı İstanbul'da yapıldı. 
     Kalyon Oteli'nde gerçekleştirilen ve spor otoriteleri ile spor yazarlarından oluşan jüri, Birinci Süper Futbol Ligi'nde 15, 16 ve 17. hafta maçlarının oynandığı aralık ayını değerlendirdi ve ayın altın futbolcusu, yöneticisi, antrenörü ve hakemini seçti. 
     Savunma oyncuları arasında yapılan değerlendirme sonucunda Gençlerbirliği'nden El Saka 1 puanla ayın altın adamı seçildi. Diyarbakırspor'dan Ramazan Tunç 86 puanla gümüş,, Malatyaspor'dan Tolga Seyhan ise 59 puanla bronz adam oldu. 
     Ayın yöneticisi değerlendirmesinde ise Beşiktaş Kulübü İkinci Başkanı Hüsnü Güreli 125 puanla zirveye çıkarken, Gençlerbirliği Teknik Direktörü Ersun Yanal 131 puanla ayın altın antrenörü, ligin genç hakemlerinden Cüneyt Çakır da 134 puanla ayın altın hakemi seçildi. 
     Bu arada yarışmada kasım ayında zirveye çıkan Gaziantepspor Kulübü Başkanı Celal Doğan, Denizlispor Teknik Direktörü Giray Bulak ve hakem Metin Tokat'a ödülleri düzenlenen törenle verildi. Ayrıca, toplantıya katılamayan kasım ayının altın adamı Trabzonsporlu Gökdeniz Karadeniz ile ağustos ayının yöneticisi seçilen Futbol Federasyonu Başkanı Haluk Ulusoy adına ödülleri verildi. 
     
</TEXT>
</DOC>
