<DOC>
<DOCNO> 229784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/siyaset/siy06.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Askerci demokratlar' düş kırıklığına uğradı 
</HEADLINE>
<TEXT>

   Milli Güvenlik Kurulu'nun 'Annan Planı konusunda takdir ve sorumluluk hükümetindir' kararı 'askerci demokratları' kızdırdı 
      İSTANBUL Milliyet 

   
   YTP lideri Cem, BTP Genel Başkanı Soysal, ve gazeteci-yazar Çölaşan, MGK'nın son toplantısında askeri kanadın Annan Planı'na karşı çıkmamasını eleştirdi. Soysal, Cem ve Çölaşan'ın görüşleri şöyle 
   
   'Herkes sorumludur' 
   Mümtaz Soysal BTP Genel Başkanı MGK'nın son toplantısı ilginç olmuştur. Hem şimdiki iktidarın genel umursamazlığı, kural tanımazlığı, ülkedeki çoğulcu karar alma mekanizmalarına meydan okuyuşu, beğenmediği kurumları yıpratma çabaları bakımından hem de alttan alta sürüp giden bir çatışmayı, sivil iktidar ile asker arasındaki uyuşmazlığı artık saklanmayacak bir biçimde açığa çıkartması açısından. Kıbrıs'ı şehitler vererek kurtaran, koruyan ve garanti antlaşmasına göre koruyacak olan ordu değil midir Hukuken birçok açıdan geçersiz bir halkoylamasıyla böyle bir sürecin başlatılmasına karşı olduğunu daha açıkça belirtmesi gerekmez miydi 07.04.2004 Cumhuriyet 
   Emin Çölaşan Gazeteci - yazar Annan Planı'nın risklerine dikkat çekilen bildiride şöyle deniliyor 'Takdir ve sorumluluk hükümetindir.' Bu ne demek Ne anlama geliyor MGK, artık eski MGK değil. Orada askerlerin sözü geçmiyor. Çoğunluk hükümette. Bu sözleri o bildiriye askerler mi ısrar edip koydurdu, yoksa hükümet onlara 'Siz bizim işimize fazla karışmayın, böyle bir cümle koyarız olur biter' mi dedi Gerçekten merak ediyorum, askerler şu olanlar konusunda ne düşünüyor Annan Planı için 'çok iyi oldu' mu diyorlar, yoksa sessiz kalmayı mı yeğliyorlar 07.04.2004 Hürriyet 
   
   'O zaman niçin varlar ' 
   İsmail Cem YTP Genel Başkanı MGK, önemli güvenlik konularında hükümete tavsiyede bulunmakla yükümlüdür. MGK, bu görevini Kıbrıs gibi hayati bir konuda yerine getirmeyecek de bir dizi ikincil sorunda mı görüş bildirecektir MGK, sanki başkasına ait olabilirmiş gibi, sorumluluğun hükümette olduğunu belirtmekle, -bu zaten bellidir- malumun ilamı ile kendini sınırlamıştır. Görevinin sorumluluğundan kaçınmıştır. MGK'nın ve MGK'nın Başkanı Sayın Cumhurbaşkanı'nın, MGK tavsiyesine en fazla ihtiyaç duyulan Kıbrıs konusunda sorumluluklarını üstlenmemiş olmaları, o zaman ne için var oldukları sorusunu akla getirmiştir. 07.04.2004 basın açıklaması 
   
   
   
</TEXT>
</DOC>
