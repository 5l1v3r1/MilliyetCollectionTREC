<DOC>
<DOCNO> 241896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun04.html </URL>
<DATE> 2004/05/22/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Birliğini terk eden Amerikan askerine 1 yıl hapis ve ordudan ihraç cezası 
</HEADLINE>
<TEXT>

     Savaşın petrol için yapıldığı iddiasıyla Irak'taki birliğini terk eden ve kendisini ''vicdani redci'' olarak tanımlayan Amerikan askeri Camilo Mejia, firar suçundan 1 yıl hapis ve ordudan ihraç cezasına çarptırıldı. 
     Askeri hakimin, 28 yaşındaki Mejia'yı, verebileceği en yüksek cezaya çarptırdığı belirtilirken, Mejia, mahkeme kararından daha önce yaptığı bir açıklamada, Irak'taki birliğine dönmediği için üzgün olmadığını, çünkü bu savaşın adil olmadığına inandığını söylemişti. 
     Mejia, mahkemede verdiği ifadede de kendisi için dönüm noktasının, birliğinin Ramadi'de pusuya düşürülmesi sonucu 4 askerin şarapnel parçaları ile yaralandığı ve ardından masum bir Iraklı sivilin Amerikan askerlerinin makineli tüfek ateşiyle kafasının koparıldığı an olduğunu söyledi. 
     Askeri savcın, birliğini terk etmek suretiyle görevini yerine getirmemekle suçladığı Mejia hakkında ''Mejia, ordunun bütün imkanlarından yararlandı, ancak görevini yerine getirmedi'' derken, savunma avukatı Louis Font, Mejia'nın bir ''vicdani redci'' olarak dürüstçe ve akıllıca bir bakışa sahip olduğunu ifade etti. 
     
</TEXT>
</DOC>
