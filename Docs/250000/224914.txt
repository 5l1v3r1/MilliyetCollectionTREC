<DOC>
<DOCNO> 224914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur16.html </URL>
<DATE> 2004/03/23/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Sözleşmeli uzman doktor, doktor, diş hekimi ve eczacılar alınacak 
</HEADLINE>
<TEXT>

     Sağlık Bakanlığı, eleman temininde güçlük çekilen yerlerde çalıştırılmak üzere tekrar sözleşmeli personel alıyor. 
     Sözleşmeli çalıştırmak üzere alınacak uzman doktor, doktor, diş hekimi ve eczacılar için, yarın Ankara Hastanesi'nde bilgisayar ortamında kura çekilecek. 
     Sağlık Bakanlığı, sözleşmeli çalıştırılmak üzere 820 uzman, 1357 doktor, 47 diş hekimi ve 33 eczacı alacağını açıkladı, ancak kuraya katılmak üzere 61 uzman, 822 doktor, 650 diş hekimi, 69 eczacı başvuru yaptı. 
     Bakanlığın daha önce açtığı kuralarda, 416 uzman doktor eleman temininde güçlük çekilen yerlere yerleştirilmişti. Sağlık Bakanlığı ayrıca, mayıs-ağustos-aralık aylarında da sözleşmeli çalıştırılacak uzman doktor ve doktorlar için kura açacak. 
     Bakanlık ayrıca, 13 Aralık 2003'te yapılan ''Sağlık Bakanlığı Sözleşmeli Sağlık Personeli Seçme ve Yerleştirme Sınavı''na girip herhangi bir yere yerleştirilmemiş olanlardan, boş kalan pozisyonlara sözleşmeli sağlık personeli atadı. 
     Yerleştirme işlemleri, Milli Eğitim Bakanlığı Eğitim Teknolojileri Genel Müdürlüğü Ölçme ve Değerlendirme Daire Başkanlığı'nca yapıldı. Yerleştirme sonunda belirlenen 1014 kadronun 145'i boş kaldı. 
     
</TEXT>
</DOC>
