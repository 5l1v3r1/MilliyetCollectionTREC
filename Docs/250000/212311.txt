<DOC>
<DOCNO> 212311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/siyaset/siy03.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi'den Rum lidere Kaçmayın 
</HEADLINE>
<TEXT>

   Dün Prodi sağda ile bir araya gelen Papadopulos'un, Ankara'nın son dönemdeki manevralarından rahatsızlık duyduğu, bunu da görüşmelerinde gündeme getirdiği kaydedildi. 
      GÜVEN ÖZALP Brüksel 

   
   Kıbrıs sorununun çözümü konusunda şu ana kadar Rum Yönetimi'nden yana tavrı koymasıyla dikkati çeken AB, Türkiye'nin son günlerde takındığı tavrın da etkisiyle dün ciddi bir uyarıda bulundu. AB Komisyonu Başkanı Romano Prodi, görüşme masasına kendi şartlarıyla oturabilmek için açılım üretmektense Ankara'yı kötüleyerek ilerlemeye çalışan Kıbrıs Rum Yönetimi lideri Tassos Papadopulos'a "Önümüzde tarihi bir fırsat var. AB müktesebatı konusunda Birlik belli bir esneklik gösterecektir. Bu konuyu bahane ederek masaya kaçan taraf siz olmayın, aksi takdirde ileride izole olabilirsiniz" mesajı verdi. 
   Prodi'yle dün yaptığı görüşme sonrasında bir açıklama yapan Papadopulos, 1 Mayıs'a kadar çözüm bulunabilmesi için koşulsuz olarak hemen müzakerelere başlanması gerektiğini söyleyerek, "Erdoğan'ın söyledikleri, yaklaşımı ve önerileri uygun değil" dedi. Papadopulos, iyi bir sonuca ulaşmak için BM ve AB'den yardım istediklerini ifade etti. Prodi de Annan Planı'nı desteklediklerini belirterek, "AB Komisyonu her türlü yardımı vermeye hazır. Arabulucu değiliz ama BM'ye ve taraflara yardımcı olacağız" diye konuştu. 
   
   
   
</TEXT>
</DOC>
