<DOC>
<DOCNO> 233812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/soneko07.html </URL>
<DATE> 2004/04/22/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Doğan Holding İstifa haberleri gerçeğe aykırı, spekülatif amaçlı 
</HEADLINE>
<TEXT>

     Doğan Grubu şirketlerde yönetim kurulu üyelerinin istifa haberlerinin gerçeğe aykırı olduğu bildirildi. 
     Doğan Şirketler Grubu Holding'den Borsa'ya gönderilen açıklamada, dün çeşitli internet sitelerinde Aydın Doğan, Doğan ailesi üyeleri ve bazı üst düzey yöneticilerinin Doğan Grubu şirketlerinin yönetiminden istifa ettiklerine ilişkin haberler yayınlandığı kaydedildi. 
     Açıklamada, ''Şirketimiz ve Doğan Grubu'na bağlı şirketlerde Yönetim Kurulu üyelerinin istifasının söz konusu olmadığını, tüm şirketlerde Yönetim Kurulu üyelerinin görevlerine devam ettiğini, yayınlanan haberlerin tamamen gerçeğe aykırı olduğunu, spekülatif amaçla yayınlandığını, bu tip haberleri yayınlayan internet sitelerine karşı gerekli hukuki işlemlere başlandığını kamuoyunun bilgisine sunarız'' denildi. 
     
</TEXT>
</DOC>
