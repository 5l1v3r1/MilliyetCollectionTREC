<DOC>
<DOCNO> 215166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo10.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 1 - Malatyaspor 0 maç bitti 
</HEADLINE>
<TEXT>

     Stat 19 Mayıs. 
     Hakemler Hakan Sivriselvi, Volkan Alabaş, Ali Saygın Ögel. 
     Samsunspor Shorunmu, Serkan Aykut, Cezar, Bülent Karaman, Şenol, Mehmet Nas, Müslim Can, Kirita, Da Silva, Kenan, Evren. 
     Malatyaspor Fevzi, Serkan Özsoy, Muhammet Hanifi, Atilla, Fazlı, Mkalele, Mert Korkmaz, İlyas, Celalettin, İnanç, Serkan Bensol. 
     Sarı Kart Dk. 8 Mert Malatyaspor , Dk. 50 Kirita Samsunspor . 
     Birinci Süper Futbol Ligi'nde Samsunspor, Malatyaspor'u 1-0 yendi. 
     6. dakikada Bülent'in ceza alanı içine aşırdığı topa kale sahası çizgisi üzerinde Serkan kafayla vurdu, top üstten auta çıktı. 
     16. dakikada Bülent'in sağdan yaptığı ortaya Serkan iyi yükselemeyince Samsunspor olası bir golden oldu. 
     26. dakikada Muhammet Hanifi'nin sağdan yaptığı ortaya, penaltı noktası yakınında Fazlı'nın vuruşuyla top üstten auta çıktı. 
     27. dakikada aldığı pasla Samsunspor ceza alanı sağ çaprazından sert vuran Muhammet Hanifi'nin şutunda meşin yuvarlak kaleci Shorunmu'da kaldı. 
     30. dakikada Muhammet Hanifi Samsunspor defansından iyi sıyrılarak ceza alanına girdi. Kaleciyle karşı karşıya kalan bu futbolcu topu müsait durumda penaltı noktası yakınındaki Fazlı'ya çıkardı, Fazlı'nın vuruşunda araya giren defans topa ayak koyarak tehlikeyi önledi. 
     43. dakikada sağdan getirdiği topla ceza alanına giren Cesar çaprazdan sert vurdu. Kaleci Fevzi topu, direğin dibine yatarak yakaladı. 
     Karşılaşmanın ilk yarısı golsüz tamamlandı. 
     
     İKİNCİ YARI 

     Birinci Süper Futbol Ligi'nde Samsunspor, Malatyaspor'u 1-0 yendi. 
     56. dakikada Samsunsporlu iki oyuncudan klas hareketlerle sıyrılanFazlı, kaleciyle karşı karşıya kaldı. Bu futbolcunun vuruşunda Şenol topa ayak koyunca, Malatyaspor bir golden oldu. 
     60. dakikada İlyas'ın ceza alanı ön çizgisinden vurduğu sert şut, kaleci Shorunmu'da kaldı. 
     69. dakikada Caner'in kafa pasıyla kale sahası içinde kaleciyle karşı karşıya kalan Serkan topa vurmakta gecikince defans tehlikeyi uzaklaştırdı. 
     85. dakikada Evren'in soldan yaptığı ortaya ceza alanı içinde Adnan kafayla vurdu. Meşin yuvarlağı kaleci yatarak engelledi. 
     86. dakikada Evren'in soldan yaptığı ortaya Adnan kafayla vurdu top üst direği sıyırarak auta çıktı. 
     90. dakikada Samsunspor aradığı golü buldu. Bu dakikada Adalto'nunkullandığı korner atışını ceza alanı içindeki Serkan Aykut musait durumdaki Caner'e gönderdi. Caner'in vuruşunda top filelere gitti. 
     Uzatma dakikalarında skor değişmeyince Samsunspor'un 90. dakikada bulduğu golle karşılaşma 1-0 sonuçlandı. 

     
</TEXT>
</DOC>
