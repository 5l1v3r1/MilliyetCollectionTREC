<DOC>
<DOCNO> 200671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur15.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan Şahenk Vakfı, Bodrum'da yanan alanlara fidan dikecek... 
</HEADLINE>
<TEXT>

     Ayhan Şahenk Vakfı AŞV , Bodrum'da geçen Temmuz ayında yanan 175 hektar ormanlık alanı yeniden yeşillendirecek. 
     Yapılan yazılı açıklamaya göre, Konacık Mevkii'nde Temmuz ayında yanan 80 bin ağacın bulunduğu 175 hektar orman, AŞV tarafından 210 bin fidan dikilerek yeşillendirilecek. 
     ''Ayhan Şahenk Sevgi Ormanı'' adı verilen proje çerçevesinde Ağustos ayından bu yana sürdürülen çalışmalarla 175 hektarlık alan iş makineleriyle temizlendi ve ağaç dikimine hazır hale getirildi. Bölgede yeniden yangın çıkması ihtimali göz önünde bulundurularak, özel peyzaj çalışması da yapıldı. 
     Bugüne kadar Türkiye'nin çeşitli bölgelerindeki çorak alanları ve yanan ormanları yeşillendirme çalışmaları yürüten vakfın 13 Aralık Cumartesi günü yapılacak fidan dikim törenine, Çevre ve Orman Bakanı Osman Pepe'nin de katılması bekleniyor. 
     
</TEXT>
</DOC>
