<DOC>
<DOCNO> 225904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo38.html </URL>
<DATE> 2004/03/26/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
A. Sebatspor, Konyaspor maçına hazır... 
</HEADLINE>
<TEXT>

     Akçaabat Sebatspor, yarın ligde Konyaspor ile yapacağı maçın hazırlıklarını tamamlayarak maç saatini beklemeye başladı. 
     Teknik direktör Mehmet Birinci, Konyaspor ile ligde en kritik karşılaşmalarından birini yapacaklarını belirterek, ''Hazırlıklarımızı iyi biçimde tamamladık. Böylesine bir önemli maçtan galibiyetle ayrılmak istiyoruz'' dedi. 
     Konyaspor'u yenmeleri durumunda ligde kalma yolunda önemli bir mesafe alacaklarını kaydeden Birinci, ''Bu maçta puan kaybetmeye tahammülümüz yok. Alacağımız galibiyetle önümüze daha güvenle bakmak arzusundayız'' diye konuştu. 
     Akçaabat Sebatspor'un yarınki karşılaşmaya Metin Aktaş, Sedat, Hamza, Macit, Mehmet Yılmaz, Abdurahman, Semavi, Erman Özgür, Muzaffer, Selahattin ve Sumiala muhtemel 11'iyle çıkması bekleniyor. 
     
</TEXT>
</DOC>
