<DOC>
<DOCNO> 200987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur61.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'deki yangın devam ediyor... 
</HEADLINE>
<TEXT>

     Kocaeli'nin Gebze İlçesi'nde, Plastikçiler Organize Sanayi Bölgesi'nde OSB çıkan ve 2 binanın kullanılamaz hale geldiği yangını söndürme çalışmaları sürüyor. 
     Edinilen bilgiye göre, 92. sokakta bulunan binanın ikinci katındaki Helpak Ambalaj A.Ş'ye ait çocuk bezi deposunda başlayan yangında, bu bina ile yanındaki Güneş Plastik'e ait bina kullanılamaz hale geldi. Helpak ile Güneş Plastik arasındaki LPG tankının oluşturduğu tehlikeye karşı ise civardaki binalar boşaltıldı. 
     Yangının çıktığı sırada elinden yaralan Nurettin Karataş 24 , SSK Hastanesi'ndeki tedavisinin ardından taburcu edildi. Söndürme çalışmaları sırasında patlayan cam dolayısıyla gözünden yaralanan Yaşar Yalçın ise aynı hastanede tedavi altına alındı. 
     İstanbul, İzmit, Adapazarı ve Bolu'dan gelen 23 itfaiye aracının yanı sıra TÜPRAŞ, Polisan, Aston ve DYO fabrikalarına ait köpük araçlarının da müdahale ettiği yangın, kontrol altına alınmaya çalışılıyor. 
     Bu arada, İl Kriz Merkezi, yangınla ilgili tüm ayrıntılar ve gelişmeler hakkında, İçişleri Bakanlığı Kriz Merkezi, Bayındırlık ve İskan Bakanlığı Kriz Merkezi ile Türkiye Acil Durum Yönetim Genel Müdürlüğü'ne sürekli bilgi aktarıyor. 
     
</TEXT>
</DOC>
