<DOC>
<DOCNO> 211818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/guncel/gun90.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Türk televizyonlarında unutulmayan anlar... Yepyeni-12. bölüm 
   Reha Muhtar''ın büyücülerin katıldığı "Ateş Hattı"nda büyücülere "bana ölüm büyüsü yapın da göreyim " diye cesurca çıkışması, bir büyücünün "saçından bir tel ver hemen yapayım" demesi üzerine tırsıp geri çekilmesi... 
   StarTv Ana Haberde Tansu Çiller''in bir futbol sahasında attığı temsili penaltı atışının haber yapılması. Bu olayın Kompela''ya yorumlattırılması. Kompela''nın kalecinin bilerek ters köşeye yattığını gayet ciddi şekilde ancak bozuk bir Türkçe''yle "Böyle penaltı yok " diye haykırması. Pozisyonun defalarca ağır çekimde oynatılması... 
   HBB''de bir kadın programı yayındayken yayının kesilmesi ve tam 11 gün süreyle aynı kadınların donuk karesinin ekranda kalması... 
   Türkiye Futbol Federasyonu seminerine katılan BBG Ali''nin kelli felli, takım elbiseli üyeleri hoplata hoplata dans ettirmesi bu olayın tüm spor haberlerinde dakikalarca gösterilmesi... 
   A Takımı''ndaki meşhur "Sanatçı Duruşu" tartışması... 
   StarTv''nin açılmasından sonraki ilk yılbaşında hepsi TRT''de yetişmiş sunucuların "öbür kanalı acaba hangisi seyretmeyin bizi seyredin" diye iki dakikada bir anons yapmaları... 
   İki erkek dansözün isimlerinin "Alex" olması üzerine, haftalarca süren "gerçek Alex benim" tartışması ve her iki Alex''in Alexliklerini kanıtlamak için her programda göbek atmaları... 
   Sevtap Parman''ın Star''da Savaş Kalafat''ın sunduğu magazin programına çıkması ve ayılıp bayılması ardından program çok sevildiği için bir sonraki hafta ikinci bölümünün yapılması ve konuk olarak da Sevtap hanımın genç sevgilisinin katılması. Genç sevgilinin cep telefonundaki mesajları zorla izleyicilere okuması, bağırması, çağırması, dayılanması ve akabinde Sevtap Parman''ın tekrar baygınlık geçirmesi... 
   Medyum Memiş''in Keto''yu dövmesi, Keto''nun şarkıcılığa soyunması ve "yaaaniii yaaaaniii" söylemleri. 
   İsmet Badem''in canlı yayında, röportaj sırasında röportajı aniden kesip şapkasını alıp kaçan çocuğu kovalaması... 
   
   Transfer skandalları Top10 
   1 Fenerbahçeli iki yöneticinin Figo''yu Barcelona''da izlemeye gitmesi... 
   2 Trabzonspor''un Gine''den aldığı Shaka isimli futbolcunun basın tanıtımında defalarca denemsine rağmen üçten fazla top sektirememesi... 
   3 Galatasaray''ın Mustafa Denizli zamanında aylarca uğraşıp sonunda imza attırdığı Dominic Iorfa'nın kısa bir süre sonra geri gönderilmesi... 
   4 Fanatik gazetesinde yıllar önce çıkan "Ali Şen, Ronaldo''yu almıyor" haberi... 
   5 Tarihinin en büyük transferini gerçekleştirip Campbell''i alan Trabzonspor''un 9 maç üst üste gol atamaması üzerine başkan M. Ali Yılmaz''ın "gol makinesi diye aldık çamaşır makinesi çıktı" ve "yamyam" demesi ve Campbell''in ülkesine dönmesi... 
   6 Fenerbahçe''nin Ortega transferi fazla deşelemeye gerek yok... 
   7 Beşiktaş''ın Ayhan''ın transferi için 9 milyon dolar bonservis bedeli ödemesi... 
   8 Fenerbahçe''nin 2000 yılında transfere 120 milyon dolara yakın para harcaması... 
   9 32 yaşında Fenerbahçe tarafından transfer edilen Kenneth Andersson''un "benim yaşımda bir futbolcuya bu kadar parayı nasıl verdiler anlayamadım" diye açıklama yapması... 
   10 Kompela adlı şovmen-futbolcunun sadece şaklabanlık yaptığı için gittiği ülkeden Gaziantep''e geri getirilmesi... 
   
   Sen ağlat, ben severim seni... 
   Marquis De Sade 
   
   Nemo''dan Hallice 
   "Kayıp Balık Memo" 
   
</TEXT>
</DOC>
