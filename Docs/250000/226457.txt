<DOC>
<DOCNO> 226457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/siyaset/asiy.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Özal gibi yapmam 
</HEADLINE>
<TEXT>

   Yerel seçimlerde genel seçimlere göre yüzde 10 daha fazla oy alan Başbakan, 8. Cumhurbaşkanı Turgut Özal gibi erken seçime gitmeyeceğini belirterek, "O gitti, istikrarsızlık geldi ve bedelini ödedi. Ben yapmam" dedi 
      ANKARA Milliyet 

   
   Başbakan Recep Tayyip Erdoğan, partisinin oyunun yerel seçimlerde yüzde 10 yükselmesi nedeniyle, 8. Cumhurbaşkanı Turgut Özal'ın yaptığı gibi erken seçime gitmeyeceği mesajı verdi. Başbakan, "Erken genel seçim var mı " sorusuna Özal gibi yapmayacağını belirterek, şunları söyledi "Bizden öyle sürprizler beklemeyin. Şimdi istikrarlı bir durum var. Nitekim o istikrarsızlığı getirmişti. Tabii bunun bedelini ödediler. Ülkemize bunu ödetmeyiz. Artık Türkiye'de seçimler normal zamanda yapılacaktır. Türkiye düzenli yapıya alışmalıdır. Ben şu anda bir fırsatı yakaladım." 
   
   Özür diliyorum 
   Basın toplantısı düzenleyen Erdoğan, seçim meydanlarında vatandaşlara sert çıkışlarıyla ilgili olarak, "Hiçbir vatandaşın kalbini incitecek bir davranış içinde olmadım. Eğer böyle bir dil sürçmesi, bir yanlış olduysa ben de dahil olmak üzere özür diliyorum" diye konuştu. Erdoğan, dün seçim sonuçları belirginleşmeye başladıktan sonra açıklamalarda bulunduğu basına şu mesajları verdi 
   "Halk 17 aylık icraatlarımızı onayladı. Mutluyuz, sorumluluğumuz arttı, yükümüz ağırlaştı. Milletin kararı başımızın üzerindedir. Sayısal başarı asla başımızı döndürmeyecek. Aksine sorumluluğumuzu artıracaktır. Bu sonuçların ardından yan gelip yatamayız." 
   
   Uçuk projelerle geliyorlar 
   "Kaybettiğimiz yerleri çek etmemiz gerekir. İzmir'den umudumuz vardı. Er geç İzmir'i de AKP alacaktır. Farklı partideki belediye başkanıyla görüşemem diye bir şey yok. Ama öyle uçuk projelerle geliyorlar ki, altından kalkılması mümkün değil." 
   "Halk bazı partilere bir sinyal verdi. Bazı partiler değerlendirmesini yapacaktır. Artık ihtirasla 'bu işi kovalayacağız' derdinde olmayacaklarını düşünüyorum." 
   "Kadın belediye başkanı sayısı 3. Bir dahaki seçimlere kadın milletvekili sayısını artırmak istiyoruz. Seçim sonuçları Yunanistan'daki muhataplarımızı süreç açısından etkileyecektir." 
   
      Baykal evinden çıkmadı 
   Sonuçların açıklanmasıyla CHP Genel Merkezi sessizliğe gömülürken, CHP lideri Baykal, evinden çıkmadı. DSP Genel Başkanı Bülent Ecevit seçimle ilgili yorum yapmazken, tek ilde bile belediye başkanlığı kazanamayan ANAP'ın Genel Başkanı Nesrin Nas, partisinin aldığı sonucun sürpriz olmadığını söyledi. MHP'nin 3 Kasım seçiminde barajın altında kalmasıyla liderliği tartışmaya açılan Genel Başkan Devlet Bahçeli, yerel seçimlerde aldığı yüzde 11.2'lik sonuçla rahatladı. DYP lideri Mehmet Ağar da, il genel meclisi seçiminde, partisinin yüzde 10'luk ülke geneli barajını aşan oy almasından memnun oldu. 
   
   Özal, 'erken seçim' demişti    1983'te büyük bir oy çoğunluğu ile ANAP'ı iktidara getiren Turgut Özal, 1986'da 12 Eylül yönetiminin siyaset yasağı koyduğu eski liderlerin bu engelinin devam edip etmeyeceğine yönelik referandum sırasında erken seçim kararı aldı. Özal, "Hayır" oylarının yüzde 49'lara varacağını tahmin ediyordu. Süleyman Demirel, Bülent Ecevit, Necmettin Erbakan, Alparslan Türkeş ile çok sayıda eski milletvekili ve bakanın yasağını yüzde 50'nin üzerinde kıl payı bir oranla kaldıran seçmen, 1987'de de erken seçim için sandık başına gitti. 1987 seçiminde ANAP yüzde 36 oy oranıyla yeniden tek başına iktidara geldi. 
   
   'Bu boyalar yerli üretim, değil mi '    Saat 11.00'de oyunu kullanacağı duyurulan Başbakan Recep Tayyip Erdoğan, eşi Emine Erdoğan ve AKP Ankara Milletvekili Faruk Koca ile birlikte saat 13.15'te Subayevleri'ndeki Toygar Börekçi İlköğretim Okulu'na geldi. Okul bahçesinde çocuklarla Fenerbahçe üzerine sohbet eden ve gofret dağıtan Erdoğan'la eşi, sıra beklemeden 1662 no'lu sandıkta oy kullandı. Emine Erdoğan oy kullanırken, Koca'dan yardım aldı. Erdoğan oy kullandıktan sonra parmağına boya sürülürken, "Bunlar artık bizim üretimimiz, değil mi " diye sordu. Erdoğan'ın eline erkek, eşinin eline de kadın görevli boya sürdü. 
   
   Baykal, eşi ve torunuyla geldi    CHP Genel Başkanı Deniz Baykal, evinin bulunduğu Or - An Sitesi'ndeki Perihan İnan İlköğretim Okulu'nda 2534 numaralı sandıkta oy kullandı. Eşi Olcay Baykal ve torunu Mehmet'le oy kullanmaya gelen Baykal, sandık görevlilerine "Katılım ve ilgi nasıl " diye sordu. "Pek yok" yanıtını alınca, "Öyle mi " diye şaşıran Baykal, oyunu sandığa "Hayırlı olsun" diye attı. Baykal, "Türkiye, seçim deneyimi yüksek bir ülke. Umarım bu seçim de gerginliklerden uzak, olaylara sebep olmadan gerçekleşir" dedi. Seçim sonuçlarını evinde ailesiyle izleyeceğini belirten Baykal, özel otomobiliyle evine döndü. 
   
   'Herkesi mi boyuyorsunuz '    9. Cumhurbaşkanı Süleyman Demirel ve eşi Nazmiye Demirel, Çankaya İlköğretim Okulu'nda oy kullandı. 1192 numaralı sandığa oyunu atan Nazmiye Demirel, sandık kurulu görevlisi parmağına boya sürerken, "Herkesi mi boyuyorsunuz " diye sordu. Demirel de, oyunu kullandıktan sonra okuldan ayrılırken, "Demokrasi yörede başlar, hür ve serbest seçim demokrasinin ruhudur. Buraya gelene kadar sıkıntılar çektik ama Türkiye bunları aşmıştır" diye konuştu. 
   
   Ecevit zarfı zor attı    DSP Genel Başkanı Bülent Ecevit ve eşi Rahşan Ecevit, Mahalli İdareler Genel Seçimi için oyunu Or - An'daki Perihan İnan İlköğretim Okulu'nda 2535 no'lu sandıkta kullandı. Yürümekte zorluk çeken Ecevit'e eşi Rahşan Ecevit ile korumaları destek oldu. Ecevit, yine korumaları ve Rahşan Ecevit'in desteğiyle zarfları sandığa atabildi. 
   
   'Her zaman göreve hazırım'    Tansu Çiller de oyunu, eşi Özer Çiller'le gittiği Yeniköy İlköğretim Okulu'nda kullandı. Çiller, "Oyunuzu kime attınız " sorusuna "Tabii ki DYP'ye attım" yanıtını verdi. Eski ANAP Genel Başkanı Mesut Yılmaz'ın oy vermeye gitmediğinin hatırlatılması üzerine Çiller, "Bu bizim vatandaşlık borcumuz" dedi. "DYP'de görev almak ister misiniz " sorusu üzerine de Çiller, "DYP'de her zaman görev almaya hazırım. DYP bu ülkenin çimentosudur" yanıtını verdi. 
   
   'Bizi de sonunda politikacılara benzettiniz'    Çankaya İlköğretim Okulu'na oy kullanmak üzere eşi Özenç Özkök'le gelen Genelkurmay Başkanı Orgeneral Hilmi Özkök'ü okul müdürü Süleyman Garipoğlu karşıladı. Foto muhabirlerinin görüntü için oyunu kullanırken bir süre beklemesini istemeleri üzerine Özkök, "Bizi de politikacılara benzettiniz" dedi. Deniz Kuvvetleri Komutanı Oramiral Özden Örnek ve eşi Sevil Örnek de Özkök'le aynı sandıkta oy kullandı. 
   
   'Her zaman göreve hazırım'    Tansu Çiller de oyunu, eşi Özer Çiller'le gittiği Yeniköy İlköğretim Okulu'nda kullandı. Çiller, "Oyunuzu kime attınız " sorusuna "Tabii ki DYP'ye attım" yanıtını verdi. Eski ANAP Genel Başkanı Mesut Yılmaz'ın oy vermeye gitmediğinin hatırlatılması üzerine Çiller, "Bu bizim vatandaşlık borcumuz" dedi. "DYP'de görev almak ister misiniz " sorusu üzerine de Çiller, "DYP'de her zaman görev almaya hazırım. DYP bu ülkenin çimentosudur" yanıtını verdi. 
   
   ANAP'la birleşme sinyali verdi    DYP Genel Başkanı Mehmet Ağar, Yeşilköy Halil Vedat Fıratlı İlköğretim Okulu'nda eşi Emel Ağar'la oy kullandı. Ağar, ANAP Genel Başkanı Nesrin Nas'ın birlik çağrısını değerlendirirken, "Taban birleşmeye sıcak bakıyor. Gelişmeler devam edecek" dedi. 
   
   Derviş'e liderlik daveti    Kemal Derviş de oyunu İstanbul'da kullananlar arasındaydı. Tarabya'daki Kemal Atatürk İlköğretim Okulu'nda saat 08.30'da oy kullanan Derviş, bazı vatandaşların "Sizi CHP'nin başında görmek istiyoruz" sözlerine gülerek karşılık verdi. 
   
   
   
   
   
</TEXT>
</DOC>
