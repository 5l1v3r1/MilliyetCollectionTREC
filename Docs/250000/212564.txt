<DOC>
<DOCNO> 212564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/soneko14.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Parlamenterden istek Binalar 'feng shui' ilkeleriyle yapılsın 
</HEADLINE>
<TEXT>

     ABD'nin Kaliforniya Eyaleti San Francisco Şehir Meclisi'nin Demokrat Partili parlamenteri, aynı zamarda Meclis'in geçici süre başkan yardımcısı Leland Yee, eyaletteki binaların daha ışıklı ve havadar olmasını talep etti. 
     Böylece binalarda, şehirde pozitif enerji akışının sağlanacağını ve belki de daha fazla aynaların konulabileceğini anlatan Yee, eyalet mimarisi ve Kaliforniya şehirlerinde ''feng shui'' ilkelerine dayalı tasarım standartlarının benimsenmesini öngören bir karar tasarısı sundu. 
     En az 4 bin yıllık geçmişe dayalı Çin yerleşim, mimari sanatı Feng shui, ''rüzgar'' ve ''su'' kelimelerinin bileşiminden oluşuyor. Feng shui sanatında amaç, Çince'de ya da Çin felsefesinde pozitif enerji anlamına gelen ''chi''nin serbestçe akışını sağlayarak, çevreyle ahenk içinde yaşam alanları yaratıp, mutluluk, sağlık ve refahı beslemek. 
     
</TEXT>
</DOC>
