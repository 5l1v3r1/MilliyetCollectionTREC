<DOC>
<DOCNO> 215464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko11.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Piyasaların bu haftaki en önemli gündem maddesini, Kıbrıs sorununun çözümüne yönelik 19 Şubat tarihindebaşlayacak müzakereler oluşturuyor. 
     Gedik Yatırım Menkul Değerler tarafından hazırlanan haftalık strateji raporunda, Kıbrıs ile ilgili Birleşmiş Milletler Genel Sekreteri Kofi Annan'ın öncülüğünde New York'ta gerçekleştirilen ön görüşmelerde anlaşma sağlanması sonrasında, müzakerelerin 19 Şubat'tanitibaren Lefkoşa'da başlayacak olmasının, bu hafta piyasaların olumlu seyretmesine neden olacağı görüşü dile getirildi. 
     Raporda, ''Bundan sonraki süreçte taraflar arasındaki müzakereler yine piyasalar tarafından yakından takip edilecek olmakla beraber, Türkiye'nin Avrupa Birliği'nden üyelik için müzakere tarihi alma beklentilerinin de yavaş yavaş fiyatlara yansıtılmaya başlanacağını tahmin ediyoruz. Nitekim bu süreçte Türkiye'nin üyeliğine yönelik Avrupa Birliği'nden gelebilecek olası açıklamalar bunda etkili olacaktır'' denildi. 
     IMF heyetinin 7. Gözden Geçirme çalışmalarını tamamlamak üzere Türkiye'ye gelmesi beklenirken, yerel seçimler öncesinde Gözden Geçirme'nin tamamlanmasının piyasalardaki trendin devam etmesini sağlayacağı belirtilen raporda, IMF heyetinin gelişinin uzamasının ise kısa vadeli satışa neden olabileceğinin düşünüldüğü kaydedildi. 
     Endeksin teknik değerlendirilmesinin de yapıldığı raporda, şu görüşlere yer verildi 
     ''16,500'deki orta vadeli trend desteğinden gelen alımlarla toparlanan ve 18,500 seviyesini aşarak kuvvetlenme sürecine giren İMKB-100 Endeksi'nde, 18,500 seviyesi aşağı geçilmediği sürece orta vadeli yönün kademeli olarak yukarı olduğu söylenebilir.'' 
     
</TEXT>
</DOC>
