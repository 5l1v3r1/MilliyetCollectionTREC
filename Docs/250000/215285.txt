<DOC>
<DOCNO> 215285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sondun05.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon toprakta da üreyebiliyor 
</HEADLINE>
<TEXT>

     Şarbon hastalığına yol açan virüsün, üreme için bir hayvana bulaşmasına ihtiyaç olmadığı, toprakta da kendi kendine üreyebileceği ortaya çıktı. 
     Seattle'daki Amerikan Bilim Geliştirme Derneği'nin yıllık toplantısında konuşan Amerikalı bilim adamı Philip Hanna'ya göre, bu mikrop bir insan ya da hayvana bulaştığında daha kolay çoğalıyor, ancak toprak da virüsün üremesi için uygun bir yer. 
     Michigan Üniversitesi profesörlerinden Hanna, virüsün yaşam evrelerinin tümünün toprakta olabileceğini belirtti. Hanna'ya göre, bu araştırma, şarbon virüsünün bir hayvana bulaşmadan yaşayabileceğini gösteriyor. 
     Bazı ABD Kongresi üyeleri ve bazı Amerikalı basın mensuplarına iki yıl önce şarbon virüsü bulunan mektuplar gönderilmiş, mektuplardaki mikrop 5 kişinin ölümüne 17 kişinin hastalanmasına yol açmıştı. 
     
</TEXT>
</DOC>
