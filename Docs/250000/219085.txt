<DOC>
<DOCNO> 219085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/guncel/gun90.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Houston, sorunumuz var ..    İnanılmaz bir karar bu 
   Hayat kadar gerçek bir karar bu 
   Bir vicdan işi bu 
   Her şey karıştı, allak bullak oldu 
   Her zaman doğruyu yaptım, şimdi de doğru olanı yapacağım 
   3 adet boylu poslu delikanlı, hayatlarının en ama en anlamlı ve de büyük görevini yerine getirmek üzereyken yukarıdaki cümleleri etmişlerdir. Bu 3 gencin vermek zorunda olduğu karar neydi 
   a Ay'daki üsse gidip orada yaşayacak ilk insanlar olup-olmamak geri dönüş garantisi yok .. 
   b Koca bir kıtayı yok edecek güçte, patlamak üzere olan bir bombanın kırmızı ya da mavi kablosundan doğru olanını kesmek sadece 4 saniyeleri vardır .. 
   c Dünyaya doğru hızla gelen göktaşını parçalamak için içinde bulundukları uzay gemilerini göktaşının üzerine doğru sürüp sürmemek... evet, hayatları pahasına .. 
   d Karşılarına konan 12 prensesten biz pek benzetemesek de onlar öyle diyor dokuzuna üçer adet gül verip bir evde onlarla evlenmeye çalışmak adamlar ne format yapmışlar be .. 
   
   Hediye olayına yeni boyutlar...    Süleyman Demirel'i nasıl bilirsiniz Her politikacıda bulunan "olmayacak vaadlerde bulunmak, sözünü unutmak, suçu kendinden öncekine atmak" gibi ortak özellikleri çıkın. Geriye sevimli, kendine özgü bir tarzı olan, esprili ve fötr şapka imajlı, dünyaca ünlü bir devlet adamı kalıyor değil mi 
   Bir de özlü sözleri vardır "Dün dündür, bugün bugündür", "Petrol vaadı da biz mi içtik " ya da İlksan Skandalı'nda söylediği "Verdiysem ben verdim, n''olmuş " gibi... Kendisi çok hazır cevaptır, yukarıdaki örneklerde görüldüğü gibi... 
   Son yıllarda sevimlilik dozunu iyice arttıran Sayın Demirel, Uzanlar'a hediye ettiği Uzi marka "suikast" silahı için de unutulmaz bir cümle edecektir mutlaka henüz etmedi de .. "Verdiyse yine O vermiştir" mutlaka da bu sefer hiç olmadı... Hediye edecek başka bir şey bulamadı mı 
   Mesela... 
   1 Çalınma riski yüksek "çok değerli" şapkalarından birini... 
   2 Elde kalmış 2 adet anahtar .. 
   3 En baba mizahçılara taş çıkartan ve durumdan yırtmayı sağlayan kendi veciz sözlerinin toplandığı bir kitap... 
   4 En güncel "seçim vaatleri" ve kim ne diyorsa 5 kaşık fazlası .. 
   5 Ya da bankacılık kanunu, ticari ahlak, ceza kanunundan oluşan üçlü kitap seti... 
   Hediye etse daha iyi değil miydi 
   Uzi işi vahim. Bu olay alışkanlık haline gelirse, yakında bahçeye şöyle irisinden bir tank, salona şık bir havan topu, terasa eskilerden bir uçak, hatta elde fazladan varsa bir denizaltı hediye edilmeye kalkışılabilir. Dikkatli olmakta fayda var... 
   
   Sessiz atın çiftesi pek olur... 
   Truva Atı Sakinleri 
   
   O Fazla Gelir 
   "İstanbulspor 500 milyar değil 14 milyar teşvik primi alsa ne olur " 
</TEXT>
</DOC>
