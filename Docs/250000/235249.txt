<DOC>
<DOCNO> 235249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonsiy03.html </URL>
<DATE> 2004/04/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
AB'nin Kıbrıs bildirgesi Ankara'yı memnun etti 
</HEADLINE>
<TEXT>

     Lüksenburg'da toplanan AB Genel İşler Konseyi'nin Kıbrıs ile ilgili bildirgesinde, birleşik bir Kıbrıs'ın AB'ye girememesinden duyulan büyük üzüntü dile getirilirken, "Kıbrıslı Türk toplumunun izolasyonunu sona erdirme kararlılığının" ifade edilmesi Ankara'yı memnun etti. 
     AB Başbakanlık bildirgesi olarak yayınlanan Kıbrıs bildirgesi konusunda Ankara'da yapılan değerlendirmelerde, metnin 4 olumlu unsuru üzerinde duruluyor. 
     Dışişleri Bakanı Abdullah Gül'ün gün boyunca çok sayıda AB dışişleri bakanı ve Avrupa Komisyonu Üyesi Günter Verheugen ile yürüttüğü yoğun diplomasinin sonucu olarak değerlendirilen bildirgedeki olumlu noktalar şöyle özetleniyor 
     "-Bildirgede, birleşik bir Kıbrıs'ın AB'ye girememesinden duyulan "Büyük üzüntü" dile getiriliyor. 
     -AB Konseyi'nin Kıbrıs Türk toplumunun izolasyonunu sona erdirme kararlılığı ifade ediliyor. 
     -Kıbrıs'ta bir çözüm olmamasına karşın, Kıbrıslı Türklere 259 milyon euro tutarında yardım sağlanması isteniyor. 
     -Bildirgedeki ifadeler, Türkiye'de kaygı yaratan Kıbrıs Yönetmeliği'nin yapısının olumluya dönüştürüldüğü işaret olarak değerlendiriliyor." 
     
</TEXT>
</DOC>
