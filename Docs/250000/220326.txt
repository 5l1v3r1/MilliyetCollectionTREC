<DOC>
<DOCNO> 220326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur18.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Göksu ırmağı taştı yollar kapandı .. 
</HEADLINE>
<TEXT>

     Göksu Irmağı'ndaki taşkın nedeniyle Adana'nın Feke-Saimbeyli-Tufanbeyli yolu trafiğe kapandı. 
     Tufanbeyli İlçesi'ne 5 kilometre mesafedeki Pınarlar Köyü sınırlarından geçen Göksu Irmağı'ndaki taşkın nedeniyle ilçenin Adana il merkezi ile ulaşımı kesildi. Sabahın erken saatlerinde ilçeye gazete getiren dağıtım kamyonları yolun sel sularıyla kapalı olması nedeniyle geri döndü. 
     Dün sabahtan itibaren gün boyu süren yağışın bugün de aralıklarla devam ettiği Tufanbeyli'de, Yamanlı, Kayarcık, Çukurkışla, Kirazlıyurt ve Yeşilova köylerinin ilçe merkezi ile ulaşımı kesildi. 
     Feke-Saimbeyli arasında bulunan Tırtat-Yeşilvadi arasının ulaşıma kapandığı yörede, Feke-Saimbeyli-Tufanbeyli arasında ulaşım sağlanamıyor. 
     
</TEXT>
</DOC>
