<DOC>
<DOCNO> 221513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/soneko13.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... İş Bankası temettü dağıtacak... 
</HEADLINE>
<TEXT>

     İş Bankası, hissedarlarına temettü dağıtacak. 
     İş Bankası'ndan Borsa'ya gönderilen açıklamaya göre, bankanın dünkü Yönetim Kurulu toplantısında 1 katrilyon 426 trilyon 723 milyar 800 milyon liralık banka sermayesinin, tamamı iç kaynaklardan karşılanmak suretiyle 214 trilyon 33 milyar 470 milyon lira tutarında artırılarak 1 katrilyon 640 trilyon 757 milyar 270 milyon liraya yükseltilmesi 31 Mart'da toplanacak Olağan Genel Kurul toplantısında onaya sunulacak. 
     Toplantıda, çıkarılacak beheri 40 bin lira nominal değere sahip yeni pay alma kuponunun yer alacağı 5 milyar 350 milyon 836 bin 750 adet hisse senedinin 10. Tertip C grubu olarak tanımlanması ve hissedarlara mevcut sermayeyi temsil eden toplam 35 milyar 672 milyon 245 bin adet hisse senedinin beheri için 0.15 katı bedelsiz yeni C grubu hisse senetleri verilmesi görüşülecek. 
     Buna göre, 500 liralık 1. tertip A grubu beher hisse senedine 73 lira, 10 bin liralık 1. tertip B grubu beher hisse senedine bin 34 lira, 40 bin liralık 1-9. tertip C grubu beher hisse senedine 3 bin 847 lira, kurucu hisselerin herbirine 612 bin 793 lira ödenmesi de Genel Kurul'un onayına sunulacak. 
     
     TEMETTÜ TUTARLARI 
     A Grubu hisse senedi sahiplerine nakit olarak dağıtılacak brüt toplam temettü tutarı 146 milyon 842 bin 459 lira, B Grubu hissedarlara 2 milyar 999 milyon 215 bin 662 lira, C Grubu hisse seneti sahiplerine ise 137 trilyon 225 milyar 627 milyon 356 bin 608 lira olarak belirlendi. 1.000 lira nominal değerli hisseye isabet eden brüt temettü tutarı A grubunda 146,84 lira, B grubunda 103,42 lira, C grubuna 96,18 lira olacak. Temettü ödeme tarihi 2 Nisan 2004 olarak belirlendi. 
     Kurucu hisse senedi sahiplerine ise toplam 1 milyar 506 milyon 244 bin 226 lira brüt temettü dağıtılacak. Hisse adedi 2.458, hisse başına isabet eden brüt temettü tutarı ise 612.792,61 lira olarak bildirildi. 
     Temettü ödemesinde hissedarların vergi mükellefiyetlerine göre yüzde 10 oranında vergi kesintisi yapılabilecek. 
     Bu arada, banka sermayesinin yükseltilmesiyle ilgili, 1.000 lira nominale göre, C tertibine 150 lira karşılığı C hissesi, B tertibine 600 lira karşılığı C hissesi, A tertibine ise 12 bin lira karşılığı C hissesi datılacak. 
     
</TEXT>
</DOC>
