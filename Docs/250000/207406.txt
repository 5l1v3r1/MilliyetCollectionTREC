<DOC>
<DOCNO> 207406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/guncel/gun01.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Durdurun Matrix'i 
</HEADLINE>
<TEXT>

   Amelie vakasının ardından şimdi de CHP'li Başoğlu, Yüzüklerin Efendisi, Matrix ve Harry Potter hakkında soru önergesi verdi 
      
   Dünyada gişe rekorları kıran "Yüzüklerin Efendisi", "Matrix" ve "Harry Potter" filmleri, şimdi de TBMM''nin gündemine damgasını vurdu. Üç filmle ilgili Kültür ve Turizm Bakanı Erkan Mumcu''nun yanıtlaması istemiyle soru önergesi veren CHP Adana Milletvekili Atilla Başoğlu, "Anadolu kültürü 50 yıldan bu yana ihmal edildi. Şimdi de filmlerle, kitaplarla, şiddetli kültür emperyalizminin saldırısı altında" dedi. 
   Çocukların kendi kültürlerinden koparıldığını savunan Başoğlu, "Kendi kültürümüzü savunmamız gerekir. ABD''ye, Keloğlan filminin çekilmesi için 1950''de teklif götürüldü. Masraflar Türkiye tarafından karşılanacak olmasına rağmen öneri üç kez reddedildi. Bunu düşünmek gerek. Çünkü onların Walt Disney''i var. Ekonomik emperyalizm, kültürel emperyalizmle geliyor" diye konuştu. 
   
   ''Çocukları kurtaralım'' 
   "Harry Potter" ve "Yüzüklerin Efendisi"nin ilk bölümlerini seyrettiğini söyleyen Başoğlu, sözlerini şöyle sürdürdü "Açıkça bazı mesajlar veriliyor. Çocuklara ''Harry Potter dininden misin '' diye soruyor. Çocuklarımızın bu saldırıdan sıyrılması lazım. Bugün bunlar, yarın başkaları olacak. Türkiye açık pazar haline geldi. Bir şey yapamayacak kadar aciz miyiz " n EZELHAN ÜSTÜNKAYA 
   
   Zion da neresi    "Hiçbir dinin düşmanı değilim" diyen Başoğlu, önergesinde Erkan Mumcu''ya şu soruları yöneltti 
   Genç zihinlere ektikleri tohumlar düşünüldüğünde Matrix, Harry Potter ve Yüzüklerin Efendisi bakanlığınızca nasıl değerlendirilmiştir Matrix'te bahsedilen Zion neresidir Trinity ne anlama gelmektedir 
   Matrix''te makineler tarafından işgal edilmemiş son insan kentinin adı olan Zion, bazı çevrelerce "siyonizm"le ilişkilendiriliyor. Ana kadın kahramanın adı olan Trinity''nin ise baba-oğul-kutsal ruh inancını temsil ettiğine inanılıyor. 
   Harry Potter ve Yüzüklerin Efendisi filmleri hakkında kilisenin görüşü bakanlığımız tarafından incelenerek kültür politikalarımız içinde yer almış mıdır 
   
   Ararat'ın gösterimi iptal edildi    MAGAZİN SERVİSİ TAHSİN AKSU İstanbul 
   Ermeni asıllı Kanadalı yönetmen Atom Egoyan''ın tepki çeken filmi Ararat''ın Türkiye''deki gösteriminden vazgeçildi. Filmi satın alan Belge Film''in sahibi Sabahattin Çetin, Ülkü Ocakları''nın sert tepkisi yüzünden Devlet Bahçeli''ye mektup yazdığını, cevaba göre filmi vizyona sokacağını söyledi. Ancak Bahçeli''den olumlu açıklama gelmeyince filmi gösterimden çeken Çetin, şöyle konuştu "Devlet, gösterimine izin verdiği Ararat''ın güvenlik içinde izlenmesi için yeterli güvenceyi vermiştir. Ancak polis ve kolluk kuvvetlerinin gözetiminde filmi seyrettirme garipliğini, Türkiye''ye yakıştıramadığımız için bu iptal kararını aldık." 
   
   
</TEXT>
</DOC>
