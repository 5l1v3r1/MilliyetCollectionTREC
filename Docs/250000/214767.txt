<DOC>
<DOCNO> 214767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo01.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pau Orthez 77 - Ülkerspor 83 
</HEADLINE>
<TEXT>

     Salon Palais Des Sports . 
     Hakemler Mitjana xxx İspanya , Muhvic xxx Hırvatistan ,Jovciç xxx Sırbistan Karadağ . 
     Elan Bearnais Pau Orthez Fauthoux x 2, Foirest xx 12, Drozdov xxx 21, Pietrus xx 10, Julian xx 12, Skelin xx 9, Lukovski xx 8, Erdmann x 3. 
     . 
     Ülkerspor Booker xxx 12, Kerem xx 8, Naumoski xxx 8, Blair xxx 14, Arda xx, Haluk xx 6, İbrahim xxx 23, Rentzias xxx 10, Fatih xx 2 . 
     1. Periyot 17-15 . 
     Devre 40-34 Ülkerspor lehine . 
     3. Periyot -55 . 
     Basketbolda Erkekler Avrupa Ligi A Grubu'nda yer alan Ülkerspor, gruptaki 13. maçında deplasmanda Fransa'nın Elan Bearnais Pau Orthez takımını 83-77 yendi. 
     İstanbul'da yapılan ilk maçta rakibine 78-62 yenilen Ülkerspor, bu sonuçla rakibinden rövanşı alırken, 8. galibiyetini elde etti. 
     Karşılaşmaya her iki takım da, canlı savunma yaparak başladı. Ülkerspor adam adama savunmayı tercih ederken, Pau Orthez alan savunması yaptı. Savunmada Blair ve Kerem ile başarı sağlayan Ülkerspor, hücumda ise dış şutlarla sayı aradı fakat etkili olamadı. Karşılıklı basketlerle geçilen bu periyot evsahibi takımın 17-15 üstünlüğüyle tamamlandı. 
     Ülkerspor 2. periyoda çok etkili başladı. İbrahim ve Blair'in üst üste kaydettiği sayılarla oyuna ağırlığını koyan Ülkerspor, özellikle Blair'in pota altından sayılarıyla devreyi 40-34 önde tammaldı. 
     3. periyotta Pau Orthez oyunda dengeyi sağladı. Dış şutlardan Foirest ile sayılar bulan evsahibi takım farkı kapattı. Fransız takımının sayılarına Ülkerspor sadece İbrahim ve Booker ile cevap verebildi. Bu periyot da Ülkerspor'un 55- üstünlüğüyle sona erdi. 
     Son periyot büyük bir mücadeleye sahne oldu. Pau Orthez 32. dakikada 58-58 eşitliği sağladı. Ancak daha sonra yeniden toparlanan Ülkerspor, 35. dakikada Rentzias'ın pota altından kaydettiği basketlerle yeniden öne geçti 68-64 Son dakikaya 75-74 önde giren Ülkerspor Drozdov'un 3 sayılık basketiyle oyunu zora soktu. Ancak bitime 20 saniye kalan Blair'in smaçıyla 79-75 üstünlüğe ulaşan Ülkerspor rahatladı ve maçtan da 83-77 galip ayrıldı. 
     
</TEXT>
</DOC>
