<DOC>
<DOCNO> 213779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/dunya/dun01.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki tecavüzler Pentagon'u karıştırdı 
</HEADLINE>
<TEXT>

   Körfez'de görev yapan Amerikan birliklerinde kadın askerlere taciz ve tecavüz vakalarının artması üzerine, Pentagon soruşturma başlattı 
   DIŞ HABERLER SERVİSİ 

   
   Amerikan ordusunun Irak ve Kuveyt'teki birliklerinde görev yapan kadın askerlerin, ordudaki erkekler tarafından cinsel taciz ve saldırılara uğradıkları, üstelik yeterli tıbbi ve hukuki yardımı almalarının engellendiği yönündeki haberler, Pentagon'u karıştırdı. ABD Savunma Bakanı Donald Rumsfeld, ordudaki cinsel taciz suçlamalarıyla ilgili soruşturma açılması talimatı verdi. 
   Rumsfeld, önceki gün Pentagon'un personelden sorumlu yetkilisi David Chu'ya gönderdiği resmi notta, suçlamalardan duyduğu kaygıyı dile getirerek, Savunma Bakanlığı'nda cinsel tacize göz yumulmayacağını vurguladı. Rumsfeld'in resmi notunun içeriğini dün basına açıklayan bir Pentagon yetkilisi, Rumsfeld'in, 25 Ocak'ta ABD'de yayımlanan Denver Post gazetesindeki haber üzerine harekete geçtiğini söyledi. 
   
   Şik yetçiler zararlı çıkmış 
   Denver Post'un haberinde, cinsel şiddet kurbanlarına yardım etmeyi amaçlayan Miles Foundation adlı kuruluşa, Irak ve Kuveyt'te görev yapan 37 kadın askerin başvurduğu bildirilmişti. Habere göre, birliklerindeki erkeklerin cinsel saldırılarından şik yet eden kadın askerlerin çoğu, korktukları ve çekindikleri için resmi şik yette bulunamadı. Yetkililere başvuran 11 kadın asker ise istemedikleri görevlere atandı. Tacize uğrayan kadınların hukuki haklarından mahrum bırakıldıklarını, gereken tıbbi yardımı da almadıklarını belirten Miles Foundation Başkanı Christine Hansen, şik yetçi askerler arasında, ordunun kara, hava ve deniz birliklerinden kadınlar olduğunu, cinsel tacizin Irak'ta görev yapan tüm ordu birimlerine yayıldığı izlenimi edindiklerini söyledi. Pentagon, geçtiğimiz yıl içinde, Irak, Kuveyt ve Afganistan'daki ABD birliklerinde, 4'ü tecavüz olmak üzere toplam 80 cinsel saldırı vakasının rapor edildiğini belirtti. 
   
   
   
</TEXT>
</DOC>
