<DOC>
<DOCNO> 222655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/ayas.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönemin devi şimdi 'cüce' kaldı 
</HEADLINE>
<TEXT>

   İstanbul'un silueti değişirken, eskiden şehre tepeden bakan Beyazıt ve Galata Kuleleri, hüzünle gökdelenleri izliyor 
      Milliyet gökyüzünde MURAT ÖZTÜRK 
   
   Özellikle Levent civarında yoğunlaşan ve en yükseği 'şimdilik' 181 metre olan gökdelenler, İstanbul'a yeni bir görünüm kazandırdı. 
   Bir zamanların en yüksek binası Beyazıt Kulesi, 85 metre yüksekliğiyle 1800'lü yıllardan itibaren hem yangın gözetleme kulesi hem de İstanbulluların hava durumunu bildirmesi amacıyla kullanılıyordu. Bugün kuleden, şehrin herhangi bir yerindeki yangını görmek neredeyse imk nsız. 
   Aynı şekilde 1348'de yapılan 61 metre yüksekliğindeki Galata Kulesi de bir zamanlar, kentin birçok yerinden görülebilen yüksek yapılarından biriydi. Bugün bu yüksek binaları gölgede bırakan çok sayıda gökdelen, birer birer İstanbul haritasındaki yerini alıyor. Var olanlar arasında en yüksek bina 181 metreyle 52 katlı 'İş Kuleleri'. Ancak kulenin zirvedeki yeri, birkaç yıl içinde yapılacağı tahmin edilen yeni gökdelenlerle sarsılacak gibi. 
   
   Bina akıllı ama altyapı yetersiz    Yüksek, akıllı ve modern gökdelenlere, gerekli altyapı sağlanmadan yapıldığı iddiasıyla karşı çıkanlar da var. İstanbul İnşaat Mühendisleri Odası İstanbul Şube Başkanı Cemal Gökçe, binlerce insanın çalıştığı binaların ihtiyaçlarının, bölgedeki altyapı imk nları tarafından karşılanmasının zorluğuna dikkat çekti. Gökçe, "Gökdelenlerin atık suyu için mevcut kanallar yetersiz. Bu da, Şişli, Beşiktaş ve Maslak'taki altyapı sistemlerine zarar veriyor. Birçok sorun planlanmadığı için gelecekte daha büyük sıkıntı yaşanacak" dedi. 
   
   
</TEXT>
</DOC>
