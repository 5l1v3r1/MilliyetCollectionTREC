<DOC>
<DOCNO> 233693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/siyaset/siy09.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'ün odası milletvekillerinin 
</HEADLINE>
<TEXT>

      SALİHA ÇOLAK Ankara 

   
   TBMM ana binasında Cumhurbaşkanı için ayrılan bölüm, "yer darlığı" nedeniyle soruşturma komisyonuna verildi. İçinde toplantı salonu ve odaların yer aldığı, bahçeden ayrı bir girişi olan bölümün kapısından, "Cumhurbaşkanı" tabelası indirilerek yerine "soruşturma komisyonu" yazılı bir k ğıt asıldı. Komisyonlar için yer bulmakta zorlanan TBMM Başkanlığı, çareyi uzun süredir hiçbir cumhurbaşkanının uğramadığı ancak danışman ve memurunun görevli olarak bulunduğu bölümü tahsis etmekte buldu. Cumhurbaşkanlığı Genel Sekreteri Kemal Nehrozoğlu'yla görüşen TBMM Genel Sekreteri Rauf Bozkurt, cumhurbaşkanlarına tahsisli bölümü kapatıp görevliyi de Köşk'e geri göndermek istediklerini bildirdi. Köşk de, görevli memuru geri çekerek, odanın kullanımını tamamen Meclis'e bıraktı. 
   
   
</TEXT>
</DOC>
