<DOC>
<DOCNO> 243233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sondun39.html </URL>
<DATE> 2004/05/27/ </DATE>
<TIME> 20.24 </TIME>
<AUTHOR>  </AUTHOR>
<HEADLINE>
ABD, El Masri'yi El Kaide'ye destek vermekle suçladı 
</HEADLINE>
<TEXT>

     ABD'de mahkeme, Londra'da yakalanan İmam Ebu Hamza El Masri'ye karşı, El Kaide'ye destek vermekten dava açtı. 
     ABD Savunma Bakanı John Ashcroft, New York'ta düzenlediği basın toplantısında, Manhattan federal mahkemesi savcılarının, 11 ayrı suçtan dava açtıkları El Masri'yi, El Kaide'ye maddi destek vermekle suçladıklarını bildirdi. 
     Savcıların iddianamesinde, El Masri'nin, El Kaide'nin 1999'un ekim ayından 2000 yılının başlarına kadar Oregon'da bir eğitim kampı kurmasına yardım ettiği ve Aralık 1998'de Yemen'de 4 kişinin ölümüyle sonuçlanan rehin alma olayıyla bağlantısı olduğu ileri sürülüyor. 
     ABD'de ''rehin alma'' suçuna biçilen cezanın ölüm ya da ömür boyu hapis olmasının, El Masri'nin İngiltere tarafından ABD'ye iade edilmesinde sorun yaratabileceği belirtiliyor. 
     El Masri'nin, diğer suçlarından 100 yıla kadar hapis cezası alabileceği kaydediliyor. 
     
</TEXT>
</DOC>
