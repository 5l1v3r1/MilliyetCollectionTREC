<DOC>
<DOCNO> 236049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/ekonomi/eko09.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'BOTAŞ özel sektöre kontrat devrine direniyor' 
</HEADLINE>
<TEXT>


EPDK, doğalgaz piyasasında BOTAŞ'la kontrat devri sorununu çözmek için Enerji Bakanlığı'na başvurdu 

SONGÜL HATISARU 

Enerji Piyasası Düzenleme Kurumu EPDK Başkanı Yusuf Günay, 2 Mayıs'ta Enerji Bakanlığı ile bir araya gelerek, doğalgaz piyasası kanunu doğrultusunda kontratlarını özel sektöre devretmeye niyetli olmayan BOTAŞ konusunu görüşeceklerini söyledi. 
Yasa gereği BOTAŞ'ın sadece iletim şirketi haline gelmesi gerektiğini belirten Günay, "2009'a kadar yapılması gerekiyor. Ancak BOTAŞ bu yasanın uygulanamayacağını düşünüyor. Ama bütün gelişmiş ülkelerde bu işi özel sektör yapıyor ve biz de BOTAŞ'ın kontratlarını özel sektöre devretmesi gerektiğini düşünüyoruz" dedi. 
AB ilerleme raporunda hükümetin enerjide yaptığı düzenlemelerin olduğunu kaydeden Günay, BOTAŞ'ın bu direnişinin ise eleştirildiğini söyledi. BOTAŞ'ın ve özel sektörün dağıtım yaptığı iller arasında yüzde 18 fiyat farkı olduğuna dikkat çeken Günay, şöyle konuştu 

Sebep kamu 
"Serbest piyasa ekonomisinde hem oyuncu, hem kural koyucu, hem de uygulayıcı olamazsınız. Bu haksız rekabet yaratır. Doğalgazın Türkiye'de pahalı olmasının arkasında da bu yatıyor." 
Büyükşehir belediyelerinin 1 metreküpten elde ettikleri 70 bin lira k rı 50 bin liraya çektiklerini açıklayan Günay, "Doğalgaz dağıtımı özelleştirilen Bursa ve Eskişehir'de bu oran çok daha düştü" dedi. 


</TEXT>
</DOC>
