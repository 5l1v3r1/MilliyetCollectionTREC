<DOC>
<DOCNO> 219552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo34.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Totti ve seyirci yok Roma-G.Antep maçından notlar... 
</HEADLINE>
<TEXT>

     UEFA Kupası 3. tur rövanş karşılaşmasında sahasında Gaziantepspor'u konuk eden İtalyan ekibi AS Roma, sahaya as futbolcuları Delveccio, Zotti, Chivu ve Totti'den yoksun olarak çıktı. Gaziantepspor'da ise golcü futbolcu Hasan Özer, kadrodaki yerini alamadı. 
     İtalyan seyirciler maça fazla ilgi göstermediler. 65 bin kişilik Roma Olimpiyat Stadı'nda 15 bin taraftar bu maçı izledi. Maçı, 200 kadar Türk seyirci de izleyerek Gaziantepspor'a destek verdi. 
     İtalyan kulübü yetkilileri, maç öncesinde 30 bin bilet satıldığını söylemelerine karşın, taraftarların maça ilgi göstermemesi dikkat çekti. 
     Gaziantepspor Kulübü Başkanı Celal Doğan'ın uçağının da arıza yapması nedeniyle bu maça yetişemediği öğrenildi. 
     Gaziantepsporlu futbolcular, teknik direktör Nurullah Sağlam nezaretinde maçtan 30 dikaka önce hafif bir idman yaparak sahaya çıktılar. 
     
</TEXT>
</DOC>
