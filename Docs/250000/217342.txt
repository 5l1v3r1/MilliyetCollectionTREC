<DOC>
<DOCNO> 217342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yasam/yas04.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğunuz için eve gazete alın 
</HEADLINE>
<TEXT>

   Çocuğa okuma alışkanlığı kazandırmanın formülü, evde iyi bir gazete okuyucusu olmaktan geçiyor... 
      Aslı Öktener 
   
   YAZAR Filiz Tosyalı ve psikolog Mutlu Barış, 2 yıl önce başlattıkları "Çocuğuma okuma aşkı veriyorum" adlı projeyle, 2 bin anne ile 5 - 10 yaş arası çocuklarına ulaştı. Ailelerin okumaya ayırdıkları zamanı, çocuklarına okuma alışkanlığı kazandırmak için ne yaptıklarını araştıran Tosyalı ve Barış, sonuçta 'Çocuklara okuma alışkanlığı kazındırmanın formülünü' ortaya çıkardı. 
   Haberleri internetten, televizyondan takip etseniz bile evinize mutlaka her gün ya da 2 günde bir gazete alın.Çocuğunuz gazeteyi okuduğunuzu görsün. Gazete okuyan baba, en iyi modeldir.Gazeteyi okurken çocuğunuz size soru yönelttiğinde, "Görmüyor musun gazete okuyorum" diyerek tepki göstermeyin.Gazete okurken çoçuğunuzun ilgisini çekecek bir konu ya da fotoğraf bulun.Çantanıza kitabınızı koyun ve böylece kitabın önemini çocuğa gösterin.Alışverişe çıktığınız zaman sadece bir kitap alarak evinize dönün.Kitap fuarlarına gidişi bir bayram havasına dönüştürerek özelleştirin.Okulların yaptığı kitap fuarı gezilerinin tüm güne yayılmasını isteyin.Yemek yaparken, tarifi okumasını isteyin.Çocuklarınızla birlikte kitap okumayı eğlenceli hale getirmek için sesinizi teybe alın.Arkadaşları arasında kitap okuma günleri düzenlemesini önerin.Bitirdiği kitabı, okuma alışkanlığı olmadığını bildiği bir arkadaşına vermesini önerin. 
   
</TEXT>
</DOC>
