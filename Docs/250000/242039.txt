<DOC>
<DOCNO> 242039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/dunya/dun02.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Bağdat'ta vurdu 5 ölü 
</HEADLINE>
<TEXT>



Irak'ın başkenti Bağdat'ta dün sabah erken saatlerde gerçekleştirilen intihar saldırısında 5 kişi öldü, aralarında İçişleri Bakan Yardımcısı Abdülcabbar Yusuf El Şeyhli'nin de bulunduğu 20 kişi yaralandı. Saldırıyı terör örgütü El Kaide'nin Zerkavi grubu üstlendi. Evinden bürosuna giderken saldırıya hedef olan El Şeyhli'nin başından ve göğsünden yaralandığı belirtildi. Hastaneye kaldırılan El Şeyhli'nin sağlık durumunun "istikrarını koruduğu" kaydedildi. Yetkililer, saldırıda, eylemcinin dışında El Şeyhli'nin 3 koruması ve 1 kadının öldüğünü açıkladılar. Bağdat'ta geçen pazartesi meydana gelen intihar saldırısında, Irak Geçici Yönetim Konseyi Dönem Başkanı İzzeddin Salim ölmüştü. Dün yaralanan El Şeyhli de tıpkı öldürülen Salim gibi, Şii İslami Dava Partisi mensubu. 


</TEXT>
</DOC>
