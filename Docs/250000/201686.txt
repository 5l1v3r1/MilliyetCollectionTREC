<DOC>
<DOCNO> 201686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur08.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi cezaları artırıldı... İşte 2004'ün vergi cezaları... 
</HEADLINE>
<TEXT>

     2004 yılında uygulanacak vergi cezaları yüzde 28.5'lik 2003 yılı yeniden değerleme oranına göre artırılarak yeniden belirlendi. Fiş, fatura vermeyen ticaret erbabı ile bu belgeleri almayanlara uygulanan ceza, yılbaşından itibaren 107 milyon liraya yükseltildi. 
     Maliye Bakanlığı'nın, Vergi Usul Kanunu'nda yer alan çeşitli had ve miktarlar ile vergi cezalarına ilişkin tebliği, Resmi Gazete'de yayımlandı. Buna göre, fatura, gider pusulası, müstahsil makbuzu, serbest meslek makbuzu verilmemesi, alınmaması perakende satış fişi, yazar kasa fişi, giriş ve yolcu taşıma bileti, sevk irsayilesi, taşıma irsaliyesi, yolcu listesi, günlük müşteri listesi ile Maliye Bakanlığı'nca düzenleme zorunluluğu getirilen belgelerin düzenlenmemesi durumlarında uygulanan ceza 84 milyon liradan 107 milyona çıkarıldı. 
     Bir takvim yılı içinde her bir belge türüne ilişkin olarak kesilecek toplam cezaya ilişkin üst sınır 40 milyar liradan 50 milyara, her bir belge türüne ilişkin her bir tespit için toplam ceza limiti 4 milyar liradan 5 milyara yükseltildi. Maliye Bakanlığı'nca tutulma ve günü gününe kayıt edilme zorunluluğu getirilen defterlerin, bulundurulmaması, günü gününe kayıt yapılmaması, yetkililere ibraz edilmemesi ile levha bulundurma ve asma yükümlülüğüne uyulmaması durumunda verilen ceza da 84 milyondan 107 milyona yükselecek. 
     İşyeri kapatma cezası uygulanmak üzere kapatma kararı verilen mükelleflere birinci kapatma işlemi için 190 milyon, ikinci kapatma için 380 milyon, üçüncü ve sonraki kapatma işlemlerinin her biri için 770 milyon lira ceza uygulanacak. 
     Belirlenen muhasebe standartlarına, tek düzen hesap planına ve mali tablolara ilişkin usul ve esaslar ile muhasebey yönelik bilgisayar programlarının üretilmesine ilişkin kural ve standartlara uymayanlara uygulanan ceza da 2 milyar liradan 2.5 milyara çıkıyor. 
     
     VERGİ NUMARASIZ İŞLEME 128 MİLYON 

     Vergi numarası olmadan işlem yapanlara verilen ceza 100 milyondan 128 milyona yükselecek. 
     Belge basımıyla ilgili bildirim görevini yerine getirmeyen matbaacılara uygulanan ceza 300 milyon dan 380 milyona çıkıyor. Maliye Bakanlığı'nın özel işaretli görevlisinin uyarısına karşın durmayan aracın sahibine 380 milyon lira ceza verilecek. 
     
     USULSÜZLÜK CEZALARI 

     Vergi ve harç beyannamelerinin süresinde verilmemiş olması, tutulması zorunlu defterlerden herhangi birinin tutulmamış olması, defter kayıtlarının ve bunlarla ilgili belgelerin doğru bir vergi incelemesi yapılmasına olanak vermeyecek derecede eksik, usulsüz veya karışık olması gibi 1'inci derece usulsüzlük cezaları, mükellefin niteliğine göre 2.5 milyon lira ile 60 milyon lira arasında yeniden belirlendi. Bu tür usulsüzlüklerde en yüksek ceza uygulanan sermaye şirketlerine uygulanacak tutar 47 milyon liradan 60 milyona çıkarılıyor. 
     Ekim ve sayım beyanlarının süresi içinde veya kanunda istenilen bilgileri içerecek biçimde yapılmaması, vergi karnesinin süresinin sonundan başlayarak 15 gün geçtiği halde alınmamış olması onayı zorunlu defterlerden herhangi birinin onay işleminin, süresinin sonundan başlayarak bir ay içinde yaptırılmış olması gibi 2'nci derece usulsüzlük cezaları da yılbaşından itibaren 1 milyon 380 bin lira ile 35 milyon lira arasında uygulanacak. 
     
     VERGİ VERMEYENLERİN CEZASI 

     Vergi vermekten kaçınanlara uygulanan ceza birinci sınıf tacirler ile serbest meslek erbabında 840 milyon liradan 1 milyar 70 milyona, ikinci sınıf tüccür, defter tutan çiftçi ve basit usule tabi mükelleflerde 400 milyondan 500 milyona, diğer mükelleflerde ise 200 milyon liradan 250 milyona yükselecek. 
     
     DEFTER TUTMA HADLERİ 

     Bilanço esasına göre defter tutma haddi olarak esas alınan yıllık alış tutarı 65 milyardan 80 milyara, yıllık satış tutarı 85 milyardan 109 milyara, gayri safi iş hasılatı ile yıllık satış tutarı toplamı 35 milyardan 44 milyara, iş hasılatının beş katı ile yıllık satış tutarının toplamı için öngörülen had de 65 milyardan 80 milyara çıkarılıyor. 
     Fatura kullanma zorunluluğunda esas ulanın tutar 350 milyan liradan 440 milyona yükseltiliyor. 
     Doğrudan gider yazılacak demirbaş ve peştemallıklara ilişkin had 350 milyondan 440 milyona, muhtarların karne tasdikinde aldığı harç 1 milyon liradan 1 miloyn 280 bin liraya yükselecek. 
     
</TEXT>
</DOC>
