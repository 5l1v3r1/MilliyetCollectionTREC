<DOC>
<DOCNO> 246774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun29.html </URL>
<DATE> 2004/06/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Talat, Verheugen'la görüştü... 
</HEADLINE>
<TEXT>

     KKTC Başbakanı Mehmet Ali Talat, Avrupa Birliği AB Komisyonu'nun genişlemeden sorumlu üyesi Günter Verheugen ile görüştü. 
     Görüşme hakkında basına kısa bir değerlendirme yapan Talat, Verheugen ile bütün konuları ele aldıklarını söyledi. Talat, AB ile ilişkiler, KKTC mevzuatının AB mevzuatı ile uyumlu hale getirilmesi konularının görüşüldüğünü bildirdi. 
     KKTC'ye doğrudan uçuşların yapılmasıyla ilgili soru üzerine, konunun çözümü için zamana gerek olduğunu belirten Başbakan Talat, bu konuda ülkelerin kendilerinin karar vermesi gerektiğini söyledi. 
     KKTC Başbakanı, bir başka soru üzerine, AB tarafından KKTC için ayrılan 259 milyon euro'luk mali yardımın 2004 yılı sonuna kadar çıkabileceğini kaydetti. 
     Talat, görüşmeyle ilgili basın toplantısı düzenleyecek. Verheugen ise görüşmeyle ilgili açıklama yapmadı. 
     
</TEXT>
</DOC>
