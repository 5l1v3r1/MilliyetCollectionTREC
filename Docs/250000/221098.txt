<DOC>
<DOCNO> 221098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/ekonomi/eko02.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanelerde eylem var davul, zurna, halay yok 
</HEADLINE>
<TEXT>

   Herkese sağlık hizmeti ve insanca yaşayacak ücret talebiyle acil servisler dışında iş bırakacak olan sağlık çalışanları halay çekme gibi davranışlarda bulunmayacak 
      ANKARA Milliyet 
   
   Sağlık çalışanları herkese sadece nüfus cüzdanıyla eşit sağlık hizmeti ve insanca yaşanabilir ücret için, 14 Mart Tıp Bayramı Haftası'nı eylemlerle kutlayacak. Sağlıkçılar bugün ve yarın, acil servisler dışında iş bırakacak. 
   Türk Tabipleri Birliği TTB , Sağlık ve Sosyal Hizmet Emekçileri Sendikası SES ile Türk Dişhekimleri Birliği TDB üyesi hekimler, diş hekimleri, hemşireler ve yardımcı sağlık personeli, iki gün boyunca acil servisler dışında sağlık hizmeti vermeyecek. 
   
   Acil servise takviye 
   TTB Merkez Konseyi Başkanı Füsun Sayek, "yeniden g ö revde olacaklarını" söyledi. Sayek, sağlık çalışanları için mahrumiyet bölgesindekilere ek ücret, iş riski zammı, nöbet ücretlerinin ödenmesini, en fazla sekiz saat çalışma süresi talep ettiklerini bildirdi. 
   SES Genel Başkanı İsmail Hakkı Tombul, Sağlık Bakanlığı'nın performansa dayalı ücretlendirme politikasıyla personel içinde çatışmayı körüklediğini savundu. Eylemlerde şunlara dikkat edilecek 
   Personel acil hasta ve çocuklara, zarar görmemeleri için özel önem gösterecek. Birinci basamak sağlık hizmeti sunan birimler dahil, acil tanı ve tedavi endikasyonu olan hastaların bakımı aksatılmayacak.Acil servisler polikliniklerde görevli hekimlerce takviye edilecek.Çocukların, hamilelerin, diyaliz hastalarının, yoğun bakım hastalarının ve kanserli hastaların acil olmasa da tedavisi aksatılmadan sürdürülecek.Yatılı tedavi gören hastalar için yeterli sayıda sağlık personeli, mesai dışı sürelerde olduğu gibi servislerde hazır bulunacak.Hastane bahçesi ve binasında, hastaların üzüntülerine hürmet etmeyen davul, zurna çalınması, halay çekilmesi gibi davranışlarda bulunulmayacak. 
   
   Bakandan gözdağı 
   Sağlık Bakanı Recep Akdağ ise iş bırakma eylemine katılım olmayacağını ileri sürerek, Akdağ, "Eğer vatandaşın işi aksatılırsa ne gerekiyorsa yapılır" diye konuştu. 
   
   
   
</TEXT>
</DOC>
