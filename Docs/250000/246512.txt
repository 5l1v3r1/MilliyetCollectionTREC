<DOC>
<DOCNO> 246512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/soneko31.html </URL>
<DATE> 2004/06/09/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu TÜFE beklentisi yüzde 11.6'ya indi 
</HEADLINE>
<TEXT>

     Merkez Bankası anketinde yıl sonu Tüketici Fiyatları Endeksi TÜFE beklentisi yüzde 11.6 olarak belirlendi. 
     Merkez Bankası her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Haziran ayı ilk anket sonuçlarını açıkladı. 
     Buna göre, TÜFE beklentisi, Mayıs ayının ikinci anketine göre 0.6 puan azalarak yüzde 12.1'den yüzde 11.6'ya indi. 
     Buna göre, Mayıs ayının ikinci anketinde yüzde 7.9-15 aralığında seyreden yıl sonu TÜFE öngörüsü Haziran ayının ilk anketinde yüzde 7- 15 aralığında gerçekleşti . 
     Mayıs ayının ikinci anketinde yüzde 1.1 olan cari ayın TÜFE'ye uygun ortalama enflasyon beklentisi Haziran ayının ilk anketinde yüzde 0.5'e indi. 
     Mayıs ayının ikinci anketinde yüzde 0.2-3 aralığında gerçekleşen cari ayın TÜFE beklentisi Haziran ayının ilk anketinde yüzde - 1 - 1.6 aralığında gerçekleşti. 
     
     İKİ AY SONRASI İÇİN TÜFE BEKLENTİSİ 

     Haziran ayının ilk anket sonuçlarına göre 2 ay sonrası için öngörülen TÜFE beklentisi aralığı yüzde - 0.4- 1.5, uygun ortalama değişmeyerek yüzde 0.6 oldu. 
     Mayıs ayının ikinci anketinde TÜFE beklenti aralığı yüzde - 1- 2.1 aralığında olmuştu. 
     Gelecek 12 aylık dönemin TÜFE beklentisi aralığı Haziran ayının ilk anketinde yüzde 6.4-14.6 aralığında gerçekleşirken, uygun ortalama TÜFE beklentisi yüzde 10.6 olarak saptandı. 
     Mayıs ayının ilk anketinde gelecek 12 aylık dönemin TÜFE beklentisi yüzde 6.8-18.6, uygun ortalama yüzde 11.1 olmuştu. 
     
     FAİZ ORANLARI 

     Öte yandan Haziran ayının ilk anketinde, Mayıs ayının son anketine göre cari ayın uygun ortalama bileşik faiz oranı beklentisinde azalış yaşandı. 
     Buna göre, Haziran ayının ilk anket sonuçlarına göre uygun ortalama faiz oranı yüzde 25.2'den yüzde 24.6'ya indi. Mayıs ayının ikinci anketinde yüzde 22-35 aralığında seyretmesi öngörülen cari ayın bileşik faiz beklentisi Haziran ayının ilk anketinde yüzde 20-29 aralığına indi. 
     Yıl sonu bileşik faiz oranı beklentisi uygun ortalaması yüzde 20.1'den 20'ye gerilerken, aralık yüzde 12-30'dan yüzde 12-28'e indi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların kur beklentileri Haziran ayının ilk anketinde 1 milyon 400 bin lira-1 milyon 750 bin lira aralığında olurken, ortalama kur öngörüsü 1 milyon 488 bin lira oldu. 
     Mayıs ayının ikinci anketinde 1 milyon 450 bin lira-1 milyon 750 bin lira aralığında olurken, ortalama kur öngörüsü 1 milyon 539 bin 100 lira olmuştu. 
     Yıl sonu kur beklentileri Haziran ayının ilk anketinde 1 milyon 285 bin lira-2 milyon 120 bin lira aralığında olurken, ortalama kur öngörüsü 1 milyon 604.6 bin lira oldu. 
     Yıl sonu kur beklentileri Mayıs ayının ikici anketinde 1 milyon 285 bin lira-2 milyon 100 bin lira aralığında olurken, ortalama kur öngörüsü 1 milyon 615 bin lira olarak belirlenmişti. 
     Cari işlemler açığı 13 milyar dolar ile 4 milyar 500 milyon dolar açık aralığında seyredeceği öngörüldü. Büyüme beklentisi önceki ankette olduğu gibi yüzde 4.9 oldu. 
     
</TEXT>
</DOC>
