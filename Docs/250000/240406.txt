<DOC>
<DOCNO> 240406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/bnba.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit ağır yaralı 
</HEADLINE>
<TEXT>


Doğu Konferansı yarı finalinde New Jersey Nets'e üç uzatma sonunda 127-102 boyun eğen Mehmet Okur'un takımı, hem seride 3-2 geriye düştü, hem de saha avantajını elinden kaçırdı 


İki sayıda kaldı 
NBA'DE Doğu Konferansı yarı finalinde New Jersey Nets ile kapışan Detroit Pistons ateşle oynuyor. Serinin beşinci maçında rakibine üç uzatmada 127 - 102 yenilerek 3 - 2 geriye düşen Detroit Pistons saha avantajını da kaybetti. Ev sahibi ekipte milli oyuncumuz Mehmet Okur, sonradan girdiği oyunda 8 dakika süre aldı, 1 2 iki sayı, 0 1 üç sayı ile oynadı, 4 ribaunt aldı, maçı iki sayıyla tamamladı. New Jersey'de Richard Jefferson 31 sayı, 11 ribaund ile double - double yaptı. 

Kings de mağlup 
BATI Konferansı yarı final serisinde ise Minnesota Timbervolves, Sacramento Kings'i 86 - 74 mağlup ederek, seride 3 - 2 öne geçerek avantaj yakaladı. Minnesota'da Kevin Garnett, 8 top kaybına rağmen 23 sayı, 12 ribaunt, Latrell Sprewell ise 34 sayı, 7 ribaunt, 6 asist ile mükemmel bir oyun çıkardı. Sacramento'da ise en skorer isim 14 sayı ile Mike Bibby oldu. Ev sahibi ekibin iki silahı Stojakovic 12 sayı, 2 ribaunt ve 1 asist, Chris Webber de 13 sayı, 6 ribaunt ve 4 asistle oynadılar. 



</TEXT>
</DOC>
