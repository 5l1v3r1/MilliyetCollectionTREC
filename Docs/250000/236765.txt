<DOC>
<DOCNO> 236765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/dunya/axdun01.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli anne ve 4 kızı öldürüldü 
</HEADLINE>
<TEXT>


İsrailli asker, öldürülen Filistinli militanlardan birinin cesedi üzerinde bomba olup olmadığının anlaşılması için robotla kontrol ederken görülüyor. 

DIŞ HABERLER 


Filistinli militanlar, Gazze Şeridi'ni Guş Katif yerleşkesine bağlayan yol üzerinde dün bir araca ateş açarak düzenledikleri saldırıda, 8 aylık hamile bir İsrailli kadın ile 4 kızını öldürdü. İslami Cihad ve Halk Direniş Komiteleri tarafından üstlenilen saldırının ardından çıkan çatışmada 2 militan öldürüldü. Misilleme yapan İsrail ordusu Gazze kentinde El Eyyam ve El Kuds gazeteleri ile Hamal ve El Fetih'in radyo istasyonlarının bürolarının bulunduğu 14 katlı bir binaya helikopterle roket saldırısı düzenledi. Saldırıda 2 kişinin yaralandığı bildirildi. Batı Şeria'nın Nablus kentinde ise bir İsrail uçağının attığı füzenin isabet ettiği araçtaki 4 kişi öldü. 



</TEXT>
</DOC>
