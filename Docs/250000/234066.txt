<DOC>
<DOCNO> 234066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yazar/asik.html </URL>
<DATE> 2004/04/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Zana'ya kelepçe 
</HEADLINE>
<TEXT>

   
   Yabancıların yargıya müdahalesi elbet tatsızdır. Leyla Zana ve arkadaşlarının yargılanmasına Avrupa'nın müdahalesi o açıdan yadırganabilir... 
   Ne var ki, Türkiye'de yargının nasıl işlediğini, cezaların hangi esneklik içinde uygulandığını, baklava çalan çocuklar 9 yıl yatarken banka hortumlayanların nasıl dolçe vita yaşadığını, 7 TİP'linin katilinin hapishaneden hem de yargı eliyle nasıl kaçırıldığını onlar da gazetelerde okuyorlar... Yargının ne kadar bağımsız olup ne kadar olmadığını biliyorlar. İster istemez Leyla Zana ve arkadaşlarına uygulanan muamelenin adaletten çok inat ve intikam duygularına dayandığını düşünüyorlar. Siyasi suçlulara Avrupa normlarında hukuk uygulanmasını istiyorlar. 
   "Eve Dönüş" yasası ile dağdaki ve hapishanelerdeki PKK militanları affedilirken, Zana ve arkadaşlarının h l hapiste tutulması yalnız Avrupalılara değil, bizlere de garip görünüyor... 
   Bu arada AB üyeliğinde hevesli görünen AKP hükümeti ne yapıyor 
   Sanılır ki, gelen eleştirileri "Yargı bağımsızdır, bu konuda bir şey yapamıyoruz" mazeretiyle geçiştiriyorlar... 
   İyi de... Zana ve arkadaşlarının mahkemeye h l kelepçe ile getirilip götürülmesi nedendir Hükümetin İçişleri'ne bağlı jandarmaya da mı sözü geçmiyor Hiç olmazsa bu çirkin görüntüyü yok etmek mümkün değil mi 
   
   Hayvanlarla cinsel ilişkide bulunanlara 150 milyonla 5 milyar lira arası ceza verilecekmiş Tecavüz ettiğiyle evlenene af yok mu 
   
   
   Kamuya eleman alımında erkekler tercih ediliyormuş... Kamuda türban serbest olmadığı içindir. 
   Haldun Ertem 
   
   Egemenlik Bayramı    Bugün 23 Nisan... Ulusal Egemenlik ve Çocuk Bayramı... Türkiye Büyük Millet Meclisi 84 yıl önce bugün kuruldu. Meclis'in duvarına Cumhuriyet'in ana ilkesi kazındı 
   "Egemenlik kayıtsız şartsız milletindir" 
   Ancak Atatürk'ten sonra ülkenin ipleri Amerika'ya bağlandığı için her şey tersyüz oldu. Meclis'in duvarındaki egemenlik andını da sanırız artık şu yekilde değiştirmek gerekiyor 
   "ABD'nin ve IMF'nin her isteğine evet demek koşuluyla egemenlik milletindir." 
   
   23 Nisan konukları    Avukat Doğan Kütükçü yazıyor "Bu sene 23 Nisan şenliklerine 30 ülke katılmış... Bunlardan sadece üçü AB üyesi Almanya, Fransa ve Hollanda... Biz AB'ye yaklaştığımızı sanırken onlar sürekli bizden uzaklaşıyor. 88 ülke davetimizi reddetmiş... Katılmayanlardan biri de stratejik müttefikimiz ABD... Demek ki çocuk bayramını dünyaya sevdiremedik... Demek ki dünya çocuklarını misafir etme konusunda güven veremedik... Demek ki davet ettiğimiz ülkeler nezdinde itibarımız yetersiz..." 
   
   Service maker ..    Milli Eğitim Bakanlığı Türkçeye yerleşmiş yabancı dildeki sözcüklerin okunuşlarına göre yazılmasına karar vermiş. Yani bundan böyle ders kitaplarında örneğin Einstein Aynştayn , Shakespeare Şekspir , Washington Vaşington olarak yazılacak, parantez içinde orijinal sözcük belirtilecekmiş. 
   Dil Derneği Başkanı Sevgi Özel kararı destekliyor 
   - Londra, Çaykovski, Şekspir, Vaşington gibi çok bilinen, dilimize yerleşmiş yabancı sözcüklerin okunduğu gibi yazılması kuralı yeni bir şey değil... Ancak son yıllarda unutulmuştu, hatırlanması iyi oldu... 
   - Bir de duyulmamış veya çok az duyulmuş yabancı sözcükler var... 
   - Yabancı sözcüklerin nasıl yazılacağının kuralı var. Bizim harf dizgemize uygunsalar orada zaten sorun yok. Hiç duyulmamışlar için yapılacak şey ise, o dili bilenleri bulup nasıl okunduğunu sormak... 
   - Bir dil uzmanı olarak sizi son zamanlarda en çok rahatsız eden dil yanlışlarını sorsak... 
   - Geçenlerde, Atatürk'ün kurduğu İş Bankası'nın bir şubesinde gördüm. Çay servisi yapan hizmetlilerin sırtında, Service maker yazıyordu. 40 yıllık Aras Kargo bir anda Aras Cargo oldu. Turk Star'lar, Turca Cola'lar, Turkcell'ler... TRT'yi bile sinirlerim bozulmadan izleyemiyorum artık. 
   
   Çocukların hediyesi    23 Nisan için Ankara'ya gelen çocuklar devlet büyüklerine hediyeler getiriyorlar. Örneğin Meksikalı çocuklar tekila içkisi getirmiş, Başbakan'dan sonra Meclis Başkanı'na da tekila vermişler. O da içkiyi bir gazeteciye vereceğini söylemiş Sanki içmeden anı olarak saklayamazmış gibi... 
   Neyse.. Konumuz bu değil... Konu Alpagut Erenuluğ'un önerisi... Okurumuz bizim geleneğimizde çocuklardan armağan alınmadığını, aksine bayramlarda onlara armağan verildiğini anımsatıyor 23 Nisan için davet edilen çocuklara hediye getirmemeleri yolunda uyarı yapılmasını istiyor. Çok yerinde bir öneri... 
   
   
      
   
   
</TEXT>
</DOC>
