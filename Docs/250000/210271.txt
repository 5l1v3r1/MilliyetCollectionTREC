<DOC>
<DOCNO> 210271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/siyaset/siy01.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşerref Baş örtmek gericilik 
</HEADLINE>
<TEXT>
   Türban mesajı 
   Pakistan Cumhurbaşkanı'nın eşi Sehba Müşerref, Çankaya Köşkü'nde yaptığı sohbette, Kuran'ın yanlış tefsir edilmesi nedeniyle kadınların başının zorla örttürüldüğünü söyledi 
      Günseli Önal 

   
   Pakistan Cumhurbaşkanı Pervez Müşerref'in eşi Sehba Müşerref, Çankaya Köşkü'nde resmi temaslar sürerken sohbet ettiği başörtüsüz bakan eşlerine, "Kadınların başını örtmesi, çağdaşlığın değil gericiliğin simgesi" dedi. 
   Müşerref'in Cumhurbaşkanlığı'ndaki temasları sırasında eşi Sehba Müşerref, Cumhurbaşkanı Ahmet Necdet Sezer'in eşi Semra Sezer ve Devlet bakanları Kürşad Tüzmen ile Mehmet Aydın'ın başörtüsü takmayan eşleriyle baş başa kaldı. Alınan bilgilere göre, başı açık dört kadın arasındaki sohbet sırasında türban konusu da açıldı. Müşerref, "Eşim Cumhurbaşkanı olduktan sonra bana çevreden 'başını ört' diye çok baskı geldi, ama ben örtmedim. Benim babamın bana bir nasihati var. Babam bana, 'Hiçbir koşul altında bir kadın olarak başınızı örtmeyin. Çünkü kadınların başını örtmesi çağdaşlığın değil gericiliğin simgesidir.' Kuranıkerim'in yanlış tefsirinden ötürü, kadınlara zorla başlarını örttürüyorlar" dedi. 
   
   Kadın vekil kotası 
   Diyanet İşleri Başkanlığı'nın bağlı olduğu Prof. Dr. Aydın'ın eşi Nihal Aydın bu sözler üzerine, "Mehmet Hoca hep, 'Kuranıkerim'i bir de kadınlar tefsir etse, acaba nasıl bir uygulama ortaya çıkacak' der" karşılığını verdi. 
   Pakistan Cumhurbaşkanı Müşerref, Ankara temasları sırasında, Türkiye'de konumu tartışılan Milli Güvenlik Kurulu'nun MGK yapısını incelemek istediğini de söyledi. 
   Müşerref, ülkesinde kalıcı demokrasiyi yerleştirmek için eğitime ve kadınlara büyük önem verdiklerini belirterek, şunları söyledi "Milletvekillerimizin eğitimi çok önemli bizim için. Seçimlerde 'şu kadar masterli olacak, şu kadar doktoralı olacak, şu kadar üniversite mezunu, şu kadar lise mezunu olacak' diye kota koyuyor yüzde 30 kadın kotası uyguluyoruz. Eğitimle ilgili kotaları kadın milletvekilerimiz için ayrıca uyguluyoruz." 
   Demokrasi modelini Batı'dan aynen alıp uygulamadıklarını belirten Müşerref, "Biz de sizdeki gibi bir MGK oluşturmak, devletin kurumları ile askeri bir kurulda bir araya getirmek istiyoruz. Sizdeki MGK'yı inceleyeceğiz. Böyle bir kurulun gerekli olduğuna inanıyorum" diye konuştu. Müşerref, sohbet sırasında, "Simit ve boza h l var mı En çok onları özledim" dedi. Semra Sezer, konuşmayı duyunca hemen görevlileri çağırdı ve Müşerrefler'in kahvaltısı için boza ve simit alınması talimatı verdi. 
   
      Kapalıçarşı'da 10 milyar harcadı    PINAR AKTAŞ MUSTAFA SEVEN 

   Pervez Müşerref'in eşi Sehba Müşerref, dün Kapalıçarşı'da 7 bin 230 dolar 9 milyar 725 milyon lira harcadı. Sehba Müşerref, dün eşi Pervez Müşerref'le Ankara'dan İstanbul'a gitti. Pervez Müşerref, DEİK toplantısına katılırken, eşi Sehba Hanım da İstanbul'un tarihi ve turistik mek nlarını gezdi. İlkönce Ayasofya'ya giden Müşerref, burada müze hakkında yetkililerden bilgi aldı. Yabancı konuklara özellikle anlatılan dilektaşının başına geçen Müşerref, "Sadece eğlence için yapıyorum" diyerek parmağını dilek taşına soktu. Daha sonra Kapalıçarşı'ya giden Müşerref, burada bilezikler, küpeler, yüzük ve hediyelik eşyalar aldı. Müşerref, yoğun yağış nedeniyle Topkapı Sarayı'nı gezmedi. 
   
   Türkiye ile ortak savunma yatırımı    GÜLAY FIRAT İstanbul 

   Pakistan Devlet Başkanı Müşerref, "Biz savunma ihtiyaçlarımızı, teknolojisi gelişmiş, pahalı ülkelerden temin ediyoruz. Gerçek fiyatların çok üzerinde satış yapıyorlar. Türkiye ile ortak bir yatırım şirketi kurmaya karar verdik" dedi. Müşerref, Türk Pakistan İş Konseyi tarafından düzenlenen çalışma yemeğinde soruları yanıtladı. Soruların ardından söz alan Devlet Bakanı Kürşad Tüzmen, Türkiye'de 15 yıldır bir Pakistan bankasının faaliyet gösterdiğini, ancak Pakistan'da Türkiye'nin bir bankası olmadığını kaydetti. Pakistan Merkez Bankası Başkanı Doktor Ishrat Hussain, Pakistan'a davet ettikleri Ziraat Bankası'nın Pakistan'da bir şube açarak faaliyet göstereceğini bildirdi. Konuşmaların ardından TOBB Başkanı Rifat Hisarcıklıoğlu tarafından Müşerref'e plaket sunuldu. 
   
   
</TEXT>
</DOC>
