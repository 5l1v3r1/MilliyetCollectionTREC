<DOC>
<DOCNO> 248532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur49.html </URL>
<DATE> 2004/06/16/ </DATE>
<TIME> 22.22 </TIME>
<AUTHOR>  </AUTHOR>
<HEADLINE>
İstanbul'da terör örgütlerine yönelik operasyon yapıldı 
</HEADLINE>
<TEXT>

     İstanbul'da düzenlenen operasyonda, ''Ensar El İslam'' terör örgütüyle bağlantılı oldukları öne sürülen 3 kişi yakalandı. 
     AA muhabirinin aldığı bilgiye göre, Terörle Mücadele ve İstihbarat şube müdürlüklerine bağlı ekipler, El Kaide terör örgütü ile irtibatlı, Kuzey Irak merkezli Ahmad Faraj liderliğindeki Ensar El İslam İslam'ın Destekçileri adlı terör örgütüne yönelik ortaklaşa bir operasyon gerçekleştirdi. 
     Operasyonda, bu örgütle bağlantılı oldukları öne sürülen 3 kişi gözaltına alındı. Bu kişilerin, Terörle Mücadele Şube Müdürlüğü'ndeki sorguları sürüyor. 
     Aynı örgüte yönelik geçen ay MİT Bölge Başkanlığı ile irtibatlı olarak Bursa Terörle Mücadele Şube Müdürlüğü'nce düzenlenen operasyonda, İstanbul'daki NATO Zirvesi'nde bombalı eylem ve Bursa'daki bir sinagoga saldırı yapmayı planladıkları bildirilen 16 kişi Bursa'da yakalanmıştı. 
     
</TEXT>
</DOC>
