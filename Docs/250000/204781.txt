<DOC>
<DOCNO> 204781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sondun20.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den en çok arananlara, 1'er milyon dolarlık ödül 
</HEADLINE>
<TEXT>

     ABD yönetimi, en çok aranan Iraklı yetkililerden oluşan 55 kişilik listedeki kaçakların başlarına birer milyon dolar ödül koydu. 
     Amerikalı yetkililer, Irak'ın devrik Devlet Başkanı Saddam Hüseyin'in en yakın adamlarından Baas Partisi üst düzey görevlisi İzzet İbrahim El Duri hariç 12 kaçak yetkilinin başlarına birer milyon dolarlık ödül koyduğunu bildirdi. 
     ABD yönetimi, İzzet İbrahim El Duri'nin başına 10 milyon dolar ödül koymuştu. 
     Irak'taki Amerikalı sivil yönetici Paul Bremer'in Sözcüsü Charles Heatly, ''Saddam Hüseyin'i yakaladığımıza göre, eski rejimden geride kalanları da temizlemek için bundan yararlanmak istiyoruz'' dedi. 
     ABD'nin en çok aranan Iraklı yetkililerden oluşan 55 kişilik listesindeki 42 kişi yakalanmış ya da öldürülmüştü. 
     Başlarına birer milyon dolar ödül konulan, listedeki devrik Baas Partisi yetkilileri şöyle sıralanıyor 
     Hani Abdüllatif Tilfah El Tikriti Seyf El Din Fulayyih Hasan Taha El Ravi Rafi Abdüllatif Tilfah El Tikriti Tahir Celil Habuş Rukan Razuki Abdülgaffar Süleyman El Mecid El Tikriti Sabavi İbrahim Hasan Abdülbaki Abdülkerim Abdullah El Sadun Muhammed Zimam Abdülrezzak Yahya Abdullah El Abudi Muhsin Kadr El Hafaci Raşid Taan Kazim Hamis Sirhan El Muhammad 
     
</TEXT>
</DOC>
