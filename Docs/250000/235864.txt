<DOC>
<DOCNO> 235864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/soneko11.html </URL>
<DATE> 2004/04/29/ </DATE>
<TIME> 11.18 </TIME>
<AUTHOR>  </AUTHOR>
<HEADLINE>
Vakıfbank'tan düşük faizli bahar kredisi... 
</HEADLINE>
<TEXT>

     Vakıfbank, evinde her türlü tadilat, dekorasyon, yenileme ve geliştirme yapmak isteyenlere yönelik ''Bahar Kredisi'' uygulaması başlattı. 
     Bankadan yapılan yazılı açıklamada, azami limiti 1 milyar 500 milyon lira olan kredinin aylık faiz oranının yüzde 2.05 olduğu ve 12 ay vade uygulanacağı bildirildi. 
     ''Bahar Kredisi''nden, kamu kurum-kuruluşu ve özel sektör çalışanları ile hizmet akdiyle çalışanlar, serbest meslek sahibi ve emekliler yararlanabilecek. Bu uygulamadan yararlanmak isteyenler 30 Haziran 2004 tarihine kadar herhangi bir Vakıfbank şubesine başvuracak. 
     Kredi, mobilya, perde, boya, duvar kağıdı, mutfak dolabı, yer ve ıslak zemin döşemeleri, bahçe düzenlemesi, çatı aktarımı, doğalgaz proje, tesisat, kombi, kalorifer işlerinin işçilik giderleri de dahil olmak üzere her türlü bakım ve onarım harcamalarını kapsıyor. 
     
</TEXT>
</DOC>
