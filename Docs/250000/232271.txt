<DOC>
<DOCNO> 232271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun44.html </URL>
<DATE> 2004/04/17/ </DATE>
<TIME> 19.24 </TIME>
<AUTHOR>  </AUTHOR>
<HEADLINE>
ABD, Bağdat'ta iki anayolu kapattı, iki köprüyü havaya uçurdu 
</HEADLINE>
<TEXT>

     Amerikan ordusu, direnişçilerin artan saldırıları nedeniyle Bağdat'ın kuzey ve güneyindeki iki anayolu kapattı. 
     Reuters ajansının haberine göre, görgü tanıkları, Bağdat'tan ülkenin güneyine giden Bağdat-Hilla anayolundaki 2 köprünün direnişçiler tarafından havaya uçurulduğunu söyledi. 
     Tanıklar, Basra'ya giden iki karayolundan biri olan Bağdat-Hilla yolunun, iki köprüyü hedef alan patlamaların yarattığı enkazla kapandığını belirtti. 
     Amerikan ordusundan yapılan açıklamada da, Basra-Hilla dahil iki anayolun onarım ve Amerikan güçlerine yönelik saldırıların engellenmesi için kapatıldığı kaydedildi. Açıklamada, köprüleri hedef alan patlamalardan söz edilmedi. 
     Açıklamada, kapatılan diğer anayolunsa Bağdat'ın kuzeyinde olduğu kaydedildi. 
     
</TEXT>
</DOC>
