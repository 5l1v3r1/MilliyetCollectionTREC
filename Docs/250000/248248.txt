<DOC>
<DOCNO> 248248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonyas15.html </URL>
<DATE> 2004/06/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
''Truva''nın Paris'i ''en çekici İngiliz''... 
</HEADLINE>
<TEXT>

     ''Truva'' filminde ''ölümlü erkeklerin en güzeli'' Paris'i canlandıran genç aktör Orlando Bloom, İngiltere'nin ''en çekici erkeği'' seçildi. 
     Internet sitesi ''Skymovies''in yaptığı ankette ipi ''Yüzüklerin Efendisi'' filminin Legolas Greenleaf'i ve ''Truva''nın Paris'i Bloom göğüsledi. 27 yaşındaki oyuncu, tüm rakiplerini geride bırakarak uzak ara birinci oldu. 
     On isimlik listedeki ikinci yakışıklıyı da ''Truva'' filmi çıkardı. Filmde Odysseus rolünü üstlenen 45 yaşındaki Sean Bean, ikinciliği elde etti. 
     Görüntüsü ve konuşmasıyla tipik bir İngiliz olan 43'lük aktör Hugh Grant'in üçüncü olduğu listede, ''Yıldız Savaşları-Star Wars'' serisinin Obi-Wan Kenobi karakteri 33 yaşındaki Ewan McGregor dördüncü... 
     
     İŞTE EN ÇEKİCİ İNGİLİZLER 

     Oscarlı güzel Angelina Jolie'nin ilk eşi Johnny Lee Miller, ''Soğuk Dağ-Cold Mountain'' ve ''Yetenekli Bay Ripley-Talented Mr.Ripley'' filmlerinin ünlü aktörü Jude Law ve beyazperdenin yeni ''Batman''i Christian Bale'in de yer bulduğu listedeki isimler şöyle 
     

1- Orlando Bloom 27 2- Sean Bean 45 3- Hugh Grant 43 4- Ewan McGregor 33 5- Jude Law 32 6- Christian Bale 30 7- Ray Winstone 47 8- Johnny Lee Miller 31 9- Jason Statham 31 10- Paul Bettany 33 .      
</TEXT>
</DOC>
