<DOC>
<DOCNO> 245217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/yasam/axyas02.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezgi bebeğin değeri düşünüldü 
</HEADLINE>
<TEXT>


Minik Ezgi, doğumda 'ters' geldiği halde doktor doğumu ebelere bıraktı. Ezgi, bu yüzden 52 gün sonra öldü, doktor ise 'ihmalden' suçlu bulundu 

ERAYDIN AYTEKİN Sivas DHA 

Sivas'ta, 52 günlükken doktor hatasından öldüğü öne sürülen Ezgi Yiğit'in ailesinin açtığı dava 3 yılda sonuçlandı. 
Fadime 30 ve Suat Yiğit 32 çiftinin ikinci çocukları Ezgi, 29 Aralık 2000'de dünyaya geldi. Doğum sırasında omurları ve göğüs kafesi zedelendiği, ciğerlerinde şişme meydana geldiği öne sürülen Ezgi, tüm çabalara rağmen kurtarılamadı. Çocuklarının, doğum sırasında nöbetçi olan Dr. Melahat Cankurtaran'ın 40 hatası sonucu öldüğünü öne süren aile, şik yetçi oldu. Ölüm nedeninin kesin olarak belirlenebilmesi için Ezgi'nin cenazesinin İstanbul Adli Tıp Kurumu'na gönderilmesine karar verildi. Cesedin posta kolisiyle gönderilmesi, o dönemde büyük yankı uyandırdı. 

Para cezası, ertelendi 
Sivas Birinci Asliye Ceza Mahkemesi'nde dün yapılan karar duruşmasına, 'tedbirsizlik ve dikkatsizlik sonucu ölüme sebebiyet vermekten' 2 - 5 yıl hapis istemiyle tutuksuz yargılanan Cankurtaran katılmadı. 
Yüksek Sağlık Ş rası raporu doğrultusunda, doktorun 'görevi ihmal' suçunu işlediğine karar verildi. Bebek 'ters' gelmesine rağmen, ebelerin yaptığı doğuma katılmayan Cankurtaran'a verilen 3 ay hapis ve 142 milyon 365 bin lira para cezası, indirimle 2.5 ay hapis ve 118 milyona düşürüldü. Toplam 474 milyon 118 bin liraya çevrilen para cezası da ertelendi. Fadime Yiğit, "Böyle adalet olmaz" diye isyan ederken, baba Yiğit de "Gerekirse Avrupa İnsan Hakları Mahkemesi'ne başvuracağız" dedi. 


</TEXT>
</DOC>
