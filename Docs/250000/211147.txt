<DOC>
<DOCNO> 211147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/siyaset/siy20.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Çetin Kabil'e uçtu    NATO'nun Afganistan Kıdemli Sivil Temsilciliği görevine getirilen Hikmet Çetin dün Kabil'e gitti. Çetin, "Görevimizi başarırsak Türkiye adına çok büyük sevinç duyacağız" dedi. Etimesgut'taki askeri havaalanından Türk Hava Kuvvetleri'ne ait özel uçakla hareket eden Çetin'e iki sivil danışmanı da eşlik etti. 
   
   Yerel kuruluşlara yayın hakkı yok    ANKARA Milliyet 

   Ana dilde yayın yapılmasını öngören yönetmelik dünkü Resmi Gazete'de yayımlanarak yürürlüğe girdi. Yönetmelikle sadece kamu ve özel ulusal radyo ve televizyon kuruluşlarına RTÜK'ten izin alınması koşuluyla Türkçe'den farklı dil ve lehçelerde yayın hakkı tanındı. Başbakanlık bir süre önce yönetmeliği RTÜK'e iade ederek, yerel radyo ve televizyon kuruluşlarının da yayın yapmalarına yönelik düzenleme yapılmasını istedi. Genelkurmay Başkanlığı da, yerel kuruluşların yayınlarının denetiminde zorluk çekilebileceği düşüncesiyle bu görüşe karşı çıkıyordu. 
   
   Baykal 2 yıl sonra rejim sorunu çıkar    ANKARA Milliyet 

   CHP Genel Başkanı Deniz Baykal, rejim tartışmalarının yeniden gündeme geldiğini belirterek, "Türkiye'nin rejim tartışmalarına sürüklenmemesi için iktidara her türlü desteğe hazırız" dedi. CNN Türk'te "Kafe Siyaset" programına katılan Baykal, Başbakan Recep Tayyip Erdoğan'ı seçimlerden sonra rejim sorunu çıkarmamaları konusunda uyardığını hatırlattı. Baykal şöyle konuştu "Erdoğan da bana 'merak etmeyin çıkmaz' dedi. Ben de 'Bir iki yıl sonra çıkar' dedim. Rejim tartışması çıksın istiyor değilim. Ama çıkmaya başladı. AKP'nin içinde de 'dikkatli olun' demeye başlayanlar var. Müslüman ülkede İslamcılık tartışmasının ne anlamı var Dinci devlet, çağın ihtiyaçlarıyla bağdaşmaz. Cumhuriyetin rövanşına mı hazırlanılıyor Ortadoğuya bakın. Tekrar dini, etnik kimlik çatışmasını mı ön plana çıkaracağız Türkiye'de büyük yanlışlıklar yapılmaya başlandı." 
   
   Tolon Laflar da eğrilir    İZMİR DHA 

   Ege Ordu Komutanı Orgeneral Hurşit Tolon, dün Torbalı'ya bağlı Karaot köyünde incelemelerde bulundu. Köylülerin Eylenhoca'daki konuşmasının, "gazeteciler tarafından çarpıtıldığı" sözlerine yanıt veren Tolon, "Muhabir arkadaşlar ne varsa onu aktarırlar. Laflar eğriliyorsa, yol da virajlardan dolayı eğrilir" dedi. 
   
   
</TEXT>
</DOC>
