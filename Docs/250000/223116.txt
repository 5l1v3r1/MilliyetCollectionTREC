<DOC>
<DOCNO> 223116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/soneko31.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin yeni başkan adayı Rodirago Rato... 
</HEADLINE>
<TEXT>

     Uluslararası Para Fonu'nda IMF Alman Horst Köhler'den boşalan başkanlık koltuğuna adaylar arasında İspanyol Hükümeti'nde Başbakan Yardımcılığı ve Ekonomi Bakanlığı yapan Rodirago Rato'nun adı geçiyor. 
     İspanya'da yapılan seçimlerden galip çıkan İspanyol Sosyalist İşçi Partisi'nin PSOE Genel Sekreteri Jose Luis Zapatero, Rato'nun IMF'nin başkanlığına adaylığını desteklediklerini söyledi. Zapatero, ''Rato'nun IMF başkanı olması iyi bir haber olur ve bunun gerçekleşmesi için çalışacağız'' dedi. 
     Aznar Hükümeti'nde Başbakan Yardımcılığı ve Ekonomi Bakanlığı görevini yürüten Rato, Halkçı Parti'nin 2. önemli ismi olarak tanınıyor. Rato, Köhler'in IMF başkanlığını bırakmasının ardından bu görevi düşünmediğini söylerken, seçimlerden yeni ayrılıp muhalefete düşmelerinden dolayı artık IMF başkanlığına sıcak baktığı iddia ediliyor. 
     
</TEXT>
</DOC>
