<DOC>
<DOCNO> 238708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/spor/spo06.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul terlemedi 3-0 
</HEADLINE>
<TEXT>


Gençlerbirliği karşısında farklı skora kolay ulaştı, ligde tutunma şansını son haftaya taşıdı 


Oğuz penaltı kurtardı 
İSTANBULSPOR, Gençlerbirliği'ni farklı yendi, ligde kalma umutlarını son haftaya bıraktı. Sarı - Siyahlılar, 9'da Yordanov, 39'da da Uche ile 2-0 öne geçti. 41'de Uche'nin, Veysel'i düşürmesine Serdar Tatlı penaltı olarak hükmetti. Ancak Filip'in şutunu kaleci Oğuz kurtardı. 51. dakikada Boliç'in golü, karşılaşmanın sonucunu belirledi 3-0. 

Maçın karnesi 
HAKEMLER Serdar Tatlı, Altan Erden, Feridun Kara 
İSTANBULSPOR Oğuz 7 - Pinto 6 , Uche 7 , Yalçın 8 , Cem 6 - Musa Büyük 9 Musa Kuş Dk.67 6 , Saidou 7 , Aytekin 8 , Yordanov 8 -Boliç 7 Serhat Dk. 90 , Balili 6 Faruk Dk. 63 5 
YEDEKLER Mehmet, Emre, Bushi, Nuri 
GENÇLERBİRLİĞİ Gökhan 4 - Deniz 5 , Ümit 4 , Baki 4 , Ali Tandoğan 5 - M'Bayo 4 , Serkan 5 , Skoko 4 , Filip 4 Ali Öztürk Dk. 69 4 - Mustafa 4 , Veysel 4 Nihat Dk. 56 4 
YEDEKLER Bora, Bülent, Şenol, Orhan, Kerem 
GOLLER Yordanov Dk.9 , Uche Dk.39 , Boliç Dk.51 
SARI KARTLAR Pinto, Uche İstanbulspor 

'Kaderimiz elimizde' 

İSTANBULSPOR Teknik Direktörü Aykut Kocaman, Gençlerbirliği karşısında iyi mücadele edip kazandıklarını söyledi. Kocaman, düşecek son takımın gelecek hafta belli olacağına dikkat çekerek, "Görünen o ki kaderimizi kendimiz belirleyeceğiz" diye konuştu. Başkent ekibinin çalıştırıcısı Ersun Yanal ise transfer söylentilerinin performanslarını olumsuz etkilediğini savundu. Yanal, buna karşın iyi oynadıklarını vurgulayarak, "Demek ki iyi futbol kazanmak için yeterli olmuyor" dedi. 


</TEXT>
</DOC>
