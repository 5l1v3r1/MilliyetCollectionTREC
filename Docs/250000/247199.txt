<DOC>
<DOCNO> 247199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur07.html </URL>
<DATE> 2004/06/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Salı tatili, okul yöneticilerini de şaşırttı .. 
</HEADLINE>
<TEXT>

     Eğitim-öğretim yılının alışılanın aksine hafta içinde sona ermesi, veliler gibi okul yöneticilerinin de kafasını karıştırdı. 
     Milli Eğitim Bakanlığı MEB , derslerinde başarısız olduğu belirlenen ilköğretim 4, 5, 6, 7 ve 8. sınıf öğrencileri için düzenlenen yetiştirme kurslarının başlangıç tarihine ilişkin genelge yayımladı. 
     Genelgede, bu konuda yaşanan tereddütlere ilişkin bakanlığa sözlü ve yazılı başvurularda bulunulduğu belirtilerek, İlköğretim Kurumları Yönetmeliği'ne göre yetiştirme kurslarının ''ders yılı bitimini izleyen ilk hafta başlatıldığına'' işaret edildi. Genelgede, şunlar kaydedildi 
     ''Bu öğretim yılında ders kesim tarihinin 15 Haziran Salı gününe gelmesi nedeniyle, yetiştirme kurslarının başlama tarihinde tereddütler oluşmuştur. Bu nedenle, 2003-2004 öğretim yılına mahsus olmak üzere, yetiştirme kursları, okulların tatile girdiği 15 Haziran 2004 tarihinden sonraki ilk iş günü olan 16 Haziran Çarşamba tarihinde başlatılacak.'' Genelgede, kursların işleyişi ve sonrasında yapılacak sınava ilişkin de bilgiler yer aldı. 
     
</TEXT>
</DOC>
