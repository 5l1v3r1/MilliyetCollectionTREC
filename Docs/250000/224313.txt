<DOC>
<DOCNO> 224313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/ekonomi/aeko.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatın yıldızı otomotiv lastik grevinden endişeli 
</HEADLINE>
<TEXT>

   Cam grevini atlatan otomotiv sektörü şimdi de lastik greviyle karşı karşıya. Bakanlar Kurulu grevi erteledi ama yine de sektör tedirginlik yaşıyor 
      EKONOMİ SERVİSİ 
   
   İhracatın parlayan yıldızı taşıt araçları sektörü, art arda gelen grevlerle sıkıntılı bir dönem geçiriyor. İki kez ertelenen cam işkolundaki grev nedeniyle bazı firmaların cam alımlarını Belçika, Polonya'ya kaydırmasının ardından sektör şimdi de lastik işkolundaki grevden tedirgin. Bakanlar Kurulu, sektördeki grevi 60 gün erteledi. 
   Lastik - İş Sendikası ile toplu iş görüşmeleri anlaşmazlıkla sonuçlanan Goodyear, Türk Pirelli ve Brisa'da aldığı grev ve bu şirketlerce alınan lokavt kararları 60 gün süreyle ertelendi. Resmi Gazete'nin dünkü sayısında yayımlanan Bakanlar Kurulu kararı "milli güvenliği bozucu nitelikte" görüldüğü gerekçesiyle alındı. 
   Öte yandan cam ve lastik işkolundaki anlaşmazlıklar ihracatın yükselen değeri taşıt araçları sektörünü de olumsuz etkiliyor. 
   
   Sektör ithalata kayabilir 
   Camdaki grevin iki kez ertelenmesine karşın ürün tedariğinde sorun yaşamak istemeyen bazı üreticiler Polonya ve Belçika'dan cam ithalatına başlamıştı. Tarafların 15 Martta anlaşmasıyla bu sorunu atlatan sektör bu kez de 8 Mart'ta lastik iş kolunda alınan grevle sıkıntılı bir sürece girdi. Grevin ertelenmesiyle şimdilik ürün tedariki konusunda sektörde sorun yaşanması beklenmezken anlaşmazlığın çözülememesi halinde ithalata yönelineceği belirtiliyor. 
   Uzmanlar, TİM verilerine göre ihracatta geçen yıl 7 milyar 250 milyon doları aşan taşıt araçları ve yan sanayi sektörünün eğer anlaşma sağlanamazsa ithal girdi oranını artırmak zorunda kalacağına dikkat çekiyor. 
   Devlet İstatistik Enstitüsü'nün sadece kara taşıtları ve bunların aksamlarıyla ilgili verilerine göre, 2003 Temmuz'una kadar ithalatı aşan ihracat bu aydan sonra ithalatın gerisinde kaldı. Sektörde ağustostan itibaren açık vermeye başlanırken yılın ilk aylarında yüzde 145'lere kadar çıkan ihracatın ithalatı karşılama oranı aralıkta yüzde 51.5'e kadar geriledi. 
   
   İhracatın ithalatı karşılama oranı yüzde 50'lere düştü Aylar İhracat İthalat Karşılama oranı Ocak 153.115 178.157 85,9 Şubat 238.754 193.265 123,5 Mart 393.577 270.005 145,8 Nisan 446.883 338.291 132,1 Mayıs 453.012 373.728 121,2 Haziran 481.469 415.122 116,0 Temmuz 518.504 404.625 128,1 Ağustos 321.203 348.875 92,1 Eylül 473.590 503.992 94,0 Ekim 505.545 681.739 74,2 Kasım 487.362 614.305 79,3 Aralık 515.358 1.000.866 51,5 
   İhracat ve ithalat verileri DİE'nin kara taşıtları ve yan sanayi aylık verileridir. 
   
   İhracattaki payı yüzde 9.4'ten yüzde 15'e çıktı bin dolar Yıllar Taşıt ve yan sanayi Toplam ihracat Taşıt araçlarının payı 1999 2.522.947 26.922.209 9.4 2000 2.677.171 27.201.538 9.8 2001 3.752.913 31.049.213 12.1 2002 4.761.229 36.174.206 13.2 2003 7.251.111 47.891.759 15.1 
   
</TEXT>
</DOC>
