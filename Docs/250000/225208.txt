<DOC>
<DOCNO> 225208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonsiy19.html </URL>
<DATE> 2004/03/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İsrail'in Ankara Büyükelçisi İstanbul'da kendimi güvende hissediyorum 
</HEADLINE>
<TEXT>

     İsrail'in Ankara Büyükelçisi Pinhas Avivi, ''Kendisini İstanbul'da güvende hissettiğini'' söyledi. 
     Büyükelçi Avivi, İsrail'in vatandaşlarını İstanbul'a gitmeme konusunda uyardığı yönündeki haberlerin ''yanlış anlaşıldığını'' söyledi ve bu yönde karar alınması için kendilerinin görüşleri sorulduğunu, ''Büyükelçiliğin de güvenlik problemi olmadığı şeklinde görüş bildirdiğini'' belirtti. 
     İsrail Büyükelçisi, gelecek haftalarda İsrail Sanayi ve Ticaret Bakanı başkanlığında, işadamlarının da dahil olduğu kalabalık bir heyetin Ankara ve İstanbul'da temaslarda bulunacağını, kendisinin de önümüzdeki hafta İstanbul'a gideceğini bildirdi ve ''Kendimi İstanbul'da güvende hissediyorum'' diye konuştu. 
     
</TEXT>
</DOC>
