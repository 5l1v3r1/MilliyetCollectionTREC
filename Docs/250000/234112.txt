<DOC>
<DOCNO> 234112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sondun32.html </URL>
<DATE> 2004/04/23/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Atina, Kıbrıs'ın çözümünü destekleyecek 
</HEADLINE>
<TEXT>

     Yunanistan Dışişleri Bakanlığı sözcüsü Yorgos Kumuçakos, Atina'nın Kıbrıs sorununun çözüm dinamiğinin canlı kalmasını destekleyeceğini söyledi. 
     Kumuçakos, yaptığı basın toplantısında, sorular üzerine, Kıbrıs'ta yarın yapılacak referandumda ortaya çıkabilecek olumsuz sonuç ve bu sonuç sonrasında Atina'nın izleyeceği politikaya değindi. 
     Sözcü, ''Referandumda olumsuz sonuç alınması halinde Atina AB içinde Kıbrıs meselesinin çözüm dinamiğinin canlı kalması politikasını uygulamaya devam edecektir. Atina, Avrupa'da ortaya çıkması olası olumsuz ortamı da gerektiği gibi karşılamaya hazırdır'' şeklinde konuştu. 
     Lüksemburg'da Pazartasi günü yapılacak AB Genel İşler Konseyi toplantısında 10 aday ülkenin hukuk düzenlemeleri ve Kıbrıs'taki referendum sonucunun da değerlendirileceğini açıklayan Kumuçakos, toplantı kararında Kıbrıs için özel bir paragrafın yer almasının mümkün olduğunu kaydetti. 
     
</TEXT>
</DOC>
