<DOC>
<DOCNO> 207684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yazar/cemal.html </URL>
<DATE> 2004/01/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hava olumlu ama... 
</HEADLINE>
<TEXT>

   
   Annan planı devletin zirvesinde genel olarak kabul gördü mü Bu plan çerçevesinde, planın özünü zedelemeyen bir Kıbrıs çözümü önceki gün Çankaya Köşkü'nde ilke olarak benimsendi mi 
   Özellikle Dışişleri Bakanlığı'nın damgasını bastığı yaklaşım ve Annan planıyla ilgili değişiklikler konusunda ne kadar uzlaşma sağlanabildi 
   Sağlandıysa, bu değişiklik istekleri planın özü ve temel dengeleri açısından ne anlama geliyor Karşı taraf, yani BM'si, ABD'si, AB'si Ankara'nın yeni tutumunu makul karşılar mı 
   Sorular çoğaltılabilir. 
   Rauf Denktaş'ın yine müzakereci olarak Ankara tarafından kabul edilmesinin sonuçları ne olabilir Denktaş yine bildiğini okuyabilir mi İnce ayar kamışlarla işi yokuşu sürebilir mi Denktaş'ın masaya oturması Türk tarafının çözüm açısından inandırıcılığını azaltmaz mı 
   Birkaç soru daha 
   Önümüzdeki 23 Ocak'ta toplanacak Milli Güvenlik Kurulu toplantısında askerin tutumu beklenmedik biçimde değişebilir mi 
   Bir başka deyişle 
   Annan planı çerçevesindeki çözümü doğru bulan Dışişleri Bakanlığı yaklaşımını 'teslimiyetçilik'le suçlayabilecek kadar şahinleşen ve askerde varolması gereken disiplin anlayışını hiçe sayarak işi haber sızdırmak yoluyla 'siyasal eylem'e vardıran bazı askeri odakların çabasıyla, MGK toplantısına kadar hava yine bulanabilir mi 
   Bir yandan kapalı kapılar arkasında bastırıp, diğer yandan yine gazete manşetlerine sızıp devletin tepesinde, Cumhurbaşkanı - Başbakan - Genelkurmay Başkanı üçgeninde yeşermeye başladığı söylenen uzlaşmayı bozabilir mi bu askeri odaklar 
   Evet, bir sürü soru. 
   Şaşırtıcı değil. 
   Kritik eşikteyiz 
   Dönüm noktalarında ortalık siyah beyazlaşır. Böylesi dönemlerde sağduyuya ihtiyaç vardır. Genelkurmay Başkanı Orgeneral Özkök'ün Türk Silahlı Kuvvetleri'ne yeni yıl mesajında belirttiği gibi duygularla değil akılla davranılması gerekir. 
   Kıbrıs'la ilgili olarak Ankara'da, devletin zirvesinde sağduyunun, duygudan çok aklın ağır bastığına ilişkin sinyaller alınıyor. 
   Olumlu bir nokta söz konusu. 
   Annan planının çerçevesini, özünü, temel dengelerini gözeten, referandumu öngören bir tutum belgesinin şekillendiği, değişikliklerin bu çerçevede çok sınırlı tutulacağı güvenilir kaynaklarca ifade ediliyor. 
   Bu bakımdan, Cumhurbaşkanı Sezer'le Genelkurmay Başkanı Orgeneral Özkök'ün yaklaşımlarının da olumlu bulunduğu belirtiliyor. 
   Ancak, demin sözünü ettiğim birtakım askeri odaklar, 23 Ocak'taki MGK toplantısına kadar bu havayı bulandırabilir mi sorusu hala gündemde. 
   Buna fazla ihtimal verilmiyor. 
   Genelkurmay'la Dışişleri arasında hala ufak tefek bazı görüş ayrılıkları bulunmakla birlikte, Çankaya zirvesinde esen 'bahar havası'ndan sonra gelinen olumlu noktanın değişmesi beklenmiyor. 
   Ama tabii Ankara'dır bu, yine de belli olmaz. Sürpriz gelişmeler her zaman olabilir. Bu durumda Başbakan Tayyip Erdoğan'ın sağlam durmasıdır, önemli olan. Geçen yılki AB uyum yasalarında olduğu gibi, "Hükümet olarak bizim görüşümüz budur" diyecek bir Erdoğan siyasal otorite olarak belirleyici olur. 
   Denktaş'ın müzakereciliği ise... 
   Annan planını yerin dibine batıran birine, "Al bu planı müzakere et " denebilir mi Denirse bu ne kadar inandırıcı olabilir Türk tarafının çözüm niyeti konusunda büyük soru işaretleri yaratmaz mı Eğer oyun oynanmayacaksa, eğer gerçekten çözüm isteniyorsa, böyle bir konu yine Denktaş'ın eline bırakılabilir mi 
   Kimine göre bu sefer durum farklı. Denktaş'ın eline Ankara'dan bir yol haritası verilecek. Ayrıca müzakere masasında yalnız bırakılmayacak. 
   Olabilir. 
   Ya da kimine göre Denktaş'ın dışlanması, Ankara'da devletin tepesindeki mutabakatı da bozabilirdi. Ama bunun tersi de mümkün. Denktaş, bu mutabakatı bu kez masada müzakereci olarak torpilleyemez mi .. 
   Belki de sonunda Denktaş'ın, nefret ettiği bir plan elinde masaya oturmaktan kendisi vazgeçer, iyi de olur. 
   Anlaşılan, bugünlerde daha çok Kıbrıs yazacağız. 
   
      
   
   
</TEXT>
</DOC>
