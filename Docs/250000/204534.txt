<DOC>
<DOCNO> 204534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yazar/toruner.html </URL>
<DATE> 2003/12/26/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
2004 daha iyi olacak 
</HEADLINE>
<TEXT>

   
   Yerel seçimden sonra, hükümet cinlik yapıp borç ötelemeye kalkmazsa, 
   Döviz fiyatları aniden yükselişe geçtiğinde, Merkez Bankası telaşlanıp ne yapacağını şaşırmazsa, 
   Döviz hesaplarının transferlerinde, dönüşümlerinde vs. kısıtlama yapılmaya kalkılmazsa, 
   Önüne gelen her işlem "kara para" kapsamına alınmaya başlanmazsa, 
   Son Bankacılık Yasası gibi hukuka aykırı yasalar çıkarılmaya devam edilmezse, 
   Bir aptallık yapılıp euroya geçme kararı alınmazsa, 
   Vergi toplayacağım diye, kümesteki kazlar öldürülmeye başlanmazsa, 
   Fiyatını bulmadı savunmasıyla özelleştirmeler ertelenmezse, 
   IMF'yle sürdürülen işbirliği sudan sebeplerle sona erdirilmezse, 
   Enflasyon yükselmesin diye, kurlar ve faizler düşük tutulmaya çalışılmazsa, 
   Merkez Bankası, SPK, İMKB gibi kilit yerlerdeki bürokratlar değiştirilmeye kalkılmazsa, 
   Yerel seçimlerde, oyunu artıracağı söylenen iktidar partisi aksine oy kaybetmeye başlamazsa, 
   İmar Bankası'na benzer yeni bir skandalla karşılaşılmazsa, 
   Önceki iktidar döneminde olduğu gibi, bürokratlar siyasileri yönetmeye kalkmazlarsa, 
   Devlet kendi özel sektörünü yok etme girişimlerinde bulunmazsa, 
   Yeni devletleştirmeler yapılmazsa, 
   İktidar partisi, rakiplerini demokratik usullerle yenmek yerine, bir neden uydurup yok etme politikası gütmezse, 
   İktidar partisi, ordu, yargı, medya ve üniversitenin gerçek güç ve değerini kavrayabilir ve onlarla didişmekten vazgeçebilirse, 
   AB'den bir tarih alınabilir ve yola devam edilebilirse, 
   Hükümet iktidarda kalma ve yabancıları memnun etme uğruna Kıbrıs'ı vermeye kalkmazsa, 
   Yolsuzluk soruşturmaları ve yüce divan kararları, yolsuzlukları önlemek için değil de haksız yere "adam dövmek" için kullanılmaya başlanmazsa, 
   Ülkemiz yeni terör saldırılarıyla karşılaşmazsa, 
   Irak'taki durum aleyhimize gelişmez ve orada bir Kürt devleti kurulmazsa, 
   Yılmaz, Çiller ve Ecevit yeniden partilerinin başına geçmeye kalkmazlarsa, 
   Yeni bir deprem felaketi olmaz veya deprem olursa yine hazırlıksız yakalanmazsak, 
   2004 daha iyi bir yıl olacak. 
   
      
   
</TEXT>
</DOC>
