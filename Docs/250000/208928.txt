<DOC>
<DOCNO> 208928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur53.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Üyesi Güryel, soruşturma için Yargıtay'a başvurdu... 
</HEADLINE>
<TEXT>

     Yargıtay Üyesi Ergül Güryel, ''Neşter Operasyonu 2''nin ardından hakkında çıkan iddiaların soruşturulması için Yargıtay Başkanlığı'na başvurdu. 
     Ergül Güryel, basında hakkında çıkan ''mesnetsiz'' iddiaların soruşturulmasını istediğini söyledi. Güryel, bu isteğini bugün Yargıtay Başkanlığı'na yazılı olarak ilettiğini bildirdi. 
     Ergül Güryel'in başvurusunu Yargıtay Birinci Başkanlık Kurulu inceleyecek. 
     Ankara DGM Cumhuriyet Savcısı Ömer Suha Aldan'ın başlattığı ''Neşter Operasyonu 2'' kapsamında, Yargıtay 3. Ceza Dairesi üyesi Ergül Güryel'in avukat oğlu Cenk Güryel'in bürosunda da arama yapılmıştı. 
     Ergül Güryel, konuyla ilgili olarak yaptığı açıklamada, bu tür olaylarla kendisinin ''uzaktan yakından ilgisi olmadığını'' ifade etmişti. 
     
</TEXT>
</DOC>
