<DOC>
<DOCNO> 228350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/siyaset/siy07.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya'da müdür çıkmazı 
</HEADLINE>
<TEXT>

   Yolsuzluk ve siyasi çekişmelere sahne olan Ayasofya'ya müdür dayanmıyor. Son 10 ayda 5 kez müdür değişti 
      ÖMER ERBİL İstanbul 

   
   Kültür ve Turizm Bakanlığı Ayasofya Müzesi'ne müdür bulmakta zorlanıyor. Sadece son 10 ayda tam 5 kez müdür değişti. Bakanlık Türk ve İslam Eserleri Müzesi Müdürü Seracettin Şahin'i koltuğa oturttu. Bu sefer de İstanbul'un bir diğer büyük müzesine müdür arayışları başladı. Müzecilerden kimse Ayasofya'ya müdür olmak istemiyor. 
   Yolsuzluklar, siyasi kavgalar ve çekişmelerin hiç eksik olmadığı Ayasofya Müzesi'nin yıllık geliri 20 trilyonu buluyor. Her yıl 2 milyondan fazla ziyaretçiyi ağırlayan müzede son 15 yılda 19 müdür değişti. Kimi iki ay, kimi de iki yıl görevde kaldı. Ancak üçüncü yılı kimse göremedi. Bu süreçte en büyük zararı da müze gördü. Eserlerin yerini bile öğrenemeden giden müdürler oldu. Sırf bu nedenle ikonalar uzun yıllar bakımsız halde bir depoda kilitli unutuldu. 
   
   3. yılı gören yok 
   Üç kez koltuğunu kaybedip geri dönen müdürlerden Erdem Yücel şöyle konuştu "İktidar beni görevden aldıktan üç yıl sonra mahkeme kararıyla döndüm. Üç ay sonra Kayseri'ye sürdüler. Tekrar mahkeme kararıyla döndüm. Sonra teftiş geçirdim. Garip nedenlerle yine görevden aldılar. Bu müze siyasilerin rant kapısı. Her gelen kendi adamını getiriyor." 
   Yücel'le sürekli yer değiştiren bir diğer eski müdür Veli Yenisoğancı da "1992'de yaptığım tespitler h l geçerli. Müzenin o dönemdeki eksiklikleri h l giderilmedi. Müze böyle yönetilmez" dedi. 1988 yılından beri değişen müze müdürleri şöyle sıralanıyor Sabahattin Türkoğlu, Yücel, Cansel Ural, Bülent Bilgin, Esin Eren, Yenisoğancı, Erdem Yücel, Veli Yenisoğancı, Erdem Yücel, Veysel Donmaz, Halil Özek, Ali Kılıçkaya, Halil Özek, Sabahattin Türkoğlu, Mustafa Akkaya, Sefer Arapoğlu, Seracettdin Şahin, Mustafa Akkaya, Seracettin Şahin. 
   
   
   
</TEXT>
</DOC>
