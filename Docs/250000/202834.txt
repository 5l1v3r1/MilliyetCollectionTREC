<DOC>
<DOCNO> 202834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/guncel/agun.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşa girerken O 'masal' yazıyormuş 
</HEADLINE>
<TEXT>

   Saddam, ABD ülkesine saldırmaya hazırlanırken yazdığı 'Defolun Şeytanlar ' adlı masalsı romanında, 'yakışıklı savaşçı Salim' olarak düşmanlarını tek tek alt ediyor 
      DIŞ HABERLER SERVİSİ 
   
   Saddam Hüseyin'in, Irak savaşına haftalar kala, tüm vaktini "yeraltı direnişini" masalsı bir dille anlatan romanını yazmak için harcadığı ortaya çıktı. İngiliz The Daily Telegraph gazetesinin ele geçirdiği "Defolun Şeytanlar " adlı romanda yer alan Yahudi karakter, Müslümanları birbirine düşürüyor, ABD'yi Irak'a saldırması için kışkırtıyor. Saddam Hüseyin ise, romanda "yakışıklı, uzun boylu, güzel burunlu, safkan Arap savaşçı Salim" olarak boy gösteriyor. 
   
   40 bin adet basıldı ama... 
   Saddam Hüseyin'in yanında çalışanlara dikte ederek yazdırdığı roman, savaşın başladığı günlerde 40 bin baskı yapmış. Kopyalarının çoğu bombardımanda ve yağmalar sırasında yok olan "Defolun şeytanlar" adlı romanda, Irak tarihinden kesitler hik ye ediliyor. Kitapta, "Ezekiel" adını taşıyan ve fiziksel açıdan İsrail Başbakanı Ariel Şaron'a benzeyen Yahudi, İran - Irak savaşını başlatıyor, sonra da Irak'ın başına geçiyor. 1991'deki Körfez Savaşı, Ezekiel'in Iraklılara kurduğu pusu sonucu çıkıyor. Bu noktada Saddam, "yakışıklı Arap Salih" olarak sahneye çıkıp Ezekiel'e "Defol, şeytan" diyor. 
   
   Romalılar, ABD'yi simgeliyor 
   Bu bölümde, romanda şu diyalog yer alıyor "Karısı, şeytanı atmaya hazır olup olmadığını sordu. Salim, 'Niyetim de var, gücüm de. Bu köpeklere karşı zaferden eminim." Ancak Ezekiel, bu kez ABD'yi simgeleyen Romalılarla geri dönüyor. Salim, "şahin gibi savaşıp" yine galip geliyor ve Irak'tan kovulan Romalılar, ülkelerine döndüklerinde "ikiz kulelerini" alevler içinde buluyor. Bu bölümde, "Salim uzun saçlarını dağıttı. Beyaz atını sürüp şöyle bağırıyordu Çok yaşa Arap dünyası " ifadeleri kullanılıyor. 
   
   Katar'da değil, h l Bağdat'ta 
   Irak Geçici Yönetim Konseyi üyesi Muvaffak El Rubai, cumartesi günü yakalanan Saddam Hüseyin'in h l Bağdat'ta tutulduğunu açıkladı. Saddam'ın ABD kuvvetleri tarafından Katar'a götürüldüğü iddiaları üzerine konuşan El Rubai, "Bu iddia ile ilgili kanıt veya doğrulanmış bir bilgi yok. Saddam h l Irak'ta. İnşallah Irak'ta, bir Irak mahkemesi tarafından halka açık yargılanacak" dedi. El Rubai, Saddam'ın yargılanıncaya kadar Irak'ta tutulabileceğini de sözlerine ekledi. Irak'taki Geçici Hükümet Konseyi Başkan Yardımcısı Adnan Paçacı da yaptığı açıklamada, Amerikalı sivil yönetici Paul Bremer'ın, Saddam'ın ülke dışına çıkarıldığını kesinlikle kabul etmediğini söyledi. 
   
   
   
   
</TEXT>
</DOC>
