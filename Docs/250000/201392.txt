<DOC>
<DOCNO> 201392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo03.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen Akçaabat maçında şüpheli .. 
</HEADLINE>
<TEXT>

     Beşiktaş'ta, Chelsea ile yapılan Avrupa Şampiyonlar Ligi maçında sağ ayak tarak kemiğinden sakatlanan Sergen'in, Akçaabat Sebatspor maçında forma giymesinin zor olduğu bildirildi. 
     Kulüp doktoru Ayhan Optur, Sergen'in yapılan muayenesinde, sağ ayak tarak kemiğinde zedelenmeye rastlandığını belirterek, ''Durumunu kontrol ediyoruz. Akçaabat Sebatspor maçında oynayıp oynayamayacağı belli değil. Maç gününe kadar tedavisini sürdüreceğiz'' dedi. 
     Ligdeki Fenerbahçe maçında aldığı bir darbeyle dişi kırılan Sergen'e yapılacak ameliyat da ertelendi. 
     Ayhan Optur, daha önce Chelsea maçından sonra ameliyat edileceği bildirilen Sergen'in, Akçaabat Sebatspor maçından sonra ya da ligin devre arasında ameliyat olabileceğini bildirdi. 
     
</TEXT>
</DOC>
