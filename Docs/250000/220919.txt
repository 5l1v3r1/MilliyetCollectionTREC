<DOC>
<DOCNO> 220919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun03.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
3 aydır kayıp olan New York'lu aktör Gray'in cesedi bulundu 
</HEADLINE>
<TEXT>

     ABD'de 3 aydır kayıp New York'lu aktör ve yazar Spalding Gray'in cesedi nehirde bulundu. 
     Adli tıp, Manhattan'ın doğusundaki East River'dan çıkarılan cesete uygulanan otopsi sonucu, cansız bedenin 10 Ocak'tan bu yana kayıp bulunan Amerikalı aktör Gray'e ait olduğunu anlaşıldığını bildirdi. 
     Senaryosunu kendi yazdığı ve oynadığı filmlerle ünlü Amerikalı aktör Spalding Gray'in çürüyen cesedi, X ışını ile yapılan inceleme sonucu teşhis edildi. 
     1987'de çevirdiği otobiyografik ''Swimming to Cambodia'' ve son olarak ''Kate and Leopold'' filmleriyle tanınan Gray'in kaybolduğunun bildirilmesi üzerine, polis New York kenti ile sanatçının yaşadığı Long Island bölgesini köşe bucak aramıştı. 
     Daha önce de birkaç kez depresyona giren New Yorklu aktörün iki yıl önce intihara teşebbüs ettiği belirtilmişti. 
     
</TEXT>
</DOC>
