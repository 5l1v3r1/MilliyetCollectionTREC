<DOC>
<DOCNO> 217413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun48.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Hamas temsilcisi Sudan'da 
</HEADLINE>
<TEXT>

     Hamas örgütünün yeni temsilcisinin, Sudan'ın başkenti Hartum'a gelerek çalışmaya başladığı bildirildi. 
     Hartum'daki Hamas basın bürosundan Galib Hüseyin, örgütün yeni temsilcisi Ömer Ebu Obeyd'in başkente bir ay önce geldiğini, ancak belgelerini Sudan Devlet Başkanı Ömer Hasan El Beşir'e sunana kadar çalışmaya başlayamadığını kaydetti. 
     Galib Hüseyin, Obeyd'in kimlik belgelerini El Beşir'e başkanlık sarayında sunduğunu söyledi. 
     Hamas'ı ''terörist örgütler'' listesine alan ABD yönetimi, Sudan'ı da terörizme destek veren ülkelerden biri olarak kabul ediyor ve terör örgütlerinin Hartum'daki bürolarının kapatılmasını istiyor. 
     ABD Dışişleri Bakanı Colin Powell, ekim ayında, Hamas ve İslami Cihad örgütlerinin Hartum'daki bürolarının kapatılmasının ''atılacak hoş bir adım olacağını'' söylemişti. 
     
</TEXT>
</DOC>
