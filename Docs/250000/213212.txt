<DOC>
<DOCNO> 213212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/tv/ekran.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Film gibi kaçış 
</HEADLINE>
<TEXT>

   Şimdilerde siyasete soyunan Naim Süleymanoğlu "Oradaydım" belgeselinde Melbourn'dan Ankara'ya kaçış öyküsünü anlatıyor 
      Bir dönem Türkiye'nin gündemine oturmuş olayları bizzat yaşayan tanıkların ağzından anlatan Soner Yalçın imzalı "Oradaydım" belgeselinde bu kez Naim Süleymanoğlu'nun Bulgar vatandaşıyken Türkiye'ye iltica etmesi anlatılıyor. 
   
   İlticası reddedildi 
   1986 yılında Dünya Halter Şampiyonası'na Naum Shalomof adıyla, Bulgar vatandaşı olarak katılan Naim Süleymanoğlu programda, "Kaçmasına kimlerin yardım ettiği"ni, "Kaçış planını nasıl hazırladıkları"nı, "Türk Büyükelçiliği'ne gittiğinde nasıl karşılandığı"nı, "Neden geri çevrildiği"ni, "Turgut Özal'la nasıl bağlantı kurduğu"nu, "Kendisine özel uçağını gönderen Özal'la telefonda neler konuştuğu"nu ve daha birçok detayı "Oradaydım"a anlatacak. 
   CNN TÜRK 20.10 
   
   
   Konuşulacak ne çok şey varmış    "32. GÜn" bayram ertesinde "light" bir programla ekrana geliyor. Şu günlerde pek çok programda - birlikte ya da yalnız - izlediğimiz "Vizontele Tuuba" ekibi bu kez "32. Gün"e katılıyor. Yılmaz Erdoğan, Demet Akbağ, Altan Erkekli, Tuba Ünsal, İdil Fırat ve küçük oyuncu Volkan Demirok, Mehmet Ali Birand ile Bilgi Üniversitesi öğrencilerinin sorularını yanıtlayacaklar ve filmin kamera arkasında yaşananları anlatacaklar. 
   CNN TÜRK 23.05 
   
   
   Çin malı istilası    ATO'nun yaptığı araştırmaya göre Türkiye'de 30 sektör Çin mallarının istilası altında. Arena Ekibi, Türk ekonomisini tehdit ettiği söylenen "Çin malları" dosyasını açıyor. Programda "Kayıt dışı Çin malı satanların neden olduğu vergi kaybının boyutları ne kadar ", "Bunları alan tüketici memnun mu ", "Kaçak Çin mallarını ülkeye kimler, nasıl sokuyor " sorularına yanıt aranacak. 
   KANAL D 23.00 
   
   
</TEXT>
</DOC>
