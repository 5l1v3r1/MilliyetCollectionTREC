<DOC>
<DOCNO> 238673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/ekonomi/eko06.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Dolar alan zarar da edebilir k r da 
</HEADLINE>
<TEXT>



Maliye Bakanı Kemal Unakıtan, dolardaki yükselmelerin, ekonomiyi sıkıntıya sokan etkiler olmadığını belirterek, "Asıl olan, büyümeyi sürdürmek ve mali disipline uymaktır" dedi. St. Georgi Kilisesi'nin açılışı için Edirne'de bulunan Unakıtan, gazetecilerin dolardaki yükselişiyle ilgili sorularını yanıtladı. 
Dalgalı kur oldukça, sorun çıkmayacağını ifade eden Unakıtan, şunları kaydetti "Mali disipline uyunca Türkiye hiçbir şeyden korkmasın. Ama mali disiplin olmazsa o ülkede her şey olabilir. Türkiye mali disipline uyan bir ülke ve bu programa devam edecektir. Serbest piyasa ekonomisinde arz talep söz konusudur. Talep fazla olduğunda dolar yükselir, arz fazla olduğunda düşer." Herkesin hesabını, kitabını iyi yapmak zorunda olduğunu ifade eden Unakıtan, 'Aman dolar alalım, yükselecek' diyenler zarar da görebilir, k r da edebilir. Bundan sonra ekonomi böyle" diye konuştu. 
Enflasyon ve faizlerin iyi durumda olduğunu dile getiren Unakıtan, bunun yanında dışsal etkilerin her zaman söz konusu olabileceğini belirtti. Unakıtan, bu etkilerin, petrol fiyatının artışı, yurtdışındaki faizlerin arttırılması gibi etkiler olabileceğini bildirdi. 


</TEXT>
</DOC>
