<DOC>
<DOCNO> 232753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun42.html </URL>
<DATE> 2004/04/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Blair sözünü tutacak mı Referandum iddiası... 
</HEADLINE>
<TEXT>

     İngiltere Başbakanı Tony Blair'in Avrupa Anayasası'nı referanduma götürmeye hazırlandığı öne sürüldü. 
     Blair'in daha önce Avrupa Anayasası konusunda halkoylaması olasılığını reddettiğini hatırlatan İngiliz basını, Başbakan'ın muhalefetin ve halkın baskısına boyun eğmek zorunda kaldığı şeklinde yorumlarda bulundu. 
     Konuyla ilgili resmi açıklamanın, Perşembe günü yapılacak Bakanlar Kurulu toplantısının ardından yapılması bekleniyor. 
     Gazeteler, referandumun 2005 yılında yapılacak genel seçimlerin ardından yapılabileceğini yazdı. 
     Muhalefet partileri de Avrupa Anayasası'nın halkoyuna sunulmasını istiyor. 
     
</TEXT>
</DOC>
