<DOC>
<DOCNO> 243056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur23.html </URL>
<DATE> 2004/05/26/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
17 gündür haber alınamayan kişi, Samandıra'da ölü bulundu 
</HEADLINE>
<TEXT>

     Ailesinin 17 gündür haber alamadığı Zeynel Işık, Kartal Samandıra'daki ormanlık alanda öldürülmüş halde bulundu. 
     AA muhabirinin aldığı bilgiye göre, Samandıra'da hayvan otlatan çoban, ormanlık alanda bir ceset görünce durumu jandarmaya bildirdi. 
     Jandarmanın incelemeleri sonucu cesedin, telefon alım satımıyla uğraşan ve ailesinin 17 gün önce Fatih İlçe Emniyet Müdürlüğü'ne kayıp başvurusu yaptığı Zeynel Işık'a 37 ait olduğu belirlendi. 
     Çürümüş halde olan ceset, hangi yöntemle öldürüldüğünün anlaşılması için Adli Tıp Kurumu'na kaldırıldı. 
     Jandarmanın durumu bildirmesi üzerine harekete geçen İstanbul Asayiş Şube Müdürlüğü Cinayet Büro Amirliği'ne bağlı ekipler, Işık'ın cep telefonuyla yaptığı görüşmelerden yola çıkarak katil zanlısı olarak 2 kişiyi gözaltına aldı. 
     Şubeye getirilen bu kişilerin sorgusu sürüyor. 
     
</TEXT>
</DOC>
