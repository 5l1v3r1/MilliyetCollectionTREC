<DOC>
<DOCNO> 224551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo14.html </URL>
<DATE> 2004/03/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Galatasaray'da Terim'in yerine Hagi geldi 
</HEADLINE>
<TEXT>

     Galatasaray'da, Fatih Terim'den boşalan teknik direktörlük görevine Gheorghe Hagi'nin getirildiği resmen açıklandı. 
     Sarı-kırmızılı kulübün resmi sitesinden yapılan açıklamada, Galatasaray Teknik Direktörlüğü görevine Gheorghe Hagi'nin getirildiği bildirildi. 
     Açıklamada, bir dönem Galatasaray formasını giyen Rumen çalıştırıcının, saat 15 30'da özel bir uçakla İstanbul'a geleceği, buradan Florya Metin Oktay Tesisleri'ne geçerek, akşam antrenmanı öncesinde bir basın toplantısı düzenleyeceği kaydedildi. 
     Futbolculuğunda Galatasaraylıların en çok sevdiği futbolcu olan Hagi, sarı-kırmızılıların 1996-2000 arasındaki altın döneminde takımın 1 numaralı aktörüydü. Cimbom 17 Mayıs 2000 tarihinde Terim'in teknik direktörlüğünde ve Hagi'nin sahadaki önderliğinde UEFA Kupası'na uzanmıştı... 
     Ancak Hagi, 2001 yılında futbolu bıraktıktan sonra başladığı Teknik Direktörlük döneminde başarıyı yakalayamadı. Romanya Milli Futbol takımı ve bu sezon Bursaspor'un başında başarısızlığa uğrayarak görevinden istifa etti. 

     
</TEXT>
</DOC>
