<DOC>
<DOCNO> 235060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonyas15.html </URL>
<DATE> 2004/04/26/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Futbol maçı türban yüzünden tatil edildi 
</HEADLINE>
<TEXT>

     Avustralya'da hafta sonunda oynanan bir futbol maçının, bir kadın oyuncunun türbanı yüzünden iptal edilmesi üzerine soruşturma başlatıldı. 
     Yetkililer, Viktorya eyalet takımının oyuncusu Afife Saad'ın, cumartesi günkü maçta, hakemin türbanını çıkarması talebini reddettiğini, takım arkadaşları ve rakiplerinin de Afife'yi desteklediklerini, bunun üzerine 15 dakika kadar duran maçın, daha sonra hakem tarafından tatil edildiğini açıkladı. 
     Afife, dört yıldır maçlara türbanla çıkıyordu ve bu, şimdiye dek sorun yaratmamıştı. 
     Viktorya Eyaleti Futbol Federasyonu yetkilisi Chris Bambridge, maçı iptal eden hakemin, ayrımcılıkla mücadele yasalarını ihlal ettiği tespit edilirse cezalandırılabileceğini söyledi. 
     ''Hakemin raporunu aldıktan sonra konuyu inceleyeceğiz'' diyen Bambridge, federasyon yönetmeliklerinde türbanla ilgili madde bulunmadığını kaydetti. 
     
</TEXT>
</DOC>
