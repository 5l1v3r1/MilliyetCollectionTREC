<DOC>
<DOCNO> 238772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun31.html </URL>
<DATE> 2004/05/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Bonino Türkiye'nin AB'ye alınmasından yanayız 
</HEADLINE>
<TEXT>

     İtalya'daki Radikal Parti'nin ünlü ismi ve Avrupa Parlamentosu Milletvekili Emma Bonino, ''Radikal Parti olarak bizler Türkiye'nin Avrupa Birliği'ne alınmasından yanayız. Bu, bizim için öncelikli konulardan biridir'' dedi. 
     Bonino, Corriere della Sera gazetesinde bugün yayınlanan söyleşide, kendisini Türkiye'nin AB'ye girişine karşıymış gibi gösteren ifadelerin gerçeği yansıtmadığını söyledi. 
     Corriere della Sera gazetesinde bugün yayımlanan bir söyleşide, Bonino'nun İtalyan siyasilerin güncel konulara esir olmayıp daha kuşatıcı politikalar geliştirmesini belirtmesinin ardından, ''Size bir örnek vereyim Önümüzdeki dönemde Türkiye'nin Avrupa Birliği'ne girişi konusunda ne düşündüklerini neden söylemiyorlar Milyonlarca Müslümanı AB'ye dahil etmenin ne demek olduğunu biliyorlar mı Buna hazır mıyız '' dediği kaydedilmişti. 
     Haziran ayında Avrupa Parlamentosu için tekrar aday olmaya hazırlanan Emma Bonino, ''Corriere della Sera'daki bu sözlerle tam olarak neyi kastediyorsunuz '' sorusuna karşılık, şunları söyledi 
     ''Corriere della Sera'daki söyleşide maalesef benim ifadelerim çarpıtılmış durumdadır. Ben, Türkiye'nin AB'ye girişini savunan bir kişiyim. Ama orada ifadelerim çarpıtılınca, adeta buna karşıymışım gibi bir izlenim uyandırılmakta. Gazete yönetimine bugün bir tekzip göndererek, bu yanlışlığın düzeltilmesini istedim.'' Emma Bonino, Radikaller olarak Türkiye'nin AB'ye alınmasını istediklerini de vurgulayarak, ''Bu konuda bazı 'hayır' sesleri yükselse de, bizler Türkiye'nin AB'ye alınmasından yanayız. Kapıları Türkiye'ye kapatmak, Avrupa'ya ve devletin laikliğine kilitlenmiş olan halihazırdaki yönetici sınıfını evlerine göndermekle 80 milyon Müslümanın bakışlarını başka yöne çevirmesine neden olmakla eşanlamlıdır'' diye konuştu. 
     Öte yandan Emma Bonino, Corriere della Sera'ya bugün yolladığı tekzip mektubunda, bugün yayımlanan söyleşide kendisinin Türkiye konusundaki ifadelerinin çarpıtıldığını belirterek, bunun düzeltilmesi gerektiğini kaydetti. 
     
</TEXT>
</DOC>
