<DOC>
<DOCNO> 217344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yasam/yas06.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşıyla öz ablasına tecavüz etti 
</HEADLINE>
<TEXT>

   Kahramanmaraş'ta 23 yaşındaki H.M.'ye, öz kardeşi ve komşusu tarafından tecavüz edildiği öne sürüldü 
   KAHRAMANMARAŞ DHA 
   
   Kahramanmaraş'ta 23 yaşındaki H.M.'nin, kardeşi F.M. 15 ve komşusunun oğlu Bayram Yıldırım'ın 18 tecavüzüne uğrayarak hamile kaldığı öne sürüldü. Afşin ilçesi Dağlıca beldesinde meydana gelen olay iddiaya göre şöyle gelişti 
   H.M., geçen yıl temmuz ayında öz kardeşi F.M. ve Yıldırım'ın tecavüzüne uğradı. H.M., bir süre sonra hamile olduğunu anlayınca, bol kıyafetler giyerek hamileliğini gizledi. Hamileliğinin 9. ayını dolduran H.M.'nin, 3 gün önce doğum sancıları başladı. Bunun üzerine ahıra giderek doğum yapmaya kalkışan H.M., bebeğinin kolunu çekerek kopardı. Daha sonra bebeği itmeye kalkışan H.M., acıya dayanamayarak bağırmaya başladı. Genç kadın, Elbistan Devlet Hastanesi'ne kaldırıldı. Burada ölü bir bebek dünyaya getiren H.M., Kahramanmaraş Tıp Fakültesi'ne sevk edildi. 
   Yoğun bakıma alınan H.M.'nin hayati tehlikesi olduğu belirtildi. Jandarma, H.M.'nin ifadesi doğrultusunda kardeşi F.M. ve Bayram Yıldırım'ı gözaltına aldı. Bayram Yıldırım, F.M ile birlikte H.M.'ye tecavüz ettiklerini itiraf etti. 
   
   
</TEXT>
</DOC>
