<DOC>
<DOCNO> 207055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sonspo02.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'li Inter galip, Nedved Juventus'u uçurdu 
</HEADLINE>
<TEXT>

     İtalya Futbol Ligi Seria A'da 15. hafta karşılaşmalarında, FC İnter ve FC Juventus rakiplerinden 3'er puan koparmayı başarırken, SS Lazio ise Reggina deplasmanından yenilgiyle döndü. 
     San Siro'da US Lecce'yi ağırlayan FC İnter, maça savunma hatasıyla 3. dakikada bir gol yiyerek başladı. İlk yarıda kendine gelemeyen FC İnter, devre arasında soyunma odasına taraftarlarının protesto ıslıklarıyla uğurlandı. 
     Zaccheroni'nin ekibi, 48 dakikada Cruz'un golüyle önce durumu eşitledi. İlk 11'de yer alan Emre Belözoğlu'nun 59. dakikada kullandığı köşe atışını Cordoba'nın mükemmel bir kafa vuruşuyla gole dönüştürmesiyle, FC İnter 2-1 öne geçti. Skoru belirleyen gol ise 85. dakikada Vieri'den geldi. Vieri, 100. golünü atmanın sevincini arkadaşlarıyla kutladı. 
     FC Juventus ise Nedved'in, 35 metre mesafeden kaydettiği nefis bir golle AC Perugia'yı 1-0 mağlup ederken, SS Lazio ise deplasmanda Reggina'ya 2-1 yenildi. 
     FC Juventus 33 ve FC İnter 31 puanla şampiyonluk yarışındaki iddialarını korumaya devam ederken, SS Lazio ise 28 puanda kalarak 5. sıraya düştü. 15. haftanın bu gece oynanacak son karşılaşmasının takımları, lider Roma'nın 36, bir maçı eksik olan AC Milan'ın ise 30 puanı bulunuyor. 
     Serie A'da, Roma-Milan karşılaşması dışındaki maçların sonuçları şöyle 
     Ancona-Parma 0-2. 
     Bologna-Empoli 2-1. 
     Brescia-Siena 4-2. 
     İnter-Lecce 3-1. 
     Juventus-Perugia 1-0. 
     Modena-Chievo 0-3. 
     Reggina-Lazio 2-1. 
     Udinese-Sampdorio 0-1. 
     
</TEXT>
</DOC>
