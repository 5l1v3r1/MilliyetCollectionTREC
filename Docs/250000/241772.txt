<DOC>
<DOCNO> 241772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sontur19.html </URL>
<DATE> 2004/05/21/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Amasya'da kaçak silah operasyonu... 7 tüfek ile 31 tabanca ele geçirildi 
</HEADLINE>
<TEXT>

     Amasya'da düzenlenen operasyonda, 7 tüfek ile 31 tabanca ele geçirildi. Olayla ilgili 28 kişi gözaltına alındı. 
     Edinilen bilgiye göre, bazı kişilerin silah kaçakçılığı yaptıkları ihbarı üzerine jandarma ekiplerince başlatılan çalışmalar sonucu, Merkez Ezinepazarı Beldesi ile Sarımeşe, Tatar ve Küçükkızılca köylerinde oturan Hüseyin Ö, Bahri K, Bekir Ç, ve Ali A'nın evlerinde arama yapıldı. 
     Aramalarda, çok sayıda ruhsatsız tabanca bulunması üzerine gözaltına alınan 4 kişinin ifadeleri sonucu, bu kişilerden ruhsatsız silah satın aldıkları belirlenen 24 kişinin evinde de arama yapıldı. 
     Aramalarda, biri Kalaşnikof marka 7 tüfek ve 31 tabanca ile bu silahlara ait 42 şarjör, 279 mermi, 4 tabanca namlusu ve bir adet sahte 100 dolarlık banknot ele geçirildi. 
     Olayla ilgili gözaltına alınan 28 kişiyle ilgili soruşturmanın sürdürüldüğü bildirildi. 
     
</TEXT>
</DOC>
