<DOC>
<DOCNO> 209792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/siyaset/siy05.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener'den Demiröz'e 'psikopat' suçlaması 
</HEADLINE>
<TEXT>

   TRT'nin patronu Demiröz'ün "en iyi müdür benim" açıklamasına eski Genel Müdür Yener, tepki gösterdi 
      EZELHAN ÜSTÜNKAYA Ankara 

   
   TRT Genel Müdürü Şenol Demiröz'ün "en iyi müdür benim" açıklamasına tepki gösteren eski genel müdür Yücel Yener, "Ne demek en iyisi benim, psikopatlıktır bu resmen" dedi. Yener, Demiröz'ün Zaman gazetesinde yayımlanan açıklamalarına sert tepki gösterdi. Yener'in değerlendirmeleri şöyle 
   ONURLU OLSA Geldiğinde 'TRT'ye eski onurunu vereceğiz' diyordu. TRT genel müdürleri arasında Cumhurbaşkanı'na üç kere gidip de geri dönen o. Onurlu bir insan olsa ilk geri dönüşte çekilmesi lazım. Bana göre esas Atatürk'süz Çanakkale Belgeseli yapmak onursuzluk. Demiröz'ü eski müdürler İsmail Cem, Cem Duna, Adnan Öztrak, Nevzat Yalçıntaş'la mukayese etmek mümkün değil. Çok cahilce bir beyanat. TRT'yi nereden nereye getirdik. TRT en çok izlenen üç kanal arasına girdi. Yap, ondan sonra konuş. 
   KADROLAŞMA Siyasi atama olursa, kurum, siyasi parti organı olursa çok yazık olur. Görevim boyunca TRT'nin tarafsız ve özerkliğinden taviz vermedim. Bakanlarla bile kavga ettim. 
   TRT KAR ETTİ TRT reklama yönelik yayın politikası edinemez. Burası kamu kurumu. Buna rağmen TRT benim dönemimde sürekli kar etti. 
   
   TRT sıkıntılı 
   TRT kulislerinde, RTÜK'ün genel müdür seçimine ilişkin işlemini yargıya götüren aday adaylarından TRT Haber Daire Başkanı Aydoğan Kılınç'ın görevine devam edip etmeyeceği merak konusu oldu. Demiröz'ün çalışmak istediği isimlerin başında Uğur Dündar'ın geldiği de konuşuluyor. 
   
   
</TEXT>
</DOC>
