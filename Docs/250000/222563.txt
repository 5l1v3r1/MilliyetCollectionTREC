<DOC>
<DOCNO> 222563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sontur18.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Patronunun 100 milyon lirasını kaybeden genç evden kaçtı 
</HEADLINE>
<TEXT>

     Kahramanmaraş'ın Pazarcık İlçesi'nde bir genç, patronundan aldığı 100 milyon lirayı kaybettiği için evden kaçtı. 
     Baba Ahmet Beyazıt, 18 yaşındaki Yıldırım Beyazıt'ın kamyon tamircisi olarak çalıştığını belirterek, ''Ahmet, 16 gün önce eve geldiğinde, patronunun, başkasına teslim etmesi için verdiği 100 milyon lirayı kaybettiğini söyledi. Oldukça üzgündü ve sıkılmıştı'' dedi. 
     O gün evden ayrılan Yıldırım'dan bir daha haber alamadıklarını söyleyen baba Ahmet Beyazıt, Kahramanmaraş'ta polise ve adliyeye başvurduklarını ancak sonuç alamadıklarını ifade etti. 
     Adana Adliyesi önünde gazetecilerle konuşan baba Beyazıt, ''Oğlumun Adana'ya gelmiş olabileceğini düşünerek, Adana Adliyesi'ne de kayıp olduğunu bildirdik. Başına kötü bir şey gelmesinden korkuyoruz'' diyerek, basın mensuplarından yardımcı olmalarını istedi. 
     
</TEXT>
</DOC>
