<DOC>
<DOCNO> 246502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/soneko21.html </URL>
<DATE> 2004/06/09/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Unakıtan Cari açıktaki artış trendi bu aydan itibaren azalışa dönecek 
</HEADLINE>
<TEXT>

     Maliye Bakanı Kemal Unakıtan, cari açıktaki artışın, bu aydan itibaren azalma trendine girmesini beklediklerini bildirdi. 
     Unakıtan, ''turizm gelirlerindeki artış da, cari açıktaki düzelmeye katkı yapacaktır'' dedi. 
     Bakan Unakıtan, düzenlediği basın toplantısında, genel ekonomi ve konsolide bütçe uygulamalarına ilişkin bilgiler verdi. 
     Unakıtan, cari açıkların, ekonomide çok önemli göstergeler olduğunu ifade ederken, GSMH'nin yüzde 3'ünü geçmeyecek bir açığı yakalamayı hedeflediklerini anlattı. 
     Ekonomide 'enflasyonla mücadele, kamu borç stokunun azaltılması ve sürdürülebilir kalkınmanın sağlanmasının' önem taşıdığını ve bu alanda da ilerleme kaydedildiğini belirten Unakıtan, bunun için sıkı maliye politikaları uygulandığını hatırlattı. 
     Bunların başında, faiz dışı fazlanın gerçekleştirildiğini, kamu yönetiminde yapısal reformlar yapıldığını anlatan Bakan, makro açıdan da 32 yıldır düşürülemeyen enflasyonun tek haneli rakamlara indirildiğini söyledi. 
     Kamu borç stokunun Gayri Safi Milli Hasıla'ya GSMH oranının uzun süredir yüzde 91'lerde seyrettiğini, bu oranın 2003 yılında yüzde 70.5'e indiğini, 2004 yılında da yüzde 67.7'ye düşürülmesinin hedeflendiğini vurgulayan Bakan, ''Bu oran, Mastricht kriterlerine göre yüzde 60'ın altına düşürülecektir''diye konuştu. 
     Ekonomide iyileşme beklentilerinın büyüme hızını da etkilediğine dikkati çeken Unakıtan, 2002 yılında yüzde 7.9 olan büyüme hızının, 2003 yılında yüzde 5.9, 2004 yılında da yüzde 5 olarak gerçekleşeceğini kaydetti. Unakıtan, sözlerini şöyle sürdürü 
     ''Eskiden büyüme dendiğinde enflasyonla bağdaştırılırdı. Enflasyon düşüyor, büyüme sağlanamıyor diye...Şimdi, pekala enflasyon düşüyor, büyüme hızıda sağlanabiliyormuş. Türk Lirası'nın değer kazanmasına rağmen ithalatta artış sağlanmıştır. Bunun nedeni de ihracatcımız, artık ürün kalitesini, dış piyasalarda rekabet etme gücünü kazanmıştır. Diğer yandan, sanayi üretiminde de aynı şekilde istenen sonuçlar elede edilmekte, ülkemizi ziyaret eden turist sayısında yüzde 65 oranında artış sağlanmaktadır. 
     Türk Lirası'ndaki değer artışından dolayı, ithalat artışından kaynaklanan cari açıkta ortaya çıkan artış trendinin de, Mayıs ayında kurlardaki artış nedeniyle ihracattaki gelişmeye paralel, bu aydan itibaren azalma trendine girmesini beklemekteyiz. Turizm gelirlerindeki artışta, cari açıktaki düzelmeye katkı yapacaktır.'' 
     
     KALICI TEDBİRLER ALINIYOR 
     Bu arada dalgalı kurun, bu konuda bir sigorta sayılmakla beraber, hiç bir zaman 'bizim dalgalı kurumuz vardı, biz sadece ona bakarız, ondan dolayı bu sigortadır' demediklerini anlatan Unakıtan, devamla şöyle konuştu 
     ''Bununla ilgili her türlü tedbirleri alıyoruz. Fakat bu tedbirlerin kalıcı olması lazım. Sadece geçici tedbirlerle olmaz. Çünkü cari açıklar, ekonomide çok önemli göstergedir. Biz hedefimiz, GSMH'nın yüzde 3'ünü geçmeyecek bir açığı yakalamaktır. Bunun için aslolan ihracatı artırmaktır, ihracatta kalıcı artışı sağlamaktır. Ve aynı zamanda döviz gelirleri açısından turizm gelirlerini artırmaktır ve turizmin alt yapısını geliştirmek suretiyle ordaki artışı kalıcı hale getirmektir. Bunlar çok önemli konulardır.'' 
     
     POZİSYON AÇIĞI 
     Unakıtan, ekonomideki gelişmeler paralel bankacılık kesiminin pozisyon açığının, 21 Mayıs itibariyle 744 milyon dolar gibi makul bir seviyeye indiğini anlatırken, ''Yılbaşında yaklaşık 9 katrilyon lira olan bankacılık kesiminin brüt takipteki krediler tutarı ise 8.1 katrilyon liraya inmiştir'' dedi. 
     Bakan, ''Bu konuda da görüleceği gibi, doğru politikalar izlendiğinde, iyi haberler, dört bir yandan gelmeye başlamaktadır'' ifadesini kullandı. 
     
     5 AYLIK BÜTÇE UYGULAMA SONUÇLARI 
     Öte yandan Bakan Unakıtan'ın verdiği bilgiye göre, 2004 Ocak-Mayıs dönemi bütçe uygulama sonuçları, hedeflere uygun olarak sonuçlandı. 
     Beş aylık gerçekleşmelere bakıldığında, konsolide bütçe harcamaları katrilyon 920 trilyon lira, gelirler 42 katrilyon 366 trilyon lira, bütçe açığı 11 katrilyon 550 trilyon lira, faiz dışı fazla ise 14 katrilyon 546 trilyon lira olarak gerçekleşti. 
     Ek Bütçe Kanunu'ndan sonra, 2004 konsolide bütçe ödenekleri toplamı 149 katrilyon 945 trilyon lira olarak belirlenirken, personel ve sosyal güvenlik kurumlarına 32 katrilyon 187 trilyon lira, mal ve hizmet alımlarına 12 katrilyon 49 trilyon lira, faiz harcamalarına 66 katrilyon 50 trilyon lira, cari transferlere 27 katrilyon lira, sermayeye 6 katrilyon lira, sermaye transferlerine 404 trilyon lira, borç vermeye 3 katrilyon lira, yedek ödeneklere 2 katrilyon 52 trilyon lira ayrılmıştı. Bütçe açığı 45 katrilyon 836 trilyon lira, faiz dışı fazla ise 20 katrilyon 214 trilyon lira olarak hedeflenmişti. 
     
</TEXT>
</DOC>
