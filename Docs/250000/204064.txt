<DOC>
<DOCNO> 204064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/siyaset/asiy.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'ın artık raporu var 
</HEADLINE>
<TEXT>

   Numune Hastanesi'nde 2 saat muayene olan Erbakan, cezasının ertelenmesi için sağlık raporu aldı. Başsavcılık raporu onaylayınca, Hoca bir yıl nefes aldı 
      TÜRKER KARAPINAR, YILDIZ YAZICIOĞLU Ankara 

   
   Eski Başbakan ve SP Genel Başkanı Necmettin Erbakan'a kapatılan RP'nin kayıp trilyon davasında verilen 2 yıl 4 ay hapis cezasının infazı, Ankara Numune Hastanesi'nin raporu doğrultusunda bir yıl ertelendi. Erbakan, avukatlarının infazın ertelenmesi için Ankara Başsavcılığı'na verdiği Fatih Üniversitesi Hastanesi raporunun geçerli kabul edilmemesi üzerine dün Numune Hastanesi'ne sevk edildi. Balgat'taki evinden hastaneye gelen Erbakan, tekerlekli sandalyeye oturtuldu. Başhekim Doç. Dr. Mahmut Koç'un odasına çıkarılan Erbakan, Sağlık Kurulu Başkanı ve Başhekim Yardımcısı Dr. Faruk Çetin, Dahiliye Uzmanı Selma Karaahmetoğlu, Böbrek Hastalıkları Uzmanı Deniz Aydın, Kardiyoloji Uzmanı Doç. Dr. Sinan Aydoğdu'nun da aralarında bulunduğu hekimlerce yaklaşık iki saat muayene edildi. Kurul, kronik rahatsızlıkları nedeniyle Erbakan'ın cezasının bir yıl ertelenmesi yönünde rapor verdi. 
   
   Karar gecikmedi 
   Erbakan, raporunu infazının ertelenmesi talebiyle birlikte başsavcılığa sundu. Raporu ikna edici bulan başsavcılık, Erbakan'ın cezasının infazının bir yıl ertelenmesine karar verdi. Erbakan'ı hapse girmekten sadece Cumhurbaşkanı Ahmet Necdet Sezer'in affı kurtarabilir. Erbakan, bu durumda kalıcı rahatsızlıklar gerekçesiyle cezasının ortadan kaldırılmasını talep edecek. Başsavcılık, talebi Adalet Bakanlığı kanalıyla Cumhurbaşkanlığı'na gönderecek. Son kararı Sezer verecek. 
   
   Sağlam yeri kalmamış 
   SAĞLIK KURULU Başkanı Dr. Çetin, Erbakan'ın izniyle yaptığı açıklamada, muayenede hayati önemi olan rahatsızlıklar tespit edildiğini söyledi. Çetin'in verdiği bilgiye göre Erbakan'ın raporla tespit edilen rahatsızlıkları şöyle 
   "SEREBROVASKULER hastalık beyin damarlarında daralma ve geçirilmiş beyin enfaktüsü damar tıkanıklığı nedeniyle beyinde beslenemeyen bir bölge bulunması , yüksek tansiyon ve tansiyon ile şeker hastalığınca tetiklenen kalp hastalığı, kalbe bağlı ana damarda hafif daralma, henüz ilk aşamasında olan böbrek yetmezliği, böbrek fonksiyonlarında bozulma, bel omurunda öne doğru eğilme, göğüs omurlarında yana doğru eğilme, 12. göğüs omuru ve 1. bel omurunda basınca bağlı kırılma dolayısıyla omurgada kırık oluşması, omurgadaki bozulmalar nedeniyle yürüme güçlüğü ve bacaklarda ağrı." 
   
   Neydik, ne olduk    ABDULLAH KARAKUŞ Ankara 

   "Kayıp trilyon davası"nda verilen 2 yıl 4 ay hapis cezası nedeniyle hakkında çıkarılan yakalama emri sağlık raporu alabilmesi için bir hafta ertelenen SP Genel Başkanı Necmettin Erbakan, başına gelenler ve AKP'lilerin duyarsızlığı nedeniyle büyük üzüntü yaşadı. 
   Ankara İnfaz Savcılığı'nın önceki gün aldığı karar üzerine kurmaylarıyla toplantı yapan Erbakan, "Türkiye'de insan haklarını geliştirmek için yıllardır uğraştık, didindik. Yaşanabilir Türkiye için Başbakanlık yaptık. Neydik, şimdi ne hale düştük. Geçmişte bizimle beraber olanlardan daha çok şey beklerdik. Allah doğru yoldan ayırmasın. Her şeyde bir hayır vardır" dedi. 
   Partililerin cezaevine girmemesi için çaba gösterdiği Erbakan, gün boyunca AKP'den olumlu bir haber gelmesini bekledi. AKP'li arkadaşlarıyla temasa geçen SP'liler de bir yanıt alamadı. 
   Başına gelenlerden dolayı büyük üzüntü yaşayan Erbakan'ın AKP'lilerden haber beklediği öğrenildi. 
   
   Tekerlekli sandalyede 
   Objektiflere yansıyan bu görüntü, yıllarca kamuoyuna "dimdik ayaktayım" mesajı vermeye çalışan eski başbakanın tercihini ortaya koydu. Hastane, 
   Erbakan'ın yürüme güçlüğü çekmesi nedeniyle tekerlekli sandalye kullanıldığını açıkladı. Ancak Türk siyasetine damgasını vuran isimlerden biri olan Erbakan'ın buna itiraz etmemesi ve merdivenlerde bile tekerlekli sandalyede taşınmayı kabullenmesi dikkat çekiciydi. 
   
   Demirel Erbakan kaçmıyor ki    DYP Genel Başkanı Mehmet Ağar, SP lideri Necmettin Erbakan kayıp trilyon davasından mahk m olurken, AKP'li yöneticilerin dokunulmazlık zırhının ardına gizlendiğini savundu. 9. Cumhurbaşkanı Süleyman Demirel de, Erbakan'ın hapse girmesinin kamuoyunu inciteceğini ve "kimsenin içine sığmayacağı"nı söyledi. Demirel, "Erbakan kaçmıyor ki. Bulmak gayet kolay. Her gün televizyonlarda görüyorsunuz. Benim okul arkadaşımdır. Mahkemenin kararına diyeceğimiz yok. Yalnız o yaşta bir insanın hapishaneye götürülmesi kimsenin içine sığmaz" dedi. 
   CHP Genel Başkanı Deniz Baykal, Erbakan'ın hapis cezasına çarptırılmasını "Siyasette önemli rol oynamış siyaset adamının ileri yaşında mahk miyete maruz kalması üzüntü verici" sözleriyle değerlendirdi. 
   
   
   
   
</TEXT>
</DOC>
