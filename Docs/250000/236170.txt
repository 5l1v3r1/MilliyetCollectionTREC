<DOC>
<DOCNO> 236170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/soneko12.html </URL>
<DATE> 2004/04/30/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Türkiye geçen yıl 38 milyon dolar resmi bağışta bulundu 
</HEADLINE>
<TEXT>

     Türkiye, 2002 yılında toplam 157 milyon 719 bin 252 dolar, 2003 yılında da 145 milyon 754 bin 749 dolar tutarında resmi yardım ödemelerinde bulundu. 
     Devlet İstatistik Enstitüsü DİE , resmi yardım kapsamında Türkiye'nin gerçekleştirdiği ödemelerin 2002 yılı kesin sonuçlarını ve 2003 yılı geçici sonuçlarını açıkladı. 
     DİE, resmi yardım kapsamında Türkiye'nin yaptığı ödemelerin belirlenmesi ve İktisadi İşbirliği ve Kalkınma Teşkilatı'nın OECD Kalkınma Yardımı Komitesi'ne DAC ''Dış Yardım'' ile ilgili bilgilerin sağlanması amacıyla gerçekleştirdiği çalışmanın sonuçlarını belirledi. 
     Buna göre, Türkiye'nin 2003 yılında yaptığı 145 milyon 754 bin 749 dolar tutarındaki Resmi Yardım Ödemeleri'nin 38 milyon 709 bin 309 doları çeşitli ülkelere yapılan resmi bağışlardan oluştu. 
     Türkiye'nin aynı dönemde yaptığı resmi yardım ödemelerinin, 40 milyon 206 bin 624 doları uluslararası kuruluşlara konuyla ilgili aidat ödemeleri ve 66 milyon 838 bin 816 doları diğer resmi ödemeleri içerdi. 
     DAC'ın belirlediği sınıflandırmaya göre yapılan dış yardım ve benzeri ödemelerin, 26 milyon 425 bin 105 doları birinci kısım ülkeler olarak adlandırılan gelişmekte olan ülkelere yapılan bağışlardan, 9 milyon 799 bin 524 doları da ikinci kısım ülkeler olarak tanımlanan çoğunluğu piyasa ekonomisine geçmekte olan ülkeler-geçiş ülkelerine yapılan bağışlardan, 2 milyon 484 bin 680 doları ise diğer ülkelere yapılan bağışları kapsadı. 
     Türkiye'nin 2003 yılında gelişmekte olan ülkelere yaptığı 26 milyon 425 bin 105 dolar tutarındaki resmi kalkınma yardımının 7.7 milyon doları proje ve program yardımlarından, 11.1 milyon doları teknik işbirliğinden oluştu. 
     Aynı dönemde Türkiye, uluslarararası kuruluşlara aidat ödemeleri çerçevesinde yaptığı 40 milyon 206.6 bin dolar tutarındaki ödemenin 9.1 milyon doları Birleşmiş Milletlere, 5.7 milyon doları Uluslararası Kalkınma Ajansı'na, 22 milyon doları bölgesel kalkınma bankalarına ve 3.4 milyon doları da diğer kalemi içerdi. 
     Türkiye'den geçen yıl gelişmekte olan ülkelere 40 milyon 890 bin 566 dolar tutarında, geçiş ülkelere 25 milyon 948 bin 250 dolar tutarında diğer resmi ödemeler kapsamında kaynak transferinde bulunuldu. 
     Geçen yıl Türkiye'nin yaptığı 66 milyon 838.8 bin dolar tutarındaki diğer resmi ödemelerin 40 milyon 890.6 bin doları gelişmekte olan ülkeler için ulusal yatırımcılara verilen borçları, 25 milyyon 948.2 bin doları da geçiş ülkeleri için ulusal yatırımcılara verilen borçları içerdi. 
     
     2002 YILI ÖDEMELERİ 
     Türkiye, 2002 yılında yaptığı 157 milyon 719.2 bin dolar tutarındaki resmi yardım ödemelerinin 39 milyon 6.8 bin doları rmesmi bağışlardan, 46 milyon 276.2 bin doları uluslararası kuruluşlara aidat ödemelerinden, 71 milyon 789.3 bin doları da diğer resmi ödemelerden oluştu. 
     DAC standartlarına göre resmi kalkınma yardımının RKY gayri safi milli hasılaya GSMH oranı, ülkelerin yardım kapasitelerinin ve yardım performanslarının gözlenebilmesi açısından önemli bir kavram olarak görülüyor. 
     Türkiye'nin 2003 yılı için RKY GSMH oranı yaklaşık olarak yüzde 0.03 olarak belirlendi. Bu oran için OECD ortalaması yüzde 0.39, Birleşmiş Milletler'in bu konuda koyduğu hedef ise yüzde 0.70. 
     
</TEXT>
</DOC>
