<DOC>
<DOCNO> 209156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur35.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi'ye Bağaziçi Üniversitesi'nde protesto.... 
</HEADLINE>
<TEXT>

     AB Komisyonu Başkanı Romano Prodi, konferans vermek üzere geldiği Boğaziçi Üniversitesi'nde BÜ , bir grup öğrenci tarafından protesto edildi. 
     Prodi, konferans vermek için BÜ'nün güney kampusüne geldi. Romano Prodi'nin aracından inişi sırasında toplanan bir grup öğrenci, Prodi ile AB'yi alkış ve sloganlarla protesto etti. 
     AB'nin ''sömürge düzeni'' olduğunu savunan ve bu yönde sloganlar atan, Türkiye Komünist Partisi yanlısı oldukları bildirilen gruptakiler, polisin kendilerini uzaklaştırması üzerine, ''İşte AB demokrasisi bu'' şeklinde slogan attılar. 
     Prodi'nin konferans vermek üzere salona girmesine rağmen bahçede halka şeklinde toplanan öğrenci grubunun protesto gösterisi devam ediyor. 
     Üniversite içerisinde güvenlik güçlerinin de hazır bekletildiği görüldü. 
     
</TEXT>
</DOC>
