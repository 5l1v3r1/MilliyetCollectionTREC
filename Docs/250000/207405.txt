<DOC>
<DOCNO> 207405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/guncel/agun.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmet İnönü, bugünkü CHP'den memnun değil 
</HEADLINE>
<TEXT>

   İsmet İnönü'nün adını taşıyan 4. kuşaktan torunu, siyasete ısınma turları atıyor. İktidardaki AKP'yi beğeniyor, büyükbabasının mirasçısı CHP'yi ise yetersiz buluyor 
      Şükran Pakkan 
   
   Kurtuluş Savaşı kahramanı 2. Cumhurbaşkanı İsmet İnönü, Türk siyasi hayatına damgasını vururken, geriye soyadını taşıyan kalabalık bir aile bıraktı. Bugün, iki oğlu ve bir kızının çocuklarından oluşan 4. kuşaktan 11 torun, İnönü soyadını taşıyor. Geçen zaman içinde Erdal İnönü ve Gülsüm Toker hariç, siyasetin dışında kalmayı tercih eden ailenin şimdi politikaya hazırladığı yeni biri var Büyükbabasının adını taşıyan 21 yaşındaki İsmet İnönü. 
   Alman Lisesi'nden mezun olan İnönü, Amerika'nın saygın üniversitelerinden Johns Hopkins'te ekonomi ve psikoloji eğitimi görüyor. 
   
   ABD'yi örnek alıyor 
   Geçen cumartesi günü Engin İnönü'nün cenazesinde kuzenleriyle birlikte yer alan İsmet İnönü, ilk röportajını Milliyet'e verdi. Tarabya'da yaşadığı villada buluştuğumuz İnönü, siyasete ısınma turlarına böylece başlamış oldu. Söyleşi sırasında, İnönü'nün aslında bir liberal olduğunu, sol partilerin politikalarını beğenmediğini öğrendik. Sonuçta o bir İnönü, ancak siyasi çizgisini kendi çizecek. Hem de Amerikan usulüyle 
   
   'CHP daha aktif olmalı' 
   
   Aktif siyasete girecek misiniz 
   Türkiye'ye döndükten sonra, bir süre özel sektörde çalışacağım. Daha sonra, kendimi hazır hissedersem politikaya girmeyi düşünüyorum. 
   
   Bugün dönmüş olsaydın, nerede ve nasıl başlardın 
   Artık sağ ve sol kavramlarının günümüzde geçerliliği kalmadı. Bu noktada, ABD'yi model alıyorum. Siyasi yelpaze, muhafazak r ve liberaller olarak bölünmüş ve esnek bir sistem h kim. 
   
   CHP'nin çizgisini nasıl buluyorsunuz 
   CHP'nin şu andaki çizgisi bana uymuyor. Daha aktif olması şart. Partiyi yeterli bulmuyorum. 
   
   İktidar başarılı mı 
   Medya ve toplumla ilişkilerini beğeniyorum. Halkın nabzını tutuyorlar. CHP daha çok çalışmalı. 
   
      Anlat bakalım Sakarya'yı 
   
   Taşıdığınız ismin ağırlığını hissediyor musunuz 
   İsmet İnönü öldükten sonra ilk doğan erkek ben olduğum için Mevhibe Hanım istemiş aynı ismi taşımamı. Okuldaki tarih hocaları bana hep, 'İnönü, anlat bakalım şu Sakarya Muhaberesi'ni, sen bilirsin' derlerdi. Bir sorumluluğu var ama bununla büyüdüğüm için artık ağır gelmiyor. 
   
   Bu ismi taşımasaydım, şunu yapardım dediğiniz bir şey var mı 
   Bu adı taşıyıp da kavgaya, dedikoduya karışmak hoş değil. İşin güzel yanı bu saygınlığın parçasıyım. 
   
   İsmet İnönü hakkında birçok eleştiriler yapılıyor. Sinirleniyor musunuz 
   Yaşlı bir taksici sohbet ederken, "Allah belasını versin bu İsmet İnönü'nün. Onun yüzünden bu hale geldik" dedi. Sinirlendim ama "Devlet büyüğümüzün arkasından böyle konuşmak doğru değil" dedim. "Seni mi kıracağız" deyip sustu. 
   
   Torunlar, yaz kış bir arada    İnönü ailesinin 11 torunu sık sık bir araya geliyor. Çivileme atlayışıyla bilinen büyükbaba İnönü gibi torunlar da yüzmeye çok meraklı. İnönüler, yaz aylarında Bodrum'da aynı sitede bulunan yazlıklarında zaman geçiriyor, kış aylarında kayağa gidiyorlar. Aile üyeleri, birbirine çok bağlı. Ankara ve İstanbul'da yaşayan İnönüler, sık sık bir araya geliyor. 
   
   
   
</TEXT>
</DOC>
