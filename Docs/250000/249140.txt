<DOC>
<DOCNO> 249140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/ekonomi/aeko.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarbank'ın faturası, 14 milyon yoksulun üç yıllık geçim parası 
</HEADLINE>
<TEXT>


BDDK Başkanı Bilgin, 8.5 katrilyonu bulan İmar Bankası'ndaki yolsuzluğun 14 milyon yoksul insanın üç yıllık kira, yiyecek ve giyim harcamalarına eşit olduğunu açıkladı 

EKONOMİ SERVİSİ 

Tasarruf Mevduatı Sigorta Fonu TMSF tarafından düzenlenen 'Aktif Satış ve Varlık Yönetim Şirketleri' konferansında konuşan Bankacılık Düzenleme ve Denetleme Kurulu BDDK Başkanı Tevfik Bilgin, İmar Bankası İmarbank yolsuzluğu ile ilgili çıkardıkları sonuçları sıraladı. 
Bilgin, İmarbank'ın bilançosunda 753 trilyon görünen mevduatın gerçekte 8.5 katrilyon olduğunu ve bu durumun resmi makamlardan gizlenerek dünyanın en organize yolsuzluğunun yapıldığını söyledi. Bilgin, İmar Bankası yolsuzluğunun 14 milyon yoksul insanın üç yıllık kira, yiyecek ve giyecek harcamalarına eşit olduğunu da açıkladı. Kayıtdışılık ve yolsuzluğun Uzan Grubu'nun ÇEAŞ, Kepez ve Telsim gibi şirketlerinde de olduğunu ifade eden Bilgin, İmar Bankası faturasının da halka çıktığını bildirdi. 

'Krizin garantisi yok' 
İmar Bankası olayından çıkartılan derslere de değinen Bilgin, ani şube denetimi, kasa sayımı, şubelerdeki mevduat ve kredi mutabakatının sağlanmasının da önem kazandığını söyledi. 
Öte yandan IT bilgisayar altyapısı denetimi ile finansal dedektiflik kurumunun da önem kazandığını belirten Bilgin, İmar Bankası olayının kurumlar arası diyalog ile yeterli sayıda denetim elemanının denetimde etkinliği sağlayacağını sözlerine ekledi. 
Konferansta konuşan Dünya Bankası Baş Ekonomisti Rodrigo Chaves ise Türkiye'deki bankacılık sektörünün eskiye kıyasla çok daha istikrarlı, çok daha sağlam olduğunun görüldüğünü belirterek, "Ancak artık reform sürecinde ilerleme vakti geldi. Gelecekte bir bankacılık krizi olmayacağını kimse garanti edemez" dedi. 
Chaves, yine de bugüne kadar alınan önlemler sayesinde yeni bir krizin çok büyük felaketler yaratmayacağını söyledi. 
Türkiye Bankalar Birliği Başkanı Ersin Özince de finansal risklerin ve kredi riskinin h l çok yüksek olduğunu belirtti. 

Ertürk Sorumluluktan kaçarak tahsilat yapılamaz TMSF Başkanı Ertürk, TMSF'nin Merkez Bankası'ndan sonra Türkiye'nin en büyük bilançosuna sahip bulunduğunu belirterek, ellerindeki portföyün değerini yükselterek, tasfiye sürecinde hızlı hareket etmek ve yeni modeller uygulamak zorunda olduklarını söyledi. 

Vizyon sorgulanabilir 
Ertürk, şöyle konuştu 
"Ancak realist olmak gerekirse geniş bir vizyona sahip olmanın kamu yönetim alanında fazla bir anlam ifade etmediğini söylemek durumundayız. Sahip olduğunuz vizyonun ve iş yapma iradesinin bile sorgulanmasına hazır olmanız gerekiyor. 
Geniş imk nlara ve hareket kabiliyetine sahip kişi ve grupların yurtiçi ve yurtdışındaki icraatlarının topluma yüklediği maliyetlerin azaltılmasına yönelik çalışmaların sorumluluktan kaçan, inisiyatif almaktan korkan geleneksel devlet memuru anlayışı ile ve o kısıtlamalar içinde yürütülmesi ne kadar mümkün olabilir " 

Çağlar ve Garipoğlu ile 10 gün içinde protokol TMSF Başkanı Ahmet Ertürk, Fon'a devredilen İnterbank ve Sümerbank'ın eski hakim ortakları Cavit Çağlar ve Hayyam Garipoğlu ile görüşmelerin sona ulaştığını, önümüzdeki bir hafta - 10 gün içinde protokol imzalayacak duruma gelineceğini açıkladı. 
Ertürk, "Esbank Grubu ile de ilişkilerimiz, müzakerelerimiz devam ediyor" dedi. Ertürk, borçlarının erken ödeme suretiyle tasfiyesi amacıyla gerekli görüşmeleri başlatmak üzere TMSF ve Yapı Kredi Bankası'na başvuran Çukurova Grubu ile ilgili bir soru üzerine ise "Çukurova Grubu ile görüşmelerimiz devam ediyor. O konuda da bir sonuca ulaştığımızda onu kamuoyu ve sizlerle paylaşacağız" dedi. 

'Diğerlerinin şartları bize de uygulansın' Toplam 8.5 milyar dolarlık İmar Bankası yolsuzluğu nedeniyle 219 şirketine el konulan Uzan Grubu adına, TMSF ile Kemal Uzan'ın oğlu sıfatıyla bu hafta içinde görüşen Cem Uzan, TMSF Başkanı Ahmet Ertürk'ten Pamukbank'ın eski sahibi Mehmet Emin Karamehmet ile Etibank'ın eski sahibi Dinç Bilgin'e sağlanan imk nlardan kendisinin de yararlandırılmasını talep etti. Görüşmede Uzan'ın, ÇEAŞ ve Kepez'i geri isterken Telsim'in yönetiminin de devredilmesini istediği öğrenildi. 
TMSF Başkanı Ertürk, Uzan'ın teklifinde yeni bir şey olmadığını söylemekle yetindi. Ertürk Star Medya Grubu satış takviminin biraz sarkabileceğini belirtti. 

Karamehmet'in indirim hesabı Geçen yıl BDDK ile Yapı Kredi'ye 1 milyar 937 milyon dolar ve Pamukbank'a 3 milyar 86 milyon dolarlık borcu için 15 vadeli faiz dahil toplam 6.2 milyar dolarlık ödeme anlaşmasını değiştirmeye çalışan Mehmet Emin Karamehmet'in başında bulunduğu Çukurova Grubu'nun anaparada büyük bir indirim sağlamaya çalıştığı belirtiliyor. 

İki borç iki faiz 
Grup, TMSF'ye sunduğu yeni planda erken ödeme nedeniyle faizin ortadan kaldırılması yanında, toplam borcun bugüne indirgenmesi yoluyla düşürülmesini gündeme getirdi. Çukurova Grubu'nun yalnız faiz yükünden değil, borcun anaparasından da önemli indirim sağlayacağı belirtiliyor. Grubun formülün kabul edilmesi için de hükümet nezdinde lobi çalışmalarını hızlandırdığı belirtiliyor. 
BDDK ile Çukurova grubu arasında yapılan anlaşmanın 16'ncı maddesinde borcun, sözleşmenin yürürlüğe girmesinden itibaren ilk üç yılı ana para ödemesi, toplam 15 yılda ödemesinin yapılacağı şeklinde karara bağlanmıştı. Pamukbank borçları için Libor'a 0.5 faiz Yapı Kredi için Libor artı 2.2 olarak belirlenmişti. 


</TEXT>
</DOC>
