<DOC>
<DOCNO> 213060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sondun11.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki Japon askerleri bıyık bırakacak .. 
</HEADLINE>
<TEXT>

     İkinci Dünya Savaşı'ndan bu yana ilk kez denizaşırı bir savaş bölgesinde insani amaçlı görev yapacak Japon askerlerine, bölge halkıyla uyum tavsiyelerinde bulunuluyor. 
     Irak'ın güneyindeki Samava kasabasında görev yapacak Japon askerlerinin, kasabanın dışında kurulan üslerinde içki içmeleri ve domuz eti yemeleri yasaklandı. 
     Bir Japon askeri sözcü, erkek askerlerden bıyık bırakmalarını istediklerini, 10 kadar kadın askereyse bölgenin geleneklerine uyum çerçevesinde koyu yeşil başörtüsü verildiğini söyledi. 
     Irak'a savaşmaya değil, ülkenin yeniden yapılanmasına yardımcı olmak için gittiklerini hatırlatan sözcü, bu konuda başarılı olmalarının, bölge halkıyla dostluk ilişkileri kurabilmelerine bağlı olduğunu belirtti. 
     
</TEXT>
</DOC>
