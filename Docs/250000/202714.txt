<DOC>
<DOCNO> 202714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun42.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstsüz fotoğraf çektiren katolik kuruluş görevlisi işten çıkarıldı 
</HEADLINE>
<TEXT>

     Almanya'nın Würzburg kentinde bulunan Caritas adlı Katolik yardım kuruluşunun gönüllü bir çalışanı, hayır amacıyla hazırlanan bir takvim için üstsüz fotoğraf çektirdiği gerekçesiyle görevinden alındı. 
     Caritas Müdür Yardımcısı Norbert Heilmann, geliri Würzburg Üniversite Kliniği'ndeki kanserli çocukların tedavisi için verilecek ''Takvim Kızları 2004'' için üstsüz fotoğraf çektiren 54 yaşındaki kadın görevlinin, klinikteki gönüllü faaliyetlerinin yasaklandığını bildirdi. 
     Kararın, kliniğin yetkili bölümü tarafından kendilerine danışılmadan alındığını belirten Heilmann, ''Ancak bu karara saygı duyuyoruz. Görevlinin tutumu, Katolik bir hastane yardım kuruluşunun hedef ve değer yargılarına uygun değildir'' dedi. 
     Fotoğrafları çeken Gerhard Launer ise olaydan duyduğu üzüntüyü dile getirerek, ''Bu gelişmelerden büyük üzüntü duyduk. Gönüllü iş yapan bir insanın çalışması, diğer bir konuda gönüllü olarak faaliyette bulunduğu için yasaklanamaz'' diye konuştu. 
     
</TEXT>
</DOC>
