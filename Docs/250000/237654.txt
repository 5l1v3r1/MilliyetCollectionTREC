<DOC>
<DOCNO> 237654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/astro/index.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilik heyecanı 
</HEADLINE>
<TEXT>



Yay burcuna geçen Ay daha canlı, iyimser ve ufuklarımızı genişletebileceğimiz olanaklara işaret etmekte. Biraz dikkatli olmak koşuluyla çok şey başarılabilir. Duygusal alanda heyecan söz konusu. Koç'lar genel olarak pozitif enerji altındalar. Yeni şeyler öğrenmek konusunda hevesliler. Yabancılarla ilgili konulara karşı esnek olunmalı. Boğa'lar maddi durumlarını düşünmek zorundalar. Aceleci davranışlar ve kararlar yüzünden terslikler yaşanabilir. İkizler esnek ve toleranslı olmalı. İkili ilişkilerde açık ve samimi olmakta fayda var. Yengeç'ler kendilerine zaman ayıramayabilirler. Bitirilmesi gereken sorumlulukları öncelikli olmalı. Tamamlanması gereken işler önem taşımalı. Aslan'lar yenilik yapmak, sevdiği kişilerle beraber olmaktan mutlular. Aşk hayatlarında hareketlilik var. Başak'lar günlük işlerini ve eve ait konuları tamamlamalı. Onlar için çabuk hareket etmek kolay görünüyor. 
Terazi'ler akıcı enerjiler altında olacaklar. Yakın çevrelerindeki hareketlilik ve iletişim onlara iyimserlik katıyor. Akrep'ler harcamalarını akıllıca yapmak zorunda. Gereksiz alışveriş konuları onları sonradan üzebilir. Kazançlarını gözden geçirmenin zamanı geldi. Yay'lar burçlarındaki Ay sayesinde etkileyici ve iyimserler. Duygusal hayatta yeni gelişmeler bekleyebilirler. Oğlak'lar sabırlı olmalı. Duygusal alanda yetersizlik hissi yaşamaları mümkün. Kendilerini işlerine vermek onlar için en doğrusu. Kova'lar rahat enerjiler altındalar. Yenilikler yapmak ve arkadaşlarla birlikte olmaktan memnunlar. Balık'lar iş hayatında orijinal düşüncelerini gösterebilirler. Ortaklaşa konularda hırslı davranmak ileride pişmanlık yaratabilir. 


</TEXT>
</DOC>
