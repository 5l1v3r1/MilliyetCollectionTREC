<DOC>
<DOCNO> 226768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/yasam/yasz1.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Son arzusu ölüm oldu    DIŞ HABERLER SERVİSİ 
   ABD'nin Alabama eyaletinde bir idam mahk munun son isteği elektrikli sandalyede idam edilmek oldu. 26 yıl önce, bir taksi şoförü, sevgilisiyle seks yaparken yakaladığını iddia ettiği bir adam ve bir yaşlı erkeği öldürmekten suçlu bulunan ve 20 yıldır idam edilmeyi bekleyen David Larry Nelson'un bu isteği, hukuki tartışma çıkardı. ABD Yüksek Mahkemesi, zehirli iğne kullanılan Alabama'da elektrikli sandalyenin yeniden devreye sokulup sokulamayacağına karar vermeye çalışıyor. 
   
   Mars'ta bir kanıt daha    SEMA EMİROĞLU New York 
   Avrupa Uzay Ajansı, Mars yörüngesinde bulunan uzay aracı Mars Ekspresi'nin metan gazı bulduğunu açıkladı. Atmosferde sadece çok kısa süre kalabilen metan gazının Mars'taki varlığı, bu gazın Kızıl gezgende sürekli üretildiğini gösteriyor. Metan gazını, aktif yanardağlar veya mikroplar üretiyor. Mars'ta yanardağa rastlanmaması da mikropların yaşıyor olabileceği sonucunu doğuruyor. 
   
   İsa filmine 3. kurban    DIŞ HABERLER SERVİSİ 
   İsa'nın Çilesi filmi bir can daha aldı. Venezüella'nın başkenti Caracas'ta 61 yaşındaki bir kadın, "İsa'nın Çilesi" filmini izledikten sonra kalp krizi geçirerek öldü. Yerel El Nacional gazetesine göre, cumartesi akşamı bir arkadaşıyla filmi izlemeye giden kadın, film başladıktan yarım saat sonra bazı sahnelere dayanamadığı için sinema salonundan ayrıldı. Kısa süre sonra göğsünde ağrılar başladığını söyleyen adı açıklanmayan kadın hastaneye kaldırıldı, ancak kurtarılamadı. Daha önce, Brezilyalı rahip Jose Geraldo Soares 43 ile ABD'nin Kansas eyaletinde 50 yaşlarında bir kadın filmi izlerken kalp krizi geçirerek ölmüştü. 
   
   'Timsahlar'ın logo savaşı    DIŞ HABERLER SERVİSİ 
   Fransız spor giyim firması Lacoste, timsah logosunu kullanan Singapur'un 'Crocodile International' firması aleyhine geçen hafta Çin'in Şanghay kentindeki mahkemede açtığı davayı kaybetti. Mahkeme, Lacoste'u, 1 dolar cezaya ve özür dilemeye mahk m etti. Lacoste'un timsah logosu sağa, Singapur firmasınınki sola bakıyor. Ancak her iki logo da birbirine çok benziyor. 
   
   Ergezen Ben bu binalarda oturmam    Bayındırlık ve İsk n Bakanı Zeki Ergezen, "7 büyüklüğünde bir deprem olsa, Erzurum'daki köylerde bina kalmaz" dedi. İçişleri Bakanı Abdülkadir Aksu ile dün sabah Erzurum'a gelen Ergezen, Sağlık Bakanı Akdağ ile Vali Mustafa Malay'ı ziyaret ederek Erzurumlulara 'geçmiş olsun' dileklerinde bulundu. Ergezen, Doğu'daki köylerin depreme dayanıksızlığına dikkat çekerek şunları söyledi "Vatandaş kendi canının kıymetini bilmeli. Gezip gördüğümüz binalarda oturulamaz. Ben 'şahsen oturmam mümkün değil' diyorum bu binalarda." 
   
   Tarihi Gar Gazinosu 'şartlı' kiralık    ANKARA ANKA 
   Atatürk döneminden kalma Ankara Garı'ndaki tarihi Gar Gazinosu, özel sektöre kiralanacak. TCDD İşletmesi'nden yapılan duyuruda, 2 bin 915 metrekare kapalı, 550 metrekare bahçesi, 660 metrekare otoparkı ve 4 bin 542 metrekare yeşil alanı bulunan Gar Gazinosu'nun kiraya verileceği bildirildi. Kiralayacak kişi ya da kuruluşun tarihi mekanı restoran olarak çalıştırması koşulu getirildi. TCDD, 8 Nisan'daki ihaleye katılacak olanların 45 milyar lira geçici teminat yatırması gerektiğini de duyurdu. 
   
   'Dağınık masa' çalışana zararlı    Bilim adamları, evrak yığılı ve dağınık masaların, çalışanları rahatsız ettiğini belirtti. Ofis çalışanlarında görülen bu rahatsızlığı, 'dağınık masa sendromu' olarak adlandıran bilim adamları, uzun çalışma saatleri, karmaşık masa düzeni ve işlerin kötü gitmesinin, çok sayıda kişiyi kötü etkilediğini ifade etti. NEC Mitsubishi'nin araştırması, düzenli tatiller ve kişinin masa düzenini kendine göre ayarlamasının, hastalığın ortaya çıkma ihtimalini azaltabileceğini de ortaya koydu. 
   
      
   
   
   
</TEXT>
</DOC>
