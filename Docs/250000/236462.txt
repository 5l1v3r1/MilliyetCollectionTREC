<DOC>
<DOCNO> 236462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/soneko10.html </URL>
<DATE> 2004/05/01/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları önemli paralar karşısında farklı yönlerde seyrederken, altın fiyatları düştü. 
     ABD Merkez Bankası'nın yakın bir zamanda faiz artırımına hazırlandığının açıklanması ve dünyanın en hızlı büyüyen ekonomisi Çin'de yönetimin ekonomiyi soğutmak için etkili önlemlere hazırlandığının duyurulması menkul kıymet piyasalarında düşüşlere yol açtı. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle 
     
     
PARA BİRİMİ CUMA PAZARTESİ Japon Yeni 110.51 108.47 İsviçre Frangı 1.2965 1.3129 Kanada Doları 1.3744 1.3540 
     Londra Borsası'nda pazartesi günü 1.1854 dolardan kapanan euro, cuma kapanışta 1.1972 dolara yükseldi. 
     Aynı borsada haftanın ilk günü 1.7843 dolarda kapanan İngiliz Sterlini ise hafta sonu kapanışta 1.7770 dolara indi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanış saatleri itibariyle şöyle 
     
     
BORSA CUMA PAZARTESİ Londra 390.40 395.85 Zürih 389.38 393.20 Hong Kong 387.15 395.05 
     Londra Borsası'nda pazartesi 6.15 dolarda kapanan gümüşün ons fiyatı da cuma kapanışta 6.09 dolara indi. 
     
     MENKUL KIYMET BORSALARI 
     ABD Merkez Bankası Başkanı Alan Greenspan'ın ABD Kongresi'ne bilgi verirken, ekonomideki toparlanma doğrultusunda faiz oranlarının yüksetilmesinin zamanının yaklaştığını açıklaması dünya borsalarının düşmesine neden oldu. 
     Çin ile ilgili endişeler de borsalardaki inişe katkıda bulundu, New York Borsası'nın temel göstergelerinden Dow Jones Endeksi haftayı yüzde 2.3 azalışla 10,225.57 puanda kapatırken, cuma günü 1,920.15 puanda kapanan Nasdaq'ın haftalık kaybı yüzde 6.3 oldu. 
     Nasdaq böylece son iki yılın en büyük haftalık kaybını yaşadı. 
     Diğer borsalarda da düşüş eğilimi hakimdi. 
     Londra Borsası'nın FTSE 100 Endeksi haftayı 80.3 puan azalışla 4,489.7 puanda, Frankfurt Borsası'nın DAX Endeksi 118.41 puan azalışla 3985.21 puanda, Paris Borsası'nın CAC-40 Endeksi de 137.15 puan azalışla 3674.28 puanda tamamladı. 
     Tokyo Borsası'nda haftayı 11,761.79 puanda kapatan Nikkei Endeksinin haftalık kaybı da 358.87 puan oldu. 
     
</TEXT>
</DOC>
