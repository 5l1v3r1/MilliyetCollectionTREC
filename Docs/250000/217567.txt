<DOC>
<DOCNO> 217567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/ekonomi/eko09.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizbank yatırım kredisi aldı 
</HEADLINE>
<TEXT>

   EKONOMİ SERVİSİ 
   
   Denizbank, ABD'nin devlet kurumu olan Denizaşırı Özel Yatırımlar Kuruluşu'nun OPIC sigortası kapsamında, ABD'nin önde gelen bankalarından National City Bank - Ohio'dan, iki önemli kurumsal müşterisi için 10 milyon dolar tutarında beş yıl vadeli yatırım kredisi temin etti. 
   
   Yatırım desteği 
   Denizbank'tan yapılan açıklamaya göre, banka OPIC ve National City Bank'ın ortak kredi programı kapsamında orta vade ile kredilendirilen ilk Türk bankası oldu. Kredi, Denizbank'ın kurumsal müşteri portföyünde yer alan İstanbul Memorial Tıp Merkezi ve İstanbul Batı Yakası Üretim ve Pazarlama Kooperatif Kumport lehine kullandırılacak. Denizbank Genel Müdürü Hakan Ateş, Türkiye'de özel sektörün yatırımlarına katkı sağlamaktan mutluluk duyduklarını belirtti. 
   
   
</TEXT>
</DOC>
