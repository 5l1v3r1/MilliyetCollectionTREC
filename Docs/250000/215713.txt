<DOC>
<DOCNO> 215713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko14.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK, Star'ın 3 trilyonluk borcunu TMSF'den alacak 
</HEADLINE>
<TEXT>

     TMSF'nin yönetim ve denetimine el koyduğu Star Televizyonu ile reklam gelirlerini az gösterdiği gerekçesiyle mahkemelik olan RTÜK, mahkemeyi kazanması durumunda yaklaşık 3 trilyon liralık matrah farkından doğacak alacağını TMSF'den tahsil edecek. 
     Radyo Televizyon Üst Kurulu RTÜK , Star Televizyonu hakkında reklam gelirlerini az gösterdiği gerekçesiyle açtığı davayı kazanması durumunda, yaklaşık 3 trilyon liralık matrah farkını, Tasarruf Mevduat Sigorta Fonu'ndan TMSF alacak. 
     RTÜK'ten edinilen bilgiye göre, Star Televizyonu, reklam gelirlerini az gösterdiği gerekçesiyle RTÜK ile mahkemelik oldu. RTÜK, söz konusu kanaldan, yaklaşık 3 trilyon lira matrah farkından kaynaklanan borcu bulunduğunu iddia ediyor. Televizyonun yönetim ve denetimine el konulması nedeniyle, mahkemeyi RTÜK'ün kazanması durumunda anılan borcu TMSF ödeyecek. Mahkeme sonuçlanıncaya kadar olan faiz borcu ise sonradan tespit edilecek. 
     
     CEZALAR AYNEN UYGULANACAK 

     RTÜK, devletin el koyduğu Star Televizyonu'na verdiği cezaları kanun gereği yine uygulamaya devam edecek. Üst kurul, Star Televizyonu'nu haber ya da programları nedeniyle uyarmış, ilk program durdurma cezasınını da yine kanala vermişti. 
     Televizyonun yönetimi TMSF'ye geçmeden önce programları izleyen RTÜK, kanalın seçim yasaklarına uymadığını tespit etmiş ve konuyu YSK gündemine de getirmişti. 

     
</TEXT>
</DOC>
