<DOC>
<DOCNO> 207616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/dunya/dun02.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumları Bush'a şik yet edecek 
</HEADLINE>
<TEXT>

   Başbakan Tayyip Erdoğan, ABD'de Başkan Bush'a, "Yunanistan ve Rum Yönetimi, Kıbrıs'ta çözüm sürecini zorlaştırmak için elinden geleni yapıyor" diyecek 
      ABDULLAH KARAKUŞ Ankara 

   
   Başbakan Recep Tayyip Erdoğan, 26 Ocak'ta başlaması beklenen ABD ziyaretinde Başkan George W. Bush'a, Türkiye'nin çözümden yana olduğunu ve elinden geleni yaptığını anlatacak. Sorunun çözümüne katkı sağlamadıkları için AB'yi ve Kıbrıs Rum Kesimi'ni şik yet edecek olan Erdoğan, ABD'ye de Kıbrıs paketiyle gidecek. KKTC liderlerine, "ABD gezisi benim için çok önemli, bu süreçte mutlaka olumlu adım atmalıyız" diyen Erdoğan, Bush'a da KKTC hükümetinin Annan Planı'yla masada olduğunu söyleyecek, "Türkiye ve KKTC olarak bir an evvel çözümden yanayız" diyecek. 
   
   Dört konu 
   Erdoğan'ın Bush'a iletmeyi düşündüğü ana başlıklar da şunlar olacak 
   Kıbrıs'ta adil ve kalıcı bir çözümden yanayız. Ancak Yunanistan ve Rum Yönetimi işi zorlaştırmak için elinden geleni yapıyor. Çözüm için uyarılmaları gerek. 
   AB'ye giriş sürecimizde Kıbrıs konusunun sürekli önümüze konulması yanlış. Bize ayrı, Güney Kıbrıs'a ayrı muamele yapılmamalı. Güney Kıbrıs AB'ye girerken bu sorun önlerine konulmadı. 
   Sürekli Kuzey Kıbrıs ve biz olumlu adım attık. Ancak Rum tarafı ve Yunanistan adım atmıyor, müzakerelerden kaçıyor. Kuzey Kıbrıs dostluğunu ortaya koydu. Türkiye garantör ülke olarak kapılarını Rumlara açtı. Ama biz bunları yaparken Yunanistan Kıbrıs Türklerine kapısını açmıyor. Güney Kıbrıs, kuzeyden gelenin zeytin peynirine h l el koyuyorsa, bir gece kuzeyde kaldıkları için bir yıl mahk miyet talebinde bulunuyorsa, bu onların niyetinin ne noktada olduğunu gösterir. 
   BM Genel Sekreteri Kofi Annan'ın planı çerçevesinde masaya oturuyoruz. Annan Planı çerçevesinde gözden geçirme yapılır. Bu çalışma yapılırken de "hep bana, hep bana" olmamalı. İşin orta yolu bulunmalı. 
   
   
   Beyaz Saray'daki randevu 28 Ocak'ta 
   Beyaz Saray, ABD Başkanı George W. Bush ile Başbakan Recep Tayyip Erdoğan'ın 28 Ocak'ta bir araya geleceğini resmen açıkladı. Beyaz Saray Sözcüsü Scott McClellan tarafından dün yapılan açıklamada, "Erdoğan'ın ziyareti, NATO müttefikimiz Türkiye ile terörizmle mücadele, transatlantik ilişkiler, Irak, Afganistan, Kıbrıs, Avrasya, Ortadoğu, ekonomi ve ticaret konularındaki stratejik ortaklığımızı derinleştirme fırsatı sağlayacak" dedi. Başbakan Erdoğan'ın ABD ziyaretini, 26 Ocak - 1 Şubat günleri arasında gerçekleştirmesi bekleniyor. 
   
   
   
</TEXT>
</DOC>
