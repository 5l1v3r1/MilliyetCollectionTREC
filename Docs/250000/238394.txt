<DOC>
<DOCNO> 238394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo02.html </URL>
<DATE> 2004/05/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Fenerbahçe ile Denizlispor, ligde yarın 26. maça çıkıyor... 
</HEADLINE>
<TEXT>

     Lider Fenerbahçe ile Denizlispor, yarın yapacakları karşılaşmayla birlikte, Birinci Futbol Ligi'nde 26. kez karşı karşıya gelecek. 
     Denizlispor'un Birinci Lig'e yükseldiği 1983-84 sezonundan itibaren 2 takım arasında yapılan 25 lig maçında, sarı-lacivertliler 16, yeşil-siyahlılar ise 3 galibiyet elde ederken, 6 maç da berabere sonuçlandı. 
     ''Sarı Kanaryalar''ın attığı toplam 60 gole, ''Horozlar'', 24 golle karşılık verebildi. 
     Sezonun ilk yarısında İstanbul'da yapılan maçı Fenerbahçe 2-0 kazanmıştı. 
     
     DENİZLİ'DEKİ MAÇLAR 
     Fenerbahçe ile Denizlispor arasında Denizli'de yapılan lig maçlarında ise Fenerbahçe'nin 1 galibiyet fazlası var. 
     2 takım arasında Denizli Atatürk Stadı'nda yapılan 12 lig maçında Fenerbahçe 4, Denizlispor ise 3 galibiyet elde ederken, 5 maç da berabere sonuçlandı. 
     Denizli'de, sarı-lacivertlilerin 16 golüne, yeşil-siyahlılar 14 golle karşılık verdi. 
     Ligde geçen sezon Denizli'de yapılan maç 1-1 berabere sonuçlanmıştı. 
     
     FENERBAHÇE'NİN FARKLI SKORLU GALİBİYETLERİ 
     Fenerbahçe, Birinci Futbol Ligi tarihindeki en farklı skorlu galibiyetlerden 2'sini Denizlispor karşısında elde etti. 
     Sarı-lacivertliler, 1984-85 ve 1996-97 sezonlarında yeşil-siyahlı takımla Fenerbahçe Stadı'nda yaptığı karşılaşmalardan7-0'lık skorlarla galip ayrıldı. 
     
</TEXT>
</DOC>
