<DOC>
<DOCNO> 221674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/spor/bnba.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MEMO DÖNDÜ HİDO DÖKTÜRDÜ 
</HEADLINE>
<TEXT>

   Mehmet Okur, iki haftalık aradan sonra Chicago önüne çıktı, 7 sayıyla görev yaptı. Hidayet Türkoğlu, L.A. Clippers potasına 16 sayı bıraktı 
      
   15 dakika oynadı 
   NBA'DE Merkez Grubu'nda ikinci sırada yer alan Detroit Pistons, Mehmet Okur'un 15 günlük aradan sonra ilk kez forma giydiği maçta Chicago Bulls'u 98 - 65 mağlup etti. Belindeki sakatlık nedeniyle verdiği zorunlu aranın ardından oyuna sonradan giren ve 15 dakika görev yapan Mehmet, 2 4 iki sayı, 1 1 üç sayı, 4 ribaund, 1 asist, 2 top kaybı ve toplam 7 sayı ile iyi görüntü çizdi. 
   
   Çok yönlü Hidayet 
   ORTABATI Grubu'nda ikinciliğini koruyan San Antonio Spurs ise sakatlığı geçen Tim Duncan'ın 6 maç sonra sahalara döndüğü karşılaşmada Los Angeles Clippers'ı 108 - 90'la geçti. Maça ilk beş başlayan ve 33 dakika oynayan Hidayet, 3 9 iki sayı, 3 6 üç sayı, 1 2 serbest atış, 3 ribaund, 3 asist, 1 top çalma, 2 top kaybı ve 2 blokla göz doldurdu, 16 sayı atarak ikinci en skorer isim oldu. 
   
   McGrady bombaladı    62 sayı attı 
   ORLANDO Magic'in ünlü forveti, Washington Wizards'ı 108-99 yendikleri maçta 62 sayıya imza atarak, olağanüstü bir performans sergiledi. 37 atışın 20'sinde isabet bulan Tracy McGrady, 26 serbest atışın 9'unu kaçırınca 70 barajını aşamadı. NBA tarihinde bir maçta en çok sayı üreten 17. oyuncu olan McGrady, 1994'te Shaquille O'Neal'ın 53 sayıyla kırdığı takım rekorunu da ele geçirdi. 
   
   Diğer sonuçlar 
   Boston - LA Lakers 109 - 117 
   Toronto - Cleveland 92 - 106 
   Milwaukee - Atlanta 94 - 80 
   Utah - Golden State 91 - 77 
   Orlando - Washington 108 - 99 
   New Jersey - Denver 98 - 97 
   New Orleans - Miami 95 - 84 
   Portland - Minnesota 92 - 79 
   
   
</TEXT>
</DOC>
