<DOC>
<DOCNO> 235231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/soneko32.html </URL>
<DATE> 2004/04/27/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Dolar günün sonunda 1 milyon 418 bin lira... İşte ayrıntılar... 
</HEADLINE>
<TEXT>

     Günü hareketli geçiren döviz piyasalarında doların ateşi öğleden sonra biraz daha düştü. Dolar günün sonunda 1 milyon 418 bin liradan işlem gördü. 
     Cari açığın beklenenin üzerinde çıkmasının yarattığı etkiyle alışların bir anda artması doların 1 milyon 400 - 440 bin bandında hareket etmesine neden oldu. Merkez Bankası'nın alım ihalelerine ara verdiğini açıklaması doların hızını bir ara kesti ancak yükselişe engel olamadı. Serbest piyasada dolar 28 bin liralık artışla günü 1 milyon 418 bin lira seviyelerinde tamamladı. 
     İstanbul ve Ankara serbest piyasalarında alınıp satılan döviz türlerinin, dün ve bugün itibarıyla alış ve satış kapanış fiyatları şöyle 
     

İSTANBUL SERBEST PİYASA Pzt.Alış Pzt.Satış Salı Alış Salı Satış ABD Doları 1,374,000 1,381,000 1,412,000 1,418,000 Euro 1,628,000 1,636,000 1,674,000 1,680,000 İngiliz Sterlini 2,442,000 2,465,000 2,512,000 2,540,000 İsviçre Frangı 1,041,000 1,061,000 1,080,000 1,090,000 ANKARA SERBEST PİYASA Pzt.Alış Pzt.Satış Salı Alış Salı Satış ABD Doları 1,370,000 1,382,000 1,407,000 1,420,000 Euro 1,625,000 1,640,000 1,670,000 1,687,000 İngiliz Sterlini 2,430,000 2,468,000 2,495,000 2,555,000      
     BANKALARARASI PİYASA 

     Bankalararası piyasada, saat 15.15 itibariyle dolar kotasyonları, alışta en düşük 1 milyon 414 bin lira, en yüksek 1 milyon 417 bin 500 lira, satışta en düşük 1 milyon 420 bin lira, en yüksek 1 milyon 423 bin lira seviyesinde bulunuyor. 
     Dünü 1 milyon 381 bin liradan tamamlayan dolar güne 1 milyon 406 bin liradan başladı. Doların öğle saatlerindeki satış fiyatı 1 milyon 402 bin lira olmuştu. 
     
     UZMANLAR NE DİYOR 

     Uzmanlar, dolar TL kurundaki yükselişin bugün için mevcut seviyelerde durulacağı tahmininde bulunarak, ancak önumüzdeki günlerde yükselişin devam edebileceğini, bugün oluşan yukarı harekette cari işlem açığının etkili olmuş olabileceğini savundu. 

     
</TEXT>
</DOC>
