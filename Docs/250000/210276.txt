<DOC>
<DOCNO> 210276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/siyaset/siy08.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sayemizde üç ülke birleşiyor' 
</HEADLINE>
<TEXT>

      DIŞ HABERLER SERVİSİ 

   
   İngiliz "The Independent" gazetesi, Iraklı Kürtlerin, "petrol zengini toprakların kontrolünü kaybedince ABD'nin aleyhine döndüğünü" iddia ederken, Kürdistan Demokrat Partisi KDP lideri Mesut Barzani'nin Türkiye'yi hedef alan kinayeli bir esprisine de yer verdi. 
   Kürt sorununun yalnızca Irak'taki güçleri ilgilendirdiğini iddia eden Barzani, bağımsızlık istemediklerini çünkü bu durumda Türkiye'nin, İran ve Suriye'yi de yanına alarak K. Irak'ı işgal edeceğini ileri sürdü. Barzani, "Bizden niçin rahatsız oluyorlar. Oysa bize şükran duymalılar, çünkü onları bir araya getiren tek konu Kürt sorunu" dedi. Gazetenin yorumunda, Irak Savaşı'nda ABD'ye destek veren Kürtlerin bugün ABD'ye büyük öfke duyduğu belirtilerek, "Bekledikleri, kendi sorunları hakkında tam söz sahibi olmaları ve bölgedeki Arapları buradan atmalarına olanak sağlanmasıydı" denildi. 
   
   
   
   
</TEXT>
</DOC>
