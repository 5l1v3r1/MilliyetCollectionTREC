<DOC>
<DOCNO> 215312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sonspo11.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon derbisi berabere bitti 0-0 
</HEADLINE>
<TEXT>

     Birinci Süper Futbol Ligi'nde, Akçaabat Sebatspor ile Trabzonspor golsüz berabere kaldı. 
     Uygun saha koşullarında yapılan karşılaşmanın ilk yarısında Trabzonspor, rakibine oranla biraz daha etkili olduysa da öne geçme fırsatı bulamadı. 
     6. dakikada Fatih'in sağdan ortasında, ceza alanı içindeki Mehmet Yılmaz'ın gelişine vuruşunda, top üstten auta gitti. 
     12. dakikada Abdurrahman'ın sağdan yerden ortasında, savunmadan seken top, ceza alanı içinde uygun durumda bekleyen Semavi'nin önüne düştü. Bu futbolcu kötü bir vuruşla topu yandan auta gönderdi. 
     23. dakikada Tolga'nın şutunda, savunmadan seken topu ceza alanı içindeki Mehmet Yılmaz kafayla kaleye doğru gönderdi. Ancak kaleci Metin Aktaş, köşeye giden topu çelmeyi başardı. 
     31. dakikada Selahattin'in soldan ortasında altıpas içinde Oktay, yere yatan kaleci Petkoviç'in üzerinden topu filelere gönderdi. Ancak maçın hakemi Çulcu, yardımcısının bayrağına uyarak ofsayt gerekçesiyle golü geçerli saymadı. 
     33. dakikada gelişen Trabzonspor atağında, sağ çaprazdan ceza alanına giren Gökdeniz'in sert vuruşunda, top üstten auta gitti. 
     35. dakikada Gökdeniz'in kullandığı serbest vuruşta, savunmada Orhan'ın ters kafa vuruşunda, top direğin dibinden kornere çıktı. 
     36. dakikada Volkan'ın sağdan kullandığı köşe atışında, Tolga'nın kafayla kaleye gönderdiği topu, altıpas içinde Fatih tamamlamak istedi. Ancak Metin Aktaş, güçlükle topu üstten kornere çelip bordo-mavili takıma gol izni vermedi. 
     Aynı dakikada Somers'ın soldan kullandığı köşe vuruşunda, Erdinç'in yatarak sert kafa vuruşunda, top yandan auta gitti. 
     Karşılaşmanın bundan sonraki dakikalarında da gol olmadı ve ilk yarı golsüz eşitlikle sona erdi. 
     
     İKİNCİ YARI 

     Karşılaşmanın ikinci yarısında Trabzonspor, ilk yarıya oranla savunma güvenliğini daha ön planda tutan rakibi karşısında gol pozisyonuna girmekte zorlandı. 
     Teknik Direktör Ziya Doğan, Augustine ve Yattara gibi forvet oyuncularını sahaya sürdüyse de bu değişiklikler gol getirmedi. 
     60. dakikada Mehmet Yılmaz'ın ceza alanı dışından yerden vuruşunda, kaleci Metin Aktaş topun sahibi oldu. 
     75. dakikada Volkan'ın ceza alanı dışından sert vuruşunda, kaleci Metin Aktaş 2 hamlede topu kontrol etti. 
     88. dakikada Erman Özgür'ün pasında ceza alanı içinde topla buluşan Oktay'ın rakibinin müdahalesine rağmen yaptığı sert vuruşta, top üstten dışarı gitti. 
     90. dakikada Gökdeniz'in sağdan ortasında ceza alanı içinde uygun durumdaki Augustine'nin kafa vuruşunda, top yandan dışarı gitti. 
     Uzatma dakikalarında soldan ceza alanına doğru hareketlenen Volkan'ın yerden şutunda, kaleci Metin Aktaş tehlikeyi önlemeyi başardı ve maç 0-0 eşitlikle sona erdi. 
     MAÇIN KARNESİ 
     

AKÇAABAT SEBATSPOR 0 - TRABZONSPOR 0 Stat Fatih Hakemler Mustafa Çulcu xxx, Adil Sinem xxx, Mete Kalkavan xxx Akçaabat Sebatspor Metin Aktaş xx, Abdurrahman xx, Hamza xx, Marek xx, Mehmet Yılmaz xx, Tunç xx, Semavi xx, Erman Özgür xx, Selahattin xx Dk. 90 Macit , Oktay xx, Orhan x Dk. 75 Erman Ergin x Trabzonspor Petkoviç xx, D'Haene xx, Tolga xx, Erdinç xx, Somers xx, Hüseyin xx, İbrahim Ege x Dk. 68 Augustine x , Volkan xx, Gökdeniz xx, Fatih xx, Mehmet Yılmaz x Dk. 75 Yattara x Sarı kart Dk. 66 Oktay Akçaabat Sebatspor      
</TEXT>
</DOC>
