<DOC>
<DOCNO> 245309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko49.html </URL>
<DATE> 2004/06/04/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
MÜSİAD Başkanı Moghadam, borcun ötelenebileceğini söyledi 
</HEADLINE>
<TEXT>

     Müstakil Sanayici ve İşadamları Derneği MÜSİAD Genel Başkanı Ömer Bolat, IMF Türkiye Masası Şefi Rıza Moghadam'ın, Türkiye'nin IMF'ye olan borçlarının bir miktarının bir yıl kadar ötelenebileceğini ve yeniden yapılandırılabileceğini söylediğini bildirdi. 
     Moghadam başkanlığındaki IMF heyeti, MÜSİAD yetkilileriyle 2 saat süren bir görüşme gerçekleştirdi. Bolat, basına kapalı yapılan görüşmenin ardından düzenlediği basın toplantısında, gazetecilerin sorularını yanıtladı. 
     Bolat, bir gazetecinin ''IMF'ye olan 20 milyar dolar borcun 4-5 yıla yayılabileceği öneriniz görüşmede gündeme geldi mi '' sorusu üzerine, bu öneriyi toplantıda dile getirdiklerini söyledi. Ömer Bolat, şunları kaydetti 
     ''Yüzde 6.5 faiz dışı fazlanın yüzde 5'e düşürülmesi yanında IMF'ye olan 2005, 2006, 2007 yılına yönelik borçlarımızın 2-3 yıl daha ötelenerek yeniden yapılanabilmesinin gerekli olduğunu, bu konuda IMF'nin engel oluşturmamasını veya buna karşı çıkmaması gerektiğini, görüşmemizde söyledik. 
     Kendisi stand by programlarında daha çok yeniden yapılanmanın gerçekleşebileceğini, bunun da geçen Ağustos ayında bir kısmının yapıldığını ifade etti. 
     Bir miktar IMF'ye olan borçların bir yıl daha ötelenebileceğini, yeniden yapılandırılabileceğini söyledi. Mesela 2005'te ödenecek 8 milyar doların 1 milyar dolarlık kısmının 2006'ya, 2006'da ödenecek 12 milyar doların 4 milyar dolarlık kısmının da 2007 yılına ertelenebileceğini, IMF'nin mevzuatının bunu öngördüğünü ama bundan fazla bir ertelemenin IMF mevzuatı gereği şu an için mümkün olmadığını ifade etti.'' Ömer Bolat, IMF'nin hükümetle olan temaslarında böyle bir talebin gündeme gelmesi durumunda borçlarda bir ertelemenin mümkün olabileceğini anlamış bulunduklarını söyledi. 
     Bir gazetecinin ''Yeni bir stand by olması durumunda mı borcun yeniden yapılandırılması geçerli Böyle bir koşul var mı '' soruları üzerine Bolat, Türkiye'nin 5 yıldır stand by programı uyguladığını belirterek, ''Yeni bir anlaşma modelinin formatına geçmeden önce bu yapılabilecek bir konumda, kendisinin ifadesine göre...'' dedi. 
     Bolat, 2005 Şubat ayından önce, Hazine'yi biraz daha rahatlatmak için borçların yeniden yapılandırılabileceğine inandıklarını ifade etti. 
     
</TEXT>
</DOC>
