<DOC>
<DOCNO> 229665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonsiy19.html </URL>
<DATE> 2004/04/08/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Talat Türk tarafı ''hayır'' derse ambargolar daha da yoğunlaşır 
</HEADLINE>
<TEXT>

     KKTC Başbakanı Mehmet Ali Talat, referandumda Türk tarafından ''Hayır'' kararı çıktığı takdirde ambargoların daha da yoğunlaşacağını savundu. 
     Talat, İTO'nun davetli olarak Meclis toplantısında yaptığı konuşmada, Rumların referandumu erteleme çabalarının kabul edilemeyeceğini belirterek, şunları söyledi 
     ''Ama herşeye karşın bununla ilgili çabaları hiç olmazsa hayır oyu çıksın diye ortaya konacak şekilde de olsa önümüzdeki günlerde gözlemlemlemeye devam edeceğiz. Onun için buna karşı da en azından biz Kıbrıs'ta ve siz Türkiye'de uyanık olmak zorundayız. Bu bizim lehimize değil, tam tersine aleyhimizedir. Bu Rumların çıkarınadır. Buna bizim kesinlikle izin vermemiz mümkün değildir.'' Rum tarafından ''Hayır'' oyu çıktığı takdirde Türk tarafının izolasyondan, ambargodan bir miktar da olsa kurtulmasının söz konusu olabileceğini, ancak Kıbrıs'ın yine AB'ye gireceğine belirten Talat, ''Yanlış söyledim, girer değil girdi. 1 Mayıs'ta resmi olarak ilan edilmiş, geri dönmez ama nasıl girer hatırlayın Avusturya'nın başına gelenleri. Politik tecride uğrayarak girer eğer hayır deyip girerse'' dedi. 

     
</TEXT>
</DOC>
