<DOC>
<DOCNO> 233759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun05.html </URL>
<DATE> 2004/04/22/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Necef'teki kabile liderlerinden, El Sadr milislerine Direnişe son verin 
</HEADLINE>
<TEXT>

     Irak'ın Necef kentinde bulunan 25 kabilenin lideri aşırılık yanlısı Şii dini lider Mukteda El Sadr'a bağlı milislerden ABD kuvvetlerine direnişten vazgeçme ve kutsal Necef kentinde kan dökmekten kaçınma çağrısında bulundu. 
     Kabile liderlerinin yayınladıkları bir sayfalık bildiride şu ifadelere yer verildi 
     ''Kutsal Necef kentindeki tüm silahlı kişilere Barışçı çabaların bir sonuç vermemesi ve kentteki gerilimin artması üzerine biz İslam adına sizden kentin kutsallığını muhafaza etmenizi istiyoruz. Sizleri, masum insanların kanının dökülmemesi için meseleleri Iraklı görevlilere ve meşru yetkililere bırakmaya çağırıyoruz. Size Allah ve kendi toplumunuz karşısındaki sorumluluklarınızı üstlenmeniz için çağrıda bulunuyoruz'' Gözlemciler ABD askerlerinin, Şiiler için en kutsal kent olarak kabul edilen Necef kentine girmelerinin ülkedeki Şii çoğunluğun şiddetli tepkisini çekmesinden korkulduğuna dikkati çekiyor. 
     
</TEXT>
</DOC>
