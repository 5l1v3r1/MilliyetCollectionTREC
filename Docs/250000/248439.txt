<DOC>
<DOCNO> 248439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy28.html </URL>
<DATE> 2004/06/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
DEP'li eski milletvekilleri şehit erin ailesini ziyaret etti 
</HEADLINE>
<TEXT>

     Kapatılan DEP'in eski milletvekilleri, 2 gün önce Şırnak'ta terör örgütü üyelerinin saldırısında şehit düşen er Murat Akman'ın ailesini Batman'da ziyaret ettiler. 
     Kapatılan DEP'in eski milletvekilleri, Batman Tekel Caddesi'nde DEHAP il örgütünce düzenlenen mitinge katıldı. DEHAP Genel Başkanı Tuncer Bakırhan, yaptığı konuşmada, ''gerginlik ve çatışmalara dur demek için'' Batman'da olduklarını söyledi. 
     Söylediklerinin bazı kişilerce yanlış değerlendirildiğini savunan Bakırhan, ''Türk, Kürt, Arap, Laz ve Çerkez'in kardeşçe yaşadığı bir Türkiye yaratmayı amaçlıyoruz'' dedi. 
     Orhan Doğan da son günlerde bazı çevrelerin geçmiş günlerin acılarını yeniden yaşatmak istediklerini söyledi. 
     Daha sonra DEP'liler, 2 gün önce Şırnak'ın Beytüşşebap İlçesi'nde terör örgütü üyelerinin saldırısında şehit düşen er Murat Akman'ın Çamlıtepe Mahallesi'ndeki evine giderek babası Mehmet ile annesi Rındihan ve eşi Gülnaz Akman'ı ziyaret ederek başsağlığı diledi. Eski DEP'li milletvekillerinden Selim Sadak ile Leyla Zana'nın ziyaret sırasında gözyaşlarını tutamayıp ağladı. 
     Şehit erin babası Mehmet Akman da ''Benim ciğerim yandı başkasının yansın istemiyorum'' dedi. 
     DEP'liler daha sonra Batman Valisi Efkan Ala ile basına kapalı bir görüşme yaptılar. 

     
</TEXT>
</DOC>
