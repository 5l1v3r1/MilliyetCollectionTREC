<DOC>
<DOCNO> 230865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun11.html </URL>
<DATE> 2004/04/13/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İsrail, Aids virüslü bombalı saldırıyı önledi... 
</HEADLINE>
<TEXT>

     İsrail iç istihbarat servisi Şin Beth'in, bir intihar bombacısının, üzerine AIDS virüsü bulaştırılmış kan yerleştirdiği bombayla düzenlemeyi planladığı intihar saldırısını önlediğini açıkladı. 
     Şin Beth'e yakın bir kaynak, Yahudilerin Hamursuz Bayramı haftasında Kalkiliye'den gelen bir intihar bombacısının Tel Aviv'de düzenleyeceği intihar saldırısında AIDS virüsü kullanılacağını ve amacın, bombanın etkisiyle yaralananlara AIDS virüsü bulaşması olduğunun ortaya çıkarıldığını kaydetti. 
     Aynı kaynak, Kalkiliye yakınlarında Rami Abdullah adlı El Aksa Şehitleri Tugayı militanının kısa süre önce yakalanmasıyla planın ortaya çıktığını, ancak grubun virüslü kanı nereden ve nasıl temin ettiğinin bilinmediğini söyledi. 
     İsrail güvenlik servisleri, ordu ve Şin Beth'in son günlerde 10 kadar saldırıyı önlediği belirtiliyor. 

     
</TEXT>
</DOC>
