<DOC>
<DOCNO> 242935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/soneko12.html </URL>
<DATE> 2004/05/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Çanakkaleli tamirciden, isteğe göre ucuz bisiklet 
</HEADLINE>
<TEXT>

     Çanakkale'de bir bisiklet tamircisi, uzakdoğu ülkelerinden getirttiği çeşitli parçaları birleştirerek, müşterilerinin arzusuna göre ucuz bisiklet üretiyor. 
     Uzun yıllardır Çanakkale'de bisiklet tamiri ve satışı yapan Uğur Digan, baba mesleği bisiklet tamirciliğini, montaj yaparak üretime dönüştürdü. 
     Digan, değişik marka parçaları bir araya getirerek bisiklet imalinin orjinal markalı bisiklet fiyatından daha ucuza mal olduğunu belirterek, ''Bugün bir bisiklet bayisine gidip orjinal markalı bir bisiklet almak isterseniz, size 600 milyon lira fiyat sunuyorlar. Bizim ürettiğimiz bisikletler ise yarı fiyata mal oluyor'' dedi. 
     Günde, müşterilerinin istediği renkte ve modelde yaklaşık 10 bisiklet ürettiklerini, bisikletlerine garanti de verdiklerini anlatan Digan, bizim de adımız marka olduğu için vatandaşlar güvenerek sipariş verip yarı fiyatına bisiklet sahibi oluyor'' diye koınştu. 
     
</TEXT>
</DOC>
