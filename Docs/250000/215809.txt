<DOC>
<DOCNO> 215809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur23.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskişehir'de arızalanan Fatih Ekspresi, yola çıktı... 
</HEADLINE>
<TEXT>

     İstanbul-Ankara seferini yaptığı sırada soğuk hava nedeniyle Eskişehir'de arızalanan Fatih Ekspresi, elektrikli lokomotifle Ankara'ya hareket etti. 
     TCDD Eskişehir Gar Müdürü Ali Yıldız, dün saat 23.30'da İstanbul'dan hareket eden İstanbul-Ankara seferini yapan 11022 sefer sayılı Fatih Ekspresi'nin saat 04.25'te Eskişehir'in İnönü İlçesi'ne geldiğini belirtti. Yıldız, hava sıcaklığının -15 derece olması nedeniyle trenin, hava kompresörlerinin donması neticesinde arıza yaptığını kaydetti. 
     Yıldız, treni hareket ettirmek için İnönü İlçesi'ne saat 07.48'de Eskişehir'den hareket eden elektrikli lokomotifin, saat 08.15'te İnönü Garı'na ulaştığını, trenin 09.26'da da Eskişehir'e geldiğini bildirdi. 
     Eskişehir Garı'nda yolculara kahvaltı ikram edildikten sonra trenin Ankara'ya hareket ettiğini ifade eden Yıldız, şunları kaydetti 
     ''Trende bulunan yaklaşık 300 yolcu, kahvaltı yaptıktan sonra yola çıktı. yolcular, seyahat sırasında restorandan ücretsiz faydalanacaklar. Treni kurtarmak için gönderdiğimiz 4 makineden sadece birisi çalıştı. Arızalanan makine sadece bir saat sıcak hava verdiği için yolcularımız 4 saat boyunca soğukta kaldı. Tüm yolcularımızdan ve yakınlarından özür diliyoruz.'' 
     
</TEXT>
</DOC>
