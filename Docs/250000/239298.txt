<DOC>
<DOCNO> 239298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun32.html </URL>
<DATE> 2004/05/12/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Kıbrıs Rum yönetimi lideri Papadopulos, cenaze töreninde bayıldı 
</HEADLINE>
<TEXT>

     
Kıbrıs Rum yönetimi lideri Tasos Papadopulos'un, Lefkoşa'nın Rum kesiminde katıldığı cenaze töreni sırasında bayıldığı bildirildi. 
     Reuters foto muhabiri Andreas Manolis'in bildirdiğine göre, Papadopulos, tören sırasında fenalık geçirerek düştü. Rum lider, bir ambulansla hastaneye götürüldü. 
     Bu arada Rum hükümet sözcüsü, Papadopulos'un bilincinin yerine geldiğini bildirdi. 
     

     
     SÖZCÜ ''PAPADOPULOS İYİ, BİLİNCİ YERİNE GELDİ'' 

     Kıbrıs Rum yönetimi hükümet sözcülerinden Marios Karoyan, Rum lideri Tasos Papadopulos'un 70 sağlık durumunun iyi olduğunu ve bilincinin yerine geldiğini bildirdi. 
     Sözcü, Reuters'e yaptığı açıklamada, bir cenaze töreninde bayıldıktan sonra derhal hastaneye kaldırılan Papadopulos'un, önlem olarak geceyi hastanede gözlem altında geçireceğini söyledi. 

     
</TEXT>
</DOC>
