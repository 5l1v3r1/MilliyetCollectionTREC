<DOC>
<DOCNO> 239470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur23.html </URL>
<DATE> 2004/05/12/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Makine kapağını çıkarmak isterken öldü... 
</HEADLINE>
<TEXT>

     Bilecik'te köprü ayaklarının yapımı için açılan çukura düşen makine kapağını çıkarmak için 16 metre derinliğindeki kuyuya inen 3 işçiden biri öldü, ikisi baygınlık geçirdi. 
     Bilecik-Sakarya Çevre yolu inşaatı çalışmaları sırasında, ''baget'' adı verilen makine kapağı, 16 metre derinliğindeki içi yağmur suyu ile dolu çukura düştü. 
     Taşeron firma işçilerinden Ahmet Haki Hoş 23 , Ahmet Hakverdi 34 ve Mahmut Civan 22 , düşen kapağı çıkarmak amacıyla köprü ayaklarının yapımı için açılan çukura indi. 
     Kuyuya halatsız inen işçilerden Ahmet Haki Hoş 23 , su dolu çukurda boğuldu. 
     Olay yerine gelen Bilecik ve Bursa Sivil Savunma Müdürlüklerine bağlı ekipler, Hoş'un cesedini çukurdan çıkardı. 
     Baygınlık geçiren işçiler Ahmet Hakverdi ve Mahmut Civan, Bilecik Devlet Hastanesi'ne kaldırıldı. 
     
</TEXT>
</DOC>
