<DOC>
<DOCNO> 223640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yasam/yas06.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirören'den eğitime dev katkı 
</HEADLINE>
<TEXT>

   İşadamı Erdoğan Demirören, annesi adına yaptıracağı, 1.5 trilyon liraya mal olacak tam teşekküllü eğitim kompleksinin temelini attı... 
      EBRU DOĞAN Kocaeli DHA 
   
   Demirören Şirketler Grubu Yönetim Kurulu Başkanı Erdoğan Demirören'in, iki yıl önce vefat eden annesi Hacer Demirören'in anısına Körfez ilçesinde yaptıracağı Milangaz Hacer Demirören Lisesi'nin temeli törenle atıldı. 
   Milli Savunma Bakanı Vecdi Gönül, Çevre ve Orman Bakanı Osman Pepe'nin de katıldığı törende konuşan Demirören, "O güzel anamın hatırına bu okulu yaptırdığım için çok mutluyum" dedi. Demirören'in Körfez'de önemli "bir yaraya merhem olduğunu" söyleyen bakan Gönül ise şöyle konuştu "Eğitime verdiği önemi 1.5 trilyon liralık yardımıyla gösteren Erdoğan Bey, yalnız iş hayatında muvaffak olan bir şahıs değil. Türkiye'nin meselelerine kafa yoran bir büyüğümüz. Buradan mezun olacak çocuklar, diplomalarında ismi bulunacak Hacer Hanım'a rahmet okurlar" dedi. Bakan Pepe de "Erdoğan Demirören'ler ne kadar çok olursa, o kadar gurur duyarız" diye konuştu. 
   4 bin metrekare kullanım alanına sahip, 4 kattan oluşan lisenin toplam 1.5 trilyon liraya malolması bekleniyor. İçinde 32 derslik, 3 laboratuvar, çok amaçlı salon ve spor salonunun yer alacağı tam teşekküllü eğitim kompleksinin 30 Ağustos Zafer Bayramı'nda hizmete sokulacağı kaydedildi. 
   
   
</TEXT>
</DOC>
