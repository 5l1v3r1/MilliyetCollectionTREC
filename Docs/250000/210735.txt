<DOC>
<DOCNO> 210735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sontur34.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Valisi Sürücüler, terkettikleri araçlarının başına 
</HEADLINE>
<TEXT>

     İstanbul Valisi Muammer Güler, TEM Otoyolu'nda sürücüleri tarafından terk edilen çok sayıda araç bulunduğunu belirterek, ''Sahiplerinin araçlarının yanlarına giderek yolun trafiğe açılmasına yardımcı olmalarını beklemekteyiz'' dedi. 
     İstanbul Valiliği Afet Yönetim Merkezi'nde basın toplantısı düzenleyen Vali Güler, kötü hava koşulları nedeniyle ilde yapılan çalışmalara ilişkin bilgi verdi. 
     Vali Güler, şunları söyledi 
     ''TEM Otoyolu ve E-5 Karayolu'nun İstanbul-Edirne çıkışlarında dün akşamdan itibaren devam etmekte olan araç yoğunluğu nedeniyle trafik akışı, çok sınırlı ölçüde sürdürülebilmektedir. 
     Sürücüleri tarafından terk edilen çok sayıda aracın yolu boşaltması ve trafik akışının hızlandırılması, büyük önem arz etmektedir. Bu nedenle araç sahiplerinin bir an önce araçlarının yanlarına giderek, yolun trafiğe açılmasına yardımcı olmalarını beklemekteyiz. Söz konusu yollarda mahsur kalan araçlar için de akaryakıt yardımı sağlanmaktadır.'' 
     
</TEXT>
</DOC>
