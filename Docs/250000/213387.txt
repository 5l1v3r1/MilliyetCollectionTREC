<DOC>
<DOCNO> 213387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur18.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşet Eniştesini öldürüp çek yatın içine gizledi, sonra da yaktı 
</HEADLINE>
<TEXT>

     Bursa'da öldürüp çek yatın içine gizlediği eniştesini boş arazide yakan kişi, kendisine yardım eden arkadaşının ihbarı sonucu yakalandı. 
     Bursa Emniyet Müdürlüğü'ne gelen Dursun Y. 23 , arkadaşı İsmet T'nin 30 31 Ocak günü bir cinayet işlediğini ve kendisinin de cesedi ortadan kaldırmasına yardım ettiğini söyledi. 
     Dursun Y, ifadesinde, olay günü bulunduğu kahveye gelen İsmet T'nin Elmasbahçeler Mahallesi'nde oturan eniştesinin ev eşyalarını taşımak için kendisinden yardım istediğini belirtti. 
     Bunun üzerine İsmet T. ile birlikte eniştesinin evine gittiklerini anlatan Dursun Y, ''Bana iple bağlanarak çek yatın içine konulmuş bir ceset gösterdi ve ortadan kaldırmasına yardım etmemi söyledi'' dedi. 
     Cesedi, çek yat ile birlikte çağırdıkları bir nakliye aracıyla Demirtaş'ta boş bir araziye götürdüklerini ifade eden Dursun Y, cesedi kazdıkları çukura attıklarını kaydetti. 
     İsmet T'nin yanında getirdiği benzini cesedin üzerine dökerek yaktığını ve olay yerinden ayrıldıklarını anlatan Dursun Y, ''İsmet T, beni de öldürmekle tehdit etti. Bugüne kadar cinayeti sakladım, ama duyduğum vicdan azabına daha fazla dayanamıyorum'' dedi. 
     Dursun Y'nin ifadesi üzerine gözaltına alınan İsmet T. ise eniştesi Nusret Kaplan ile olay günü alkol aldıklarını belirterek, ''Teyzemden boşanan eniştem bana Teyzenle nikahsız birlikte yaşamak istiyorum dedi. Bunun üzerine ben de öldürdüm ve cebinde bulunan 100 milyon lirasını aldım'' dediği öğrenildi. 
     Zanlıların, Emniyet Müdürlüğü'ndeki işlemlerinin tamamlanmasının ardından adliyeye sevk edilecekleri bildirildi. 
     
</TEXT>
</DOC>
