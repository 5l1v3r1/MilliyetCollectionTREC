<DOC>
<DOCNO> 210409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/soneko41.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 2.02'lik kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 110.33 puan düşüşle 18,518.07 puandan kapandı. 
     Hisse senetleri 2. seansta ortalama yüzde 0.59 oranında değer yitirdi. 
     İlk seanstaki 271.54 puanlık düşüş dikkate alındığında Borsa endeksi, günün tamamında 381.87 puan geriledi. Hisse senetlerindeki günlük değer kaybı yüzde 2.02 oldu. 
     Endeks, 2. seansa 14.01 puan düşüşle 18,614.39 puan seviyesinde başladı. İlk yarıyı 18,424.68 puandan geçen endeks, seans içinde en düşük 18,397.45 puana kadar gerilerken, en yüksek 18,685.18 puanı gördü. 
     2. seans kapanışında mali endeks 64.17 puan kayıpla 25,271.18 puana, sanayi endeksi 192.12 puan kayıpla 16,376.87 puana, hizmetler endeksi 10.60 puan düşüşle 9,964.86 puana geriledi. 
     Böylece ilk seansa göre mali grup hisseler ortalama yüzde 0.25, sanayi grubu hisseler ortalama yüzde 1.20 ve hizmetler grubu hisseler ortalama yüzde 0.11 değer kaybetti. 
     2. seansta işlem gören toplam 292 hisse senedinden 42'si değer kazandı, 187'si değer yitirdi, 63'ünün fiyatında değişiklik olmadı. 
     Seansta, 362 trilyon 33 milyar 397 milyon liralık işlem hacmi kaydedildi. Günlük işlem hacmi ise 704 trilyon 629 milyar 173 milyon lira olarak hesaplandı. 
     2. seansta Yapı Kredi Bankası, Garanti Bankası, Doğan Holding, Akbank ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
