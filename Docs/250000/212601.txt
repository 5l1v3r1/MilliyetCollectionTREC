<DOC>
<DOCNO> 212601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sontur12.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonlarında sabit ücret uygulaması esastan incelenecek 
</HEADLINE>
<TEXT>

     Anayasa Mahkemesi, cep telefonu abonelerinden her ay sabit ücret alınmasının Anayasa'ya aykırı olduğu iddialarını esastan inceleyecek. 
     Van 1. Asliye Hukuk Mahkemesi ile Bursa 1. Asliye Ticaret Mahkemesi, baktıkları davalarda, 406 Sayılı Telgraf ve Telefon Kanunu'nun cep telefonu abonelerinden sabit ücret alınmasını öngören hükmünün Anayasa'ya aykırılık iddiasını "ciddi" buldular. 
     Yerel mahkemeler, söz konusu hükmün itiraz yoluyla iptali istemiyle Anayasa Mahkemesi'ne başvurdular. 
     Anayasa Mahkemesi, davalarda ilk incelemeyi yaptı ve esastan görüşmeye karar verdi. 
     Anayasa Mahkemesi, 10 Şubat Salı günü, cep telefonu abonelerinden her ay sabit ücret alınmasının Anayasa'ya aykırı olduğu iddialarını inceleyecek ve karara bağlayacak. 
     
</TEXT>
</DOC>
