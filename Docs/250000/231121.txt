<DOC>
<DOCNO> 231121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/dunya/dun01.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan kaçış başladı 
</HEADLINE>
<TEXT>

   Son bir haftada 50 kişi kaçırılınca vatandaşlarını Irak'tan ayrılmaya çağıran ülkelerin sayısı arttı 
   DIŞ HABERLER SERVİSİ 

   
   Yabancıları hedef alan adam kaçırma olaylarının günlük yaşamın rutin bir parçası haline geldiği Irak'ta günlerdir kayıp olan 4 İtalyanın da direnişçilerin elinde rehin olduğu ortaya çıktı. 
   Önceki gün kaçırılan Rus şirketi Interenergoservis'in 5'i Ukraynalı, 3'ü Rus 8 çalışanı dün serbest bırakıldı. Ancak Rusya'nın Irak'ta faaliyet gösteren en büyük şirketi Tehpromexport, 370 çalışanını bu ülkeden çekme kararı aldı. Irak'ta son bir haftadır kaçırılan yabancıların sayısı 50'yi buluyor. Fransa Dışişleri Bakanlığı sözcüsü Herve Ladsous, hükümetin, Fransız vatandaşlarına Irak'tan ayrılmalarını resmen tavsiye ettiğini açıkladı. Avustralya Dışişleri Bakanlığı da "Irak'a gidilmemesi" çağrısında bulundu. Bakanlık tarafından yayımlanan seyahat uyarısında, Avustralya vatandaşlarının Irak'a gitmemeleri, Irak'ta bulunanların da güvenlikleri konusunda endişe duymaları halinde bu ülkeden ayrılmaları istendi. 
   
   4 İtalyan rehin 
   Bu arada kaçırılan ve İtalyan esirler oldukları söylenen 4 kişinin görüntüleri dün El Cezire'de yayımlandı. 
   
   
   
</TEXT>
</DOC>
