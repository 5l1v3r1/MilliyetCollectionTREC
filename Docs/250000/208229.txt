<DOC>
<DOCNO> 208229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/magazin/mag01.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kartopu yumağı çığa dönüştü' 
</HEADLINE>
<TEXT>

   Yasemin Bozkurt, Kanal D'deki 'Kadının Sesi' programının başarısını bu sözlerle açıklıyor 
      İLKNUR GÜLMEZ 
   
   TGRT'den Kanal D'ye transfer olan Yasemin Bozkurt, hazırlayıp sunduğu 'Kadının Sesi' programını bu noktaya taşıyanın, kadının gücü olduğunu söyledi. Programında ünlüler yerine halktan insanları konuk etmesini, halktan gelen istekle açıklayan Bozkurt, şöyle konuştu 
   
   'Önümüz açık' 
   "Halktan sürekli 'Neden bizim hayatımızı ele almıyorsunuz ' diye mailler alıyordum. Ben de başkasının sorunundan millete ne, izlenir mi diye düşünüyordum. Ama gördüm ki bir kartopu yumağı adeta bir çığ oldu. Programın bir pembe, bir de gri yüzü var. Evlenenler, barışanlar, bulunan kayıplar ve daha birçok şey. Aslında 'Kadının Sesi' diye başladık ama 'Erkeğin Sesi'ne doğru gidiyoruz. Ünlülerden vazgeçmem daha iyi oldu. Önümüz açık. Türkiye'de insan sorunları bitmez." 
   
   Gizli aşklar, sırada 
   Programa ilk başladıklarında tepki görmesinden çekindiklerini de belirten Bozkurt, sözlerini şöyle bitirdi 
   "Magazinden bu formata geçmek beni çok mutlu etti. İzleyiciler beni stres topu gibi görüyor. Aslına bakarsanız bu kadar sorun dinlemek beni ilk zamanlar çok etkiledi. Geceleri uyuyamıyordum. Psikologlara gittim ve sorunumu çözdüm. Kadının Sesi programından, çok özel konukların hik yelerini anlatacağım bir kitap çıkaracağım, çünkü inanılmaz hik yeler var. Benim bildiğim, tanıdığım ünlü kadınların gizli aşkları da olacak, ama onları deşifre etmeyeceğim." 
   
   
</TEXT>
</DOC>
