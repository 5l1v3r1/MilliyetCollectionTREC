<DOC>
<DOCNO> 242356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/soneko17.html </URL>
<DATE> 2004/05/24/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Karpuz, kayısı ve kiraz fiyatları düşmeye başladı... 
</HEADLINE>
<TEXT>

     Seralarda ikinci ekim ürünün bol miktarda, tarla ürünün de az da olsa pazara girmesiyle sebze ve meyve fiyatlarındaki düşüş sürüyor. 
     Antalya Büyükşehir Belediyesi Toptancı Hali Şube Müdürlüğü'nden alınan bilgiye göre, sera ekimi ürünlerinin bol miktara girmesiyle, pazarda bolluk yaşanıyor. Yetkililer, tarla ürünün de piyasaya girmeye başladığını, bu nedenle sebze ve meyve fiyatlarının daha da düşeceğini bildirdiler. 
     Antalya Toptancı Hali'nde birinci kalite sivri biber geçen haftaya göre 100 bin lira artarak, 700 bin liradan işlem gördü. Geçen haftaki değerini koruyan dolmalık biber ve muhacir biber 600'er bin lira, Macar biberi 1 milyon lira, kapya biberi de 2.5 milyon, Kaliforniya biberi ise 4 milyon liradan işlem gördü. 
     Cam sera domates haftaya 200 bin lira düşüşle başlarken, 1 milyon 100 bin liradan, salkım domates 1 milyon 400 bin liradan satıldı. Taze fasulye ise haftaya 600 bin lira düşüşle girdi ve 1 milyon liradan alıcı buldu. 
     Dekorluk kabak 3 milyon 750 bin, bal kabağı 2.5 milyon, cam sera kabak ise 650 bin liradan alıcı buldu. 
     Karnabahar 100 bin lira artarak, 800 bin liradan satılırken ayberk cinsi marul 300 bin lira düşerek 1.5 milyon liradan işlem gördü. 
     Patlıcan geçen haftaya göre 50 bin lira atışla 800 bin liradan, yayla ürünü pırasa da 100 bin lira düşüşle 1 milyon 200 bin liradan müşteri buldu. Badem salatalık 100 bin lira artarak 450 bin liradan satıldı. 
     İthal kuru sarımsak 4.5 milyon, taze sarımsak 1 milyon 200 bin liradan, taze yeşil soğan da 1 milyon liradan satıldı. 
     Çileğin kilogram fiyatı ise 600 bin lira arttı ve 3 milyon liradan Müşteri buldu. 
     Yaz meyveleri karpuz, kiraz ve kayısı fiyatları da ürünün bollaşmasıyla hızlı bir düşüşe girdi. 
     Karpuz geçen haftaya göre 300 bin, kayısı 2 milyon, kiraz da 1 milyon lira düşüş gösterdi. Karpuz 1 milyon 100 bin, kavun 1 milyon 400 bin, kayısı 3 milyon, aşılı kiraz 2 milyon 800 bin, Salihli kirazı 5 milyon, Napolyon kirazı da 4 milyon liradan işlem gördü. 
     
</TEXT>
</DOC>
