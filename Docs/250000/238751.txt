<DOC>
<DOCNO> 238751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun10.html </URL>
<DATE> 2004/05/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fransa yönetimindeki Türkiye çelişkisi... 
</HEADLINE>
<TEXT>

     Fransa yönetiminde Türkiye'nin Avrupa Birliği üyeliği konusundaki çelişkiler iyice suyun üzerine çıktı. 
     Fransa Cumhurbaşkanı Jacques Chirac, dün İngiltere Başbakanı Tony Blair ile birlikte öğrencilerle sohbet ederken uzun vadede Türkiye'nin AB'ye katılmasına destek verirken "Avrupa'nın en güçlü Maliye Bakanı" olarak nitelendirilen Nicholas Sarkozy ise Türkiye'nin üyeliğine sert bir biçimde karşı çıktı. 
     Chirac ile Sarkozy tarafından yapılan çelişkili açıklamalar, İngiliz yayıncılık kurumu BBC tarafından yansıtıldı. "Fransa Yönetiminde Türkiye-AB Çelişkisi" yorumunu yapan BBC, Chirac'ın Türkiye'nin üyeliğinin arzulandığını ancak bunun uzun bir süreç olduğu açıklamalarına karşın Sarkozy'nın Türkiye'nin "ne coğrafi, ne kültürel, ne de tarihsel" açıdan Avrupa'da yeri olduğunu söylediğine dikkat çekti. 
     Paris'i ziyaret eden Tony Blair ve Chirac, 400 kadar üniversite öğrencisinin sorularını yanıtlarken Türkiye'nin sonunda Birliğine gideceğini söylediler. 
     Fransa Cumhurbaşkanı Chirac, Türkiye'nin daha da çaba göstermesi gerektiğini belirterek, "Müzakereler uzun ve zor olacak, gerçekçi olmak gerekir, yarın sabah olacak bir iş değil. Bu iş yıllar sürecek" dedi. 
     
</TEXT>
</DOC>
