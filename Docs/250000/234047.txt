<DOC>
<DOCNO> 234047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/spor/spo08.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal'ın dediği oldu 
</HEADLINE>
<TEXT>

      NECMİ KEPÇETUTAN 

   
   A milli futbol takımında yaşanan yardımcı antrenör krizi sonunda çözüldü. Ersun Yanal'ın milli takım teknik direktörlüğünü kabul ederken "Ekibimle gelirim" demesinden sonra ortaya çıkan sıkıntı Ünal Karaman ve Mehmet Kulaksıoğlu'nun A 2 milli takımının başına getirilerek aşılacağı bildirildi. Karaman ve Kulaksızoğlu'nu gözden çıkarmak istemeyen federasyon, Yanal'ın da geri adım atmaması üzerine bu formülü hayata geçirme kararı aldığı vurgulandı. 
   YAŞANAN bu gelişmelerin ardından Ersun Yanal'ın Belçika maçından itibaren ekibiyle görev yapmasının önü de açılmış oldu. Ancak Gençlerbirliği'nin Trabzonspor ile oynayacağı kupa finali nedeniyle Yanal'ın yardımcılarından sadece birini Belçika milli maçına götüreceği ifade edildi. Bugün İstanbul'a gidecek olan tecrübeli teknik adamın son görüşmeleri yapması, ayrıca milli takım kadrosunu da açıklaması bekleniyor. 
   
   
   
   
</TEXT>
</DOC>
