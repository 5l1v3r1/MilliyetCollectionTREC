<DOC>
<DOCNO> 203237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/soneko43.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     İMKB Bileşik Endeksi, gün sonu kapanışta 17,742.44 puana ulaşarak, yeni bir 2003 yılı kapanış rekoru kırdı. 
     İMKB'de işlem gören hisse senetleri bugün ortalama yüzde 2.61 oranında değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seansta 215.22 puan ve yüzde 1.21 artışla 17,957.66 puandan kapandı. Endeks, 2. seansta da 248.44 puan yükselerek, günü 18,206.10 puandan tamamladı. Endekste günlük bazdaki artış 463.66 puan ve yüzde 2.61 olarak gerçekleşti. 
     Hisse senetleri piyasasında günlük işlem hacmi 1 katrilyon 665 trilyon 249 milyar 232 milyon lira olarak belirlendi. 
     Borsa uzmanları, 18,210.07 puanla endeksin yıl içi en yüksek seviyesini test ettiğini ve yaklaşık olarak son 44 ayın en yüksek seviyesinden kapandığını vurgulayarak, piyasanın gücünün 18,000 üzerinde devam ettiğini ve hedef bölge 18,500-18,700 aralığına gittikçe yaklaşıldığını savunuyor. 
     
     DOLAR 
     Merkez Bankası, doların bugünkü efektif kurunu alışta 1 milyon 420 bin 367 lira, satışta ise 1 milyon 430 bin 359 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 419 lira, satışta ise 422 lira düştü. 
     Kapalıçarşı'da dün 1 milyon 433 bin liradan kapanan dolar güne 1 milyon 432 bin liradan, 1 milyon 773 bin liradan kapanan Euro 1 milyon 774 bin liradan başladı. 
     Kapanışta, doların satış fiyatı 1 milyon 431 bin lira, Euro'nun satış fiyatı 1 milyon 775 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda 26 Ocak 2005 vadeli, bugün valörlü tahvilin bileşik getirisi 0.03 puan yükseldi. 
     Bu kağıdın aynı gün valörlü işlemlerinin basit getirisi yüzde 27.06, bileşik getirisi yüzde 26.71 oldu. Dün bu kağıdın aynı gün valörlü işlemlerinde basit getiri yüzde 27.04'ten, bileşik getiri yüzde 26.68'den kapanmıştı. 
     İMKB Tahvil ve Bono Piyasası Repo Pazarı'nda 3 günlük faiz de ortalama yüzde 25.99 oldu. 
     
</TEXT>
</DOC>
