<DOC>
<DOCNO> 249108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur46.html </URL>
<DATE> 2004/06/18/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Denizli'de "ABD ve İsrail'i protesto gecesi".... 
</HEADLINE>
<TEXT>

     İşçi Partisi İP Denizli İl Başkanlığı, Çatalçeşme Oda Tiyatrosu'nda, ''ABD ve İsrail'i Protesto Gecesi'' düzenledi. 
     İP Denizli İl Başkanı Mustafa Güleç, gecede yaptığı konuşmada, ABD'nin Büyük Ortadoğu Projesi ile ''Kürdistan devleti'' kurulmasına zemin hazırladığını iddia ederek, şöyle dedi 
     ''Türkiye'nin bölünmesi için düğmeye basıldı. Eski DEP milletvekillerinin serbest bırakılmasıyla bu süreç hızlandırıldı. Diyarbakır'da başlayan ve daha sonrası Güneydoğu Bölgesi'ndeki illerde devam eden mitingler, bağımsızlığımıza gölge düşürüyor. Bir tarafta Leyla Zana ve arkadaşları bu illerde zemin yoklarken, öbür tarafta PKK KADEK karakolları basıyor. Leyla Zana'ya kaç, PKK KADEK'e vur deniliyor.'' Gecede, ABD'nin Irak'a müdahalesi öncesindeki ''Irak'a demokrasi getireceğiz'' şeklindeki söylemlerin, ''gelinen noktayla çeliştiği'' belirtilen sinevizyon gösterisi sunuldu. 
     Gecede sanatçı Muhittin Kurt konser verdi. 
     
</TEXT>
</DOC>
