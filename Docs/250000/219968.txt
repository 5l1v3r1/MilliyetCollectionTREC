<DOC>
<DOCNO> 219968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/yazar/temelkuran.html </URL>
<DATE> 2004/03/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Tayyip Bey'le "kesişen" beyaz atletikler 
</HEADLINE>
<TEXT>
   Yürüme Bandında Politika 
   
   Spor Salonu'nun büyük pencereleri Taksim Meydanı'na bakıyor. Bugünlerde de Taksim Meydanı'nın çeşitli yerlerine Recep Tayyip Erdoğan'ın ve AKP İstanbul Büyükşehir Belediye Başkanı Adayı'nın afişleri asıldı. Dolayısıyla yürüme bantlarında bulunduğunuz süre boyunca Recep Bey'le kesişiyorsunuz. Recep Bey sizden ziyade "nurlu ufuklara" doğru bakarken siz yürüme bandında koşmaya başlıyorsunuz ve sanki ona doğru aşkla, sevdayla ve umutsuzca, vuslatı olmayan bir sılada koşuyormuşsunuz gibi bir görüntü oluşuyor ki o da ayrıca komik. Velhasıl dün sabah da böyle kesişiyoruz Tayyip Bey'le. Derken orta yaşlı grup çıkageldi üç kadın, bir adam. Herkes ışıklı tablolarından koşma süresini ve hızını ayarladı. Toplu yürüyüş başladı. Hepsinin önünde de Hürriyet açık, hem yürüyorlar hem gazeteye bakıyorlar. Bu arada müthiş komik bir Hürriyet reklamı durumu da var ortada Beyaz Türk'ün atletik gazetesi gibisinden Derken adam dayanamadı, afişleri işaret ederek konuşmaya başladı 
   "Nefret ediyorum bu adamdan " 
   Tayyip Bey'i söylüyor. Kadın önündeki gazeteden son "bombayı" okudu 
   "Ne demiş gördünüz mü Ticaret yapmasam geçinemezdim" 
   Adam atıldı 
   "Yahu bu adam 20-25 milyar kazanıyordur ayda. Her şey de bedava. Çocukları da başkası okutuyor Amerika'da Neyine geçinemiyor " 
   Bir süre hep beraber Başbakan'ın maaşını tahmin etmeye çalıştılar. Sonra sıkılıp esas konuya girdiler 
   "Bu imam hatipler mahvetti bu memleketi " 
   Sonra işte müthiş bir "bilinçli beyaz vatandaşın toplumsal analizleri" muhabbeti başladı ki memleketteki bir kesimin yürüyen karikatürü gibiydiler. "Bu toplumu bunlardan korumak lazım"lar, "halkı dincilerden temizlemek gerek"ler... Çok merak etmeme rağmen elbette şu soruları sormadım 
   1. Madem bu kadar dert ettiniz de ne yaptınız arkadaş 
   2. Bırak Anadolu'yu, İstanbul'un "nezih muhitlerinin" dışına en son ne zaman çıktınız Çıktıysanız bile tiksinti hissiniz oralarda takılmaya ne kadar müsaade etti 
   3. O "dincilerin" sahip çıkıp kafalayıp oyunu aldıkları insanlara siz en son ne zaman yakından baktınız 
   Velhasıl neo-liberal ekonomi politikalarını uygulamasına rağmen her nasılsa h l "varoşların kahramanı" olarak son derece konforlu bir iktidar süren Başbakan ne kadar uzaksa insana, bu hiçbir yere varamayan yürüme bandı konuşmaları da o kadar uzak. Ve fakat o an, o fotoğraf her şeyi söylüyordu sanki 
   Yürüme bandında yürüyüp yürüyüp hiçbir yere gidemeyen "beyaz vatandaşlar", koştukça yerinde sayan dilleri, "çıktık açık alınla" atletiklikleri, "kurtarmaları gerektiğine inandıkları" halkı camın ardından izlemeleri, bu sırada o halkın "kahramanının" artık dev afişlerinin burunlarının dibinde olması ve elbette Taksim Meydanı'ndan geçen, camların ardında hiçbir yere gidemeden yürüyen bu insanlara bakıp diş bileyen "halk" İçi de sıkar insanı, dışı da 
   Enteresandır, ne zaman bu sıkıcı yürüme bandına çıksam "Bu gemi nereye, nereye gider " şarkısı sakız gibi yapışıyor aklıma... 
   
      
   
   
</TEXT>
</DOC>
