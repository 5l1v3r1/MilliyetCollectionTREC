<DOC>
<DOCNO> 238518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/spor/bnba.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit yolu yarıladı 
</HEADLINE>
<TEXT>


Mehmet Okur'un takımı, New Jersey Nets'i 95-80 devirdi, seride 2-0 öne geçerek final için avantaj elde etti. Milli oyuncumuz 2 sayı ile yetindi 


Sonradan açıldı 
NBA'DE Doğu Konferansı yarı finalinde New Jersey Nets'i 95 - 80 mağlup eden Detroit Pistons, seride 2 - 0 öne geçerek final için dev bir adım attı. Rakibi karşısında devreyi 12 sayı geride kapamasına karşın üçüncü çeyrekte açılan ev sahibi ekip, bu bölümde rakibini 11 sayıda tutmayı başardı. Chauncey Billups ve Richard Hamilton ikilisiyle de farkı yakaladı. 

6 dakika oynadı 
BILLUPS 28 sayı, 4 ribaunt ve 13 asist, Hamilton da 28 sayı, 4 ribaunt ve 5 asistlik performanslarıyla göz kamıştırdı. Rasheed Wallace 15 sayı ve 6 ribaunt, Corliss Williamson da 11 sayı ile galibiyete katkıda bulundu. Detroit'te sadece 6 dakika forma giyen milli pivotumuz Mehmet Okur 1 3 iki sayı, 2 ribaund ve toplam 2 sayı ile maçı tamamladı. 

Dişli rakipler 
21. Avrupa Genç Erkekler ve Genç Bayanlar Basketbol Şampiyonaları finallerine kalan milli takımlarımızın rakipleri belli oldu. İspanya'da dün çekilen kura çekiminde genç erkekler B Grubu'nda yer aldı. 9-18 Temmuz'da Zaragoza kentindeki finallerde millilerimizin rakipleri Litvanya, Yunanistan, İsrail, Bulgaristan ve ev sahibi İspanya oldu. Aynı tarihte Slovakya'da yapılacak genç bayanlar ise B Grubu'nda Bulgaristan, Fransa, İsrail, İspanya ile ev sahibi ülke ile eşleşti. 



</TEXT>
</DOC>
