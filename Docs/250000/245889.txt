<DOC>
<DOCNO> 245889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/spor/spo06.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz hayali severiz 
</HEADLINE>
<TEXT>


Türkiye'yi eleyerek, finallere katılmak bir hayaldi, gerçekleşti. Dar kadromuz ile şimdi çeyrek final de hayal görünüyor, ama neden olmasın 

16 finalist ülkeden analiz 


LETONYA 

VALTERS NİKANS 
Vakara Zinas Spor Editörü 

TEKNİK DİREKTÖR 
Aleksandrs Starkovs 

ELEMELER öncesinde Letonya'nın finallerde yer alacağı, kimsenin aklının ucundan bile geçmezdi. Ne oldu ise İnönü Stadı'nda oldu. Letonya'nın spor tarihine altın harflerle geçecek olan büyük başarı, İnönü Stadı'nda Türkiye'ye karşı oynadığımız Play - Off maçında gerçekleşti. Evet, artık bizim de tarihe geçmiş kahramanlarımız var. Daha önce olimpiyat şampiyonu sporcular da çıkarabilmiş bir ülkeydik. Ama onları kimse tanımıyordu bile. Şimdi herkesin tanıdığı bir milli futbol takımına sahibiz. 
Ancak bu büyük başarıya karşın, böylesine önemli bir turnuvayı kaldırabilecek kapasitede oyunculara sahip değiliz. Bu anlamda sadece, İngiltere Ligi tecrübesine sahip Marians Pahars'tan söz edebiliriz. Takım olmamız ve psikolojik anlamda çok sağlam oyunculara sahip olmamız en büyük avantajımız. Ayrıca takımdaki 23 oyuncunun, şu anda ve önceki dönemde Skonto takımında, Teknik Direktör Aleksandrs Starkovs yönetiminde oynuyor olması da, Letonya'nın diğer önemli bir avantajı. Bir büyük dezavantaj ise, ilk on birin iyi kalitede olmasına karşın, yedek kulübesi potansiyelinin bu düzeyde olmaması. Bu yüzden sakatlık problemleriyle karşılaşmamamız en büyük dileğimiz. 

Almanya'dan şanslıyız 
Forvette Maris Verpakovskis gibi bir silahımız olması da bizi ümitlendiren bir diğer faktör. Verpakovskis, ülkede gerek iyi kalpliliği ve gerekse medya ve halkla ilişkileriyle gerçek bir futbol idolü. 
Açıkçası, Hollanda, Almanya ve Çek Cumhuriyeti gibi ülkelerin arasından sıyrılıp çeyrek finali bulmamız hayal gibi bir şey. Ama finallere kalmamız da bizim için hayaldi. Neden bu hayali de gerçeğe dönüştürmeyelim Bence bizim gruptan çıkma şansımız, Almanya'dan daha yüksek. Tabiiki grubun en şanslı takımı Hollanda. Şans da bizim yanımızda olursa bir sürpriz daha yapabiliriz. 

Fransa tartışmasız 
SIRADIŞI olmanın anlamı yok. Fransa, 2004 Avrupa Şampiyonası'nın tartışmasız en büyük favorisi. Kadro kapasitesiyle kupayı yeniden kaldırabilmeye çok yakınlar. Fransa'yı sadece ev sahibi Portekiz'in zorlayabileceği kanısındayım. 

Henry ön planda 
FRANSA Milli Takımı'nın ve Arsenal'in yıldızı Thierry Henry'nin, bu turnuvada klasını konuşturacağına inanıyorum. Henry, sahip olduğu yetenekleriyle şu anda Zidane ve Figo gibi yıldızların önüne fırladı. 

Finallere nasıl geldi 
Play-Off'tan çıktı 

4. GRUP TAKIMLAR O G B M A Y P İsveç 8 5 2 1 19 3 17 LETONYA 8 5 1 2 10 6 16 Polonya 8 4 1 3 11 7 13 Macaristan 8 3 2 3 15 9 11 San Marino 8 0 0 8 0 30 0 

07.09.2002 İsveç 0 - 012.10.2002 Polonya 1 - 020.11.2002 San Marino 1 - 030.04.2003 San Marino 3 - 007.06.2003 Macaristan 1 - 306.09.2003 Polonya 0 - 210.09.2003 Macaristan 3 - 111.10.2003 İsveç 1 - 0 

Play - Off 
Letonya - Türkiye 1 - 0, 2 - 2 

Finallerdeki grubu 
D Grubu 
Almanya 
Çek Cum. 
Hollanda 
LETONYA 

KADROSU OYUNCULAR YAŞ POZİSYON KULÜP A.Kolinko 29 Kaleci Rostov A.Pavlovs 25 Kaleci Skonto A.Piedels 34 Kaleci Skonto O.Blagonadezdins 31 Defans Skonto A.Isakovs 31 Defans Skonto I.Korablovs 30 Defans Ventspils V.Lobanovs 33 Defans Metalurh M.Smirnovs 28 Defans Ventspils I.Stepanovs 28 Defans Beveren Bel. A.Zakresevskis 33 Defans Skonto M.Zemlinskis 35 Defans Skonto D.Zirnis 27 Defans FHK Liepajas V.Astafjevs 33 Orta saha A.Wacker Avu. I.Bleidelis 29 Orta saha Viborg Nor. J.Laizans 25 Orta saha CSKA Moskova Rus. J.Pucinskis 31 Orta saha FC Luch A.Rubins 26 Orta saha FC Shinnik A.Stolcers 30 Forvet Fulham İng. M.Miholaps 30 Forvet Skonto M.Pahars 28 Forvet Southampton İng. A.Prohorenkovs 27 Forvet M.Tel Aviv İsr. V.Rimkus 31 Forvet Ventspils M.Verpakovskis 25 Forvet Dinamo Kiev Ukr. 

İdeal onbirim 
Kolinko Isakovs, Zakresevskis, Stepanovs, Blagonadezdins Bleidelis, Astafjevs, Laizans, Rubins Prohorenkovs, Verpakovskis 

HIRVATİSTAN 

PREDRAG ZUKINA 
Jutarnji List futbol yazarı 

TEKNİK DİREKTÖR 
Otto Baric 

Sürpriz çok zor 

Kadromuzda, eski yıldızlar kadar kaliteli isimler yok. Alman futbol tarzına daha yakınız. Baric'i sevmeyen halk, umutsuz görünüyor 

BUNDAN sadece altı yıl önce, Fransa'daki 1998 Dünya Kupası'nda bronz kazanan Suker'li, Boban'lı, Prosinecki'li, Stimac'lı, Jarni'li Hırvatistan'dan kadroda şimdi sadece Dario Simic kaldı. "Avrupa'nın Brezilya'sı" diye tanımladığımız bu kadronun elde ettiği başarılar tarih oldu. Teknik direktörümüz Otto Baric, şimdiki kadroda, eski yıldızlar kadar kaliteli isimler olmadığından yakınıyor. Aslında doğru. Çünkü kadromuz, Alman futbolunun tarzına yakın, savaşçı, ağır işçilerden kurulu. Sahada varlarını yoklarını ortaya koyuyorlar. Ancak teknik anlamda verimli değiller. Oyun kurgumuz da bu yüzden sağlam savunmaya ve kontratak futboluna dayalı. 

İsviçre planı 
Baric'in ilk maçta, kadro açısından daha iyi olduğumuzu sandığım İsviçre'yi mutlaka yenmek için planlar yaptığını biliyorum. Baric, Fransa ve İngiltere karşısında ise rakibin hatalarını kollayacaktır. Hırvatistan'da gerek basın, gerekse halkın, Baric'in oyuncu seçimine ve taktik anlayışına büyük tepkisi var. Onu, burada kimse sevmiyor desem doğru olur. Orta saha oyuncularına defansif görevler vermesi ve hücum futbolunu tercih etmemesi, eleştiri topluyor. Baric'in felsefesine göre futbolda yıldız yok. Onun kadrosunda sadece fiziksel anlamda en iyi düzeyde olan futbolculara yer var. 
Bence bu turnuvadaki en büyük artımız, önceki yıllarda edindiğimiz Dünya Kupası ve Avrupa Şampiyonası tecrübelerimiz olacak. Taraftarların büyük beklentisine karşın açıkçası bu kadronun grupta sürprize imza atabileceğini sanmıyorum. Takımın gerçek bir yıldıza sahip olmamasının yarattığı dezavantajın yanında en büyük artısı, tüm oyuncuların birbirleri ile yakın ilişki içinde olmaları. Kıskançlık, forma savaşı olmaması ve sağlam defans, Euro 2004'teki en büyük silahımız olacak. 

Favorim Portekiz 
Genelde bu tip dev organizasyonların öncesinde sürpriz favorileri ön plana çıkarmıştım. Örneğin 2002 Dünya Kupası'nda Senegal, Güney Kore ve Türkiye'yi favori göstermiştim. Almanya, İtalya, Fransa ve hatta Brezilya gibi futbol devi ülkelere nedense sempati duyamıyorum. Bu yüzden ev sahibi Portekiz'i şampiyon görmek istiyorum. Favorim Portekiz. 

Raul da olabilir 
Eğer İngiltere Süper Ligi'nde Arsenal formasıyla çıkardığı başarılı futbolu Portekiz'de de tekrarlarsa Thierry Henry şampiyonanın yıldızı olur. Plase kim olur diye düşünürsek, Henry'nin tahtını, ancak İspanya'nın golcüsü Raul Gonzales zorlayabilir. Portekiz Milli Takımı'nın genç yıldızı Cristiano Ronaldo da sürpriz yıldız adayım. 

Finallere nasıl geldi 
Play-Off'tan çıktı 

8. GRUP TAKIMLAR O G B M A Y P Bulgaristan 8 5 2 1 13 4 17 Hırvatistan 8 5 1 2 12 4 16 Belçika 8 5 1 2 11 9 16 Estonya 8 2 2 4 4 6 8 Andora 8 0 0 8 1 18 0 

07.09.2002 Estonya 0 - 012.10.2002 Bulgaristan 0 - 229.03.2003 Belçika 4 - 002.04.2003 Andora 2 - 011.06.2003 Estonya 1 - 006.09.2003 Andora 3 - 010.09.2003 Belçika 1 - 211.10.2003 Bulgaristan 1 - 0 

Play - Off 
Hırvatistan - Slovenya 1 - 1, 1 - 0 

Finallerdeki grubu 
B Grubu 
İngiltere 
Fransa 
HIRVATİSTAN 
İsviçre 

KADROSU OYUNCULAR YAŞ POZİSYON KULÜP S.Pletikosa 25 Kaleci S.Donetsk Ukr. T.Butina 30 Kaleci Club Brugges Bel. J.Didulica 27 Kaleci A.Wien Avu. R.Simic 29 Defans Milan İta. J.Simunic 26 Defans H.Berlin Alm. B.Zivkovic 29 Defans Stuttgart Alm. M.Neretljak 25 Defans Hajduk Split R.Kovac 30 Defans B.Münih Alm. M.Tokic 29 Defans Grazer Avu. S.Tomas 28 Defans Fenerbahçe Tür. I.Tudor 26 Defans Juventus İta. M.Babic 23 Orta saha B.Leverkusen İta. N.Bjelica 33 Orta saha Kaiserslautern Alm. J.Leko 24 Orta saha Dinamo Kiev Ukr. I.Mornar 30 Orta saha Portsmouth İng. N.Kovac 33 Orta saha H.Berlin Alm. G.Rosso 32 Orta saha M.Haifa İsr. D.Srna 22 Orta saha S.Donetsk Ukr. T.Sokota 27 Forvet Benfica Por. I.Klasnic 24 Forvet W.Bremen Alm. I.Olic 25 Forvet CSKA Moskova Rus. D.Prso 30 Forvet Monaco Fra. M.Rapajc 31 Forvet Ancona İta. 

İdeal onbirim 
Pletikosa Tomas, R.Kovac, Tokic, Zivkovic Mornar, Bjelica, N.Kovac, Rapajc Sokota, Prso 

YARIN RUSYA, HOLLANDA 


</TEXT>
</DOC>
