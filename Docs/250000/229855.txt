<DOC>
<DOCNO> 229855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun11.html </URL>
<DATE> 2004/04/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Chirac Türkiye tutumumuz değişmedi... 
</HEADLINE>
<TEXT>

     Fransa Cumhurbaşkanı Jacquec Chirac, ülkesinin Türkiye'nin AB üyeliği konusundaki tutumunun değişmediğini açıkladı. 
     Chirac adına açıklama yapan cumhurbaşkanlığı sözcüsü, Fransa'nın, AB ile Türkiye arasında tam üyelik müzakerelerinin açılması için AB Komisyonu'nun aralık ayındaki kararını beklemeye devam edeceğini bildirdi. 
     Sözcü, iktidardaki Halkçı Hareket Birliği Partisi UMP yönetiminin Türkiye ile tam üyelik müzakerelerinin başlamasına karşı çıkan açıklamasından sonra da bu pozisyonun değişmediğine dikkati çekti. 
     Fransız basınında çıkan bazı haberlerde, UMP'deki bu yeni açılımın, Chirac'ın da görüşünü değiştirmeye başladığı şeklinde yorumlanmıştı. 

     
</TEXT>
</DOC>
