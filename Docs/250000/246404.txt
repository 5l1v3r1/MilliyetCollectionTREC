<DOC>
<DOCNO> 246404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/spor/bbas.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes ezdi geçti 46-78 
</HEADLINE>
<TEXT>


Lacivert-Beyazlılar, Play-Off finalinin dördüncü maçında Ülker'i kolay avlayıp 32 sayı fark attı, seride durumu 3-2'ye taşıyarak şampiyonluk yarışında avantaj yakaladı 


Kaya - Ender şov 
EFES Pilsen, Play - Off finalinin dördüncü maçında Ülkerspor'u sahadan sildi, 32 sayılık farkla seride 3 - 2 öne geçti. İki takımın da hücumda kısır bir oyun sergilediği karşılaşmada savunmada rakibine oranla çok daha etkili olan Efes Pilsen, Kaya ve Ender'in sayılarıyla devrede 13 sayılık farkı buldu. 

Ülker direnemedi 
ÜÇÜNCÜ çeyrekte Ermal Kurtoğlu ve Antonio Granger'ın da devreye girmesiyle rakibine karşı 24-7 üstünlük sağlayan ve son periyoda rahat giren Efes, salondan 32 sayılık farkla galip ayrılıp, saha avantajını tekrar ele geçirdi. Son şampiyon, perşembe günü Abdi İpekçi Salonu'nda saat 19.30'da oynanacak beşinci maçı da kazandığı taktirde mutlu sona ulaşacak. 

'Savunma konuştu' 
EFES Pilsen Coachu Oktay Mahmuti, farklı galibiyete rağmen temkinli konuştu. Mahmuti, "Farkın iki sayı ya da 32 sayı olması birşeyi değiştirmiyor. Biz çok iyi günümüzdeydik. Maçın üçüncü çeyreğine kadar yaptığımız savunmayla zaten sonuca gittik. Sonrasında farkın bu kadar açılması da normal. Bu maçtan şikayet edecek hiçbir şeyim yok. Hem savunmada, hem de hücumda her şey istediğimiz gibi geçti. Bu maçı farklı kazanmış olmak, diğer maçlar için bir ölçü değil. Diğer karşılaşmalara da aynı ciddiyetle çıkacağız" dedi. 

Ataman şikayetçi 
ÜLKERSPOR'UN tecrübeli çalıştırıcısı Ergin Ataman, Serkan'ın sakatlanmasının ve Kerem'in erken üç faule ulaşmasının sonucu etkilediğini söyledi. Ataman, "Maçın böyle sonuçlanmasında birçok sebep var. Birincisi Serkan'ın sakatlanması. İkincisi ise Kerem'in çok erken üç faul alması. Hakemlerin Efes'in sert oyununa göz yumması, buna karşılık vermek istediğimizde de bize çok basit fauller çalması sonuca etki eden diğer faktörlerdi. Zaten biz psikolojik olarak farkın açılmasıyla çöktük ve maç da erken bitti. Artık kalan maçları kazanmaya çalışacağız" diye konuştu. 

ÜLKERSPOR OYUNCU TS 2S 3S SA R Serkan - 0 2 0 2 - - Booker 8 1 5 1 4 3 6 1 Naumoski 7 2 4 0 4 3 3 3 Kerem 4 1 3 - 2 4 3 Blair 9 3 7 - 3 4 9 Arda 6 2 5 - 2 4 2 Rentzias 5 2 2 0 2 1 2 5 Muratcan 4 1 1 0 3 2 2 1 Tutku 2 1 1 0 4 - 4 Fatih 1 0 1 - 1 6 4 TOPLAM 46 13 31 1 19 17 31 32 

EFES PİLSEN OYUNCU TS 2S 3S SA R Granger 12 3 7 2 5 0 1 4 Prkacin 2 1 5 - - 5 Langdon 8 3 6 - 2 2 2 Kerem 3 1 2 - 1 1 1 Kaya 19 7 10 - 5 7 6 Ender 15 4 6 2 3 1 3 1 Ermal 13 5 8 - 3 4 7 Ömer - 0 2 0 1 - 2 Alper - 0 1 0 2 - 2 Nikolic 6 3 4 - - 3 Selim - 0 2 - - 1 Valentin - - - - - TOPLAM 78 27 53 4 11 12 18 34 


</TEXT>
</DOC>
