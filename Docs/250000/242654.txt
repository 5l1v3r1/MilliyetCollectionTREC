<DOC>
<DOCNO> 242654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/soneko22.html </URL>
<DATE> 2004/05/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Batık bankacılara 23 şahsi iflas davası... 
</HEADLINE>
<TEXT>

     TMSF'ye devredilen bankalarla ilğgili olarak Bankalar yeminli Murakıpları tarafından yapılan incelemeler sonucu, söz konusu bankaların eski yöneticisi ve ortakları hakkında toplam 23 şahsi iflas davası açıldığı bildirildi. 
     Bankacılık Düzenleme ve Denetleme Kurumunun BDDK 
     2003 yılı faaliyet raporu açıklandı, Raporda, yönetim ve 
     denetimi Fona intikal eden bankaların, eski yöneticileri ve ortakları hakkında, Bankalar Yeminli Murakıpları tarafından yapılan incelemeler sonucunda düzenlenen raporlarda tespit edilen tutarlar üzerinden Fon tarafından şahsi iflas davaları açıldığı belirtildi. Bu kapsamda, açılan şahsi iflas davalarının, 6'sının Bayındırbank, 4'ünün Egebank, 2'sinin Bank Kapital, 1'inin Etibank, 3'ünün Ege Giyim Sanayicileri Bankası, 1'inin İktisat Bankası, 4'ünün Toprakbank ve 4'ünün de Kentbank eski yöneticileri veya ortaklarına ilişkin olduğu bildirildi. Raporda, Bankalar Kanununun bir bankanın yönetim kurulu ve kredi komitesi başkan ve üyeleri ile genel müdür, genel müdür yardımcıları ve imzaları bankayı ilzam eden memurlarının kanuna aykırı karar ve işlemleriyle bankanın iflasına neden olduklarının tespiti halinde, bankaya verdikleri zararlarla sınırlı olarak şahsi sorumlulukları yoluna gidilerek, BDDK kararına istinaden ve Fonun talebi üzerine şahsen iflaslarına mahkemece karar verilebileceği hümünü içerdiği hatırlatıldı. Ayrıca, bu karar ve işlemlerin bankanın yönetim ve denetimini doğrudan veya dolaylı olarak tek başına veya birlikte elinde bulunduran ortaklara menfaat temini amacıyla yapılması halinde, menfaat temin eden ortaklar hakkında da temin ettikleri menfaat üzerinden aynı hükmün uygulanacağı hükmünün yer aldığı belirtildi. KURUL FAALİYETLERİ Raporda, BDDK'nın 2003 yılında 89 toplantı yaptığı ve bu toplantılarda 218 karar aldığı bildirildi. Kurul, Kurumun karar organı olmasının yanı sıra, 2003 yılında alınan kararların 183'ünün Bankacılık Düzenleme ve Denetleme Kurumuna, 35'inin de Tasarruf Mevduatı Sigorta Fonuna ait işlemlere ilişkin olduğu belitildi. Alınan kararların, düzenleme, denetleme, yetkilendirme ve izin verme gibi olağan işlemlerinin yanı sıra, özel bankacılık sisteminin sağlıklı bir yapıya kavuşturulması, bankacılık sektörüne yönelik gözetim ve denetim çerçevesinin güçlendirilmesi ve uluslararası standartlarla uyumlu hale getirilmesi konularını içerdiği bildirildi. 
     
</TEXT>
</DOC>
