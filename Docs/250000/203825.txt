<DOC>
<DOCNO> 203825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/magazin/amag.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Erbil esirgeme merkezi 
</HEADLINE>
<TEXT>

   Üç kez evlenip boşanan Mehmet Ali Erbil, üvey annesi de dahil, her ay bu geniş ailenin fertlerine 15 milyar ayırıyor 
      Yaşar Çakmak 
   
   Mehmet Ali Erbil, haftanın beş günü Kanal D'den canlı yayımlanan şov - yarışma programı 'Şansa Dansa' bir hayli yorduğu için, başka iş yapmamaya karar verdi. 
   Yakalandığı 'Kaçış sendromu' rahatsızlığı nedeniyle iş programını hafifletme kararına rağmen çoğu kez koyduğu kuralı kendi ihlal eden Erbil, "Birçok yeni proje geliyor ama hepsini geri çeviriyorum" dedi. Sorumluluğunu üstlendiği işleri azaltmak için eski menajeri Stelyo Pipis'le ortak olduğu şirketi de kapattığını vurgulayan Erbil'le, 'Şansa Dansa'nın kulisinde konuştuk 
   
   'Aile' çok kalabalık 
   Şirketi kapattınız, başrol oynadığınız 'Büyümüş de Küçülmüş'ü, "Şansa Dansa'dan başka iş istemiyoruz" deyip rafa kaldırdınız. Yükün ne kadarı kalktı    Yüküm bayağı hafifledi. Her ay bakmakla yükümlü olduğum aile fertlerime ayırdığım para 15 milyar. Ankara'da öğrenim gören büyük kızım Sezin, küçük kızım Yasmin, eski eşlerim Nergis ile Sedef'e, üvey annem ve onların yanında çalışan hizmetçilere ben bakıyorum. Allah oların hiçbirini başımdan eksik etmesin. Üç evlilik yaptım, üç eşimle de dost kaldım ve h l görüşüyorum. Oysa ayrılan eşlerin hepsi kavgalı ve düşman oluyor. Eski eşlerim benimle arkadaş gibi, hastalandığımda ilk eşim Muhsine, ikinci eşim Nergis ve üçüncü eşim Sedef beni yalnız bırakmadı. 
   
   'Kızım istediğini bilir' 
   Stelyo Pipis'le yollarınızın ayrılmasının gerçek sebebi ne    Stelyo ile iş ortaklığımızı bitirdikten sonra ortaya bir sürü asılsız dedikodu çıkarıldı. Stelyo benim kardeşim. Söylentilere çok kızıyorum. Şimdi bir basın danışmanım var. Armağan Çağlayan'ın menajerim olmasını çok isterdim ama onun da zaten kendi işleri çok yoğun. Hiç bir araya gelip konuşamadık. Artık kendi işlerimi kendim hallediyorum. 
   
   'Dört neden olmasın ' 
   Kızınız Sezin'in sevgilisi Alişan'la ilişkiniz nasıl    Kızım Sezin ile Alişan birbirini seviyorlar. Kızım ne istediğini bilen biri. Bir baba olarak benim her şeyden önce istediğim, kızımın mutluluğu. Alişan da çok yakışıklı ve dürüst bir çocuk. İleride neler olur, bilemem. 
   
   Son sevgiliniz Tuğba Coşkun'la düğününüzde mi tanıştınız    KKTC'deki düğünüme Tuğba'nın da geldiğini ve eski eşim Sedef'i tebrik ettiğini söylüyorlar ama bu doğru değil. Düğünüme gelen Tuğba değil, ablası Şeyda'ydı. Tuğba ile iki yıldır arkadaşız ve kendisini Ankara'dan tanıyorum. Üç kere evlendim, döndüncü kez evlenmem diye büyük konuşmam. 
   
   
</TEXT>
</DOC>
