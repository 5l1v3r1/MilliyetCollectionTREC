<DOC>
<DOCNO> 236663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/soneko11.html </URL>
<DATE> 2004/05/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Hazine, 400 milyon dolara yakın dış borç ödeyecek... 
</HEADLINE>
<TEXT>

     Hazine, bu hafta 400 milyon dolara yakın dış borç ödemesinde bulunacak. Bu yılki toplam ödemeler 5.9 milyar dolara yükselecek. 
     Hazine'nin verilerine göre, bu hafta Hazine büyük bölümü cuma günü olmak üzere 372.5 milyon dolarlık dış borç ödeyecek. Yarın 60.6 milyon dolar, salı günü 0.1 milyon dolar, çarşamba günü 88.2 milyon dolarlık ödemede bulunacak olan Hazine, perşembe günü 50.1, cuma günü ise 173.5 milyon dolarlık ödeme gerçekleştirecek. Bu haftaki ödemenin yapılmasıyla birlikte Hazine'nin yılbaşından 7 Mayıs'a kadar olan dönemdeki toplam dış borç ödemeleri 5 milyar 876.9 milyon dolara kadar ulaşacak. 
     Ocak ayında 996.3 milyon dolar, şubatta 2 milyar 69.8 milyon dolarlık dış borç ödeyen Hazine, mart ayında 1 milyar 837 milyon dolar, nisanda ise 601.3 milyon dolarlık ödeme bulunmuştu. 
     
</TEXT>
</DOC>
