<DOC>
<DOCNO> 220502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/soneko06.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara tecrit odalı otobüsler geliyor... 
</HEADLINE>
<TEXT>

     Batı Otobüs Servis Seyahat BOSS Turizm Yönetim Kurulu Üyesi Oktay Kiracıoğlu, ''Sigara Tecrit Odalı Otobüs'' projelerinin bulunduğunu belirterek, ''Projemizi, yeni sezonda hayata geçirmeyi planlıyoruz'' dedi. 
     Kiracıoğlu, A.A muhabirine yaptığı açıklamada, Man'a özel olarak yaptırdıkları 5 otobüsle hizmet veren otobüs sayılarının 207'ye yükseldiğini ifade ederek, amaçlarının yıl sonuna kadar özel otobüs sayısını 30'a çıkarmak olduğunu bildirdi. 
     Şehirlerarası yolculuklarda özellikle çocukların ve diğer yolcuların koltuklarda monte edilecek plazma ekran televizyon ile 10 ayrı film seyretme imkanı getireceklerini anlatan Kiracıoğlu, ekranda filmlerin kısa tanıtımına ilişkin bir listenin olacağını, yolcuların 10 filmden istediğini seyredebileceğini kaydetti. 
     Kiracıoğlu, YolcuLuk esnasında çocukların vakit getirebileceği, tetris, mario gibi oyunların da bulunacağın ifade etti. 
     
     HAVAYOLU ŞİRKETLERİ PEK ETKİLEMEDİ 
     Özel Havayolu firmalarının ve Türk Hava Yolu'nun yolcu taşımada yaptıkları indirimin, taşıdıkları yolcu sayısında yüzde 5 oranında azalmaya neden olduğunu vurgulayan Kiracıoğlu, yeni sezonda bu etkinin de ortadan kalkacağını söyledi. 
     Havayolu taşımacılığının yolcusu ile karayolu taşımacılığının yolcusunun ayrı olduğunu belirten Oktay Kiracıoğlu, yolcu taşımanın yüzde 97.8'inin karayolu ile yapıldığını hatırlattı. 
     Kiracoğlu, devletin havayolu şirketlerine imtiyazlar verdiğini savunurken, devletin otobüs firmalarına da imtiyaz tanımasını istedi ve ''Otobüs firmaları için de teşvik bekliyoruz. Şu anda firmamızda 350 kişi çalışıyor. Bu 350 haneye ekmek kapısı demektir'' değerlendirmesinde bulundu. 
     
</TEXT>
</DOC>
