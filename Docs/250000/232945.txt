<DOC>
<DOCNO> 232945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur42.html </URL>
<DATE> 2004/04/19/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Yabancı uyruklu kadınları apart daireye kilitleyip fuhuşa zorladılar 
</HEADLINE>
<TEXT>

     Antalya'da yabancı uyruklu kadınları alıkoyduğu ve para karşılığı fuhşa zorladığı bildirilen kişi tutuklandı. 
     Antalya İl Jandarma Komutanlığı'na bağlı ekiplerce yapılan istihbarat çalışması sonucu, İstanbul'dan gelen yabancı uyruklu kadınları Antalya'da fuhşa zorladığı iddia edilen Kenan İlaslan, düzenlenen operasyonla yakalandı. 
     Operasyonda zanlının, Ukrayna ve Moldavya uyruklu kadınları, kiraladığı bir apart dairede kilitlediği anlaşılırken, ekipler apart dairede kadınları da buldular. 
     Kenan İlaslan, sevk edildiği nöbetçi mahkemece ''hürriyeti tahdit'' ve ''insan ticareti'' suçlamalarıyla tutuklanırken, Ukrayna uyruklu O.D. ve Moldova uyruklu E.C, S.V. ve N.A. adlı kadınlar sınır dışı edilecekler. 
     Operasyon kapsamında 1 zanlının daha arandığı bildirildi. 
     
</TEXT>
</DOC>
