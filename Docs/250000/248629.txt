<DOC>
<DOCNO> 248629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/yasam/yas02.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi camiyi 700 kilometre taşıdı 
</HEADLINE>
<TEXT>


Balıkesir Edremitli bir antikacı, Çorum'un İskilip ilçesindeki 25 tonluk ahşap camiyi satın alıp kendi ilçesinde 'kurdurdu' 


Çorum'un İskilip ilçesine bağlı Kızılcabayır köyündeki tarihi ahşap caminin kereste olarak satılacağını öğrenen Edremitli bir antikacı, camiyi 'bütün olarak' satın alıp tam 700 kilometre uzaklıktaki Balıkesir Edremit'e taşıdı. 
Edremit'te antikacılık yapan İshak Olcay, Kızılcabayır sakinlerinin, yeni bir cami yaptıktan sonra, çivi kullanılmadan, geçme yöntemiyle 1928'de yapılan ahşap camiyi kereste olarak satmaya karar verdiğini öğrendi. 
Hemen harekete geçip tarihi camiyi satın alan İshak Olcay, gerisini şöyle anlattı 
"Tarihi camiyi satın almak için birçok bürokratik engelle uğraştım. Sonunda gerekli izinleri alıp her parçasına numara verdiğimiz 25 tonluk camiyi, kamyonla Edremit'e bağlı Kadıköy beldesine taşıdık. Burada, camiyi plana uygun olarak yeniden kurduk." 

Tarihi camiyi transfer etti 

İskilip'teki tarihi ahşap camiyi Edremit'e 'transfer eden' İshak Olcay, birinci kata antika ürünler satılan bir şyeri açtı. Olcay, caminin orjinalinde kadınlar için ayrılan 50 kişilik ikinci katında da ibadet yapıldığını kaydetti. 


</TEXT>
</DOC>
