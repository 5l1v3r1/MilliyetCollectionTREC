<DOC>
<DOCNO> 203894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun13.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet kurma çalışmaları... Denktaş, Talat'ı kabul etti 
</HEADLINE>
<TEXT>

     KKTC Cumhurbaşkanı Rauf Denktaş, 14 Aralık seçimlerinin ardından meclise giren siyasi partilerin genel başkanlarıyla, hükümet oluşumuna yönelik ikinci tur görüşmesini yapıyor. 
     Denktaş, bu çerçevede ilk olarak, seçimden birinci parti olarak çıkan Cumhuriyetçi Türk Partisi CTP Genel Başkanı Mehmet Ali Talat'ı kabul etti. 
     Görüşme öncesinde, açıklama yapılmadı ve basın mensuplarının görüntü almasına izin verilmedi. 
     Denktaş, parti liderleriyle geçen hafta yaptığı görüşmede, liderlerin hükümet kurulmasına yönelik düşüncelerini almış ve kendi aralarında temas yapabilmeleri için süre vermişti. Denktaş, bugünkü görüşmede de partilerin görüşlerini almayı sürdürecek. 
     Denktaş'ın, hükümeti kurma konusunda bugün görevlendirme yapması beklenmiyor. Cumhuriyet Meclisi'nin 26 Aralık Cuma günü toplanması ve yeni milletvekillerinin yemin etmesinden sonra görevlendirme yapılacak. 
     
</TEXT>
</DOC>
