<DOC>
<DOCNO> 217950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun21.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BM "İngilizlerin Annan'ı dinlemesine şaşırmadık" 
</HEADLINE>
<TEXT>

     Irak savaşı öncesinde İngiliz casusların BM Genel Sekreteri Kofi Annan'ı dinledikleri yönündeki iddiayla ilgili olarak bir BM yetkilisi, ''Şaşırtıcı değil, bundan hep şüphelendik'' dedi. 
     Brüksel'deki BM bürosunun müdür yardımcısı Andreas Nicklisch, İngiliz casusların Kofi Annan'ı dinlemesinin ''yasadışı olduğunu'' söyledi. Nicklisch, ''Yasadışı ve aynı zamanda gereksiz bir şey, çünkü biz her zaman şeffaf çalışıyoruz. Bu iddia şaşırtıcı bir şey değil, çünkü bundan hep şüphe ettik'' dedi. 
     İngiltere'nin eski Uluslararası Yardımlar Bakanı Clare Short, Irak savaşı öncesinde İngiliz casusların BM Genel Sekreteri Kofi Annan'ı dinlediklerini öne sürmüştü. Savaşın bitmesinden kısa süre sonra bakanlık görevinden istifa eden Short, Annan'ın dinlenen konuşmalarının kayıtlarını bizzat okuduğunu söylemişti. 
     
</TEXT>
</DOC>
