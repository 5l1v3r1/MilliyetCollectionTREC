<DOC>
<DOCNO> 229988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo28.html </URL>
<DATE> 2004/04/09/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
''Filenin Sultanları''nın antrenörü Bayanlarla uğraşmak zor iş... 
</HEADLINE>
<TEXT>

     Bayan Voleybol Milli Takımı Antrenörü Reşat Yazıcıoğulları, Kocaeli Üniversitesi Beden Eğitimi ve Spor Yüksek Okulu Bölümü öğrencilerinin düzenlediği ''Voleybol'' konulu söyleşiye katıldı. 
     Reşat Yazıcıoğulları söyleşide, bayan takımı çalıştırmanın kolay olmadığını belirterek, ''Bayanları motive etmek, ayrı ayrı dertleriyle uğraşmak, çok zor iş. Onlar nadide bir çiçektir. Bakımları özen ister'' dedi. 
     Felsefesinin başarı için dürüstlük ve asla vazgeçmemek olduğunu anlatan, bu nedenle yurtdışından aldığı önemli önerileri kabul etmediğini ifade eden Yazıcıoğulları, milli takımda yapacağı çok işi olduğunu söyledi. 
     Öğrencilerin sorularını da yanıtlayan Yazıcıoğulları, taraftar baskısının milli takım oyuncularını nasıl etkilediğinin sorulması üzerine şunları kaydetti 
     ''Biz çok kritik maçlar oynadık. Hiçbir şey ekrandan görüldüğü gibi sütliman değil. Sizin, filenin altında ne küfürler, ne hareketler dönüyor haberiniz var mı Benim yerimde olsanız katil olurdunuz.'' Üniversitenin öğretim üyesi Yrd.Doç.Dr.Bergün Meriç, söyleşinin sonunda Yazıcıoğulları'na öğrencilerin hazırladığı hediye paketini verdi. 

     
</TEXT>
</DOC>
