<DOC>
<DOCNO> 246667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonyas22.html </URL>
<DATE> 2004/06/09/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Kemer'de köpek balığı avı turimzi...3 mt boyunda 2 köpek balığı yakalandı 
</HEADLINE>
<TEXT>

     Antalya'nın Kemer ilçesine bağlı Göynük beldesinde, turistlere yönelik ''köpek balığı avı'' turu düzenleyen Cem Isısoy, 3 metre boylarında iki köpek balığı yakaladı. 
     Cem Isısoy, yaklaşık 4 yıldır turizm amaçlı balık avcılığı yaptığını belirterek, son olarak turistlerle birlikte çıktığı turda, 3 metre boylarında, 250'şer kilo ağırlığında 2 köpekbalığı yakaladığını belirterek, bu tür köpekbalıklarının insanlara zarar vermediğini ve etinin çok lezzetli olduğunu ifade etti. 
     Isısoy, Kemer Ayışığı Koyu'ndan aldığı turistleri Göynük açıklarında ve Antalya Körfezi'nde köpek balığı avına götürdüğünü anlatarak, 2 ayda 10 ton köpekbalığı yakaladıklarını kaydetti. 
     Köpek balıklarının balık çiftliklerine bırakılan yemler için bölgede yoğunlaştığına değinen Isısoy, avladıkları köpek balıklarını tura çıktıkları turistlerle beraber yatta yediklerini, büyük balıkları ise otellere sattıklarını kaydetti. 
     
</TEXT>
</DOC>
