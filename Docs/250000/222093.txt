<DOC>
<DOCNO> 222093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonyas04.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Tatlıses'in Berlin'deki konseri olaysız geçti.. 
</HEADLINE>
<TEXT>

     İbrahim Tatlıses'in Berlin'deki Tempodrom salonunda düzenlenen konseri olaysız geçti. 
     Tatlıses, yaptığı açıklamada, Hamburg kentinde verdiği konserde yapılan bombalı saldırıyı kınayarak, ''Hiçbir zaman korkuyla yaşamadım. Korkmayı da denemedim. Korkunun ecele faydası yok. Biz Türk milleti olarak eğlenmesini bilmiyoruz'' dedi. 
     Alman televizyonlarında konserde olay çıkma ihtimali bulunduğu yönündeki haberlere de değinen Tatlıses şunları söyledi 
     ''Bizi kıskanan insanlar var. Bunlar söylenti. Bizim örgütle işimiz olmaz. Sanatçıların örgütle işi olmaz. Bu dedikoduları çıkartanlar utansın. İbrahim Tatlıses olarak 30 yıldan bu yana varım. Bir 30 yıl daha var olacağım. Beni kimsenin öldürmesi imkansız. Ancak Allah canımı alır.'' Kürtçe şarkılar da söyleyen Tatlıses'e sahnede çiğköfte ve pasta ikram edilirken, konsere yaklaşık 2 bin kişi katıldı. 
     Konserde Tatlıses'ten önce sahneye çıkan Asena, dans şovuyla dikkat çekti. 
     
</TEXT>
</DOC>
