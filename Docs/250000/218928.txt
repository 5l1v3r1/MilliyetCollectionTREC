<DOC>
<DOCNO> 218928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun33.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "Weston elinde sopayla gelmemiş" 
</HEADLINE>
<TEXT>

     KKTC Cumhurbaşkanı Rauf Denktaş, ABD Dışişleri Bakanlığı Kıbrıs Özel Koordinatörü Thomas Weston ile ''verimli'' bir görüşme yaptığını belirterek, Weston'un, basında çıktığı gibi ''elinde sopayla gelmediğini'' söyledi. 
     Denktaş, Weston ile görüşmesinin ardınan yaptığı açıklamada, Weston'un ''iyi bir dinleyici'' olduğunu ve söylediklerini not aldığını ifade etti. 
     Basında çıkan ''Weston elinde sopayla geliyor'' yönündeki iddiaların geçersiz olduğunu gördüklerini söyleyen Denktaş, ''Verimli ve yapıcı bir görüşme oldu'' dedi. 
     ABD Dışişleri Bakanlığı Kıbrıs Özel Koordinatörü Thomas Weston ise açıklama yapmadı. Weston, temaslarının sonunda basın toplantısı düzenleyecek. 
     Weston yarın sabah Atina'ya gidecek ve Çarşamba günü de Ankara'ya geçecek. 
     
</TEXT>
</DOC>
