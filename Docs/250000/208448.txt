<DOC>
<DOCNO> 208448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/ekonomi/eko06.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı, Yiğit'in affına karşı çıktı 
</HEADLINE>
<TEXT>

   Başsavcılık, Yiğit hakkındaki erteleme kararının "Suç emniyeti suiistimal değil, dolandırıcılık" diyerek bozulmasını istedi 
      ANKARA Milliyet 
   
   Yargıtay Başsavcılığı, Bank Ekspres'in eski sahibi Korkmaz Yiğit'in de aralarında bulunduğu 15 sanık hakkında suçun, emniyeti suiistimal değil dolandırıcılık olduğu gerekçesiyle verilen erteleme kararının bozulmasını istedi. BDDK ve TMSF'nin temyiziyle Yargıtay'a gelen dosyaya ilişkin olarak Yargıtay Başsavcılığı tebliğname hazırladı. Yargıtay 11. Ceza Dairesi'nin bakacağı dosyaya ilişkin bağlayıcılığı olmayan tebliğnamede, sanıkların dolandırıcılık suçundan mahk m olması gerektiğini belirterek davanın bozulmasını istedi. 
   
   Tahsilat düşük 
   Tebliğnamede, Yiğit'in şirketleri için yasal yollardan alamayacağı kredileri bankadan aldığı vurgulandı. Savcılık Yiğit'in bankasından 424 milyon dolar kredi kullandığını paranın ancak 7.5 milyon dolarının geri alınabildiğini belirtti. 
   
   
</TEXT>
</DOC>
