<DOC>
<DOCNO> 227821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yasam/yas04.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk yurdunda demirle dayak... 
</HEADLINE>
<TEXT>

   Adana'da SHÇEK yurdunda 6 genç, kendilerinden küçük 5 çocuğu demir çubuklarla dövüp birini hastanelik etti. Sebep 'İspiyon'... 
      TUNCAY DAĞLI Adana DHA 
   
   Adana Sosyal Hizmetler ve Çocuk Esirgeme Kurumu'na SHÇEK bağlı Şükrü Tülay Yetiştirme Yurdu'nda 12 - 14 yaşlarındaki beş çocuk, aynı yurttan altı genç tarafından demir sopalarla dövüldü. 
   Dayak yiyen çocuklarla tanıkların korkudan yurt yöneticilerine söyleyemediği olay dayak yiyen 14 yaşındaki Ö.Ç.'nin fenalaşması üzerine ortaya çıktı. Ö.Ç., hastaneye götürülmeden önce yurt yöneticilerine İ.D. 18 ve arkadaşlarının kendisini dövdüğünü söyledi. Emniyet Müdürlüğü Çocuk Şube ekipleri olayın ardından araştırma başlattı. Adana Vali Yardımcısı Caner Yıldız, demir çubukla dayak olayının yurtta kalan gençlerin buzdolabından bir miktar et alması ve bazı çocukların bunu ihbar etmesinden kaynaklandığını ifade etti. 
   
   Korkudan 'düştüm' dedi 
   Vali Yardımcısı Yıldız, küçük çocuklar üzerinde baskı kurmaya çalışan dayakçı gençleri sosyal hizmet uzmanlarının raporları doğrultusunda, masrafları devletten karşılanmak üzere özel bir yurda yerleştirdiklerini belirtti. Dayakçı gençler hakkında ayrıca polisin hazırladığı raporla 'darp ve tehdit' iddiasıyla suç duyurusunda bulunuldu. 
   
   
   
</TEXT>
</DOC>
