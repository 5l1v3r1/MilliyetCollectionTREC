<DOC>
<DOCNO> 227664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo10.html </URL>
<DATE> 2004/04/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Basketbol... Dörtlü Final'e kalan ilk ekip CSKA Moskova oldu... 
</HEADLINE>
<TEXT>

     Basketbolda Erkekler Avrupa Ligi 2. tur mücadelesinde D ve E gruplarında 5. hafta müsabakaları tamamlanırken, D Grubu'nun yenilgisiz lideri Rusya'nın USH CSKA Moskova takımı, ligde ''Dörtlü Final''i garantileyen ilk ekip oldu. 
     10 puanlı USH CSKA Moskova'nın, sahasında İspanyol rakibi TAU Ceramica Vitoria'yı yenerek 5. galibiyetini aldığı maçta, Rus ekibinde ilk 5'te sahaya çıkarak 31 dakika forma giyen Mirsad Türkcan, bu sürede 18 sayı, 14 ribaunt 6 hücum-8 savunma , 3 asist ve 1 top çalma performansı gösterdi ve takımının galibiyetinde başrolü oynadı. 
     E Grubu'nda ise Türk temsilcisi Efes Pilsen, 5. maçında, deplasmanda İtalyan rakibi Skipper Bologna'ya, son saniyelerde Basile'den gelen mucizevi 3 sayılık basketle yenilince, ''Dörtlü Final''e kalma şansını da büyük ölçüde yitirmiş oldu. 
     Efes Pilsen'in Tel Aviv vizesini alabilmesi için haftaya sahasında Sloven rakibi Union Olimpija Ljubljana'yı yenmesi, Skipper Bologna'nın da deplasmanda Fransız Elan Bearnais Pau Orthez'e yenilmesi gerekiyor. 
     Ligin 2. tur mücadelesinde D ve E gruplarında 5. hafta maçlarında alınan sonuçlar ve gruplardaki puan durumları şöyle 
     
     D GRUBU 
     USH CSKA Moskova Rusya -TAU Ceramica Vitoria İspanya 84-82. 
     BC Pire Olympiakos Yunanistan -KK Cibona VIP Zagreb Hırvatistan 68-70. 
     
     
TAKIMLAR O G M A Y P 1-USH CSKA Moskova 5 5 - 405 355 10 2-TAU Ceramica Vitoria 5 3 2 417 395 8 3-BC Pire Olympiakos 5 1 4 354 390 6 4-KK Cibona VIP Zagreb 5 1 4 341 377 6 
     
     E GRUBU 
     Union Olimpija Ljubljana Slovenya -Elan Bearnais Pau Orthez Fransa 86-90. 
     Skipper Bologna İtalya -Efes Pilsen Türkiye 76-75. 
     
     
TAKIMLAR O G M A Y P 1-Skipper Bologna 5 4 1 403 377 9 2-Efes Pilsen 5 3 2 359 332 8 3-Elan Bearnais Pau Orthez 5 2 3 372 405 7 4-Union Olimpija Ljubljana 5 1 4 380 400 6 
     
</TEXT>
</DOC>
