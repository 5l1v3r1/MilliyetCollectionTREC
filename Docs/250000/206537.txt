<DOC>
<DOCNO> 206537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun24.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Parlamentosu'nda bombalı mektup patladı 
</HEADLINE>
<TEXT>

     Brüksel'deki Avrupa Parlamentosu'na AP mektup içinde gönderilen bir bombanın patladığı bildirildi. 
     AP'deki en büyük grubu oluşturan Hıristiyan Demokratların Alman lideri Hans-Gert Poettering'e gönderilen mektuptaki bombanın patlamasıyla kimsenin yaralanmadığı kaydedildi. 
     Avrupa Halk Partisi sözcüsü, Poettering'e gelen mektubun bir çalışan tarafından açıldığını söyledi. 
     Avrupalı yetkililere son günlerde sıkça bombalı mektuplar gönderiliyor. 
     
     İkinci bombalı mektup paniği .. 

     Brüksel'deki Avrupa Parlamentosu'na AP 2 ya da 3 bombalı mektup daha gönderildiği bildirildi. 
     AB'den bir yetkili, AP'ye gönderilen mektupların patlamadığını belirterek, mektupların tamamının 22 Aralık 2003'te İtalya'nın Bologna kentinden postalandığını söyledi. 
     AB yetkilileri, ilk mektubun ardından parlamentonun muhafazakar İspanyol üyesine şüpheli bir mektup gönderildiğini, mektubun, bomba imha uzmanları tarafından incelendiğini kaydetmişlerdi. 
     

     
</TEXT>
</DOC>
