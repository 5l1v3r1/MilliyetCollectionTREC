<DOC>
<DOCNO> 208902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur27.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, Tüpraş ihalesini sordu... 
</HEADLINE>
<TEXT>

     CHP Mersin Milletvekili Mustafa Özyürek ve Ankara Milletvekili Yakup Kepenek, Tüpraş'ın ihale yöntemini ve ihalede verilen teklifin yeterli olup olmadığını Maliye Bakanı Kemal Unakıtan'a sordu. Mustafa Özyürek, TBMM Başkanlığı'na verdiği ve yazılı olarak yanıtlanmasını istediği önergede, Tüpraş'ın yüzde 65.76 hissesine tatar petrolcülerin 1.3 milyar dolar teklif verdiklerini hatırlatarak, şu soruların yanıtlanmasını istedi 
     ''2003 yılında 19.3 katrilyon lira cirosu olan ve 660 trilyon lira kar eden ve son yıllarda 2 milyar dolara yakın yatırım yapılarak rafineleri yenileyen, stratejik bir kuruluş olan Tüpraş'ın özelleştirilmesi hangi zorunlu nedenlere dayanmaktadır 
     Tüpraş'ın yeniden kurulması halinde ikame değerinin 7 milyar dolar olduğu, sigorta değerinin 4.4 milyar dolara ulaştığı dikkate alındığında 1 milyar 302 milyon doları yeterli buluyor musunuz 
     Özelleştirme İdaresi Başkanı Metin Kilci'nin teklifin düşük olduğu açıklamaları da dikkate alınarak Özelleştirme Yüksek Kurulu ihaleyi iptal edecek mi 
     Tataristan'da Tatneft yetkilileri ile görüştüğünüz haberleri doğru mu '' CHP Ankara Milletvekili Yakup Kepenek de Maliye Bakanı Unakıtan'ın sözlü olarak yanıtlanması istemiyle verdiği önergede Tüpraş ihalesinin açık artırma yöntemine başvurmadan yapıldığı haberlerinin doğru olup olmadığını sordu. 
     Açık artırma yönteminin uygulanmama nedenlerini de soran Kepenek, şunları kaydetti 
     ''Açık artırma yapılsaydı Tüpraş'ın fiyatının yükseleceği doğru mudur Aradaki fark ne kadardır 
     İhale öncesi sizin Tüpraş'ın özelleştirilmesi bağlamında Tataristan'a özel bir ziyaret yaptığınız ve Tatneft ortaklığı yetkilileri ile görüştüğünüz doğru mudur '' 
     
</TEXT>
</DOC>
