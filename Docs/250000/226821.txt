<DOC>
<DOCNO> 226821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun37.html </URL>
<DATE> 2004/03/30/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Aznar kendini savundu Doğru söyledik 
</HEADLINE>
<TEXT>

     İspanya'da yeni hükümet kurulana kadar Başbakanlık görevini sürdüren Jose Maria Aznar, ''başkent Madrid'de 11 Mart'ta düzenlenen terör saldırıları hakkında hükümetin doğruyu söylediğini'' kaydetti. 
     Aznar, Fransa'nın Le Monde gazetesine yazdığı makalede, ''saldırılarla ilgili olarak yanlışlıkla ayrılıkçı ETA örgütünü sorumlu tutmasını eleştirenleri'' yanıtladı. 
     Aznar, ''Dürüst ve açık olacağım. Hükümetim doğruyu söyledi. Hükümet, soruşturmaya önyargılı yaklaşmadan açığa çıkarabileceği uygun şeyleri açığa çıkardı'' ifadelerini kullandı. 
     ''Muhalefetin, siyasi çıkar için gerçekleri kendi amacı doğrultusunda kullandığını'' kaydeden Aznar, ''Seçimlerin arifesindeydik ve bazı kişiler için siyasi amaçlar için durumun istismar edilmesi isteği, daha ağır basıyordu'' diye yazdı. 
     Aznar ayrıca, İspanyol askerlerinin Irak'tan çekilmesi için çok erken olduğunu belirtti. 
     İspanya'nın müstakbel başbakanı Jose Luis Rodriguez Zapatero, BM'nin Irak'ta daha fazla rol üstlenmemesi halinde İspanyol askerlerinin 30 Haziran'da geri çekileceğini açıklamıştı. 
     
</TEXT>
</DOC>
