<DOC>
<DOCNO> 229887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun43.html </URL>
<DATE> 2004/04/09/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Paskalya yürüyüşlerinde Irak Savaşı protesto edildi 
</HEADLINE>
<TEXT>

     Almanya'nın çeşitli kentlerinde bugün düzenlenen geleneksel Paskalya yürüyüşlerinde yüzlerce kişi Irak savaşını protesto etti. 
     Chemnitz, Dortmund ve Hanau kentlerinde yüzlerce kişi yürüyüşlere katılırken, Leipzig ve başkent Berlin'de bisikletli gösteri turları düzenlendi. 
     Almanya'daki Paskalya yürüyüşlerini organize eden Willi van Ooyen, Frankfurt kentinde yaptığı açıklamada, ''Terörizmi önleme savaşları yerine, terörizmin önlenmesi için önlemler alınmasını ve sosyal hakların kesilmesi yerine silahsızlanma istiyoruz'' dedi. 
     Ooyen, yürüyüşlere katılımın, 2003 yılı hariç, diğer geçen yıllardaki kadar çok kişiyle gerçekleşmesinin beklendiğini kaydederek, 2003 yılındaysa Irak savaşının başlamasını protesto etmek amacıyla katılımın çok yüksek olduğunu hatırlattı. 
     Almanya'da hafta sonunda yaklaşık 60 kentte Paskalya yürüyüşü düzenlenecek. 
     
</TEXT>
</DOC>
