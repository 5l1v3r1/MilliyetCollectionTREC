<DOC>
<DOCNO> 243322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonspo03.html </URL>
<DATE> 2004/05/27/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
NBA... Pistons, Pacers'ı 85-78 yenerek seride 2-1 öne geçti... 
</HEADLINE>
<TEXT>

     ABD Profesyonel Basketbol Ligi'nde NBA Doğu Konferansı play-off final serisinin üçüncü maçında Detroit Pistons, kendi sahasında Indiana Pacers'ı 85-78 yenerek seride 2-1 öne geçti. 
     Detroit Pistons'da oyuna sonradan girerek 11 dakika sahada kalan, ancak maç boyunca etkili olamayan Mehmet Okur, 3 kere denediği 2 sayılık atışlarda isabet bulamadı ve karşılaşmayı sayı atamadan tamamladı. 
     Pistons'da Rasheed Wallace'ın 20 sayı, 4 ribaunt, 3 asist, Richard Hamilton'ın 20 sayı, 4 ribaunt, 5 asist ve Ben Wallace'ın 17 sayı, 16 ribaunt, 3 blokluk performansları takımlarının galibiyetinde önemli rol oynadı. 
     Indiana Pacers'da ise Jermaine O'Neal'ın 24 sayı, 9 ribaunt ve 2 asisti takımına galibiyeti getirmeye yetmedi. Reggie Miller'ın, sadece 3 sayı atabildiği maçta Ron Artes'in 13 sayı, 5 asisti ve Al Harrington'ın 13 sayı, 3 ribauntu takımlarını yenilmekten kurtaramadı. 
     Ligde yarın sabaha karşı, Batı Konferansı play-off final serisinde Los Angeles Lakers-Minnesota Timberwolves karşılaşması yapılacak. Los Angeles Lakers, seride 2-1 önde bulunuyor. 
     
</TEXT>
</DOC>
