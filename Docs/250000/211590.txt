<DOC>
<DOCNO> 211590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/magazin/mag03.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Korumaları kovunca sırları satılığa çıktı 
</HEADLINE>
<TEXT>

   İngiliz futbolcu David Beckham'ın işten çıkardığı 11 Kübalı koruma, Beckham ailesiyle ilgili tüm sırları ve fotoğrafları 800 bin euro'ya satacaklarını açıkladı 
      
   İSPANYOL Real Madrid kulübünde forma giyen İngiliz futbolcu David Beckham'ın kovduğu 11 koruması başına dert oldu. Kübalı korumalar, Beckham ailesiyle ilgili tüm sırları, topladıkları bant, kaset ve fotoğrafları 800 bin euro veren herhangi bir kişiye satacaklarını açıkladı. 
   
   Amacımız intikam almak 
   BECKHAM'IN üç aylığına anlaştığı 11 Kübalı yalnızca korumalık yapmadıklarını, futbolcunun İspanyol genç kızlarla randevularını da organize ettiklerini iddia etti. Korumalar, haksız şekilde işten çıkarıldıklarını, bu yolla Beckham ailesinden intikam almak istediklerini söyledi. 
   
   Takımı destek verdi 
   BECKHAM 11 kişiyi, eşi Victoria'nın gittiği yerleri paparazzilere haber verdikleri için işten çıkardığını belirtip gizli bilgilerin yayımlanmasını engellemek üzere mahkemeye başvurdu. Real Madrid de, sözleşme uyarınca korumaların hiçbir sırrı açıklayamayacağını bildirdi. 
   
   
</TEXT>
</DOC>
