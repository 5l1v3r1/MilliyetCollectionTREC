<DOC>
<DOCNO> 233301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonyas14.html </URL>
<DATE> 2004/04/20/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Alkolikler için alkol plasteri geliştirildi... 
</HEADLINE>
<TEXT>

     İngiliz bilim adamları, alkolikler için alkol plasteri geliştirdiler. Plasterin işlevinin, piyasada olan nikotin plasterlerine benzediği belirtildi. 
     Nature dergisinde yayımlanan habere göre, Duke Üniversitesi'nde görevli Jed Rose ve ekibi tarafından geliştirilen plaster, alkoliklerin beynine etki ederek, içki içme isteğini köreltiyor. 
     Eskiden yüksek tansiyona karşı kullanılan ''mecamylamin'' maddesinin, alkollü içki içtikten sonra salgılanan ve mutluluk veren dopamin hormonunun salgılanmasını bloke ettiğini belirten bilim adamları, daha önceki araştırmalarda, bu maddenin, alkoliklerin içtikleri alkol miktarını azaltmalarında yardımcı olabileceğinin ortaya çıktığını hatırlattılar. 
     Bu çerçevede, plasterin, mecamylamin maddesini peyderpey salgıladığı için haplara göre daha olumlu sonuç vereceğini ifade eden bilim adamları, alkol plasterinin çok yakında deneneceğini kaydettiler. 
     
</TEXT>
</DOC>
