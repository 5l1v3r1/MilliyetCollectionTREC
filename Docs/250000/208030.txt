<DOC>
<DOCNO> 208030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/yasam/ayas.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Burçin'e eroini satan, Irmak... 
</HEADLINE>
<TEXT>

   Üniversiteli Selen Atılgan'a uyuşturucu temin etmekle suçlanan Irmak Kahya'nın, Burçin Bircan'la da sık sık biraraya geldiği anlaşıldı... 
      ERDAL KILINÇ İstanbul 
   
   Zeytinburnu Kozlu Mezarlığı'nda cesedi bulunan Türkiye eski yüz güzeli Burçin Bircan'ın 20 ölümüyle ilgili soruşturmayı sürdüren polis, yine Irmak Kahya ismiyle karşılaştı. Yüksek dozda uyuşturucu alarak hayatını kaybeden üniversite öğrencisi Selen Atılgan'a uyuşturucuyu temin etmekle suçlanan Irmak Kahya'nın sık sık Burçin Bircan'la bir araya geldiği öğrenildi. 
   Şu anda cezaevinde olan Kahya, geçtiğimiz günlerde Yalova'da bir tuvalette uyuşturucu komasına girmiş halde bulunmuştu. Bircan'ın yakın zamanda uyuşturucu satıcısı Nedim Doğan'dan mal almayı kesip Irmak Kahya'nın aracılığıyla Recep Duman adlı torbacıya yöneldiği bildirildi. Irmak Kahya'nın sürekli müşterisi haline gelen Bircan'ı torbacılarına götürerek karşılığında eroin aldığı kaydedildi. 
   
   Hastanede birlikte yatmışlar 
   Kahya ile Bircan'ın Balıklı Rum Hastanesi'nde de bir süre birlikte kaldığı belirlendi. 15 gün hastanede yattıktan sonra çıkan Kahya, yeniden uyuşturucuya başladı. 
   
   'Hiç mutlu olmadı, sevgi nedir bilmedi'    Polisin incelemeyi sürdürdüğü Bircan günlüğünün girişinde gerçek adının "Deniz" olduğunu yazıyor ve "Hiç mutlu olmadı, sevgi nedir bilmedi" diyor. Günlükten bazı bölümler şöyle 
   27 Ekim 2002 30 gün sonra Amerika'ya gidiyorum. Tek kafama taktığım kilolarım. Kendime ait bir ev kurmak istiyorum. Düzenli bir hayat ailemle. Neden bu mesleği seçtim Polis olacaktım ama olmadım. Çünkü polisliğin tüm yasalarını çiğnedim. 
   14 Kasım 2002 16 yaşımda evden kaçtım. İzmir'de yemediğim b.. kalmadı. Kıbrıs'a gittiğimi orada nasıl tehlikeler geçirdiğimi bir ben bilirim. Sonra tekrar İzmir hırsızlık ve araba kaçakçılığım Alsancak'taki o günler. Kaos'taki o sonu hiç gelmeyen geceler. Kaçırılmam ve karakolda annem ve babam tarafından linç olmuş bir vaziyette bulunmam. 
   ... Dominik'teyim... Yarışmaya iki gün kaldı. Dövmelerim kilolarım ve sivilcem ve yarım tırnağım umarım puan kaybettirmez. Top model olayım. Amerika kapıları açılsın. İstanbul'da küçük bir daire alayım. Annemlere de minibüs hediye alayım. 
   23 Aralık 2002 Basında çıkan haberler beni mahvetti zaten. Hırsızlık ve film olaylarını yeniden gündeme getirmeleri bana bir sürü iş kaybı yarattı. Anneme hastane parası gerekiyor. Parasızlıktan evden çıkamıyorlarmış, karınlarını halamlarda doyuruyorlarmış. 
   25 Aralık 2002 Cavidan Akyol benimle ilgilenmiyor. Aileme ve mahkemelere toplam 15 milyar borcum oldu. Ve bunu Cavidan'a söylediğimde umurunda olmadığını söylüyor. 
   19 Ocak 2003 Hamileyim lanet olsun. 
   27 Ocak 2003 Ondan Yaşar ayrıldıktan sonra içerden yeni çıkan Nedim'le Doğan takılmaya başladım Nedim uyuşturucudan 8 ay yatmıştı. O iğnelerden sonra iyice sapıttım. 
   ... Tarabya'da üç katlı tripleks bir villaya taşındım. Hayatımda gördüğüm en güzel evde oturuyorum. İsmail adındaki tekstilci adam bu evi sırf ben istedim diye tuttu bana. 
   ... Eroine çok fazla sardım kollarım morluktan ve delikten geçilmez oldu. İğne yapmayınca kendimi çok kötü hissediyorum. İğne beni kısa sürede olsa rahatlatıyor. Çok zayıfladım çok halsizim. 
   
   
</TEXT>
</DOC>
