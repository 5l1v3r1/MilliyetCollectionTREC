<DOC>
<DOCNO> 213249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun05.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Posta güvercinleri güneşi değil, yolları izliyor... 
</HEADLINE>
<TEXT>

     Posta güvercinlerinin, güneşi değil yolları izlediği bildirildi. 
     Oxford Üniversitesi'nde görevli İngiliz bilim adamlarının, küresel konumlama sistemi GBS kullanarak yaptıkları 10 yıllık çalışma sonunda posta güvercinlerinin, güneşi değil insanlar gibi yolları izleyerek evlerini bulduğunu belirlediği kaydedildi. 
     Araştırma, posta güvercinlerinin otoyollar üzerinde uçtuğunu, kavşaklardan döndüğünü ve dolambaçlı yollar izlediklerini gösterdi. 
     Profesör Tim Guilford, Daily Telegraph gazetesine yaptığı açıklamada, posta güvercinlerinin ilk seferleri ya da uzun yolculuklarında kendi rota sistemlerini kullandıklarını, ancak birçok kez gittikleri yerlerden eve dönerken alışılagelmiş yolları izlediklerini söyledi. 
     Guilford, kuşların böylece yolcuklarını olabildiğince basit hale getirdiğini sözlerine ekledi. 
     
</TEXT>
</DOC>
