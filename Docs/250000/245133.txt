<DOC>
<DOCNO> 245133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas16.html </URL>
<DATE> 2004/06/03/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Unutulmaya yüz tutan 177 sözcük... 
</HEADLINE>
<TEXT>

     Osmangazi Üniversitesi OGÜ tarafından Eskişehir ve ilçeleri ile 200 köyde yapılan araştırmada, unutulmaya yüz tutan 177 sözcük belirlendi. 
     Halkbilim Araştırmaları Merkezi HAMER Müdürü Tekin Koçkar'ın ''Eskişehir Halkbilim Ürünleri'' adlı çalışması, Eğitim Sağlık ve Bilimsel Araştırma Çalışmaları Vakfı tarafından yayımlandı. 
     Araştırmada, kentin coğrafik konumu, yerleşme tarihi ve gelişimi, sosyo-ekonomik ve kültürel yapısına yer verildi. Araştırmada, kent nüfusunun yüzde 42'sini yerli halkın, yüzde 19'unu Bulgaristan göçmeninin, yüzde 13'ünü Tatar, yüzde 10'unu Çerkez, yüzde 10'unu Yörük ve yüzde 6'sını da Türkmenlerin oluşturduğu saptandı. 
     Kentin 19. yüzyıldan itibaren ''savaş, baskı, soykırım'' gibi nedenlerle Yugoslavya, Bulgaristan, Romanya, Kırım ve Kafkasya'dan göç aldığı belirlenen araştırmada, ayrıca Eskişehir'e son 10 yılda ekonomik nedenlerle Doğu ve Güneydoğu Anadolu bölgelerinden iç göç yaşandığı da belirlendi. 
     
     UNUTULMAYA YÜZ TUTAN SÖZCÜKLER 
     Koçkar'ın araştırmasında, unutulmaya başlanan 177 sözcükten bazıları şöyle yer aldı 
     Ağdak Peltek. 
     Angıdak Ahmak, dangalak. 
     Avdal Alık insan. 
     Badak Cüce. 
     Barhana Kafile. 
     Baştah Kimsenin emri altında olmayan. 
     Dinkabak Kavgacı. 
     Dalbuna dalbuna Çalkalana çalkalana. 
     Elberek Laf taşıyan kişi. 
     Fışırdak Çok gülen kadın. 
     Kosalak Tavırlı, çalımlı kişi. 
     Kavayak Çok gezen kişi. 
     Mızgır Zayıf, cılız, çelimsiz. 
     Nemnem Miskin, uyuşuk kişi. 
     Naşal Şımarık, arsız, utanmaz çocuk. 
     Onat İyi, güzel, tatlı, düzgün. 
     Seyman Düğünlerde damadı gezdiren kişi. 
     Sündük Mıymıntı, işe yaramaz kişi. 
     Sarsalak Düşüncesiz, aptal, sersem. 
     Sümdük Açgözlü, pisboğaz, başkasının yerinde gözü olan. 
     Şembelek Eline çabuk kişi. 
     Tüylü dombak Şeftali. 
     Uluk Üşengeç, tembel. 
     Yanaz Aksi, ters kişi. 
     Yelikgen Şımarık. 
     Zıkra Cimri, pinti. 
     
</TEXT>
</DOC>
