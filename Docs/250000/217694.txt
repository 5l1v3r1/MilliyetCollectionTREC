<DOC>
<DOCNO> 217694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun53.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç davasında, iddianamenin okunması bitti 
</HEADLINE>
<TEXT>

     Eski Yugoslavya için kurulan Lahey'deki uluslararası mahkemede yargılanan Yugoslavya'nın eski Devlet Başkanı Slobodan Miloşeviç hakkındaki iddianamenin okunması bitti. 
     Mahkemenin açıklamasında, iddianamenin okunmasının sona erdiği ifade edildi. 
     Davaya bakan yargıçların, savcıların Miloşeviç'in sağlık durumu yüzünden iddianame sürecini kısa kesme kararını kabul ettiği ve iddianamenin okunmasının iki gün önceden bitirildiği belirtildi. 
     Miloşeviç'in kalp rahatsızlıkları, tansiyonu ve diğer hastalıkları yüzünden duruşmalara sık sık ara veriliyordu. 
     Miloşeviç'in Bosna, Hırvatistan ve Kosova'daki savaşlar sırasında işlediği insanlığa karşı suç, soykırım ve savaş suçlarından yargılanmasına 2 yıl önce başlanmıştı. 
     
</TEXT>
</DOC>
