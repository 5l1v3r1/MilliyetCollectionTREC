<DOC>
<DOCNO> 213677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/yasam/yas05.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vinci'nin tablosunda Hz. Meryem resmedildi 
</HEADLINE>
<TEXT>

   Hıristiyanlığın doğuşu ve gelişiminin anlatıldığı Da Vinci Şifresi adlı romanda, Vinci'nin Son Akşam Yemeği tablosunda Hz. İsa'nın sağındaki kadının Hz. Meryem olduğu belirtiliyor 
      ÖNAY YILMAZ İstanbul 
   
   SİON Tarikatı ve Tapınak Şövalyeleri'nin Hz. İsa'nın kutsal hazinesini korumasını, polisiye-gerilim tarzında anlatan "Da Vinci Şifresi" adlı romanda, Hıristiyanlığın doğuşu, gelişimi anlatılıyor. ABD'li yazar Dan Brown'ın kaleme aldığı Altın Kitaplar tarafından yayımlanan "Da Vinci Şifresi", Hz. İsa'nın kimliği ve eşi hakkında da bilgiler içeriyor... 
   "1.618, evrenin yaratıcısının tasarladığına inanılan bir sayı. Altın oran sayısı. Omzunuzdan parmak uçlarına kadar olan mesafeyi ölçün bunu dirseğinizden parmak uçlarınıza kadar olan mesafeye bölün. Dünyadaki herhangi bir arı kovanında yaşayan dişi arı sayısını, erkeklerin sayısına böldüğünde hep aynı sayı çıkar 1.618." 
   "MONA Lisa, androjen bir resim. Amon adlı Mısır Bereket Tanrısı ile Tanrıça İsis'in karışımı." "Vinci'nin Son Akşam Yemeği'nde, 13 erkek havari resmedilir. Hz. İsa'nın sağ yanında onur koltuğunda oturan dindar ağırbaşlı bir yüze sahip kızıl saçlı genç kadın, İsa ile evli olan Magdalalı Meryem'dir." 
   
   
</TEXT>
</DOC>
