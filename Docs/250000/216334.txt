<DOC>
<DOCNO> 216334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur18.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Otelde kalan cinayet zanlısı, 4 saat süren operasyonla yakalandı 
</HEADLINE>
<TEXT>

     İzmir'de geçen yıl işlenen 2 cinayetin zanlısı, Balıkesir'in Ayvalık İlçesi'nde otel denetimi sırasında yakalandı. 
     Alınan bilgiye göre, Ayvalık Sulh Ceza Mahkemesi'nden, ilçede faaliyet gösteren otel, motel ve pansiyonlarda arama yapmak üzere yazılı izin alan İlçe Emniyet Müdürlüğü ekipleri, Cumhuriyet Meydanı'nda bulunan Arslan Oteli'ne yönelik denetim sırasında bir müşterinin silahlı direnişiyle karşılaştı. 
     Otelin birinci katında kalan ve dün gece odasında arama yapmak isteyen polisleri tabancayla tehdit ederek arama yapılmasını engellemeye çalışan Erkan K 24 , güvenlik güçlerinin düzenlediği yaklaşık 4 saat süren operasyon sonucu yakalandı. 
     İzmir'in Narlıdere İlçesi'nde 1 Eylül 2003 tarihinde Sezgin Güneş 31 ve Cengiz Doğan'ı 23 tabancayla öldürdüğü iddiasıyla arandığı belirlenen zanlının üzerinde 1 ruhsatsız tabanca ve 21 mermi, odasında da 1 pompalı tüfek ele geçirildi. 
     Yetkililer, operasyonun ardından Erkan K. ile aynı odada kaldığı tespit edilen otelin müdürü Fuat A'nın da gözaltına alındığını, açık kimliğini açıklamadıkları otel sahibi C.A'nın ise ifadesine başvurulduktan sonra serbest bırakıldığını bildirdiler. 
     Zanlıların sorgulamalarının tamamlanmasından sonra adliyeye sevk edilecekleri öğrenildi. 
     
</TEXT>
</DOC>
