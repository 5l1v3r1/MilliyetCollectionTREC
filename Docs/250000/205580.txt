<DOC>
<DOCNO> 205580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/soneko07.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğrudan gelir desteği çiftçilerin umudu oldu... 
</HEADLINE>
<TEXT>

     Şanlıurfa'da çiftçilerin, ekim hazırlıklarına başlaması için doğrudan gelir desteği ödemelerinin biran önce yapılması gerektiği bildirildi. 
     Ziraat Odası Başkanı Mehmet Eyyüpoğlu, yaptığı açıklamada, çiftçilerin mağdur olmamaları için girişimler yapıldığını söyledi. 
     Tarım ve Köyişleri Bakanlığı'ndan doğrudan gelir desteğinin Ocak veya Şubat ayının başında ödenmesi konusunda söz alındığını ifade eden Eyyüpoğlu, şöyle konuştu 
     ''Ödemelerin gecikmesi ekimi zorlaştırır. İl genelinde 50 bin 200 çiftçi doğrudan gelir desteğinden faydalanıyor. Çiftçiler, 94 trilyon lira dolayında doğrudan gelir desteği alacaktır. Düzenli olarak geliri almayan üreticiler, bu para ile kış mevsiminde tarlasını ekime hazırlayacak. Eğer ödemeler zamanında yapılmasa çiftçiler mağdur olur. Gübre, mazot alamaz, pamuk ekimi için toprağın hazırlayamaz. Tarlasını ekebilmek için bankadan borçlanarak kredi çekmek zorunda kalır. Ödemelerin biran önce yapılması gerekir.'' 
     





</TEXT>
</DOC>
