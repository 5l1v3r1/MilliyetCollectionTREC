<DOC>
<DOCNO> 247561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonsiy02.html </URL>
<DATE> 2004/06/13/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Erdoğan'a ABD'de ''kamu yararına hizmet'' ödülü 
</HEADLINE>
<TEXT>

     Başbakan Recep Tayyip Erdoğan'a ''kamu yararına yaptığı hizmetlerden'' ötürü ABD'nin Chicago kentinde bir ödül verildi. 
     Başbakan Erdoğan'ın gündüz katıldığı panelin düzenleyicisi Academy of Achievement'ın geleneksel ''Golden Plate'' ödülü Amerikalı aktör James Earl Jones tarafından sunuldu. 
     Sanatçı, siyasetçi, bilim adamı, yazar 24 kişiye verilen ödül töreninde devlet adamı ve siyasetçi olarak Ürdün Kralı Abdullah, Uganda Devlet Başkanı Weiri Musavani, New York Belediye Başkanı Michael Bloomberg de aynı ödüle layık görüldü. 
     Erdoğan ailesinin de hazır bulunduğu törene katılanlar arasında Ehud Barak, Desmond Tutu, George Lucas, Quincey Jones, Bernard Lewis, Julie Andrews gibi isimler bulunuyordu. 
     Erdoğan törenin ardından yurda hareket etti. 
     
</TEXT>
</DOC>
