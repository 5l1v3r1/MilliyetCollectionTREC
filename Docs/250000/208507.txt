<DOC>
<DOCNO> 208507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas08.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çav Bella' 12 öğrenciyi yaktı 
</HEADLINE>
<TEXT>

   Bakan Babacan'ı konuşturmayan ODTÜ'lüler hakkında soruşturma... 
      TÜRKER KARAPINAR Ankara 
   
   ODTÜ İşletme Topluluğu'nun 10 Aralık'ta düzenlediği "2003'te Ekonominin Geldiği Son Durum" konulu panele katılan Bakan Ali Babacan'ın konuşmasını engelledikleri gerekçesiyle 12 öğrenci hakkında soruşturma başlatıldı. Söz konusu öğrencilerden bazılarının protesto sırasında laboratuvarda olduğu iddia edildi. Panel günü bazı öğrencilerin Babacan'ın konuşması başlamadan önce "Çav Bella" şarkısını söylemeleri üzerine öğrenciler arasında kısa süreli gerginlik yaşanmıştı. Üçü kız, 12 öğrenci, 9 Ocak'ta avukatlarıyla birlikte soruşturma kuruluna ifade vermeye gitti. Öğrenciler protesto esnasında görüntülerden tespit edildiklerini söyledi. Ancak, eylem esnasında kimya laboratuvarında deney yapan ve eyleme hiç katılmayan dört öğrenci hakkında da soruşturma başlatıldığı belirtildi. 
   
   
</TEXT>
</DOC>
