<DOC>
<DOCNO> 205240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/ekonomi/eko02.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli 'asgari'yi bekleyecek 
</HEADLINE>
<TEXT>

   ANKARA Milliyet 
   
   Başbakan Tayyip Erdoğan'ın "yılbaşı müjdesi" olarak duyurduğu Bağ - Kur ve SSK'lılara verilecek zam ocak ayına kaldı. 
   Hükümet, asgari ücretin bütçeye ne kadar yük getireceğinin belirlenmesinin ardından Bağ - Kur ve SSK'lılara verilecek zam oranının netleştirilmesine karar verdi. 
   
   Memur ödemesi ocakta 
   Dün yapılan Bakanlar Kurulu toplantısının ardından açıklama yapan Hükümet Sözcüsü Cemil Çiçek, emekli zammı için "Asgari ücret belirlenmeden bütçeye gelecek yükü bilmeden konuyla ilgili karar almak güç. Hesabımızı kitabımızı gözden geçirmemiz gerekiyor. 15 Ocak'a kadar vaktimiz var. Önümüzdeki hafta Bakanlar Kurulu gündemine gelecek" dedi. 
   
   Sıfır atma tasarısı imzada 
   Çicek, memurlara bir kereye mahsus olarak verilecek 160 milyonun hükümete maliyetinin 300 trilyon olduğunu bunun da ocak ayı içinde ödeneceğini kaydetti. 
   Halk Bankası'nın esnaf ve sanatkar kredilerinde faiz oranını yüzde 50'den 25'e indirilmesine ilişkin Bakanlar Kurulu kararının imzaya açıldığını duyuran Çiçek, Antalya'ya sel felaketi nedeniyle 1.2 trilyon lira gönderildiğini de belirtti. 
   Çiçek, liradan altı sıfırın atılması için hazırlanan yasa tasarısının imzaya açıldığını bildirdi. 
   
   
</TEXT>
</DOC>
