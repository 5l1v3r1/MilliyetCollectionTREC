<DOC>
<DOCNO> 212534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sondun01.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kalbi kırık'' Jennifer Lopez'den ''buruk'' itiraf... 
</HEADLINE>
<TEXT>

     Ünlü yıldız Jennifer Lopez, ilişkilerine verdiği büyük emeğe rağmen nişanlısı aktör Ben Affleck ile yollarının ayrıldığını belirterek, kalbinin kırılmasına rağmen ayakta durmaya çalıştığını itiraf etti. 
     Internetteki ''imdb'' sitesinin haberine göre, 33 yaşındaki güzel yıldız, hala evlilik planlarının bulunduğu bir dönemde ilişkilerine nokta koymaktan dolayı mutsuz olduğunu söyledi. 
     Bütün emeklerine rağmen ilişkisinin bittiğini ifade eden Jennifer Lopez, bundan sonra tüm enerjisini kariyerinde yükselmek için harcayacağını belirtti. Lopez, ''Aslında kalbim paramparça. Bütün gücümü Ben ile olan ilişkime harcadım ve sonunda farkettim ki insanın özel hayatı ile kariyerini dengelemesi gerekliymiş'' dedi. 
     Çiftin 19 Ocak'ta son bir akşam yemeğinde buluştuğu ve Ben Affleck'in nişanlısı Lopez ile evlenmeye hazır olmadığını söylemesinin ardından ayrılık kararının alındığı belirtildi. 
     
</TEXT>
</DOC>
