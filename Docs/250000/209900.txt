<DOC>
<DOCNO> 209900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko23.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti yarın Türkiye'den ayrılacak... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, IMF Türkiye Masası Şefi Rıza Moghadam ve beraberindeki heyeti GAP İdaresi Başkanlığı'ndaki makamında kabul ederek yaklaşık 1.5 saat görüştü. 
     Şener, görüşmenin ardından yaptığı açıklamada, 2003 yılı ekonomik gelişmelerinin değerlendirildiğini ve olumlu gelişmelerin yaşandığının belirlendiğini kaydederek, ''Önümüzdeki süreç açısından karşılıklı değerlendirmeler yapıldı'' dedi. 
     Görüşmeye, GAP İdaresi Başkanı Muharrem Yaşar Özgül ile DPT Müşteşarı Ahmet Tıktık ile diğer ekonomi yetkilileri katıldı. 
     Bu arada IMF heyetinin, 7. gözden geçirme görüşmelerinin birinci kısmını tamamlayarak yarın Türkiye'den ayrılacağı öğrenildi. 
     IMF Türkiye Temsilcisi Odd Per Brekk, herhangi bir açıklama yapılıp yapılmayacağı konusunda henüz karar verilmediğini bildirdi. 
     
</TEXT>
</DOC>
