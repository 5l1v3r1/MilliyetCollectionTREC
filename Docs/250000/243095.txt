<DOC>
<DOCNO> 243095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas13.html </URL>
<DATE> 2004/05/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Leonardo DiCaprio, ''sudan'' çıkmıyor... 
</HEADLINE>
<TEXT>

     ''Titanic'' filminde azgın dalgalarla dakikalarca boğuşup sonunda yenik düşen Leonardo DiCaprio, yine ''bol sulu'' bir filmde rol alacak. DiCaprio, yeni filminde bir sörfçüyü canlandıracak. 
     Internetteki ''variety'' sitesinin haberine göre, Leonardo DiCaprio'nun sahibi olduğu Appian Way adlı yapım şirketinin telif haklarını satın aldığı biyografi, maceracı bir sörfçünün hayatını konu alıyor. 
     1960'lı yıllarda şakacı hareketleri ve karmaşık kişiliğiyle ilgi odağı olan sörfçü Miki Dora'nın David Rensin tarafından kaleme alınan biyografisi, ''All For a Few Perfect Waves'' adını taşıyor. 
     Senaryosunu D.V. DeVincentis'in kaleme aldığı filmin çekimlerine, bu yılın sonunda başlanması planlanıyor. 
     
</TEXT>
</DOC>
