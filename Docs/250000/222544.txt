<DOC>
<DOCNO> 222544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonspo27.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da kongere yaklaşıyor... 
</HEADLINE>
<TEXT>

     Galatasaray Kulübü'nün 20 Mart Cumartesi günü yapılacak seçimli olağan genel kurul toplantısına günler kala, adayların birleşme çabaları da yoğunlaştı. 
     Başkan adaylarından Mehmet Cansun, adaylardan Alp Yalman ile bugün bir araya gelerek, birleşme konusunda görüş alışverişinde bulundu. İki adayın, görüş birliğinde oldukları ve birleşmenin iyi olacağını kabul ettikleri öğrenildi. 
     Cansun'un seçime daha hazır ve listesinin belli olması nedeniyle, Yalman'ın, Mehmet Cansun başkanlığındaki listede yer alma konusuna olumlu baktığı, iki adayın birleşmesinin yarın kesinlik kazanacağı bildirildi. 
     Bu arada, Mehmet Cansun'un, yönetim kurulu aday listesini yarın açıklaması bekleniyor. 
     
</TEXT>
</DOC>
