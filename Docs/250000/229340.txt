<DOC>
<DOCNO> 229340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonsiy16.html </URL>
<DATE> 2004/04/07/ </DATE>
<TIME> 19.12 </TIME>
<AUTHOR>  </AUTHOR>
<HEADLINE>
Powell, Alman ZDF televizyonundaki sözlerinin yanlış anlaşıdığını söyledi 
</HEADLINE>
<TEXT>

     ABD Dışişleri Bakanı Colin Powell, Dışişleri Bakanı ve Başbakan Yardımcısı Abdullah Gül'ü arayarak, Alman ZDF televizyonunda Türkiye'yi bir ''İslam cumhuriyeti'' olarak niteleyen sözlerinin yanlış anlaşıldığını söyledi. 
     Edinilen bilgiye göre, akşam saatlerinde Gül'ü telefonla arayan Powell, Irak'taki gelişmelere dair bilgi verdi. 
     Kıbrıs'a ilişkin gelinen noktanın da kısaca ele alındığı görüşmede, Powell, ZDF televizyonundaki sözlerine açıklık getirdi. 
     Powell, ABD'nin Ankara Büyükelçisi Eric Edelman'ın Dışişleri Bakanlığı Müsteşarı Büyükelçi Uğur Ziyal ile yaptığı görüşmeye atıfta bulunarak, ifadelerinin Edelman'ın da ilettiği gibi yanlış anlaşıldığını bildirdi. 
     ABD Dışişleri Bakanı Powell, bu çerçevede, konuşmasındaki sözlerin, Türkiye'nin siyasi sistemi ya da demokratik ve laik yapısını kastetmediğini, sadece Türkiye'nin Müslüman çoğunluğa sahip bir ülke olduğuna işaret etmek istediğini kaydetti. 
     
</TEXT>
</DOC>
