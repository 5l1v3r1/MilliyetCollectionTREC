<DOC>
<DOCNO> 207158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/guncel/agun.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar, Türkiye'ye 'bariyer' çekti.. 
</HEADLINE>
<TEXT>

   Yurdun büyük bölümünde etkili olan kar yağışı nedeniyle birçok kentte okullar tatil edildi. Binlerce köy yolu ulaşıma kapanırken, üç kişi donarak öldü 
      DOĞAN HABER AJANSI 
   
   İstanbul''da sıcaklık geceleri eksi beş dereceye kadar düştü. Zeytinburnu Merkez Mahallesi''nde 50 yaşlarında bir erkek donarak öldü. Meteoroloji Bölge Müdürü Mustafa Yıldırım, "Üç gün boyunca buzlanma olacak. Hava sıcaklıkları en düşük eksi 4, en yüksek sıfır derece bekleniyor" dedi. 
   İzmir Bostanlı Cahar Dudayev Bulvarı''ndaki semt futbol sahasında, sokaklarda yaşayan Vedat Güçlü''nün cesedi bulundu. Yanında boş şarap şişesi olan Güçlü''nün hava sıcaklığının eksi 2 derece olması nedeniyle donarak öldüğü belirtildi. Tesadüfen olay yerinden geçen Kaan Güçlü 26 de babasının cesediyle karşılaşınca gözyaşlarına boğuldu. Babasının altı yıl önce annesinden boşandığını ve zaman zaman sokakta sabahladığını anlatan Güçlü, "Onu sürekli uyarıyordum ama yanımıza gelmiyordu" dedi. 
   Edirne''de Vakıflar Müdürlüğü''ne ait bir türbenin bahçesine yaptığı barakada yaşayan Cemal Cüzdan 61 donarak öldü. 
   Zonguldak Alaplı''da ilköğretim okulu ve liselerde öğrenime bugün için ara verildi. 
   Bursa''da kar kalınlığı 17 santime ulaştı. Kar kalınlığının 190 santime ulaştığı Uludağ''da da sıcaklık gece eksi 17 derece oldu. Kent merkezinde sokaklarda yaşayan kimsesizler, polis ekiplerince karakollarda misafir edildi. 
   Kocaeli''nin Gebze, Körfez, Gölcük, Karamürsel ve Kandıra ilçelerinde 120 köy yolu ulaşıma kapandı. İzmit''in en yüksek yeri Kartepe''nin zirvesinde kar kalınlığı 1.5 metreyi buldu. 
   Sakarya''nın yüksek kesimlerindeki yaklaşık 100 köy yolu özellikle gece yağan yoğun kar nedeniyle kapandı. 
   İki gündür aralıklarla devam eden kar yağışı sonucu Bolu''da 135, Düzce''de 161 köy yolu ulaşıma kapandı. Bolu Dağı''nın ulaşıma kapanmaması için karayolları ve trafik ekipleri aralıksız çalıştı. 
   Çorum''da 750, Çankırı''da 180, Samsun''da 215, Ordu''da 170, Amasya''da 103, Sinop''ta 15 köyün yolu kapalı bulunuyor. 
   Konya''da kayarak düşen 30''un üzerinde vatandaş kırıklar nedeniyle hastanelere başvurdu. 
   Sivas kent merkezinde kar kalınlığı 15 santime ulaştı. Sivas - Tokat arasındaki Çamlıbel mevkiinde ulaşım kontrollü olarak sağlanıyor. 
   Kar yağışı Kayseri''nin yüksek kesimlerinde etkili oluyor. Erciyes''in Tekir Yaylası''nda kar kalınlığı ilk kez bir metreyi aştı. THY''nin İstanbul - Kayseri seferini yapan uçağı, yağış nedeniyle Erkilet Havaalanı''na yarım saat rötarla inebildi. 
   Doğu Anadolu''da 700 köyün kent ve ilçe merkezleriyle bağlantısı kesilirken, kar kalınlığı yüksek kesimlerde bir metreyi aştı. Elektrik aralıklarla verilebildi. 
   
   
   
   
</TEXT>
</DOC>
