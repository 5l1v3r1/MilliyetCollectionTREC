<DOC>
<DOCNO> 245234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun14.html </URL>
<DATE> 2004/06/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Rusya'da pazaryerinde şiddetli patlama 11 ölü, 30 yaralı 
</HEADLINE>
<TEXT>

     Rusya'nın orta kesimlerindeki Samara kentindeki bir pazaryerinde meydana gelen patlamada ölenlerin sayısının 11'e çıktığı bildirildi. 
     Acil Durum Bakanlığı'ndan yapılan açıklamada, Kirov pazarında öğle saatlerinde tüpgazların yol açtığı patlamada, 30 kişinin de yaralandığı belirtildi. 
     İnterfaks ve İtar-Tass haber ajansları, ilk haberlerde, patlamada 7 kişinin öldüğünü, 15 kişinin yaralandığını duyurmuştu. 
     
     Plastik patlayıcı 

     Rusya'nın orta kesimlerindeki Samara kentinde bir pazaryerinde meydana gelen patlamaya plastik patlayıcının yol açtığı bildirildi. 
     İTAR-Tass ajansının haberine göre, savcılık ve acil durum bakanlığı yetkilileri, patlamaya 1 kilogram TNT gücüne eşdeğerdeki bir plastik patlayıcının yol açtığını söyledi. 
     Patlamanın terör saldırısı olup olmadığı ya da iş anlaşmazlığından kaynaklanıp kaynaklanmadığı bilinmiyor. 
     Önceki haberlerde, 11 kişinin öldüğü, 38 kişinin yaralandığı patlamaya tüpgazların yol açtığı belirtilmişti. 
     Gelişmeleri izliyoruz... 
     
</TEXT>
</DOC>
