<DOC>
<DOCNO> 223837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sontur03.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentte "kent merkezinde gösteri yapılmasın" başvurusu... 
</HEADLINE>
<TEXT>

     Ankara Ticaret Odası ATO , Ankara Sanayi Odası ASO , Ankara Ticaret Borsası ATB ve Ankara Esnaf ve Sanatkarlar Odaları Birliği ANKESOB , Ankara Valiliği'ne başvuruda bulunarak, kentin ticaret merkezlerinde gösteri yapılması için buraların toplantı yeri olarak verilmemesini istediler. 
     ATO Başkanı Sinan Aygün, ASO Başkanı Zafer Çağlayan, ATB Yönetim Kurulu Başkanı Faik Yavuz ve ANKESOB Genel Başkanı Ali Rıza Ercan'ın imzasını taşıyan ortak dilekçede, kent merkezinde yoğunlaşan gösteri ve yürüyüşlerin kentin ticaret ve sanayi yaşamını olumsuz etkilediği belirtildi. 
     Yapılan gösterilerin ticaret merkezlerine verdikleri fiziki zararların yanısıra, satış ve cirolarına verdikleri ekonomik zararların küçümsenemeyecek boyutlarda olduğuna dikkat çekilen dilekçede, şöyle denildi 
     ''Söz konusu toplantı, gösteri ya da yürüyüşler için kentin ticaret merkezlerine izin verilmemesini, toplantı ve gösterilerden ticaret merkezlerinin dolaylı ya da direkt etkilenmemesi için gerekli emniyet tedbirlerinin alınmasını saygıyla arz ediyorum.'' 
     
</TEXT>
</DOC>
