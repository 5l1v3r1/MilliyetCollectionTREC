<DOC>
<DOCNO> 231790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur28.html </URL>
<DATE> 2004/04/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Cemal Arvas'a Hizbullah davasında 4 yıl 2 ay hapis... 
</HEADLINE>
<TEXT>

     Terör örgütü Hizbullah üyesi olduğu gerekçisiyle Erzurum DGM'de yargılanan Cemal Arvas'a, 4 yıl 2 ay ağır hapis cezası verildi. 
     Duruşmada hazır bulunan sanık Cemal Arvas ifadesinde, terör örgütü Hizbullah'tan kaçtığını, ancak yine de kurtulamadığını belirterek, ''Örgüt mensuplarından ve örgütten çok kaçtım. Ama kendimi kurtaramadım. Ailem mağdur, 2 yıldır tutukluyum. Tutuklu kaldığım süre göz önüne alınarak, tahliye ve beraatimi talep ediyorum'' dedi. 
     Sanık avukatı Ebubekir Coşkun ise, müvekkilinin 2 yıldan fazla bir zamandır tutuklu bulunduğunu ve Arvas'ın 4959 sayılı Topluma Kazandırma Yasası'ndan faydalandırılması gerektiğini belirterek, müvekkilinin örgüt içerisinde kaldığı süre boyunca eylemlere katılmadığını iddia etti ve tahliye talebinde bulundu. 
     Mahkeme heyeti ise, sanık Arvas'ın, suçunun sabit olduğuna karar vererek, sanığa anayasal düzeni silah zoruyla yıkıp yerine din temeline dayalı devlet kurmak ve silahlı çete üyesi olmaktan, TCK'nın 146. maddesi gereğince 4 yıl 2 ay ağır hapis cezası verdi. 
     Terör örgütü Hizbullah'ın Ağrı ili sorumluluğunu yaptığı belirtilen Arvas, 2 yıl önce İstanbul'da yakalanmıştı. 
     
</TEXT>
</DOC>
