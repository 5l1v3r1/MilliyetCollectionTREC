<DOC>
<DOCNO> 204283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/guncel/gun04.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün Anıtkabir'de İnönü'yü anıyoruz 
</HEADLINE>
<TEXT>

      ANKARA Milliyet 
   
   Türkiye Cumhuriyeti'nin kurucularından, İkinci Cumhurbaşkanı İsmet İnönü, ölümünün 30. yıldönümünde, çocuklarının kurduğu İnönü Vakfı'nca çeşitli etkinliklerle anılıyor. 25 Aralık 1973'te hayata veda eden İnönü, 28 Aralık'ta Anıtkabir'e defnedilmişti. Türkiye Cumhuriyeti'nin kuruluşundaki en önemli uluslararası belge kabul edilen Lozan Antlaşması'nın mimarı olan İnönü için hafta başında, itibaren çeşitli etkinlikler düzenlendi. Anıtkabir'deki kabri başında bugün saat 09.30'da yapılacak törenle anılacak İnönü için, saat 14.30'da da Pembe Köşk'te mevlit okutulacak. 
   
   'O gerçek bir devlet adamıydı' 
   Kadın Araştırmaları Derneği Başkanı Gülsevil Erdem, İnönü'nün 30. ölüm yıldönümü nedeniyle yayımladığı mesajında, "Yakın tarihimizin solmayan sayfaları içinde yer alan, çağdaş Türkiye'nin kuruluşunun gerçekleşmesinde büyük rol oynayan gerçek devlet adamı İnönü'yü saygı ve özlemle anıyoruz" dedi. Erdem mesajında, "O ömrü boyunca, siyaseti onurlu bir toplum hizmeti saymıştır" ifadesini kullandı. 
   
   
   
</TEXT>
</DOC>
