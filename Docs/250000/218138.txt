<DOC>
<DOCNO> 218138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/siyaset/siy04.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'lilere hutbeyi anlattı 
</HEADLINE>
<TEXT>

   ABD'ye giden Diyanet İşleri Başkanı, "Onlara hutbeleri devletten bağımsız hazırladığımızı anlattım" dedi... 
   
   ABD Dışişleri Bakanlığı'nın 2003 yılı insan hakları raporunda yer alan Türkiye'ye yönelik eleştirileri değerlendiren Diyanet İşleri Başkanı Ali Bardakoğlu, dini özgürlüklerin anayasal çerçevede korunduğunu vurguladı. Azınlıkların dini özgürlüklerinin kısıtlandığı iddiasının da doğru olmadığını kaydeden Bardakoğlu, ABD'li yetkililere söylediklerini şöyle aktardı 
   
   'Dinde ayrımcılık yok' 
   "Birisi çıkıp bir apartmanın orta katında kilise kurmak istiyor. Biz buna tabii ki izin vermiyoruz. Müstakil bir yerde izin istemeleri lazım. ABD Dışişleri Bakanlığı'nda da, size gelen bu tür şik yetleri temel alarak yorum yapmayın dedik. Bu tip şeyler, dini özgürlükleri engellemek olarak algılanmamalıdır." Bardakoğlu, temaslarında dinin sağlıklı bilgiye dayanmasının önemini, hutbelerin Diyanet olarak devletten bağımsız, özgürce hazırlandığını ve sağlıklı bilgi üretildiğini anlattığını da kaydetti. 
   Diyanet'in hutbelerle hiçbir zaman fikir empoze etmediğini, bilgi sağlama amacını güttüğünü vurgulayan Bardakoğlu, "Dindarlık, davranışlarda ahlaklılık demektir. Kadınlara karşı ayrımcılık var. Namus cinayetleri işleniyor. Biz bunların dinden beslenemeyeceğini, kadının ikinci sınıf muamelesi görmesinin dini temeli olmadığını anlatıyoruz" dedi. Bardakoğlu, martta kadınlara ayrımcılığa karşı hutbe okutulacağını da sözlerine ekledi. 
   
   
</TEXT>
</DOC>
