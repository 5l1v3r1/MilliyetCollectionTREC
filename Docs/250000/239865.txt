<DOC>
<DOCNO> 239865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/magazin/axmag02.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetiğin fotoğrafı 
</HEADLINE>
<TEXT>


BAYRAM KAYGUSUZ 

Sertab Erener'in, Eurovision Şarkı Yarışması için yüzüne estetik operasyonu yaptırdığı ortaya çıktı. Erener'in dün katıldığı bir davette, iki kulak çevresindeki ameliyat izleri dikkat çekti. Erener'in fotoğraflarını inceleyen estetikçiler, şarkıcının "Short - scar Facelift" adı verilen yöntemle yüzünü gerdirdiğini söyledi. Erener, yüzdeki ufak deformasyonların giderilmesi adına yaptırılan operasyonla gözdesi olduğu Eurovision için daha genç bir görünüm kazandı. Estetikçiler, "Short-scar facelift en basit yöntemdir. Çoğu zaman narkoza bile gerek olmaz" dedi. Operasyonun maliyetinin ise 4 ile 6 milyar arasında değiştiği belirtildi. Erener'in menajeri Feride Fışkın ise, "Estetik yok. Saçlarını topladığı için gerginlikten öyle bir iz görülmüştür" açıklamasıyla şaşırttı. 


</TEXT>
</DOC>
