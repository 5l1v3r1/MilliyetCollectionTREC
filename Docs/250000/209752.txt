<DOC>
<DOCNO> 209752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/dunya/dun01.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyonun hedefi mayıstan önce çözüm 
</HEADLINE>
<TEXT>

   KKTC'deki CTP - DP koalisyonunun Meclis'te okunan programına göre hükümet, Kıbrıs'ta çözüm politikasını Türkiye'yle oluşturacak 
      SEFA KARAHASAN Lefkoşa 

   
   KKTC Başbakanı ve Cumhuriyetçi Türk Partisi CTP Genel Başkanı Mehmet Ali Talat, dün Cumhuriyet Meclisi'nde, CTP - Demokrat Parti DP koalisyon hükümetinin programını okudu. Kıbrıs sorununun mayıstan önce çözümünü öngören programa ilişkin görüşmelere yarın başlayacak olan Meclis'te, görüşmelerin tamamlanmasından bir gün sonra güvenoylamasına gidilecek. Hükümetin güvenoyu alması için, 50 sandalyeli Meclis'te oylamaya katılanların çoğunluğunun oyunu alması gerekiyor. Programa göre hükümet, Kıbrıs sorununun, Kıbrıs Türk halkının hak ve çıkarları gözetilerek, Cumhurbaşkanı Rauf Denktaş'la uyum içinde, Türkiye'yle ortak politika oluşturularak, Annan Planı esasında, mayıs öncesinde çözülmesini ve tarafların mutabık kalacakları bir tarihte referandum yapılmasını hedefliyor. 
   
   
   
</TEXT>
</DOC>
