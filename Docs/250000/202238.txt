<DOC>
<DOCNO> 202238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/soneko10.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın yakalanması petrol fiyatlarını düşürdü... 
</HEADLINE>
<TEXT>

     Irak'ın devrik devlet başkanı Saddam Hüseyin'in yakalanması, uluslararası piyasalarda petrol fiyatlarının gerilemesine neden oldu. 
     Haberin duyulmasıyla piyasalarda Saddam Hüseyin'in yakalanmasının Irak'da güvenliği artırarak ülkenin daha fazla petrol ihraç edebilmesinin yolunu açacağı inancı güçlendi. 
     New York'da elektronik piyasada işlem gören ABD hafif petrolünün varil fiyatı, haberin duyulmasının hemen ardından yüzde 4 ucuzlayarak 31.74 dolara dek geriledi. 
     İlk coşkunun dağılmasının ardından söz konusu petrolün varil fiyatı, biraz yükseldiyse de sabah saatleri itibariyle cuma gününe göre 91 sent azalmayla 32.13 dolar civarında seyrediyor. 
     Londra Borsası'nda da Brent petrolünün varil fiyatı cuma gününe göre 75 sent azalarak 29.62 dolara indi. 

     
</TEXT>
</DOC>
