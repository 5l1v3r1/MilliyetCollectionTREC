<DOC>
<DOCNO> 245027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/soneko52.html </URL>
<DATE> 2004/06/03/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Mayıs ayı zam şampiyonu uçak bileti oldu... 
</HEADLINE>
<TEXT>

     Devlet İstatistik Enstitüsü'ne DİE göre Mayıs ayının zam şampiyonu uçak bileti oldu. Bir önceki aya göre fiyatı yüzde 18.2 artan uçak biletini, yüzde 13.3'lük fiyat artışıyla antep fıstığı ve yüzde 12.7'lik artışla da fındık izledi. 
     Erkek t-shirt'ü yüzde 10.4, takım elbise yüzde 9.6, paket çay yüzde 9.2, bluz da yüzde 9'luk fiyat artışıyla geçtiğimiz en faz zam gören ürünler olarak sıralandı. 
     Mayıs'ta, kuru kayısıda yüzde 8.2, tayyörde yüzde 8.1, patateste yüzde 6.8, domateste de yüzde 6.2 fiyat artışı görülürken, çocuk t-shirt, mücevher, balık, margarin, mazot, benzin, portakal, tüp ücreti ve zeytinyağı da enflasyonun üzerinde zam gören diğer ürünler oldu. 
     
     SİVRİ BİBER TUŞ OLDU 

     Bu arada, geçmişte dönemin Merkez Bankası Başkanı tarafından yüksek enflasyonun nedeni olarak gösterilen sivri biber Mayıs ayında fiyatı en fazla düşen ürün oldu. 
     Fiyatı yüzde 68 gerileyen sivri biberin yanı sıra patlıcanda yüzde 47.2, taze fasulyede yüzde 46, kuru soğanda da yüzde 37.4 fiyat gerilemesi yaşanırken, yumurta fiyatları yüzde 5, tavuk eti yüzde 1.6, elma yüzde 1.1 ucuzladı. 
     Geçtiğimiz ay, disket, çamaşır deterjanı, domates salçası, kuru fasulye, beyaz peynir, dana eti, mercimek, çamaşır yumuşatıcısı ve makarnada fiyat düşüşü oldu. 
     Yoğurt, kahve buğday unu ve mısırözü yağı fiyatlarındaki artış da aylık enflasyonun altında kaldı. 
     
</TEXT>
</DOC>
