<DOC>
<DOCNO> 230201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonsiy07.html </URL>
<DATE> 2004/04/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Demirel Sabancı, cesareti ve ufku ile önemli hizmetlerde bulunmuştur 
</HEADLINE>
<TEXT>

     Türkiye'nin 9. Cumhurbaşkanı Süleyman Demirel, işadamı Sakıp Sabancı'nın cesareti, ufku ve tecrübesiyle ülkenin sanayileşmesine önemli hizmetlerde bulunduğunu belirtti. 
     Demirel, Hacı Ömer Sabancı Holding A.Ş. Yönetim Kurulu Başkanı Sakıp Sabancı'nın vefatı dolayısıyla mesaj yayımladı. 
     Sabancı ailesinin, 100 bin kişiye iş imkanı sağlayan ve devletin vergi gelirlerini artıran çabalarıyla Türkiye'ye çok değerli hizmetlerde bulunduğu ifade eden Demirel, mesajında şunları kaydetti 
     ''Eğitim ve kültür hizmetlerine katkıları örnek teşkil eder. Başta okullar, yurtlar, hastaneler olmak üzere pek çok hayır hizmeti ifa etmişlerdir. 
     Merhum Sakıp Sabancı cesareti, ufku ve tecrübesiyle Türkiye'nin sanayileşmesine önemli hizmetlerde bulunmuştur. 
     Milletimiz, kendisini hayırla yadedecektir. 
     Ailesine ve milletimize başsağlığı dilerim.'' Süleyman Demirel ayrıca, Sakıp Sabancı'nın eşi Türkan Sabancı ve kardeşi Erol Sabancı'ya da birer başsağlığı mesajı gönderdi. 
     
</TEXT>
</DOC>
