<DOC>
<DOCNO> 202060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur06.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı ve yeşil reçeteli ilaçların kontrolü il müdürlüklerinde 
</HEADLINE>
<TEXT>

     Sağlık Bakanlığı, Türkiye'de satışı giderek artan yeşil reçeteli ilaçlar ile kırmızı reçeteli uyuşturucu ilaçlar ve diğer kontrole tabi ilaçların kontrollerini il sağlık müdürlüklerine devretti. 
     Bu çerçevede üretilen, ithal edilen ve ecza depolarınca illerdeki eczanelere dağıtımı yapılan kırmızı reçeteye tabi uyuşturucu ilaçlar, yeşil reçeteye tabi psikotrop ilaçlar veya normal reçeteyle verilmesi gereken kontrole tabi ilaçların ilgili satış ve sarf hareketlerinin takibi, il sağlık müdürlüklerince yürütülecek. 
     Türk Eczacıları Birliği verilerine göre, Türkiye'de yeşil reçeteyle satılan antideprasan ilaçların satışı giderek artıyor. En çok satılan ilk 10 ilaç arasında 3 ilacı antideprasanlar oluşturuyor. Bu 3 ilacın cirosu ve satış hacmi 100 milyon dolar. 
     
</TEXT>
</DOC>
