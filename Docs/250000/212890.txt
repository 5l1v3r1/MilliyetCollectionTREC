<DOC>
<DOCNO> 212890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sondun23.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da pazar yerinde 3 patlama 
</HEADLINE>
<TEXT>

     Rusya'nın Kuzey Osetya Özerk Cumhuriyeti'nin başkenti Vladikavkaz kentinde, 3 patlama olduğu bildirildi. 
     İtar-Tass ajansı, kentteki pazar yerinde 3 ayrı patlama meydana geldiğini, olayda can kaybı olduğunu duyurdu. 
     Rus ajansları, daha önce bir aracın infilak ettiğini bildirmişti. 
     
     1 RUS ASKERİ ÖLDÜ 
     Rusya'nın güneyindeki Kuzey Osetya Özerk Cumhuriyeti'nin başkenti Vladikavkaz'da, bir aracın infilak etmesi sonucu meydana gelen patlamada, ilk belirlemelere göre 1 Rus askeri öldü. 
     Rus ajansları, patlamanın bir bankanın dışında meydana geldiğini duyurdu. 
     Görgü tanıklarıysa patlama sesinin Gorki ve Tamorof sokaklarından geldiğini belirterek, patlamanın meydana geldiği yerde bir ortaokul ve bir çocuk sanat okulunun bulunduğunu bildirdi. 
     Rusya'nın güvenilir internet haber sitesi ''Gazeta.ru''ya göre, Vladikavkaz'da bir otomobil şiddetli şekilde infilak etti, ancak patlamaya neyin sebep olduğu konusunda bilgi edinilemedi. 
     
</TEXT>
</DOC>
