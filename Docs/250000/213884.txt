<DOC>
<DOCNO> 213884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sondun25.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum lideri Papadopulos, Atina'ya gitti... 
</HEADLINE>
<TEXT>

     Kıbrıs Rum Yönetimi lideri Tasos Papadopulos, Atina üzerinden New York'a gitmek üzere adadan ayrıldı. 
     Papadopulos, Atina'da yarın Yunanistan Başbakanı Kostas Simitis ile görüştükten sonra özel uçakla New York'a gidecek. 
     Rum radyosunun haberine göre Papadopulos, Larnaka Havaalanı'nda yaptığı açıklamada, ''Kıbrıs Rum tarafının New York'a iyi niyetle gittiğini'' söyledi. 
     ''Her zaman müzakerelerin başlamasını desteklediklerini'' kaydeden Papadopulos, ''karşılıklı siyasi iradenin var olması durumunda BM Genel Sekreteri Kofi Annan'nın takvimine uyulabileceğini'' belirtti. 
     Papadopulos, ''Yunanistan hükümetiyle her zaman sıkı işbirliği içinde olduklarını ve bu çerçevede Başbakan Simitis ile durum değerlendirmesi yapacaklarını'' kaydetti. 
     Rum lideri, böylesi kritik bir dönemde Yunanistan ile birlikte davranmanın gerektiğini söyledi. 
     New York ziyaretinde Papadopulos'a, eski Rum Yönetimi lideri Glafkos Klerides ile bazı Rum siyasi parti başkanları eşlik ediyor. 
     
</TEXT>
</DOC>
