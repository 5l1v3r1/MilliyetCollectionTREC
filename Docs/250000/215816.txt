<DOC>
<DOCNO> 215816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur30.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözleri görmeyen AIDS hastası, ameliyat için yardım istedi 
</HEADLINE>
<TEXT>

     Yakalandığı AIDS hastalığı yüzünden gözlerini kaybeden D.O. 28 , İzmir Valiliği Halk Günü'ne gelerek, ameliyat için yardım istedi. 
     HIV tanısı konan genç, geçen yıl sol gözünü tamamen kaybettiğini belirterek, şunları söyledi 
     ''Sağ gözüm ışık alıyor. Ayak parmağımdan kılcal damar alınıp göze nakil yapılırsa kurtulma ihtimalinin olduğunu söylediler. Ancak ameliyat için 6-7 milyar lira gerekli. Hastanede, yeşil kartla ameliyata yanaşmıyorlar. Yeşil kartı da 180 milyon lira vergi borcumuz olduğu için alamıyoruz. İlaçlar da çok pahalı.'' Anne Şamama O. 56 ise tek isteğinin oğlunun ameliyat edilerek gözünün açılması olduğunu ifade ederek, ''Emekli aylığıyla yaşıyoruz. Ben öldükten sonra ona bakacak kimse yok. Bunun için gerekli yardımın yapılmasını istiyoruz'' dedi. 
     Vali Yardımcısı Turan Eren, yeşil kart işlemlerinin yapılması için talimat verdi. 
     
</TEXT>
</DOC>
