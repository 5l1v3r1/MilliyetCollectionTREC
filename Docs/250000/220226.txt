<DOC>
<DOCNO> 220226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yazar/pulur.html </URL>
<DATE> 2004/03/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Değişim, dönüşüm ve ticaret... 
</HEADLINE>
<TEXT>

   
   ELBETTE "değişim" önemlidir, hatta "Dünyada tek değişmeyen değişimdir" diye bir laf da vardır. 
   İnsanlar kılık kıyafetlerini değiştirdikleri gibi, fikirlerini, görüşlerini, dünyaya bakışlarını da değiştirebilirler. 
   Ama, onların değişimden amaçları kendi dönüşümleriyse buna değişim denmez, kusura bakmasınlar ama, buna "döneklik" deniyor. 
   
   KENDİ çıkarın için, köşeyi dönmek için dönmüşsen, bu niye değişim oluyor 
   Ya da hiç utanmadan, senin eski görüşlerini h l savunan insanlara hakaret ediyorsan, onları ihbar ediyorsan, bu değişim midir, senin dönüşümün müdür 
   
   BİRKAÇ yıl önce, bir kitap hakkında görüşümüzü sormuşlardı, biz de şunları söylemiştik 
   "Önemli olan bugün söyledikleri değil, on yıl, yirmi yıl sonra söyleyecekleridir, on yıl önce neler söylüyordu, bugün ne diyor, kim bilir yarın ne diyecek " 
   Adam, "Biz eskiden Taliban gibi düşünürdük, Nemrut Dağı'ndaki heykelleri yıkmak isterdik" diyor. 
   Şimdi değişmiş, "döndük" diyemiyor da... 
   Peki, şimdi değişmişsin, on yıl sonra yine Taliban gibi karşımıza çıkmayacağının güvencesi ne 
   Başbakan "Biz de dini siyasete karıştırdık " demeye getiriyor. 
   Tabii o zaman "Demokrasi amaç değil, araçtır" dediğiniz günler, ya beş yıl, on yıl sonra, demokrasiyi yine araç kabul ederseniz, ne olacak 
   Daha şimdiden ipuçlarını kaçırıp, basına dolaylı sansür koymak istiyorsunuz, size inanmak zorunda mıyız 
   "Döndük" diyemedikleri için "değiştik" diyenlerin yarın ne yapacağını kestirmek mümkün mü 
   
   BİR de "28 Şubat"a dolaylı teşekkürleri var. 
   "28 Şubat müdahalesi" onlara demokrasinin faziletini öğretmiş... 
   Yarın bir başka müdahale - asker değil - acaba size neyi öğretir 
   
   LAFIN kısası "değişim" başka şeydir, dönüşüm başka şeydir, hele bu dönüşümü kendi çıkarları için yapmışlarsa, onlara da "dönek" denir. 
   Bakın bunların bugünkü haline, afra tafralarına, bir de eski hallerini hatırlayın... 
   Kazak Abdal'ın tarif ettiği gibidirler 
   "Ormanda büyüyen adam Çarşıda pazarda insan beğenmez Medrese kaçkını softa bozgunu Selam vermeye dervişan beğenmez. 
   
   Alemi ta'neder yanına varsan Seni yanıltır bir mesele soran Bir cim çıkmaz eğer karnın yarsan Camiye gelir de erkan beğenmez." 
   Lafın kısası "değişim" başka şeydir "dönüşüm" başka şeydir, her insan "değişir" ama dönüşmez. 
   
   TÜRKİYE'de bazı günler, yazıya, noktayı koyup bitiremiyorsunuz, bir sorun bitiyor bir başkası başlıyor. 
   Ne diyor Sayın Başbakan 
   "Aylığım yetmiyor, onun için ticari ortaklığım sürüyor." 
   Peki, kimin aylığı yetiyor 
   Bir polis "Aylığım yetmiyor" deyip bar işletse, ya da bir öğretmen mahallenin bakkalına ortak olsa 
   Buna ne buyurulacak 
   
      
   
</TEXT>
</DOC>
