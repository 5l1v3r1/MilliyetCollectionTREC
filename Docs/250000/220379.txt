<DOC>
<DOCNO> 220379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/ekonomi/eko11.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Faktoring yüzde 14 pazar payına ulaştı 
</HEADLINE>
<TEXT>

   
   Koç Faktoring Hizmetleri Koç Faktor 835.3 milyon dolarlık işlem hacmiyle, Faktoring Derneği tarafından açıklanan 2003 yılı toplam faktoring işlemlerinden yüzde 14'lük bir pazar payı aldı. Şirket 2003'te 420.5 milyon dolar yurtiçi faktoring, 414.8 milyon dolar tutarında da uluslararası ihracat ithalat faktoring işlemi gerçekleştirdi. Koç Faktor Genel Müdürü Mert Güvenen, Koç Faktor'un ihracat işlemlerinde yüzde 29 oranında bir paya sahip olduğunu ve bu alanda ihracatçılara garantili satış, finansman ve tahsilat hizmetleri vererek destek olmaya devam edeceklerini söyledi. Güvenen, Koç Faktor'un 2003 yılı Haziran ayında Berlin'de, FCI - Factors Chain International - üyesi şirketlerin değerlendirmesi sonucunda dünyanın en iyi üçüncü ihracat faktoring şirketi seçildiğini belirtti. 
   
   
</TEXT>
</DOC>
