<DOC>
<DOCNO> 230434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sontur01.html </URL>
<DATE> 2004/04/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Danıştay, başkanını seçecek... 
</HEADLINE>
<TEXT>

     Nuri Alan'ın yaş haddinden emekliye ayrılması nedeniyle boşalan Danıştay Başkanlığı için yarın seçim yapılacak. 
     Danıştay Başkanlığı seçimlerinde, Danıştay Başsavcısı Harun Çetintemel, 4. Daire Başkanı Sumru Çörtoğlu ile 5. Daire Başkanı Ender Çetinkaya yarışacak. 
     Danıştay Genel Kurulu'nda 87 üyenin katılımıyla yapılacak seçimlerde başkan seçilebilmek için, salt çoğunluğun en az 44 üyenin oyunu almak gerekecek. 
     Gizli oyla gerçekleştirilecek seçimlerde ilk üç oylamada sonuç alınamazsa, üçüncü turda en çok oyu alan 2 aday arasında dördüncü tur oylama yapılacak. Bu turdan da sonuç alınmazsa, seçim yeniden aday gösterilerek tekrarlanacak. 
     Danıştay'ın yeni başkanı, 4 yıl süreyle görev yapacak. 
     
</TEXT>
</DOC>
