<DOC>
<DOCNO> 244648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/yasam/axyas01.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü, bir bilim adamını arıyor 
</HEADLINE>
<TEXT>


Prof. Erdal İnönü, bu kez bir bilimsel formülün değil, 'Ergun Denklemi'ni bulan Sabri Ergun'un izini sürüyor 

ÖNAY YILMAZ İstanbul 

Matematiksel fiziğe yaptığı katkılar nedeniyle bu yıl "Wigner Madalyası"na layık görülen Prof. Dr. Erdal İnönü, izini bir türlü bulamadığı bilim adamı Sabri Ergun'u arıyor. Assos'ta 18 Haziran 2004'te yapılacak 2. Bilimsel Türk Sosyolojisi ve Sempozyumu'na katılacak olan İnönü, burada Sabri Ergun'u anlatacak. 
Bir kimya formülü olan "Ergun Denklemi"ni bulan ve formülü h l problemlerin çözümünde kullanılan Ergun'un 1950'li yıllarda ABD'ye gittiğini öğrendiğini belirten İnönü, şunları söyledi 
"Formülü 1950'de bulmuş ve ABD'ye gitmiş. Halen hayattaysa 80 veya 90 yaşlarında olması lazım. Kendisi ABD'de Maden Enstitüsü'nde görev yapmış. İzine bir türlü rastlayamadım. Hayatta olup olmadığını bile bilmiyorum. Ancak en son bir arkadaşımdan Ankara'da izine rastlandığına dair bir bilgi aldım. Ailesinin de izini bulamadım. Daha sonra da onun hayatı hakkında bir kitap yazmak istiyorum." 

Milliyet destek olmuştu 

Prof. Dr Erdal İnönü, daha önce de Türk matematikçisi ve İstanbul Lisesi'nin ilk kurucularından, sayılar teorisi profesörü Mehmet Nadir'in 1858- 1927 yaşamıyla ilgili bir araştırma kitabı yayımlamıştı. Abdülhamit'e karşı girişilen bir darbeye karıştığı için Halep ve Fizan'a sürülen Nadir'in fotoğraflarının ve ailesinin bulunmasında Milliyet gazetesi İnönü'ye yardımcı olmuştu. 


</TEXT>
</DOC>
