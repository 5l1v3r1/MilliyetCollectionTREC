<DOC>
<DOCNO> 235922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo05.html </URL>
<DATE> 2004/04/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İspanya'da nefes kesen şampiyonluk yarışı... 
</HEADLINE>
<TEXT>

     Hüseyin NARİN 
La Liga'da Barcelona'nın Real Madrid'i Bernabeu'da yenmesinden sonra işler iyice karıştı. Haftayı beraberlikle kapatan Valencia 71 puanla liderliğini sürdürürken, Real Madrid'i deviren Barcelona 66 puana ulaşarak son 4 haftada şampiyonluk potasına girdi. 
     UEFA Kupası'nda finale giden lider Valencia bu hafta Real Betis'le kendi evinde oynayacak. Benitez'in öğrencileri Betis maçından 3 puan alıp rakipleri Real Madrid'in Deportivo deplasmanında puan kaybetmesi durumunda şampiyonluk yolunda çok büyük bir avantaj yakalayacak. 
     Haftanın maçı Deportivo-Real Madrid 
     Kelimenin tam anlamıyla fiyasko bir sezon geçiren Real Madrid'in elindeki tek koz İspanya'da şampiyonluk. Şampiyonlar Ligi'ne çeyrek finalde veda eden beyaz-şimşekler, geçen hafta da en büyük rakipleri Barcelona'ya yenilerek taraftarlarına büyük bir şok daha yaşattı. 'Rüya takım' bu hafta sonu Deportivo'ya konuk olacak ve bu maç büyük ihtimalle şampiyonluk düğümünü çözecek. 
     18. haftadaki 3-0 Racing Santander yenilgisinden bu yana hiç mağlup olmayan Rüştü Rençber'in takımı Barcelona ise, geçen hafta Real Madrid'i Bernabeu'da devirerek puanını 66'ya yükseltti ve sezonun bitimine 4 hafta kala lider Valencia ile arasındaki puan farkını 5'e kadar indirdi. 
     16 haftadır yenilmeyen Katalan ekibi, bu hafta evinde ligden düşmeme mücadelesi veren Espanyol'u ağırlayacak. 
     La Liga'da zirvedeki takımların kalan maçlarının programları ise şöyle 
     

     

36. HAFTA Sevilla-Valencia Real Madrid-Mallorca Celta Vigo-Barcelona 37. HAFTA Villareal-Valencia Real Murcia-Real Madrid Barcelona-R.Santander 38. HAFTA Valencia-Albacate Real Madrid-R.Sociedad R.Zarogoza-Barcelona      
</TEXT>
</DOC>
