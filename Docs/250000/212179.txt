<DOC>
<DOCNO> 212179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/soneko07.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir haftalık elektriksizlik Dardanel Ton'a 4 milyon dolara patladı 
</HEADLINE>
<TEXT>

     Çanakkale'deki olumsuz hava koşullarının kenti elektriksiz bırakması yüzünden bir hafta üretim yapamayan Dardanel Ton fabrikalarının yaklaşık 4 milyon dolar zarara uğradığı bildirildi. 
     Dardanel Gıda Yönetim kurulu Başkanı Niyazi Önen, Çanakkale'de etkili olan kar yağışı ve fırtınanın kopardığı enerji hatlarının kentle birlikte fabrikaları da enerjisiz bıraktığını, bir hafta süreyle üretim yapılamadığını belirtti. Önen, şunları söyledi 
     ''Yoğun kar yağışı ve fırtınanın neden olduğu elektrik kesintisi dolayısıyla geçtiğimiz haftadan bu yana 2 milyor dolar üretim kaybı yaşadık. Elektrik kesintisi sonucu su sağladığımız kuyulardaki pompalar çalışmadı. Önümüzdeki bayram tatilini de ekleyecek olursak üretim kaybımız 4 milyon dolara ulaşacak. Yaşanan afet, ilimizin ticari ve ekonomik hayatında büyük olumsuzluklar meydana getirmiştir.'' 
     
</TEXT>
</DOC>
