<DOC>
<DOCNO> 240557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur18.html </URL>
<DATE> 2004/05/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Vali yardımcısının aracı takla attı 
</HEADLINE>
<TEXT>

     Sevgi Bayrağı'nı teslim töreni için Sivas-Kayseri il sınırına giden Sivas Vali Yardımcısı Ali Mantı'nın içinde bulunduğu resmi araç, takla attı. Kazada araç sürücüsü ve Mantı'nın kızı yaralandı. 
     Ankara'daki 19 Mayıs Atatürk'ü Anma Gençlik ve Spor Bayramı törenleri sırasında Cumhurbaşkanı Ahmet Necdet Sezer'e sunulmak üzere Samsun'dan yola çıkarılan ''Sevgi Bayrağı''nın teslim töreni için Sivas-Kayseri il sınırına giden Mantı'nın içinde bulunduğu araç, Gemerek İlçesi yakınlarında, yolun kaygan olması nedeniyle kontrolden çıkarak takla attı. 
     Kazada, Mantı'nın kızı Şeydanur Mantı 6 ve araç sürücüsü Ruhi Yeğener yaralandı. 
     Yaralılardan Şeydanur Mantı Gemerek Devlet Hastanesi'nde tedavi altına alınırken, sağlık durumu ciddi olan sürücü Yeğener, buradan Kayseri'ye sevk edildi. 
     
</TEXT>
</DOC>
