<DOC>
<DOCNO> 220401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/siyaset/siy01.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sirmen 900 bin fark atarım 
</HEADLINE>
<TEXT>
   Hayali İstanbul'u Paris yapmak 
   "Seçilmezsem İstanbul büyük fırsat kaçırır" diyen Sefa Sirmen, AKP adayı Kadir Topbaş için, "O emanetçi, hiçbir sorunu çözemez" dedi 
      Şükran Pakkan İstanbul 

   
   CHP İstanbul Büyükşehir Belediye Başkan Adayı Sefa Sirmen, seçimleri en az 900 bin farkla kazanacağını savunarak, İstanbul'u Paris gibi yapmanın en büyük hayali olduğunu söyledi. Sirmen, İstanbul hayalini şöyle anlattı 
   
   Nasıl kazanacaksınız 
   Benim ismim zaten biliniyor. Yaptığım işleri, anlatma ihtiyacı yok. Halk beni istiyor, kendisine yakın buluyor. Süre sorunu var ama ben seçimlere alışığım. 
   
   Kazanamamaktan korkuyor musunuz 
   Korkmuyorum ancak üzülürüm. Çünkü İstanbul da önemli bir fırsatı kaçırır. 
   
   Yaptığım işler ortada 
   İstanbul'da hiç yaşamamışsınız. İstanbullu neden size oy versin 
   14 yıllık büyükşehir başkanıyım, İzmit'te yaptıklarım ortada. Profesyonelim. İşini bilen, sorunları anlayan, İstanbul'u tanıyan bir yönetim seçecekler. 
   
   Kadir Topbaş nasıl bir rakip 
   Ben ne bazıları gibi protokol başkanı olurum, ne de biri gibi emanetçi. Tayyip Bey kendini h l İstanbul'un başkanı zannediyor ve Kadir Topbaş'ı kendine emanetçi seçmiş. Kendisi 5 yıllık ilçe başkanlığı deneyimiyle ne yapabilir Hiçbir sorunu çözemez. 
   
   Hayalinizdeki İstanbul nasıl 
   Hayalim İstanbul'u Paris yapmak. Paris gibi bir İstanbul göreyim ,başka bir şey istemiyorum. 
   
   Varoşlardan nasıl oy alacaksınız 
   Oy depom varoşlar. İzmit'te hep yoksulun yanında oldum, binlerce konut yaptım, yüz binlerce kişiye iş buldum. Ben babayım. 
   
   CHP'ye oy veren seçmen, muhalefetiniz nedeniyle tepkili. Onları nasıl geri kazanacaksınız 
   8 yasayı Yargıtay'dan döndürdük ama kendimizi halka anlatamadık. Seçmen, ne yapacağını bilir, adaya oy verecek. Herkesin oyunu alabilmek için yola çıktım. 
   
   Malvarlığınızla ilgili tepkiler aldınız. Belediye başkanı maaşıyla bu kadar mal nereden gelir diye soruyorlar 
   Malvarlığım belediye başkanı seçilmeden ve görevi bırakırken aynı seviyededir ve mahkeme kararıyla onaylattım. Bana çamur atıyorlar. 
   
   Erdoğan zora soktu 
   Hakkınızda açılmış dava ve iddialar başkanlık yarışını nasıl etkiler Yuvacık Barajı örneğin 
   Baraj, Hazine tarafından ödeniyor ve belediye de borcunu takside bağladı. Türkiye Cumhuriyeti sekiz banka soyguncusunun açığını kapatmaya çalışırken, İzmitlinin susuz kalması adalet midir Erdoğan taahhüt ettiği halde suyu satın almamıştı, zorda kaldık. 
   
   Annesinde kalıyor    Sirmen, 14 yıl Büyükşehir Belediye Başkanlığı yaptığı İzmit'te, Kocaelispor'un lig atlayışında, depremde, toplu konut projelerinde, hatta Hazine'yi zarara uğrattığı gerekçesiyle açılan soruşturmalarda hep başrol oynadı. CHP'nin 99 seçimlerinde Meclis'e girememesine rağmen, yüzde 55 oyla yeniden başkan seçildi. 3 Kasım'da da milletvekili olan Sirmen, 28 Mart'ta CHP'nin en büyük umudu... Üç çocuk ve bir torun sahibi olan Sirmen, seçim startının ardından annesinin evinde kalmaya başladı. Sirmen, Kadıköy'de satın aldığı evine ise yakında yerleşecek. 
   
   
</TEXT>
</DOC>
