<DOC>
<DOCNO> 200114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/ekonomi/eko12.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine iç borcun vadesini uzatıyor 
</HEADLINE>
<TEXT>

   EKONOMİ SERVİSİ 
   
   Yüklü Mart 2004 iç borç servisinin önemli bir kısmını Ocak 2005 vadeli bonoyla değiştirecek olan Hazine yoğun itfa dönemini rahatlatmaya çalışıyor. 
   Ekim ayında bir değişim ihalesi yapan Hazine 11 Aralık perşembe günü, 12 Aralık cuma valörlü, 3 Mart 2004 vadeli senet için değişim ihalesi düzenleyecek. İhalede değişim işlemi karşılığında 26 Ocak 2005 vadeli tahvil 75.070 lira birim fiyattan ihraç edilecek. Yatırımcılar, 75.070 lira birim fiyat üzerinden satılacak olan senet karşılığında değişim amacıyla geri getirecekleri 3 Mart 2004 vadeli senet için fiyat teklifinde bulunacaklar. Öte yandan bu hafta 744 trilyon lira itfası bulunan Hazine 9 Aralık Salı günü, çarşamba valörlü olmak üzere 19 Ekim itfa tarihli ve altı ayda bir yüzde 2.5 kupon ödemeli dolar cinsi tahvil ihalesi düzenleyecek. 
   İkinci kez ihraç edilecek bu kağıtlar, daha önce 21 Ekim tarihli ihalede yüzde 4.45 faizle satılmıştı. 
   
   
</TEXT>
</DOC>
