<DOC>
<DOCNO> 234674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonspo16.html </URL>
<DATE> 2004/04/25/ </DATE>
<TIME> 14.45 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Aktuğ Kaleci Şenol ve yedek kulübesinin ağır tahrikleri oldu... 
</HEADLINE>
<TEXT>

     Trabzonspor Kulübü Başkanı Atay Aktuğ, dün akşam Diyarbakırspor maçının 88. dakikasında yaşanan olayda kaleci Şenol ve yedek kulübesinin ağır tahriklerinin olduğunu savundu. 
     Aktuğ, AA muhabirine yaptığı açıklamada, sahaya sadece bir taraftarın girdiğini belirterek, ''Hiç kimseye herhangi bir saldırıda bulunulmadı. Tribünden atlayan taraftar da saha içine, Şenol'un tahrikleri, sözleriyle çekildi'' dedi. 
     Diyarbakırspor yedek kulübesinin de ortamı gerginleştirmeye çalıştığını savunan Aktuğ, ''Gazeteciler de saha içine girdi ve olay büyük bir boyuttaymış gibi gözlemlendi. Diyarbakırspor, şampiyonluk mücadelesi yapar gibiydi. Sertlikler yaptılar, oyuncularımız sakatlandı. Ancak her ne olursa olsun biz emin adımlarla yolumuza devam ediyoruz'' diye konuştu. 
     Trabzonspor'un her şeye rağmen sahadan galibiyetle ayrılmayı başardığını da dile getiren Aktuğ, şöyle konuştu 
     ''Fatih'in sezonu kapaması ve İbrahim'in de sakatlanması çok üzücü. Ancak Trabzonspor'un geniş bir kadrosu var. Gaziantep'te de bir final maçı oynayacağız. Bizim hakkımızda ne kadar şaibe çıkarırlarsa çıkarsınlar, karşı takımlar ne kadar sevinirse sevinsin Trabzonspor'u ulaşmak istediği hedeflerini engelleyemeyecekler.'' 
     
</TEXT>
</DOC>
