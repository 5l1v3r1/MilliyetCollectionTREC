<DOC>
<DOCNO> 203911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun30.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökten para yağdı... 
</HEADLINE>
<TEXT>

     Japonya'da bir kişi, borsadan kazandığı parayı halkla paylaşmak için, 1 milyon yen yaklaşık 14 milyar lira tutarındaki banknotu 100 metre yükseklikteki TV kulesinden aşağı attı. 
     Adı açıklanmayan adam, bir dolar ve 100 yenlik banknotlardan oluşan iki torba dolusu parayı, Nagoya kentindeki kulenin penceresinden aşağı boşalttı. Paralar havada uçuşarak caddeye düşerken, çevredeki insanlar ''yağan'' parayı kapmak için birbirleriyle yarıştılar. 
     Bunun ardından NHK televizyonuna açıklama yapan ''gönlü zengin'' adam, ''Bu ay başında borsada oynayarak kazandığı paranın bir kısmını halkla paylaşmak istediğini'' belirterek, ''Çok param var. Ama hepsine ihtiyacım yok'' dedi. 
     Yetkililer, banknotların hiçbirinin sahte olmadığını, dolayısıyla yasadışı bir durumun söz konusu olmadığını söylediler. 
     
</TEXT>
</DOC>
