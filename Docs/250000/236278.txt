<DOC>
<DOCNO> 236278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sontur22.html </URL>
<DATE> 2004/04/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
1 Mayıs kutlamaları nedeniyle yarın İstanbul'da bu yollar kapalı... 
</HEADLINE>
<TEXT>

     Şişli Abide-i Hürriyet Meydanı'nda yarın yapılacak 1 Mayıs mitingi nedeniyle, bazı cadde ve sokaklar araç trafiğine kapatılacak. 
     İstanbul Emniyet Müdürlüğü'nden yapılan yazılı açıklamaya göre, yarın saat 10.00 ile 17.00 arasında Darülaceze, Piyalepaşa, Çağlayan Vatan, Kağıthane, Dr. Cemil Bengü, İzzet Paşa, Abide-i Hürriyet, 28 Nisan, Halide Edip Adıvar ve Fevzi Çakmak caddeleri, araç trafiğine kapalı olacak. 
     Bu caddelerin yanı sıra Feriköy Kasap, Akar, Eğitim, Ayazma, Gürun, Fırın Arkası, 1. Fırın Aralığı, Çınar Sokaklar, Çağlayan top sahasının yanındaki sokak, Egemen, Yurt, Kanarya, Zafer, Yavuz, Avcılar ve Yeniyol sokaklar da trafiğe kapalı tutulacak. 
     Aynı saatler arasında Kasımpaşa'dan Piyalepaşa Bulvarı'na, Okmeydanı'ndan Piyalepaşa Bulvarı'na, Okmeydanı-Piyalepaşa Bulvarı'ndan Çağlayan istikametine katılım, D-100'den Çağlayan'a ve Kasımpaşa'ya katılım noktaları ile Vatan Caddesi Çağlayan çıkışı, Mecidiyeköy'den Çağlayan'a gidiş Kuştepe Işıklar, Şişli istikametinden Çağlayan'a gidiş Hürriyet ışıklar, Kağıthane Caddesi'nden Çağlayan'a çıkış, Okmeydanı kavşağından Darülaceze Caddesi'ne geliş, TEM'den Darülaceze Caddesi'ne geliş, Piyalepaşa ve Perpa Darülaceze gelişi, Gürsel Mahallesi gelişi, Halide Edip Caddesi Şişli gelişi, Şişli'den Çağlayan'a geliş noktaları da trafiğe kapalı olacak. 
     
     ALTERNATİF GÜZERGAHLAR 

     Bu cadde, sokak ve kavşakların kapalı olması nedeniyle, Kasımpaşa'dan Çağlayan yönüne gidecek sürücüler Okmeydanı ve Kağıthane, Okmeydanı'ndan Piyalepaşa yönüne gidecekler Haliç-Hasköy, Kağıthane'den Çağlayan yönüne gidecekler Okmeydanı-Sütlüce-Çeliktepe-Gültepe, Vatan Caddesi'nden Çağlayan yönüne gidecekler Kağıthane-Gülbağ-Mecidiyeköy, D-100 Karayolu'ndan Çağlayan ve Piyalepaşa Bulvarı'na gidecekler Okmeydanı ve Mecidiyeköy-Balmumcu, Mecidiyeköy'den Çağlayan yönüne gidecekler E-5 veya Şişli, Şişli'den Çağlayan yönüne gidecekler E-5'ten Mecidiyeköy-Kuştepe-Dereyolu, Okmeydanı'ndan Mecidiyeköy'e gidecekler E-5, TEM ve Okmeydanı'ndan Şişli yönüne gidecekler de Haliç veya Mecidiyeköy istikametlerini kullanabilecekler. 
     Ayrıca, DİSK ve KESK üyeleri 1 Mayıs kutlamaları için Saraçhane’de toplanacaklar ve valiliğin kendilerine gösterecekleri güzegah doğrultusunda yürüyüş yapacaklar. Bu güzergah boyunca, başka yollar da trafiğe kapatılacak. 
     

     
</TEXT>
</DOC>
