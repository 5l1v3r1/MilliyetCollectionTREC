<DOC>
<DOCNO> 221560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sonspo13.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İkisi de galip Mehmet Okur'dan 7, Hidayet'ten 16 sayı... 
</HEADLINE>
<TEXT>

     NBA'de Mehmet Okur 7, Hidayet Türkoğlu 16 sayı attı ABD Profesyonel Basketbol Ligi'nde NBA 20. hafta mücadelesine, bu sabaha karşı yapılan 10 maçla devam edildi. 
     Ortabatı Grubu'nda 2. sırada yer alan geçen sezonun şampiyonu San Antonio Spurs, sahasında Los Angeles Clippers'ı farklı skorla yenerek, 65. maçında 43. galibiyetini aldı. 
     Karşılaşmada Spurs'de ilk 5'te sahaya çıkarak toplam 33 dakika forma giyen Hidayet Türkoğlu, maçı 16 sayı, 3 ribaunt 1 hücum-2 savunma , 3 asist, 1 top çalma ve 2 blokla tamamladı. Türkoğlu, serbest atışlarda 2'de 1, 2 sayılık atışlarda 9'da 3 ve 3 sayılık atışlarda da 6'da 3 isabet kaydetti. 
     Merkez Grubu'nda 2. sırada bulunan Detroit Pistons'ın, sahasında grup sonuncusu Chicago Bulls'a 23 sayı fark yaptığı karşılaşmada da evsahibi ekipte, sakatlığı düzelen Mehmet Okur, 15 gün aradan sonra ilk kez forma giydi. 
     15 dakika sahada kalıp maçı 7 sayı, 4 ribaunt 1 hücum-3 savunma ve 1 asistle tamamlayan milli basketbolcu, 2 sayılık atışlarda 4'de 2, 3 sayılık atışlarda da 1'de 1 isabet buldu. 
     NBA'de, günün maçlarında alınan sonuçlar şöyle. 
     Boston Celtics 109 - Los Angeles Lakers 117. 
     Orlando Magic 108 - Washington Wizards 99. 
     Toronto Raptors 92 - Cleveland Cavaliers 106. 
     New Jersey Nets 98 - Denver Nuggets 97. 
     Detroit Pistons 98 - Chicago Bulls 65. 
     New Orleans Hornets 95 - Miami Heat 84. 
     Milwaukee Bucks 94 - Atlanta Hawks 80. 
     San Antonio Spurs 108 - Los Angeles Clippers 90. 
     Utah Jazz 91 - Golden State Warriors 77. 
     Portland Trail Blazers 92 - Minnesota Timberwolves 79. 
     
</TEXT>
</DOC>
