<DOC>
<DOCNO> 239751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonspo29.html </URL>
<DATE> 2004/05/13/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Fenerbahçe'nin şampiyonluğu Moskova Kızıl Meydan'da kutlandı 
</HEADLINE>
<TEXT>

     Rusya'nın başkenti Moskova'da yaşayan Fenerbahçeli taraftarlar, takımlarının şampiyonluğunu ünlü Kızıl Meydan'da kutladı. 
     Moskova Fenerbahçeliler Derneği'nin organizasyonunda biraraya gelen sarı-lacivertli taraftarların kutlamasına ilgi gösteren Rus vatandaşları Fenerbahçe bayrağıyla hatıra fotoğrafları çektirdi. Kutlamaya, üyelerin eşleri ve çocuklarının yanısıra, Fenerbahçe taraftarı Rus genç kızlar da katıldı. 
     Çok sayıda dernek üyesi, yarınki Fenerbahçe-Malatyaspor maçını izlemek üzere İstanbul'a gidecek. Dernekten yapılan açıklamada, ay sonunda Moskova'nın ünlü bir otelinde şampiyonluk yemeği düzenleneceği de bildirdi. 
     Türkiye'nin Moskova Büyükelçisi Kurtuluş Taşkent, dernek başkanı Cenk Başlamış'a bir mesaj göndererek Fenerbahçe'nin şampiyonluğunu kutladı. 2000 yılında kurulan Moskova Fenerbahçeliler Derneği, düzenlediği sosyal ve kültürel etkinliklerle sık sık Rus basınında da yer alıyor. 
     
</TEXT>
</DOC>
