<DOC>
<DOCNO> 221947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/yasam/yas03.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Peki ama Önder Babat nasıl öldü 
</HEADLINE>
<TEXT>

   Beyoğlu'nda kafasına isabet eden tek kurşunla can veren hukuk öğrencisi Önder Babat'ın ölümünün sırrı h l çözülemedi... 
      İSTANBUL Milliyet 
   
   Beyoğlu'nda yürürken kafasından tek kurşunla vurulan İstanbul Üniversitesi Hukuk Fakültesi son sınıf öğrencisi Önder Babat'ın 25 ölümü esrarını koruyor. Polis Babat'ın ölümüyle ilgili ilerleme sağlayamazken, birçok soru h l yanıtını arıyor. 
   Taksim İmam Adnan Sokak'ta, Devrimci Hareket Dergisi binasından 3 Mart Çarşamba akşamı üç arkadaşıyla çıkan Önder, 9 mm.lik bir kurşunun kafasına isabet etmesi sonucu hayatını kaybetti. Arkadaşı Erman Öztürk, silah sesi duymadığını ve kafasına bir şey düştüğünü sandı. Ailenin avukatı Anıt Baba "Bir taş bulunmuş, güzelce paketlenmiş, üzerine delil yazılmış" dedikten sonra polisin olaya ilgisizliğini eleştirirken "Adi bir olay, savcıyı çağırmaya gerek yok. Hatta bu sokakta kafasına taş düşerek iki kişi öldü. Götürün, bunu memlekete gömün" dediğini iddia etti. Arkadaşlarının ses duymadığını bildirmesi üzerine Babat'ın susturucu takılmış silahla öldürüldüğü şüphesi gündeme gelmiş, ailenin ısrarıyla otopsi yapıldığı öne sürülmüştü. 
   
   İşte sorular... 
   Polis, bu cinayetle ilgili bir ipucu buldu mu, soruşturma ne aşamada Avukatı ve Babat'ın yakınlarının "Polis soruşturmayı kapatmak istedi" iddiasının doğruluk payı var mı Polis araştırma yapmadan bir taşı ölüm nedeni olarak gösterdi mi Adli Tıp, nereden ve hangi mesafeden ateş edildiğini belirledi mi Merminin kafatasına en zayıf olduğu tam tepeden girdiği söylendi. Bu durumda atış yapılan açı, yer belirlenemez mi Yine polisin ilk değerlendirmesine göre, olay Gençlerbirliği - Parma maçı sırasındaki sevinç gösterisinde havaya sıkılan ve "yorgun mermi" olarak tabir edilen kurşun nedeniyle meydana geldi. Ancak cinayet saatinde gol yoktu. Ayrıca arkadaşları silah sesi duymamış. Polis çelişkili bilgi verdi mi, verdiyse niye verdi Cinayette susturucu kullanıldı mı Aile ve arkadaşlarının, 'cinayet tasarlanarak ve profesyonelce işlendi' iddiaları araştırıldı mı Babat'ın ölmeden bir gün önce sivil ekipler tarafından dövüldüğü iddiaları doğru mu Sol görüşe mensup olan Babat'ın örgüt içi hesaplaşma kurbanı olabileceği ihtimali üzerinde duruluyor mu 
   
   
</TEXT>
</DOC>
