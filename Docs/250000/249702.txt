<DOC>
<DOCNO> 249702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo18.html </URL>
<DATE> 2004/06/21/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Galatasaraylı futbolcular, tepeden tırnağa kontrolden geçti... 
</HEADLINE>
<TEXT>

     Galatasaraylı futbolcular, sezon öncesi rutin olarak yapılan sağlık kontrolünden geçti. 
     Bakırköy Özel Acıbadem Hastanesi'ndeki kontrollere İbrahim, Sabri, Necati, Cihan, Volkan, Orhan, Ergün ve Ayhan katılırken, bu futbolculara efor testinin yanısıra çeşitli kontroller yapıldı. Dizinde ağrılan bulunan Ayhan'ın ise MR'ı çekildi. 
     Futbolcular özellikle efor testinde zorlanırken, oyuncuların kan tahlillerinin ise yarın Florya Metin Oktay Tesisleri'nde alınacak örneklerle gerçekleştirileceği ifade edildi. 
     Bu arada Galatasaray'ın yeni transferi Saidou, uçak sorunu yaşaması nedeniyle sağlık kontrolüne gelemezken, kaleci Aykut da kontrole gelmedi. 
     
     YENİ DOKTOR ÇEVİK GÖREVDE 
     Galatasaray'da görevinden istifa eden Dr.Serhan Kurtulmuş'un yerine kulüp doktorluğuna Dr.Murat Çevik getirildi. 
     Çevik, sağlık kontrolleriyle birlikte görevine başlarken, kontroller sırasında futbolcuların durumlarıyla yakından ilgilendi. 
     
</TEXT>
</DOC>
