<DOC>
<DOCNO> 208462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/magazin/amag.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande, farkı kabul etti 
</HEADLINE>
<TEXT>

   Ataizi, yeni dizide 'Nurgül kadar para isterim' dedi ama verilene razı oldu 
      MAGAZİN SERVİSİ 
   
   Hande Ataizi, aynı dizide oynayacağı Nurgül Yeşilçay'la arasında fark olduğunu kabul edince, kaybetmek üzere olduğu rolü geri aldı. 
   Çekimleri bu ay Bursa'da başlayacak 'Ada' dizisinde Yeşilçay'la birlikte başrolü oynaması için teklif alan Ataizi önce teklifi kabul etmiş, sonra Yeşilçay'la kendisine ödenen bölüm başı ücrette fark olduğunu görünce rest çekmişti. 
   
   2 milyar az alacak 
   Dizinin yapımcısı Osman Yağmurdereli'ye "Yeşilçay'la rollerimiz eşit. İkimizinki de başrol. Ben de Nurgül gibi bölüm başına 8 milyar isterim" diyen Ataizi, bölüm başı 6 milyara kamera karşısına geçmeyeceğini söylemişti. 
   Ancak bu rest üzerine Yağmur Ajans'ın 'Ada' için yeni oyuncu aradığını öğrenen Ataizi, sonunda ısrarından vazgeçip bölüm başına Yeşilçay'dan 2 milyar lira az ücretle oynamayı kabul etti. Çekimleri yakında başlayacak dizide Ataizi 'hizmetçi kız'ı, Yeşilçay 'kapıcı kızı'nı oynayacak. 
   
   
</TEXT>
</DOC>
