<DOC>
<DOCNO> 207203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/tv/ekran.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belgesel gecesi 
</HEADLINE>
<TEXT>

   Değişik hayatlar ve serüvenler peş peşe ekrana geliyor. Hepsi ilginç ve dolu dolu 
      
   Kahveci'nin oğlu anlatıyor 
   Onlar 26 kişi... Onları tanıyoruz ama yaşamlarındaki dönüm noktalarını bilmiyoruz... İzleyiciyle bugün tanışacak "Oradaydım", işte bu olayların belgeseli. İlk bölümde, Adnan Kahveci'nin yaşamını yitirdiği trafik kazasının ayrıntılarını oğlu Cihan Kahveci anlatacak. Soner Yalçın'ın hazırladığı belgeselin yapımcılığını Aylin Atasoy, yönetmenliğini Belinda Karaca, görüntü yönetmenliğini Atilla Alicikoğlu, araştırmalarını Beste Önkol, müziklerini ise Sina Koloğlu üstlendi. CNN TÜRK 20.10 
   
   10 yılda alınan yol 
   Türkİye'nin on yılda katettiği yolun haritasının çizileceği "32. Gün"de, Türkiye ile Suriye arasındaki yakınlaşma da, M. Ali Birand'ın Suriye Devlet Başkanı Beşar Esad'la yaptığı röportaj eşliğinde ele alınacak. Yapımda, Grup Yorum'un sıra dışı müzik serüveni de anlatılıyor 
   CNN TÜRK 23.05 
   
   Çiçek'in 50 yıllık müzik hik yesi 
   KİŞİsel tarihleri ile toplumsal tarihi de yansıtan özel insanların öyküleri "Yıllar, Yollar, Yüzler" belgeselinde toplandı. İlk bölüm, 50. sanat yılında klasik tavrıyla, geleneğin son temsilcilerinden olan Ali Ekber Çiçek'e ayrılmış. Sanatçı Erzincan'dan başlayan ve "Yurttan Sesler"e giden o uzun yolu anlatacak. TRT 2 23.05 
   
   Rock ve din 
   Onu Moğollar, Kardaşlar ama en çok da Dadaşlar'dan hatırlıyoruz Ersen. Kendine özgü sesi ile "Anadolu Rock"ın en karizmatik isimlerinden biriydi. 1993 yılında ise yaşamında büyük değişiklikler oldu, kendini dine verdi. Bir gün onun Hacca gittiğini yazdı gazeteler. 35 yıllık yaşamın keskin virajlarının anlatıldığı yapımda Mustafa Yürekli, Ersen ile konuştu. KANAL 7 00.30 
   
   
   "Alacakaranlık"ın gerçeği    Polİs teşkilatının bir görevlisi, rüşvet teklif eden kaçakçıları yakalayıp adalete teslim eder. Uğur Dündar yönetiminde hazırlanan "Arena", operasyonun ayrıntılarını bir polisiye film gibi verecek. "Arena"nın bu dosyası için, "Alacakaranlık" dizisinde Uğur Yücel'in canlandırdığı komiser Kemal Tahir Bozoğlu'nun mücadelesinin gerçeği de diyebiliriz. 
   KANAL D 23.00 
   
   
</TEXT>
</DOC>
