<DOC>
<DOCNO> 247213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur21.html </URL>
<DATE> 2004/06/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bir tecavüzcüden kaçtı, diğerine yakalandı 
</HEADLINE>
<TEXT>

     Samsun'da küçük yaştaki kız çocuğunu alıkoyup tecavüz ettikleri iddia edilen 3 kişinin yargılanmasına başlandı. 
     Samsun 1. Ağır Ceza Mahkemesi'nde görülen davada, yaklaşık 1 ay önce S.A'yı 16 alıkoyup tecavüz ettikleri gerekçesiyle tutuklanan Sedat Suel 22 , dayısı Yılmaz Topal ile İbrahim Memiş'in 31 yargılanmasına başlandı. 
     Sanıklardan İbrahim Memiş, S.A'nın kendisine evden kaçtığını ve kalacak yeri olmadığını söylediğini belirterek, onu bir inşaata ''alıkoyduğunu'' söyledi. 
     Sanıklardan Topal ise suçsuz olduğunu savunarak, ''S.A, Hasköy hattında çalıştığım minibüse bindi. Bana Evinden kaçtığını söyledi. Kendisine yemek yedirdim, tecavüz etmedim'' dedi. 
     Sanık Süel de ''Ben bu kızı tanımam. Olay günü dayımla beraber kaldığımız evde gördüm. Bir şey yapmadım'' diye konuştu. 
     Mağdur S.A da sanıklardan şikayetçi olduğunu belirterek, ''İbrahim beni bir inşaata götürüp tecavüz etmeye kalkıştı. Ben de kaçtım, ancak daha sonra diğer iki kişi içeceğime ilaç koyup bana tecavüz ettiler'' dedi. 
     Duruşma, dosyadaki eksikliklerin giderilmesi için ertelendi. 
     
</TEXT>
</DOC>
