<DOC>
<DOCNO> 238484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/guncel/agun.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak damlı evdeki mucize 
</HEADLINE>
<TEXT>


Hakk ri'de temizliğe giderek evinin geçimini sağlayan Guli Kaya, çok zor şartlarda 3 kızını da okutarak birçok aileye örnek oldu 

BEHÇET DALMAZ Hakk ri DHA 

Her Anneler Günü'nde, Türkiye'nin dört bir yanından annelerin örnek mücadeleleri bir kez daha gündeme taşınır. Hakk rili Guli Kaya 55 da bu fedak r kadınlardan biri. 
Türkçe bilmeyen Kaya, dört yıl önce eşini kaybetti. Dört çocuğundan Selman Kaya 22 askerden yeni geldi. Üç kızı okuyor. Vahide 17 Ticaret Lisesi, Edibe 15 ile Makbule 10 de 23 Nisan İlköğretim Okulu öğrencisi. Dağgöl Mahallesi'ndeki toprak bir evde kirada oturan Kaya ve kızları, yaşamını ekonomik sıkıntılar içinde sürdürüyor. Guli Kaya, birçok ailenin "töre"yi gerekçe göstererek okula göndermeyi reddettiği kentte, üç kızını okutmak için büyük çaba gösteriyor. Kaya, çocukları ve evinin geçimi için evlere temizliğe gidiyor. Kızlarının ayakları üzerinde durabilen özgür bireyler olmaları için elinden geleni yapıyor. 

Kızları tercümanlık yaptı 
15 milyon liralık elektrik faturasını bile ödeyemeyen Kaya, ziyaretine gelen Hakk ri Valisi Erdoğan Gürbüz'ün eşi Ayşe Filiz Gürbüz'le, kızlarının tercümanlığıyla sohbet etti. Guli Kaya, ziyaret sırasında Gürbüz'e yardımlarından dolayı teşekkür etti. Gürbüz'ün "Rasgele evlenmeyin. Okuyun, ileride bir işiniz olsun" uyarısında bulunduğu Vahide, Edibe ve Makbule de, okulu bırakmayacaklarını söyledi. 

Vali'nin eşi duygulandırdı 

Ziyaret ettiği Kaya'nın yaşadıkları karşısında duygulanan Gürbüz, "Sana her türlü desteği sağlayacağız. Esnafın da sana destek vermesi gerekir" dedi. Kaya'ya gıda yardımı da yapan ve kendi cebinden de bir miktar maddi yardımda bulunan Gürbüz, sözlerini şöyle sürdürdü "Türkiye'nin kaderi bu olmamalı. Hakk ri'de çalışacak bir işyeri olmadığı için, ailelerinin durumu da kötü. Devlet imk nları kısıtlı olduğu için gelen kaynak da kısıtlı. Böyle olunca zor durumdaki ailelere de istedikleri gibi yardım edememenin üzüntüsünü yaşıyoruz." 



</TEXT>
</DOC>
