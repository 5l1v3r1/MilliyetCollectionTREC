<DOC>
<DOCNO> 213404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/ekonomi/eko04.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'dan kur önerisi 1.5 milyon 
</HEADLINE>
<TEXT>

   Bu yıl Türkiye'nin en büyük sorunun işsizlik olduğunu söyleyen Bakan Tüzmen, "Bunu ortadan kaldırabilmek için 1.5 milyon lira civarında bir kur idealdir" dedi 
   
   Devlet Bakanı Kürşad Tüzmen, "Şu anda en büyük problemimiz işsizlik. İşsizliği ortadan kaldırabilmek için kurun da yardımcı olması lazım" dedi. Tüzmen, ihracatçıların sıkıntısının, ara malları dışardan getirerek çözüldüğünü ifade ederken, şunları söyledi 
   "Ara malı üreten içerdeki sanayiler, kilit vurmaya başladılar. 2004'ün en önemli problemi işsizlik. İşsizliği ortadan kaldırabilmek için, kurun da biraz yardımcı olması lazım. Çünkü, Türkiye'deki bütün ara endüstrilerde üretimlerin, kapasite kullanım oranlarının artması lazım. Bunun da yolu, kurun biraz daha bunu dış mal yerine, iç malı ik me edecek noktaya gelmesidir." 
   Tüzmen, "Sizce dolar ne kadar olmalı " yönündeki soru üzerine, şöyle konuştu 
   "Bu sene ihracatçı için 1 milyon 450 bin - 1 milyon 500 bin civarında ortalama bir kur, bizim ara malı üreticilerimizden ara mallarını almamızı ve onları ihraç etmemizi sağlayabilir. 1 milyon 500 bin civarında bir kur bizim için idealdir. Ama göstergeler şu anda öyle bir kur rakamını göstermiyor." 
   
   'TL aşırı değerli' 
   TL'nin aşırı değerli olduğunu ancak bunun için hiçbir göstergenin uygun olmadığını söyleyen Tüzmen, "Dış borç ödemeleri açısından TL'nin değerinin yükselmesi iyi oluyor" diye konuştu. 
   Tüzmen, Çin malları konusunda da Türkiye'nin koruma önlemleri açısından çok ilerde olmasına rağmen, Çin'in farklı metotlar uyguladığını belirterek, "Tehlike, sadece Çin'den gelen mallar değil. AB'den Çin malları gelmeye başladı" dedi. Tüzmen, Çin'in kotaların kalkacağı 2005'ten sonra ciddi bir tehdit haline geleceğini vurguladı. 
   
   
</TEXT>
</DOC>
