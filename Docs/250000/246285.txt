<DOC>
<DOCNO> 246285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur01.html </URL>
<DATE> 2004/06/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Bir grup taksici Bağdat Caddesi'ndeki kazayı protesto etti... 
</HEADLINE>
<TEXT>

     Kadıköy'de toplanan bir grup taksi sürücüsü, dün Bağdat Caddesi'nde meydana gelen trafik kazasında bir meslektaşlarının ölümünü protesto etti. 
     Bağdat Caddesi'nde üniversite öğrencisi Fırtına Gültan'ın 20 kullandığı 06 ZND 60 plakalı otomobilin, yol kenarında park halindeki taksisini temizleyen sürücü Şükrü Özçelik'e 40 çarparak ölümüne neden olmasını protesto gerekçesiyle bir grup taksi sürücüsü, Suadiye'de toplandı. 
     Bağdat Caddesi'nde araçlarıyla konvoy oluşturan taksi sürücüleri, Selamiçeşme'ye kadar giderek, burada basın mensuplarına açıklama yaptı. 
     Açıklamada, aşırı hız nedeniyle meydana gelen kazaların sadece taksi şoförlerinin değil herkesin sorunu olduğu belirtilerek, Bağdat Caddesi'ndeki trafik kazalarının önüne geçilmesi için yetkililerin gerekli tedbirleri alması istendi. 
     Araçlarının camlarına Şükrü Özçelik'in fotoğraflarını astıkları görülen taksi sürücülerine, çevredeki vatandaşlar da alkışlarla destek verdi. 
     Açıklamanın ardından Özçelik'in hayatını kaybettiği yere çiçek bırakan sürücüler daha sonra dağıldı. 
     
</TEXT>
</DOC>
