<DOC>
<DOCNO> 202115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/siyaset/siy01.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'ta durum karmakarışık 
</HEADLINE>
<TEXT>

   Ada'da 50 kişilik parlamento için yapılan, tarihin en önemli seçiminde Annan Planı'nı destekleyen partilerle, iktidar partileri 25'er milletvekili kazandı... 
      SEFA KARAHASAN Lefkoşa 

   
   KKTC, yüzde 85 gibi yüksek bir katılım sağlandığı seçimde ikiye bölündü. Annan Planı yandaşlarıyla karşıtları arasında bir yarış haline gelen parlamento seçimlerinde taraflardan hiçbiri lehinde sonuç çıkmadı. Bu durum Kıbrıs Türk siyasetini daha önce görülmemiş biçimde ikiye böldü. 
   Dün akşam TSİ 03. 00 sıralarında oy oranlarının 50 kişilik parlamentoya yansıması, iki blok arasında 25 sandalyelik bir bölünmenin olduğunu ortaya koydu. 141 bin 471 kayıtlı seçmenin KKTC genelinde oy kullandığı 554 sandıktan sayımı sonuçlanan 534'ünün sonuçlarına göre, Cumhuriyetçi Türk Partisi - Birleşik Güçler CTP - BG yüzde 35.37 ile en fazla oyu alarak 19 milletvekili çıkardı. Bu partiyle birlikte Annan Planı'nı destekleyen Barış ve Demokrasi Hareketi BDH de yüzde 13.28 oyla 6 milletvekilliğinin sahibi oldu. 
   Annan Planı'na karşıt blokta yer alan Ulusal Birlik Partisi yüzde 32.83 oyla mecliste 18 sandalye kazanırken, aynı çizgideki Demokrat Parti oyların yüzde 12.79'uyla yedi milletvekilliği elde etti. 
   Genel oy sayımı sonunda, Annan Planı'na karşı çıkan iktidarın büyük partisi UBP'nin oyları gerilerken, koalisyonun ortağı Serdar Denktaş'ın DP'si de büyük oy kaybına uğradı. Dünkü seçimlerde yüzde 5'lik oy barajını geçemeyen ÇABP, MBP ve KAP da parlamentoya giremedi. 
   
   350 aday yarıştı 
   Seçimlerde UBP, CTP - BG, DP, Barış ve Demokrasi Haraketi BDH , Çözüm ve Avrupa Birliği Partisi ÇABP , Milliyetçi Barış Partisi MBP ve Kıbrıs Adalet Partisi KAP olmak üzere yedi parti 350 adayla yarıştı. 
   Seçimlere Türkiye'den gözlemci sıfatıyla katılan CHP milletvekilleri İnal Batu ve Hasan Fehmi Güneş, KKTC Cumhurbaşkanı Rauf Denktaş oy kullanmadan odayı kontrol etti. Batu, başka ülkelerden sadece sivil toplum kuruluşlarına bağlı gözlemciler olduğunu, seçimlerin çok demokratik bir ortamda geçtiğini söyledi. 
   Eşi Aydın Denktaş'la 122 numaralı sandıkta oy kullanan Rauf Denktaş da, oyunu kullandıktan sonra "Demokrasi kazansın, barış kazansın" dedi. Oyunu Girne'de kullanan Talat da, "Bugüne kadar biz konuştuk, düşüncelerimizi ortaya koyduk, anlattık. Bugün halkımız konuşuyor. Halk ne derse o olur" diye konuştu. 
   Oyunu Lefkoşa'da atan BDH Genel Başkanı Mustafa Akıncı "statükonun her halükarda değişeceğini, çözüm yanlılarının kazanması halinde tüm tarafların kazançlı çıkacağı bir değişim yaşanacağını, aksi halde çok ağır bedeller ödenebileceğini" iddia etti. 
   
   534'ü açıldı 
   Gazetemizin baskıya verildiği 03.00'te 554 sandıktan 534'ü açılmış durumdaydı. Kesin olmayan sonuçlara göre, CTP yüzde 35.37 ile ilk sırada çıktı. 
   
   'Plan hazırlıyoruz'    KKTC Cumhurbaşkanı Rauf Denktaş, "Kıbrıs konusunun çözümü için yeni bir plan üzerinde çalıştıklarını" belirtti. Denktaş, Atina'da yayınlanan To Vima gazetesine verdiği demeçte, bu konuda Türk Dışişleri ile ortak çalışmaların sürdüğünü belirterek, "Kıbrıs konusunun çözümü için hazırladığımız yeni planı seçimlerden sonra sunacağız" dedi. Annan Planı'nın Rumların beklentilerine yanıt veren ve Kıbrıs sorununa adil çözüm getirmeyen bir plan olduğunu kaydeden Denktaş, bunun kabul edilmesinin mümkün olamayacağını belirtti. 
   
   CTP birinci Parti Yüzde Vekil CTP-BG 35.37 19 UBP 32.83 18 DP 12.79 7 BDH 13.28 6 
   
   İllere göre dağılım... Parti Lefkoşa G.Mağusa Girne G.Yurt İskele CTP-BG 37.20 34.33 35.42 34.76 21.80 UBP 29.21 36.80 35.15 30.72 41.89 DP 11.64 13.71 12.66 12.48 21.99 BDH 16.05 8.46 11.83 19.01 7.84 
   
   UBP'lilerde CTP şoku    Ulusal Birlik Partisi'nin, sandıklar açıldıktan sonra birinci sırada gitmesini fırsat bilen partililer, UBP Genel Merkezi'nin önünde toplanarak sevinç gösterilerinde bulundu. "Hainler Güney'e" diye slogan atan UBP'liler, CTP'nin öne geçmesiyle slogan atmayı keserek sessizliğe büründü. 
   
   AB, geleneğini KKTC için bozdu    Genellikle ülkelerdeki seçimlere ilişkin herhangi bir yorumda bulunmayı reddeden ve bunu gelenek haline getiren AB Komisyonu bu kuralı KKTC'deki seçimler için bozdu. AB Komisyonu'ndan yapılan açıklamada, KKTC seçimlerinin Kıbrıslı Türkler'in soruna Annan Planı çerçevesinde çözüm bulunmasını ve 1 Mayıs 2004'te Ada'nın AB'ye birleşmiş olarak girmeyi istediğini ortaya koyduğu ifade edildi. Çözüm için destek vermeye hazır olduklarını kaydedilen komisyon açıklamasında, AB'nin çözüm çerçevesinde kaynak aktarımı sağlamak amacıyla uluslararası yardım konferansı düzenlemek için hazır olduğu da vurgulanırken, çözüm halinde adanın kuzeyine ek kaynak aktarılacağı ifade edildi. 
   
   Serdar Denktaş'tan koalisyon sinyali    KKTC Başbakan Yardımcısı ve DP lideri Serdar Denktaş, halkın seçim sonuçlarıyla, Meclis'e girmeyi başaran partilere, "Bir araya gelin, kafa kafaya verin" dediğini söyledi. "Kafa kafaya verip bu halkın haklarını koruyan bir gelecek çıkartabilirsek ne ala. Olmazsa, yine karar halkındır. Halka gideceğiz" diye konuşan Denktaş, propaganda süresince, "Hiçbir partiyle koalisyon kurmayız" demediklerini ve seçim sonuçlarını değerlendirerek hükümet olasılıklarını inceleyeceklerini ifade etti. 
   
   İşte tartışılan Annan Planı    BM Genel Sekreteri Annan'ın geçen yıl Kıbrıs'ta taraflara belgeden bazı maddeler şöyle 
   Kıbrıs Türk Yönetimi'ndeki bölgelere dönecek Rumlar'ın toplam Türk nüfusa oranı 28 olacak.Rumlar'ın dönüş süresi 15 yıl olacak.Türk tarafına dönecek Rumlar, burada ilk dört yıl üç geceden fazla kalamayacak.Eşbaşkanlık süresi 2.5 yıl olacak. Mayıs 2003'te parça devletler istedikleri takdirde başkanlarını değiştirebilecek.Kıbrıs'ta kalacak Türk ve Yunan askerlerinin sayısı her bir taraf için 2500 - 7500 olacak.Türkiye'den Kıbrıs'a göç eden Türkler, 18 yaşını tamamlamış olmaları ve Kıbrıslı Türk'le evli olmaları halinde Ada'da kalabilecek. 
   
   Seçim Saddam'ın gölgesinde kaldı    Saddam'ın yakalanması, Lefkoşa'daki gazetecileri televizyon ekranlarına kilitledi. "Bizim haber birinci sıradan düştü" şeklinde yakınan gazetecilerin keyfi kaçtı.Denktaş oy kullanırken, karşısında gördüğü basın ordusuna "Ne oldu İki bacağı, bir başı olan adam oy kullanıyor" diye espri yaptı.Muhalefet, seçim sonrası üslubunu yumuşattı. TBMM adına KKTC'de bulunan CHP'liler İnal Batu ve Hasan Fehmi Güneş, seçim noktalarını gezerek gözlemde bulundu.Rum gazeteciler, verilen KKTC bayraklı basın kartlarını yakalarına takmayarak ellerinde taşıdı.Seçim yasaklarına uymadığı gerekçesiyle Kıbrıs Akdeniz TV'nin yayını 12.00'ye kadar durduruldu. BRT'ye de uyarı yapıldı. 
   
   Kıbrıs Türkü 8. kez oy verdi    Kıbrıs Türk toplumu, 27 yılda, biri ara seçim olmak üzere sekizinci kez sandığa gitti. Kıbrıs Türk Federe Devleti'nde ilk kez 1976'da oy kullanıldı. UBP yüzde 53.7, Toplumcu Kurtuluş Partisi TKP 20.2, CTP 12.9, Halkçı Parti HP de 11.7 oy aldı. 1981'deki 2. seçime de yedi parti katıldı. Bu seçimde UBP'ye yüzde 42.5, TKP yüzde 28.5, CTP ise 15.1 oy çıktı. KKTC'nin ilan edildiği 1983'ten sonraki seçim sonuçları şöyle 
   1985 UBP 36.7, CTP 21.4, TKP 15.8, Yeni Doğuş Partisi YDP yüzde 8.81990 UBP 54.7 CTP, TKP ve YDP'nin oluşturduğu Demokratik Mücadele Partisi yüzde 44.5.1993 UBP 29.8, DP 29.2, CTP 24.2, TKP 13.3.1998 UBP 40.4, DP 22.6, TKP 15.4, CTP 13. 
   UBP'nin yüzde 67 oy aldığı 1991'deki ara seçimlerde diğer oyları ise, SDP, MAP, BEP ve YDP aldı. 
   
      Bıçaklı kavga    Sakin geçen seçim ortamı, sonuçların açıklanmasıyla gerildi. Lefkoşa Atatürk Meydanı'nda toplanan UBP'lilerin arasına giren bir grup CTP'linin parti bayrağı açması üzerine arbede yaşandı. Bir CTP'linin bıçakladığı UBP'li Okan Töre bacağından hafif yaralandı. 
   
   
</TEXT>
</DOC>
