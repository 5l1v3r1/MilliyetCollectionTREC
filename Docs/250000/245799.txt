<DOC>
<DOCNO> 245799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonspo12.html </URL>
<DATE> 2004/06/06/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Yıldırım Alex için abartılı bir karşılama töreni yapmayacağız... 
</HEADLINE>
<TEXT>

     Fenerbahçe Kulübü Başkanı Aziz Yıldırım, Brezilyalı Alex De Souza'nın Türkiye'ye gelişinde abartılı bir karşılama töreni yapmayacaklarını açıkladı. 
     Kulübün resmi internet sitesinde açıklama yapan Yıldırım, Alex'i kadrolarına dahil etmekten dolayı çok mutlu olduklarını ifade etti. 
     Bazı gazetelerde Alex'in Türkiye'ye gelişi öncesinde çok büyük bir karşılama töreni hazırlığı içinde oldukları şeklinde haberlerin yazıldığını kaydeden Yıldırım, ''Alex de transfer ettiğimiz her oyuncu gibi, Fenerbahçe'ye yakışan şekilde karşılanacaktır. Ne var ki abartılı bir hazırlık içinde değiliz'' dedi. 
     Bu arada, kulübün resmi internet sitesi, asbaşkan ve dış ilişkilerden sorumlu yönetici Hakan Bilal Kutlualp'in Brezilya'da Alex'e 3 yıllık sözleşme imzalattığı anın fotoğraflarını yayınladı. 
     
</TEXT>
</DOC>
