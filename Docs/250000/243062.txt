<DOC>
<DOCNO> 243062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur29.html </URL>
<DATE> 2004/05/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Bu da "muhabbet kuşu" operasyonu .. 
</HEADLINE>
<TEXT>

     Hatay'ın Reyhanlı İlçesi'nde yurda kaçak yolla 1200 adet muhabbet kuşu sokmak isteyen Suriye uyruklu bir kişi, ''dur'' ihtarına uymayınca yaralı olarak yakalandı. 
     AA muhabirinin aldığı bilgiye göre, bir ihbarı değerlendiren Jandarma ekipleri, Suriye'den Türkiye'ye kaçak yolla muhabbet kuşu sokulduğunu belirledi. Çayır bölgesi civarında operasyon düzenleyen ekipler, ''dur'' ihtarına uymayarak kaçan Suriye uyruklu Abdulaziz M'ye 40 ateş açarak yaraladı. 
     1200 adet muhabbet kuşu ile birlikte yakalanan Abdulaziz M, tedavisi için Adana Numune Hastanesi'ne kaldırıldı. 
     Yetkililer, İlçe Tarım Müdürlüğü'nde 21 gün süreyle yediemine teslim edilen muhabbet kuşlarının, olası hastalık riskine karşı kontrol edildiği, bakımlarının yapıldığını bildirdiler. Olayla ilgili soruşturma sürdürülüyor. 
     
</TEXT>
</DOC>
