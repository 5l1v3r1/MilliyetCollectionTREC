<DOC>
<DOCNO> 241364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun45.html </URL>
<DATE> 2004/05/20/ </DATE>
<TIME> 21.53 </TIME>
<AUTHOR>  </AUTHOR>
<HEADLINE>
Fransa'da cami sorumlusu tehdit oluşturduğu gerekçesiyle sınırdışı edildi 
</HEADLINE>
<TEXT>

     Fransa'da, hakkında sınır dışı edilme kararı alınan Türk cami sorumlusu Mithat Güler, bugün sınırdışı edilerek Türkiye'ye gönderildi. 
     Fransa İçişleri Bakanlığı'nın açıklamasında, ''Güler'in kamu düzeni için tehdit oluşturduğu gerekçesiyle sınırdışı edildiği'' ifade edildi. Açıklamada, ''Güler, Kaplancılar adıyla bilinen ve şiddet ile terörizme başvurulmasını teşvik eden aşırı dinci bir örgütün Fransa sorumlusudur'' denildi. 
     Paris'in doğusundaki bir caminin sorumlusu ve ''Fransa'da İslam Derneği''nin başkanı olan Güler 45 , 3 Mayıs'ta evinde göz hapsine alınmıştı. 
     Fransa İçişleri Bakanlığı, 28 yıldır Fransa'da yaşayan 5 çocuk babası Güler hakkında 30 Nisan tarihli sınır dışı edilme kararı bulunduğunu bildirmiş, Güler'in sınırdışı edilme kararına karşı yaptığı başvuru dün Fransız mahkemesince reddedilmişti. 
     Güler, Fransa'ya siyasi sığınma talebinde bulunmuş, bu talep de 3 Mayıs'ta reddedilmişti 
     
</TEXT>
</DOC>
