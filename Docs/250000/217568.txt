<DOC>
<DOCNO> 217568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/ekonomi/eko10.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç santral aldı 
</HEADLINE>
<TEXT>

   
   İtalyan enerji şirketi Edison, İstanbul yakınlarındaki bir doğalgaz santralındaki hakim hisselerini toplam 53.2 euroluk hisse ve borç devri ile Koç Holding'in iştiraki olan Entek AŞ'ye sattı. Kurulu gücü 60 megawatt olan doğalgaz santralı, yöredeki Pirelli fabrikasına ve diğer abonelere enerji sağlıyor. Edison, satışın stratejik olmayan yabancı iştiraklerin satışı kapsamında yapıldığı açıkladı. 
   Entek, türbin için 10.7 milyon euro ve ayrıca, Edison'a olan 38.5 milyon euro borcunu ödeyecek ve Edison'un 4 milyon euroluk banka borcunu da üstlenecek. Edison, anlaşma kapsamında alacağı olan 49.2 milyon euroyu tahsil ettiğini açıkladı. 
   Bu arada Koç ailesi fertleri ve grubun iki şirketi Temel Ticaret ile Nazar Dayanıklı ve Dayanıksız Sınai, Koç Holding'in 18 trilyon lira nominal değerli yüzde 2.28 hissesini yarın Global Securities USA Inc.'ye satacak. İMKB Toptan Satışlar Pazarı'nda yapılacak satışa Global Menkul Değerler aracılık edecek. 
   
   
</TEXT>
</DOC>
