<DOC>
<DOCNO> 248419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy08.html </URL>
<DATE> 2004/06/16/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Zeugma mozaikleri Meclis gündeminde... 
</HEADLINE>
<TEXT>

     CHP Antalya Milletvekili Feridun Baloğlu, Kültür ve Turizm Bakanı Erkan Mumcu'ya, Zeugma mozaiklerinin NATO Zirvesi kapsamında Topkapı Müzesi'nde sergilenmek üzere daha İstanbul'a taşınmaya başlamadan hasar gördüğüne ilişkin haberlerin doğru olup olmadığını sordu. 
     Baloğlu, TBMM Başkanlığı'na sunduğu soru önergesinde, Bakan Mumcu'dan, mozaiklerin bir bölümünün kırıldığı, panel ile mozaikler arasında ayrılmalar oluştuğu iddialarına açıklık getirmesini istedi. 
     Feridun Baloğlu, önergesinde ayrıca şu sorulara yer verdi 
     ''Bu haberler gerçeğe dayalı ise bakanlığınız 120 toplum örgütünün bu taşınmaya karşı çıkışını neden dikkate almadan böyle bir program yapmıştır 
     Tarihi değerlerimizi korumak ve tanıtmakla görevli bir bakanlığın, fırınlanmamış, ıslak çam tahtalardan yapılmış sandıklarla ve gerekli önlemler alınmadan eser taşımaya kalkışmasını nasıl açıklayacaksınız 
     Yeterli önlem alınmadan ve aceleye getirilerek verilmiş bu taşıma emrinin, bizzat tarafınızdan verildiğine ilişkin duyumlar doğru mudur '' 
     
</TEXT>
</DOC>
