<DOC>
<DOCNO> 249076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur13.html </URL>
<DATE> 2004/06/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
2 otomobil çarpıştı, LPG tüpü alev aldı .. 4 kişi yanarak öldü 
</HEADLINE>
<TEXT>

     Kütahya'nın Tavşanlı İlçesi yakınlarında LPG ile çalışan otomobilin, başka bir otomobille çarpışması sonucu LPG dolu tüp alev aldı. Kazada otomobilde bulunan 4 kişilik aile yanarak öldü, diğer otomobildeki iki kişi ise yaralandı. 
     AA muhabirinin aldığı bilgiye göre, Tavşanlı'dan Balıkesir'in Dursunbey İlçesi yönüne seyreden Alaattin Balı'nın kullandığı LPG ile çalışan 16 BP 142 plakalı otomobil, Sorkun mevkiinde, karşı yönden gelen Mehmet Tosun yönetimindeki 43 DE 423 plakalı otomobille çarpıştı. 
     Çarpışmanın etkisiyle bagajda bulunan LPG tüpü bir anda otomobilin koltukları arasına sıkışarak alev aldı. Alevler arasında kalan ve otomobilde sıkışan Alaattin Balı 39 , hamile olduğu öğrenilen eşi Azime Balı 36 ve çocukları Ömer 13 ile Ümmühan Balı 11 , yanarak öldü. 
     Kazada, yaralanan diğer otomobilin sürücüsü Mehmet Tosun 62 ve Erdoğan Tosun 35 ise Tavşanlı Devlet Hastanesi'ne kaldırıldı. 
     Bu arada, kazada ölen Balı Ailesi'nin Bursa'nın Harmancık İlçesi'ne bağlı Dedebali Köyü'ne kayıtlı oldukları öğrenildi. 
     
</TEXT>
</DOC>
