<DOC>
<DOCNO> 210526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/ekonomi/eko02.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank'ın alışveriş kartı Axess - Carrefoursa işbirliği 
</HEADLINE>
<TEXT>
   12 taksitle alışveriş 
   Axess üyelerinin Carrefoursa'da yaptığı alışverişler 12 ay taksitlendirilecek. Ayrıca 250 milyon lirayı aşan alışverişlerde chip - para kazandırılacak 
      EKONOMİ SERVİSİ 
   
   Carrefoursa ile Akbank'ın alışveriş kartı Axess arasında yapılan işbirliği ile kart sahipleri, bir takvim ayı içinde yaptıkları her 250 milyon liraya kadar olan alışverişlerde yüzde 2, bu tutarı aşan alışverişlerde yüzde 3 chip - para kazanacak. Ayrıca miktar kısıtlaması olmaksızın tüm alışverişler uygun faiz oranı ile 12 ay taksitlendirilebilecek. 
   İşbirliği anlaşması, Akbank Genel Müdürü Zafer Kurtul ve Carrefoursa Türkiye Genel Müdürü Gilles Roudy ve Akbank Perakende Bankacılıktan Sorumlu Genel Müdür Yardımcısı Hakan Binbaşgil'in katıldığı törenle imzalandı. 
   Axess sahiplerine özel ilk kampanya, 23 Ocak - 15 Şubat tarihleri arasında düzenlenecek. Bu tarihler arasında kartla tek seferde yapılacak 50 milyon lira ve üzerindeki alışverişlerde müşterilere, vade farksız dört taksit olanağı sunulacak. 
   'İyileşme trendi sürecek' 
   İmza töreninde konuşan Zafer Kurtul, ekonomik durumun iyiye gittiğini belirterek, "Bundan son derece memnunuz. Diliyoruz bu trend devam edecek" dedi. Carrefoursa Genel Müdürü Gilles Roudy de "Tüketicinin yanında olduğumuzun en iyi göstergesi, ekonomik kriz döneminde birçok ürünü 2002 yılı fiyatlarının altında satmamız" dedi. 
   
   
</TEXT>
</DOC>
