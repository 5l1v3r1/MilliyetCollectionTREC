<DOC>
<DOCNO> 218440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/spor/bbas.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener kupaya göz dikti 
</HEADLINE>
<TEXT>

      
   'Başarıya açız' 
   BASKETBOLDA FIBA Bayanlar Avrupa Kupası play - off çeyrek final üçüncü ve son randevusunda Sırbistan - Karadağ'ın ZKK Vojvodina Nis - Gas Novi Sad takımını 53-50 yenerek, Final - Four'a çıkan Fenerbahçe'de bayram sevinci yaşanıyor. Antrenör Zafer Kalaycıoğlu, "Camia olarak başarıya açız. Bu şekilde başarı hasretini bir nebze dindirdik" dedi. 
   
   Hedef büyüdü 
   FENERBAHÇE, yeri henüz belirlenmeyen, 3-4 Nisan'daki final - four'da ilk maçını Macaristan'ın Szolnoki takımı ile yapacak. Rakibini yenmesi halinde, iki Rus ekibi Baltiyskaya Zwezda ile Dinamo Moskova arasındaki müsabakanın galibi ile finalde karşılaşacak. Kalaycıoğlu, "Bizim için buraya gelmek yeterli değil. Kupayı istiyoruz" diye konuştu. 
   
   İzmir'de dev heyecan    FIBA Erkekler Avrupa Kupası Güney Konferansı Dörtlü Final karşılaşmaları bugün İzmir'de start alacak. Celal Atik Spor Salonu'nda düzenlenecek organizasyonda ilk karşılaşma saat 18.00'de Fenerbahçe ile Tuborg Pilsener arasında oynanacak. Saat 20.00'de ise Keravnos Keo K.K.Rum Kesimi ile Fersped Rabotniçki Makedonya karşı karşıya gelecek. 
   
   Potada bugün 
   Erkekler 1.Ligi 
   Ankara Atatürk Spor Salonu 
   14.00 Büyük Kolej - Efes Pilsen 
   Bursa Atatürk Spor Salonu 
   17.00 Tofaş - Darüşşafaka 
   Abdi İpekçi Spor Salonu 
   14.00 Galatasaray - Aras İTÜ 
   Haldun Alagaş Spor Salonu 
   19.00 Tekelspor - Türk Telekom 
   
   
</TEXT>
</DOC>
