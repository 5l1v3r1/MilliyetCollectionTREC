<DOC>
<DOCNO> 237676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/guncel/gun90.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar... 

Herhangi bir yerden alışveriş yaptığınızda paranın üstü elli bin, yüz bin gibi az bir miktar olduğunda paranın üstünü beklemekle, beklemeden mek nı terk etmek arasında kararsız kalır mısınız Paranın üstünü beklediğinizde insanların hakkınızda "cimri" yorumunu yapacağını düşünür müsünüz Almadığınızda ise "ya bir gün bu paraya çok ihtiyacım olursa..." diye takılır kalır mısınız 
Minibüste ya da market kasasında parayı alan ile veren arasında meydana gelen "50 bin lira bozuğunuz var mıydı " sıkıntısına haricen müdahil olup, "Ben versem de şu elli bin lirayı, iş uzamasa..." diye aklınızdan geçirdiğiniz olur mu 
Düşünmemeyi düşünür müsünüz Düşünmemeye çalışırken "düşünmemeye çalışmayı" düşünür müsünüz Düşünmemeye çalışmamayı düşünmemeye çalışırken "düşünmemeye çalışmayı düşünme" diye düşünür müsünüz Sonra düşünmeden duramadığınızı düşünür müsünüz 
Çakmak çakarken ilkinde nasılsa yanmaz diye hemen ikinci kez çakar mısınız Bunu yaparken ilkinde yandığını ve ikincide yanmadığını gördüğünüzde sinir olur musunuz 
Süpermarket ortamında, kadife pantolon ya da başka sebeplerden dolayı vücudunuzun elektriklenmesini ve alışveriş arabasına her değdiğinizde minik çapta çarpılmalar yaşamayı engellemek için "bitkiler" bölümüne gidip elinizi saksıların içindeki toprağa değdirerek topraklama yapar mısınız 
Maç özetlerini anlatan spiker bir ataktan önce atağın dakikasını söylerse, bu atağın golle biteceğini düşünür müsünüz Şayet gol olmazsa "spiker kesin maçı izlememiş" düşüncesine kapılır mısınız 
Film izlerken duygulu bir sahnede esnerseniz, gözleriniz yaşardığı için ortamda diğer film izleyenlerin, sizi çok duygusal sanacağından korkup panik olur musunuz, "esnediğim için gözlerim yaşardı" deme zorunluluğu hisseder misiniz 
Bir soru sormak istediğinizde "niye", "niçin" ya da "neden" diye mi sorsam acaba diye dakikalarca düşünür müsünüz Eğer karar veremediyseniz, soruyu sormaktan vazgeçer misiniz 
Yürüyerek çok sıklıkla ve çok uzun zamandır geçtiğiniz bir yerde örn okul koridoru basmadığınız bir nokta kalmış mıdır diye düşünür müsünüz Basılmadık yer kalmasın diye her gün koridorun başka yerinden yürür müsünüz Bunun sonucunda kendinizi koridorun köşesine basmaya çalışırken bulunca "n''apıyorum ben" diyip sonunda kafayı sıyırdığınıza kanaat getirir misiniz 

Adı Bende Saklı 
"Türk futbolunda 30 yıldır küfür, teşvik primi ve adını söylemek istemiyorum şike zaten var..." 
</TEXT>
</DOC>
