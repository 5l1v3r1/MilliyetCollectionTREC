<DOC>
<DOCNO> 216202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun18.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin, türban yasağına hazırlanıyor... 
</HEADLINE>
<TEXT>

     Almanya'nın Berlin eyalet hükümeti, türban yasağını getirmeye hazırlanıyor. 
     Eyalet hükümet çevrelerinden edinilen bilgiye göre, eyalet İçişleri Bakanı Ehrhardt Körting, nisan ayındaki Paskalya tatilinden sonra bu konuda bir yasa tasarısı sunacak. 
     Bakanlık bünyesinde türban yasağının sadece okullar için mi geçerli olacağı, yoksa tüm kamu kuruluşlarında mı uygulanacağı yönünde tartışmaların olduğu bildirildi. 
     Yasa tasarısının, Hıristiyan ve Yahudi sembollerini yasaklamayacağının tahmin edildiği ve Müslüman öğretmenlerin ya da çalışanların karşı dava açmalarını önlemek üzere hazırlandığı kaydedildi. 
     
</TEXT>
</DOC>
