<DOC>
<DOCNO> 233678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/magazin/amag.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Çağlayan'ın 'star' favorileri 
</HEADLINE>
<TEXT>

   Türkstar'ın lafını sakınmayan jüri üyesi Armağan Çağlayan, 'Yarışmanın çok başındayız ama...' deyip, favorilerini sıraladı... 
      Deniz Altuntaş 
   
   Türkstar'ın 'sivri dilli' jüri üyesi Armağan Çağlayan, performanslarını değerlendirdiği adaylar arasında en çok Sertaç'a şans tanıyor. 
   Finalistlerin her hafta kendilerini geliştirdiğini söyleyen Çağlayan, "Yarışmanın çok başındayız" dedikten sonra, ilk Popstar'la ilgili de "Firdevs altı kere sarı odada kaldı. Abidin yerine ilk yarışmada Firdevs'in birinci olmasını tercih ederdim. Firdevs'teki o gizemin daha hoş olduğunu düşünüyorum" dedi. Çağlayan, ardından da Türkstar favorilerini tek tek şöyle sıraladı 
   
   Yine lafını sakınmadı 
   Abedin Çok arabesk bir gırtlağı var. Pop idol kriterlerimden giderek uzaklaşıyor. İyi şarkı söylüyor ama benim için pop idol sadece iyi şarkı söylemek değil. Favorilerimden birisi değil.Ufuk Çakır Çok iyi şarkıcı ama nedense bazı şeyleri saklıyor. Neden olduğunu bilmiyorum. Keşke saklamasa çünkü bu yarışmaya girmek için bir şirketle şu an anlaşması olmaması şartını arıyoruz. Çakır'ın ister bir albümü olsun ister beş tane. Bizi ilgilendirmiyor. Saklaması saçma. Öyle olunca güven sorunu çıkıyor.Seçil Bence pop idol olmaya adım atmak için yaşı çok geç. Ben 39 yaşındayım. Şimdi benden nasıl milli basketbolcu, milli voleybolcu olmazsa, 31 yaşındaki bir insan da pop idol olmaz.Simge İyi bir şarkıcı ama pop idol kriterlerim içinde hiç yok. Kilo verirse bilemem. Görmem lazım. Ama bu kalan haftalarda kilo vereceğini düşünmüyorum. Ayrıca Simge'nin son iki haftada biraz oynadığını düşünüyorum. Bunu benle beraber herkes yavaş yavaş fark ediyordur. Hafif bir oyun var.Faruk Emre Bütün hayatı boyunca rol yapıyor. Rol yapan insanı Türk halkı anlıyor. Sarı odaya yollandı. Hiç doğal değil. Sanki hayatının her anında kamera varmış gibi. Kameralara oynuyor. Gönül şarkısı söylerken Justin Timberlake dansı olur mu İnsan biraz söylediği şarkıyı anlar.Emrah - Meltem Emrah'ın sesi çok iyi. Meltem, Emrah'ın sesi altında eziliyor. Bence en büyük sorun orada çıkıyor. Bir türlü ikili ruhunu oluşturamadılar. Keşke oluştursalar. Sahnede o ritmi bir türlü yakalayamıyorlar. Emrah neden bilmiyorum hep Meltem'e öncelik veriyor. O zaman da olmuyor. Her hafta sarı odadalar.Ahmet Gülşen Sahneye çok yakışıyor, ama iyi şarkıcı değil galiba. Yaptığı dansta bir sorun var. Halk oyunları öğretmeni, çok iyi dans etmesi lazım. Dansını çok büyük hayranlıkla seyretmedim. Kendisini geliştirebilir. Bence onda bir umut var.Sevil Sevil'den pop idol olmaz. O cep şarkıcısı. Sesi kötü. İki haftadır en kötü performans Sevil'in. Sevil'e çok oy geliyor. Nasıl oluyor anlamıyorum. Bu yarışmanın en kötü ses ve performansa sahip finalisti Sevil.Sertaç Bence son üç haftanın en iyi performanslarından bir tanesi. İpi göğüslemeye en yakın aday ama bu uzun bir maraton. Geçen sefer de Barış için aynı şeyi söylüyorduk. Sürpriz şekilde Abidin birinci oldu. Sertaç'ın sesi ahım şahım değil. Ama iyi performans gösteriyor. Sahneye çok iyi yakışıyor.Emrah Keskin Ağır abi. Bence Sevil'den sonra geçen haftanın en kötü ikinci performansı. Ondan da pop idol olmaz. O bana daha çok fantezi müzik söyleyecek birisini çağrıştırıyor. Bayhan'la alakası yok. Bayhan'ın kendine özgü bir tarzı vardı. Emrah'ın tarzı yok ki. Kaset çalsın, dön arkanı bak. 'Bayhan söylüyor' dersin. Ama Emrah'ta öyle bir şey yok. 
   
   
</TEXT>
</DOC>
