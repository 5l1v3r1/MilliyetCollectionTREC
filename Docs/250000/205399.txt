<DOC>
<DOCNO> 205399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/soneko36.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 1.77'lik değer artışıyla tamamladı... 
</HEADLINE>
<TEXT>

     İMKB Bileşik Endeksi 2. seansta 106.35 puan artışla 18,292.92 puandan kapandı. 
     Hisse senetleri 2. seansta ortalama yüzde 0.58 oranında değer kazandı. 
     İlk seanstaki 212.67 puanlık artış dikkate alındığında Borsa endeksi, günün tamamında 319.02 puan yükseldi. Hisse senetlerindeki günlük değer artışı da yüzde 1.77 oldu. 
     Endeks, 2. seansa 25.75 puanlık artışla 18,212.32 puan seviyesinde başladı. İlk yarıyı 18,172.95 puandan geçen endeks, seans içinde en düşük 18,093.28, en yüksek 18,318.21 puanı gördü. 
     2. seans kapanışında mali endeks 183.28 puan artışla 25,064.82 puana, sanayi endeksi 49.90 puan artışla 16,066.99 puana ve hizmetler endeksi de 70.94 puan artışla 9,811.38 puana yükseldi. 
     Böylece ilk seansa göre mali grup hisseler ortalama yüzde 0.74, sanayi grubu hisseler ortalama yüzde 0.31 ve hizmetler grubu hisseler de ortalama yüzde 0.73 değer kazandı. 
     2. seansta işlem gören toplam 291 hisse senedinden 117'si değer yitirdi, 112'si değer kazandı, 62'sinin fiyatında değişiklik olmadı. 
     Seansta, 362 trilyon 707 milyar 564 milyon liralık işlem hacmi kaydedildi. Günlük işlem hacmi ise 644 trilyon 638 milyar 495 milyon lira olarak hesaplandı. 
     2. seansta Yapı Kredi Bankası, Doğan Holding, Sabancı Holding, Koç Holding ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
