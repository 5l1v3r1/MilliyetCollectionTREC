<DOC>
<DOCNO> 222279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sontur04.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
6 yıl önce ölen kişiye seçmen bilgi kağıdı geldi... 
</HEADLINE>
<TEXT>

     Edirne'de 6 yıl önce geçirdiği trafik kazasında ölen Sadık Bağcık'ın ikametine, 28 Mart yerel seçimlerinde oy kullanması için ''Seçmen Bilgi Kağıdı'' gönderildi. 
     Edinilen bilgiye göre, 19 Temmuz 1998 tarihinde Edirne'ye bağlı Oğulpaşa Köyü yakınlarında geçirdiği motosiklet kazasında 28 yaşında yaşamını yitiren Sadık Bağcık'ın adresine Seçmen Bilgi Kağıdı'nın gelmesi, ailesi tarafından şaşkınlıkla karşılandı. 
     Sadık Bağcık'ın ağabeyi Selahattin Bağcık 37 , kardeşinin Trakya Üniversitesi Türkan Sabancı Kültür Merkezi'nde kaloriferci olarak çalıştığını ancak 6 yıl önce geçirdiği trafik kazasında öldüğünü belirtti. Kardeşinin vefatını, ilgili tüm birimlere bildirdiklerini ifade eden Bağcık, şöyle devam etti 
     ''Kardeşim anne ve babam aynı evde oturuyorduk. İkametgah adresimiz aynı olduğu için bize gelen seçmen bilgi kartlarının arasında rahmetli kardeşim Sadık Bağcık adına evrak görünce çok şaşırdık. Kardeşimin vefatını Nüfus Müdürlüğü başta olmak üzere ilgili tüm birimlere 1998'de bildirmiştik.'' Ölen kardeşi adına gönderilen seçmen bilgi kartını ilgili muhtarlığa ileteceğini ifade eden Bağcık, kötü niyetli kişilerin eline geçmesi halinde, ''başkalarının kardeşi adına oy kullanacakları'' endişesi taşıdığını kaydetti. 
     
</TEXT>
</DOC>
