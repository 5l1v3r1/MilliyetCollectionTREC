<DOC>
<DOCNO> 222074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sontur09.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisi, tecavüze uğradığını sınav kağıdına yazdı... 
</HEADLINE>
<TEXT>

     Tekirdağ'ın Çerkezköy İlçesi'nde üvey kızına tecavüz ettiği gerekçesiyle, bir kişi gözaltına alındı. 
     Alınan bilgiye göre, Kapaklı Beldesi'nde lise birinci sınıf öğrencisi Ç.K 14 , Tarih dersi sınavında kağıdına ''Bu sınava yeteri kadar hazırlanamadım. Bu hayatta yaşamak istemiyorum. Belki bu akşam, belki yarın, belki de şimdi bile olabilir'' yazarak verdi. 
     Bunun üzerine kendisiyle konuşan öğretmenine, Ç.K, ''Üvey babası C.E'nin 49 kendisini ilkokul ikinci sınıftan itibaren taciz ettiğini ve 6 ay önce de zorla ilişkiye girdiğini'' söyledi. 
     İlçe Milli Eğitim Müdürlüğü yetkilileri, olayı İlçe Kaymakamı Necmettin Yalınalp'a bildirdi. Yalınalp'ın suç duyurusu üzerine C.E, jandarma ekipleri tarafından gözaltına alındı. 
     Ç.K'nın jandarmadaki ifadesinde de taciz ve tecavüz olaylarını anlattığı, annesi Z.E'nin durumu bildiği halde tepki göstermediğini söylediği bildirildi. 
     Olayla ilgili soruşturma sürdürülüyor. 
     
</TEXT>
</DOC>
