<DOC>
<DOCNO> 227441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/siyaset/siy11.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
5 seçmenli köyde 4 oyla muhtar oldu 
</HEADLINE>
<TEXT>

      
   Çanakkale'nin Bayramiç ilçesine bağlı Güvencik köyünde ikinci kez muhtarlığa adaylığını koyan Muharrem Şengül 65 , 5 seçmenli köyde 4 oyla muhtar seçildi. Göç nedeniyle nüfusu azalan ve iki ailenin yaşadığı 5 seçmenli Güvencik köyünde tek aday olarak 28 Mart'ta seçimlere giren Şengül'ün, seçim günü köy meydanına kurulan çadırda önce kendisi, sonra eşi oy kullandı. Diğer ailenin 3 ferdinden ikisinin oy kullandığı sandıktan 4 oy alarak muhtar seçilen Şengül, köyünün göç nedeniyle nüfusunun giderek azalmasından yakındı. Şengül, "Köyde iki aile kaldık. Aramızda bir sorun yok. Yıllardır yaşanan göç nedeniyle nüfus kalmadı. Gençler köyü terk edince aileleri de arkasından gitti. Ama ben yasaların bana verdiği yetkiyi kullanarak köyüme hizmete devam edeceğim" dedi. 
   
   
</TEXT>
</DOC>
