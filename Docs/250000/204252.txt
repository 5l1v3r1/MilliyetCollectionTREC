<DOC>
<DOCNO> 204252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sontur33.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul İl Sağlık Müdürü Eyleme katılım çok düşük oldu 
</HEADLINE>
<TEXT>

     İstanbul İl Sağlık Müdürü Prof. Dr. Erman Tuncer, Sağlık Bakanlığı'na bağlı hastanelerde bir günlük iş bırakma eylemine katılımın çok düşük olduğunu söyledi. 
     Prof. Dr. Tuncer, AA muhabirine yaptığı açıklamada, doktorların sağduyu içinde görevleri başlarında olduğunu belirterek, ''Eyleme katılım çok düşük oldu'' dedi. 
     ''Çıkan haberler nedeniyle polikliniklere başvuran hasta sayısında bir düşüş meydana geldiğini'' anlatan Prof. Dr. Tuncer, ''Eyleme katılanlar hakkında gerekli incelemeleri yapıyoruz. Yasal girişimlerde bulunacağız'' diye konuştu. 
     SSK İl Sağlık Müdürlüğü yetkilileri de, İstanbul'da SSK hastanelerinde hizmet konusunda hiçbir aksama olmadığını söylediler. 
     ''Bütün çalışanların görev yerinde bulunduğunu'' kaydeden yetkililer, randevu alıp gelen bütün hastalara polikliniklerde bakıldığını bildirdiler. 
     
</TEXT>
</DOC>
