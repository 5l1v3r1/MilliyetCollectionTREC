<DOC>
<DOCNO> 249751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur41.html </URL>
<DATE> 2004/06/21/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Şile'de batık tanker yüzdürüldü .. 
</HEADLINE>
<TEXT>

     Şile Limanı'nda 2001 yılından beri yarı batık durumda bulunan 499 grostonluk Türk bandıralı ''Kaptan Şahinkaya'' adlı tanker yüzdürülerek limana bağlandı. 
     Batık tankerin çıkarılması çalışmaları Başbakanlık Denizcilik Müsteşarlığı İstanbul Bölge Müdürü Hasan Naiboğlu'nun başkanlığında Kıyı Emniyeti ve Gemi Kurtarma İşletmeleri Genel Müdürlüğü ekiplerince gerçekleştirildi. 
     Delinen bölümleri dalgıçlar tarafından yamanan tanker, büyük vinçler yardımıyla denizden çıkarıldı. Gemilerin yedeğine alınarak yüzdürülen ''Kaptan Şahinkaya'' tankeri, limana çekildi. 
     Şile Belediye Başkanı Can Tabakoğlu, kurtarma çalışmaları sırasında yaptığı açıklamada, seçimlerden önce Şile Limanı'ndaki batık tankeri çıkarma sözü verdiğini hatırlatarak, ''Büyük bir çevre kirliliği oluşturan ve ilçemize yakışmayan enkazdan halkımızı kurtardık'' dedi. 
     Tabakoğlu, limana bağlanan geminin ihale usulü satılacağını bildirdi. 
     
</TEXT>
</DOC>
