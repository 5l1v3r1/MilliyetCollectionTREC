<DOC>
<DOCNO> 246411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/spor/spo06.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan'ın pabuçları 
</HEADLINE>
<TEXT>



Milli Takım'ın uzakdoğu turunda alınan sonuçlar ve oynanan oyunun kalitesi bir yana, Hakan Şükür, orada attığı gollerle kendini yeniden kanıtladı. Değerini yükseltti, tükenmişliği ile ilgili her türlü yoruma somut ve net göstergelerle yanıt verdi. 
Hakan'ın bu başarısı hem Galatasaray'da, hem de Milli Takım'da iyi değerlendirilmeli... 
Galatasaray açısından bakacak olursak... Fatih Terim'in kulakları çınlasın, bir yıl kapıda beklettiği golcü, geçen yıl her şeye rağmen takımının en başarılı oyuncusuydu. Boş sözleşmeye imza atmış, öğrendiğime göre tamamını alamadığı 600 bin dolara top kovalamıştı... 
Bu yıl sözleşmesi bitti. En başta Beşiktaş, yine eskisi gibi taliplerinin onu beklediğini biliyoruz. Ancak bu transfer senaryolarının gerçekleşme olasılığı sıfırdır. Yeter ki Galatasaray Spor Kulübü, Hakan'ı dışlamasın. Ona hak ettiği parayı önerdiği ve ödediği sürece Hakan hiçbir yere gitmez. Galatasaray'ın 100. yılındaki en büyük silahı olur. 
Galatasaraylı yöneticilerin bu gerçeği görmesi gerekiyor. 
Evet, pabuç pahalı... 
Ama o pabuçlar Hakan'ın pabuçları 




</TEXT>
</DOC>
