<DOC>
<DOCNO> 234819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun20.html </URL>
<DATE> 2004/04/26/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Kıbrıslı Türkleri nasıl bir gelecek bekliyor 
</HEADLINE>
<TEXT>

     Bugün Lüksemburg'da yapılacak Avrupa Birliği bakanlar konseyi toplantısında, Kuzey Kıbrıs'a yönelik ekonomik ambargonun nasıl kaldırılabileceği görüşülecek. 
     BBC'nin haberine göre, haftasonundaki referandum sonucunda sadece adanın güneyi genişleme sürecine dahil olacağı için, Avrupa Birliği'ne üyeliğin getirilerinden sadece Rum kesimi yararlanabilecek. Ancak Avrupalı yetkililer Kıbrıslı Türklerin ekonomik sorunlarını hafifletmeye yönelik girişimler yapılacağını söyledi. 
     Kıbrıs'ta referandumdan çıkan sonuç, bugün Ankara'nın da gündeminde. Sonuçlar önce Bakanlar Kurulu'nda, ardından da olağanüstü toplanacak olan Milli Güvenlik Kurulu'nda ele alınacak. 
     Bu toplantılardan sonra, Ankara'nın Kıbrıs konusunda atacağı adımların netleşmesi bekleniyor. 
     Bugün Çankaya Köşkü'nde Cumhurbaşkanı Ahmet Necdet Sezer başkanlığında yapılacak Milli Güvenlik Kurulu toplantısı, Kıbrıs gündemli olağanüstü üçüncü toplantı. 
     Hafta içinde Kuzey Kıbrıs Başbakanı Mehmet Ali Talat'ın Ankara'ya gelerek, bir durum değerlendirmesi toplantısına katılması da bekleniyor. 
     
</TEXT>
</DOC>
