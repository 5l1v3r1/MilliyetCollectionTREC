<DOC>
<DOCNO> 209709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sontur02.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit pilotun cenazesi memleketi Gaziantep'e gönderildi 
</HEADLINE>
<TEXT>

     Balıkesir 9. Ana Jet Üssü'nden havalandıktan sonra Kütahya'nın Domaniç İlçesi'nin 15 kilometre güneyindeki Karlıtepe mevkiinde düşen F-16 uçağının pilotu şehit Üsteğmen Mehmet Karakuzulu'nun cenazesi, görev yeri olan 9. Ana Jet Üssü'nde düzenlenen askeri törenin ardından, uçakla memleketi Gaziantep'e gönderildi Törene, Karakuzulu'nun ağabeyi Ali Karakuzulu, eniştesi Mehmet Özkan, Maltepe Askeri Lisesi'nde okuyan yeğeni Ahmet Çetin ve Balıkesir Valisi Atıl Üzelgün, Balıkesir Belediye Başkanı Ziyaettin Tan, Balıkesir Garnizon Komutanı Tümgeneral Mehmet Ali Erdoğan, 9. Ana Jet Üssü Komutanı Tuğgeneral Akın Öztürk ile Karakuzulu'nun silah arkadaşları katıldı. 
     Törende gözyaşlarını tutamayan Karakuzulu'nun yakınlarını, Balıkesir Garnizon Komutanı Tümgeneral Mehmet Ali Erdoğan ve 9. Ana Jet Üssü Komutanı Tuğgeneral Akın Öztürk teselli etti. 
     Törende şehit pilotun biyografisi okundu. 
     Karakuzulu'nun cenazesi toprağa verilmek üzere C-130 tipi kargo uçağıyla memleketi Gaziantep'e gönderildi. 
     
</TEXT>
</DOC>
