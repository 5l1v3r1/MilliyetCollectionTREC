<DOC>
<DOCNO> 210423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo09.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet San Antonio Spurs'ü uçurdu 
</HEADLINE>
<TEXT>

     ABD Profesyonel Basketbol Ligi'nde NBA 13. hafta mücadelesine, bu sabaha karşı yapılan 9 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs'un, geçen sezon play-off finalinde de rakibi olan New Jersey Nets'i sahasında 99-76 yendiği maçta, sahaya ilk 5'de çıkan Hidayet Türkoğlu, rakip potaya 18 bıraktı. 29 dakika oyunda kalarak, 1'i hücum 5'i savunma olmak üzere 6 ribaunt alan, 3 asist ve 1 blok yapan Türkoğlu, takımın en skorer ikinci oyuncusu oldu. Türkoğlu, 3 sayılık atışlarda 7'de 4, 2 sayılık atışlarda da 4'de 3 isabet buldu. 
     43. maçında 28. galibiyetini alan Spurs'de, en skorer oyuncu olan Tim Duncan, 21 sayı, 17 ribaunt ve 5 asistlik performans sergilerken, Sloven pivot Radoslav Nesteroviç, 16 sayı, 7 ribaunt, 4 asist ve 5 blokla Duncan-Türkoğlu ikilisine eşlik etti. 
     Üstüste 4. yenilgisini alan Atlantik Grubu lideri New Jersey Nets'de ise 30 sayı, 4 ribaunt ve 1 asistli Kerry Kittles ile 21 sayı, 2 ribaunt ve 3 asistli Jason Kidd, takımlarını yenilgiden kurtaramadı. 
     Gürcü asıllı Türk vatandaşı Zaza Paculia da takımı Orlando Magic'in Milwaukee Bucks'a 113-102 yenildiği maçta 1 sayı, 1 ribaunt, 1 asist ve 1 top çalmayla oynadı. 
     Lige, yarın sabaha karşı yapılacak 3 maçla devam edilecek. 
     NBA'de günün maçlarında alınan sonuçlar şöyle 
     Toronto Raptors-Minnesota Timberwolves 97-108. 
     Atlanta Hawks-Chicago Bulls 97-87. 
     New Orleans Hornets-Philadelphia 76'ers 86-92. 
     Milwaukee Bucks-Orlando Magic 113-102. 
     Memphis Grizzlies-Los Angeles Lakers 88-82. 
     San Antonio Spurs-New Jersey Nets 99-76. 
     Houston Rockets-New York Knicks 86-71. 
     Denver Nuggets-Phoenix Suns 97-92. 
     Los Angeles Clippers-Golden State Warriorus 106-102. 
     
</TEXT>
</DOC>
