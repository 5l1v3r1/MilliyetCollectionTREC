<DOC>
<DOCNO> 249765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur55.html </URL>
<DATE> 2004/06/21/ </DATE>
<TIME> 20.46 </TIME>
<AUTHOR>  </AUTHOR>
<HEADLINE>
Uçuruma yuvarlanan minibüsün sürücüsü yaralı kurtuldu 
</HEADLINE>
<TEXT>

     Antalya'nın Alanya İlçesi'nde, 200 metrelik uçuruma yuvarlanan minibüsün sürücüsü yaralı kurtuldu. 
     Alınan bilgiye göre, Nazmi Yılmaz 35 plakasız minibüsüyle Bademağacı Köyü'nde uçuruma yuvarlandı. Kazadan hafif yaralı olarak kurtulan Nazmi Yılmaz, yola çıkmayı başararak kurtuldu. 
     Alanya Devlet Hastanesi'nde tadavi altına alınan Nazmi Yılmaz, AA muhabirine yaptığı açıklamada, acele işi olduğu için aracı hızlı kullandığını, yolda bulunan çakılların da aracın kayarak yoldan çıkmasına neden olduğunu söyledi. 
     Kazadan sonra aracın kullanılamaz hale geldiğini belirten Nazmi Yılmaz, bir saati aşan uğraşlar sonrasında yola çıkmayı başardığını, yoldan geçen bir kişi tarafından hastaneye kaldırıldığını belirterek, ''Kurtulduğuma inanamıyorum. Bu bir mucize'' dedi. 
     
</TEXT>
</DOC>
