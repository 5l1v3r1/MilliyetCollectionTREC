<DOC>
<DOCNO> 220804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sontur15.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahramanmaraş'ta vahşet... 
</HEADLINE>
<TEXT>

     Kahramanmaraş'ta 16 yaşındaki çocuk, tecavüz edildikten sonra elle boğularak öldürüldü. 
     AA muhabirinin aldığı bilgiye göre, 155 Polis İmdat telefonuna yapılan bir ihbarı değerlendiren polis, Evliya Mahallesi Şehit Çuhadar Ali Caddesi'ndeki yıkık bir evin bahçesinde bir çocuk cesedi buldu. 
     Üzerinden kimlik çıkmayan cesedin, parmak izi araştırması sonucunda zaman zaman evini terk ederek uçucu madde bağımlısı çocuklarla birlikte olan Murat Yılmaz'a ait olduğu belirlendi. Murat Yılmaz'ın 15 günden bu yana evine uğramadığı bildirildi. 
     Yapılan otopside, Murat Yılmaz'ın henüz kimliği belirlenemeyen kişi ya kişilerce tecavüz edildikten sonra elle boğularak öldürüldüğü saptandı. 
     Olayla ilgili soruşturma sürdürülüyor. 
     
</TEXT>
</DOC>
