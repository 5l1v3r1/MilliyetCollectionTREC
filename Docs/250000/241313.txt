<DOC>
<DOCNO> 241313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/yasam/axyas02.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çadır mahk mları 
</HEADLINE>
<TEXT>


Adana'nın Balcalı Hastanesi'nin bahçesi, maddi durumu 'içeride' yatmaya yetmeyen hasta ve refakatçilerinin çadırlarıyla doldu 


Küçük yerleşim birimlerinde kapsamlı sağlık kuruluşları olmadığı için büyük şehirlere gitmek zorunda kalanlar, konaklama sorunu nedeniyle çile çekiyor. 
Çukurova Üniversitesi Tıp Fakültesi Balcalı Hastanesi'nde şifa arayan hastalar ve yakınları, bahçeyi piknik alanına çevirirken, çevresi de kurulan çadırlar nedeniyle göçebe hayatını yansıtıyor. Gün içinde yeşil alanlarda, banklarda zaman geçiren hasta yakınları, soğuk gecelerde ise otomobilleri ya da hastane yakınında kurdukları çadırlarda kalıyor. 

'46 günü devirdik' 
Akciğer ameliyatı geçiren yeşil kart sahibi Osmaniyeli İbrahim Alaca 57 da tedavisi için çadırda yaşamak zorunda kalanlardan. Karısı Hanife Alaca, "Doktorlar, eşimin uzun süre ışın tedavisi görmesi gerektiğini söyledi. Her gün memlekete gidip gelmeye ne maddi durumumuz ne de eşimin sağlığı el veriyor. Bu nedenle bir aydır bu çadırdayız" diyor. 
Ailesiyle çadırda yaşayan Süleyman Ünaldı da, Osmaniye'nin Kırmacılı köyünden oğlu Adem'in 19 tedavisi için eşi ve diğer oğluyla geldiği hastane önünde 46. günlerini doldurduklarını söylüyor. Ünaldılar, hastane otoparkına her gün 3.5 milyon lira ödemekte zorluk çekip otele para bulamayınca, çadır kurmak zorunda kalmışlar. 


</TEXT>
</DOC>
