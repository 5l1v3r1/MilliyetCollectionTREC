<DOC>
<DOCNO> 224314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/ekonomi/eko01.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'1.3 milyon KOBİ'den 500 bini banka nedir bilmiyor' 
</HEADLINE>
<TEXT>

   The Boston Conculting Group'un BCG İstanbul Ofisi Yönetici Ortağı Muzaffer Egeli, Türkiye'deki 1.3 milyon KOBİ'den 500 binin bankacılık sistemi dışında olduğunu söyledi 
      Finans Sohbetleri KADİFE ŞAHİN 
   
   Cirosunun yüzde 60'nı finans sektörü danışmanlık hizmetlerinden elde eden The Boston Conculting Group'un BCG İstanbul Ofisi Yönetici Ortağı Muzaffer Egeli, Türkiye'de 1.3 milyon küçük ve orta ölçekli şirket KOBİ olduğunu, bunların 500 binin ise bankacılık hizmetlerinden herhangi bir şekilde yararlanmadığını söyledi. 
   Türkiye'de 1.4 milyon ticari işletme olduğunu söyleyen Egeli, bunların yüzde 90'nın KOBİ olduğunu belirterek "Türkiye'de bankacılık ve ticarette potansiyel KOBİ'lerde. Bu hayatın gerçeği" şeklinde konuştu. 
   KOBİ'lerin patronlarının bankacılık hizmetlerinden yararlanmasına karşın şirketlerin sistemin dışında olduğunu kaydeden Muzaffer Egeli, şöyle konuştu 
   
   Neden hizmet almıyorlar 
   "Belki KOBİ'lerin patronları ve çalışanları bankacılık sistemi içindeler ama şirketler sistemin içinde yer almıyorlar. Bu bankacılık sektörü açısından büyük bir potansiyel. Ayrıca da bir problem. Problem çünkü acaba neden bankacılık sistemi içinde yeralmıyorlar, sistemde olmamanın nedenleri neler Biz diyoruz ki bu 1.3 milyonluk kesim bankalar için çok önemli. Sadece 800 bin tanesi bankacılık sistemi içinde. Ancak bunlar da şu aşamada çok aktif olmadıkları için bunlara büyük bir servis verilmiyor." 
   Yapılan araştırmaların KOBİ türü şirketlerin ihtiyaçlarını en iyi karşılamanın yolunun ticari ve bireysel bankacılık ürünleri olduğunu gösterdiğini belirten Egeli, Orta Avrupa'da bankaların dörtte üçünün bireysel bankacılık çatısı altında hizmet verdiğini söyledi. 
   
   KOBİ varlıklı kişiden önemli 
   Egeli, Türkiye'de bu tür müşterilerin bankacılık sektörü için nasıl bir hacim yarattığına bakıldığında, bireysel tüketicilerin gelirlerine göre kişi başı 150 ile 1400 dolar arasında brüt gelir bıraktığının görüldüğünü belirtti. 
   "Mikro şirketlerin en küçüklerini ayıklarsak, yüzde 60 - 70 gibi önemli bir kısmı yılda ortalama 1100 dolar civarında brüt gelir yaratmaktadır" diyen Egeli, şöyle devam etti. 
   "Dolayısıyla bu şirketlere baktığımız zaman potansiyel itibarıyla en varlıklı bireylerden çok daha büyük bir potansiyel anlamına geliyorlar. Burada soru şu olmaya başlıyor, bu şirketlerin ne tür bankacılık ihtiyaçları var, bireysel bankacılık çatısı altında bu tür müşterilere hizmet vermek mümkün mü Bu mümkünse bu sektör bankacılık için çok k rlı olacaktır." 
   
   'Satış odaklı proje üretiyoruz'    Türkiye'de bankacılığın k rını uzun süre Hazine kaynaklı enstrümanlardan sağladığına dikkat çeken Egeli, "Bu k r krizlerle birlikte her geçen gün düştü. Sonra bir daha önemli hale gelmeye başladı. Fakat uzun vadede bu tip gelirlerin bütün dünyada gittikçe düştüğünü görüyoruz" dedi. Bankaların şimdi esas aktivitelerinden nasıl para kazanabilecekleri konusunda araştırmalar yaptığını belirten Egeli, BCG'nin de danışmanlık hizmeti verdiği bankalar için 'en çok k r marjı nasıl elde edilir' gibi projeler ürettiğini bildirdi. Egeli, "Satış ve ciro artırma odaklı projeler yapıyoruz" dedi. 
   
   'Maliyete önem verilmiyor'    Yurtdışında bankaların maliyet düşürmeye yönelik projelere büyük önem verdiğini belirten Egeli, bu tip projelerin Türkiye'de çok az olduğunu söyledi. Egeli, bunun iki nedeni olduğunu kaydetti "Birinci neden, Türk yöneticisi herhalde operasyon yönetmeyi kendi asli işi olarak görüyor, 'operasyon hizmetlerini bir yerden almaya gerek yok' diye düşünebilir. İkinci neden de h l Hazine işlemlerinden elde edilen k rlılık çok büyük. Dolayısıyla halen bankacılık sektöründe maliyetleri düşürmek için çok büyük bir baskı yok." 
   
   
</TEXT>
</DOC>
