<DOC>
<DOCNO> 200321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/tv/ekran.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakmayın adına, o aslında Amerikalı 
</HEADLINE>
<TEXT>

   Adından daha masumane bir romantik-komedi olan "Fransız Öpücüğü"nde Meg Ryan ve Kevin Kline başrolleri paylaşıyor 
      ALİN TAŞÇIYAN 

   
   Meg Ryan'ın romantik komediler kraliçesi olduğu 80'li ve 90'lı yıllardan bir örnek "Fransız Öpücüğü". Her yıl küçük sevimli kız cazibeli Meg Ryan'ın başrolü üstlendiği bir romantik-komedi izlemekten sıkıldığımız dönemde araya "IQ" gibi zekice filmler ya da "Fransız Öpücüğü" gibi yönetmeni ve erkek oyuncularıyla da öne çıkan sevimli seyirlikler girerdi de ferahlardık Bu filmde de kamera arkasında Lawrence Kasdan, önünde Kevin Kline ve Jean Reno iç burkan ağlayışıyla tatlı gülüşü arasında çocuksu öfke nöbetleri ve sakarlığı tutan Ryan'ın aşırı şirinliğini dengeliyor. Kline, pejmürde giysili, bıyıklı, kaba sayılabilecek tavırlı ve Fransız aksanlı haliyle de Oscarlı aktör karizmasını korurken asık suratlı, bezgin bakışlı Jean Reno dengeyi sağlıyor. 
   
   Dudaktan kalbe 
   Ryan'ın canlandırdığı Kate, evlenmek üzere olduğu Charlie'yi Timothy Hutton bir Fransız afete Susan Anbeh kaptırınca soluğu Paris'te alıyor. Uçakta yanında oturan ve Kate'i yasadışı emellerine alet etmek isteyen Luc Kline işin içine girince olayların akışı değişiyor. Kate ile Luc'ün önce zoraki bir ittifak olarak başlayan ilişkisi gitgide aşka dönüşüyor. Bir yandan Charlie'yi gözetler ve onu kıskandırmaya çalışırken bir yandan daha polisiye bir mevzuya giriyorlar. 
   Adını aldığı eylem kadar "derin temaslı" olmamakla birlikte "Fransız Öpücüğü" bir pazar akşamını ekran başında sakince ve gülümseyerek geçirmek için hiç de fena sayılmaz. 
   TRT 1 20.00 
   
   
   Sabah sohbet dinle, akşam eğlen    Kafe Siyaset DYP Genel Başkanı Mehmet Ağar, Mete Belovacıklı ve Ömer Tarkan'ın programına konuk olacak. CNN TÜRK 11.05 
   Sesli Düşünenler Sedef Kabaş, TESEV Başkanı Can Paker ve Prof. Dr. Nilüfer Narlı ile "İslam ve demokrasi bağdaşıyor mu " sorusunu konuşuyor. TV8 12.05 
   Karşılaşmalar Özlem Yurt'un programı önceki bölümlerden bir derleme ile karşınızda. Özlem Yurt, Tuncel Kurtiz ve Işıl Özgentürk'le yapılan söyleşiler kaçıranlar için tekrarlanıyor. TRT 2 12.10 
   Baş Başa Mehmet Soysal, "Popstar" ile gündemde olan Deniz Seki'yi ağırlıyor. TGRT 12.45 
   Şarkıların Sultanı Muazzez Ersoy'un konukları, Ayşe Mine, Seyfi Doğanay ve Atilla Kaya. TGRT 20.00 
   Şahane Pazar Behzat ve Süheyl Uygur'un şovuna Hakan Altun, Göksel ve "Popstar"dan dün elenen yarışmacı katılacak. KANAL D 21.20 
   Güzel ve Çirkin TV dünyası yeni bir ikiliyle tanışıyor bu gece Sibel Can-Kadir Çöpdemir. İlk programın konukları Neşet Ertaş ve Gani Müjde olacak. ATV 21.50 
   G.A.G Gülse Birsel'in programı bu haftadan itibaren pazar günleri ekrana gelecek. ATV 23.20 
   Eşref Saati İbrahim Sadri yıllar önce yine Kanal 7'de yaptığı şovuyla geri dönüyor. KANAL 7 23.45 
   
   
   Ekranda spor gündemi    11.50 2. Lig T. Telekomspor-Erciyesspor LİG TV 
   16.30 Basketbol 1. Lig İTÜ-Ülkerspor TRT 2 
   17.00 Premier Lig Everton-Manchester City NTV 
   17.00 İtalya Ligi Inter-Perugia TV8 
   19.00 Ankaragücü-Fenerbahçe LİG TV 
   19.00 İtalya Ligi Sampdoria-Siena TV8 
   21.30 İtalya Ligi Chievo-Roma TV8 
   22.00 İspanya Ligi Valencia-Bilbao CINE5 
   
   
</TEXT>
</DOC>
