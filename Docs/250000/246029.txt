<DOC>
<DOCNO> 246029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo22.html </URL>
<DATE> 2004/06/07/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Hooijdonk Alex, takıma mutlaka katkı sağlayacaktır... 
</HEADLINE>
<TEXT>

     Fenerbahçe'nin Hollandalı yıldızı Pierre Van Hooijdonk, yeni transfer Alex De Souza'nın takıma katkı sağlayacağını söyledi. 
     Kulübün resmi internet sitesinde yer alan habere göre, Amsterdam'da Hollanda Fenerbahçeliler Derneği tarafından düzenlenen bir panele katılan Hooijdonk, Alex'in sarı-lacivertli kulübe transferini değerlendirdi. 
     Alex'in Brezilya'daki son maçını izlediğini ifade eden Hollandalı futbolcu, ''Alex, Brezilya Milli Takımı'nda forma giyen bir oyuncu olarak takıma mutlaka büyük katkılar sağlayacaktır. Fenerbahçe, uzun zamandır kendisi ile görüşüyor ve almak istiyordu. Sonunda anlaşmanın olduğunu duydum ve çok sevindim'' dedi. 
     
     HOLLANDA'DA KUTLAMA 
     Fenerbahçe'nin şampiyonluk kutlamaları yurtdışında da devam ediyor. 
     Hollanda Fenerbahçeliler Derneği'nin düzenlediği kutlamaya asbaşkanlardan Mithat Yenigün ve Genel Sekreter Vedat Olcay, Türkiye Rotterdam Başkonsolusu Mustafa Sina Yurtoğlu katıldı. 
     Fenerbahçeli taraftarlar kutlamada, Lerzan Mutlu, Lara ve ''The Extreme''in şarkılarıyla eğlendiler. 
     
</TEXT>
</DOC>
