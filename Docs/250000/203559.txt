<DOC>
<DOCNO> 203559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur17.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
4 yaşındaki çocuk yanarak öldü 
</HEADLINE>
<TEXT>

     Bursa'nın merkez Osmangazi İlçesi'nde 3 katlı binanın giriş katında çıkan ve 4 yaşındaki bir çocuğun ölümüne neden olan yangın tamamen söndürüldü. 
     AA muhabirinin aldığı bilgiye göre, Gülbahçe Mahallesi Bahçe Sokak'taki 3 katlı evin giriş katında, elektrik sobasının perdeyi tutuşturması sonucu yangın çıktı. 
     Mahalle sakinleri ve itfaiye ekiplerinin evin salonunda bulunduğu belirlenen Mert Demir'i 4 kurtarmak için gösterdiği çaba sonuçsuz kaldı. Yangın kontrol altına alınarak söndürüldüğünde minik Mert'in kömürleşmiş cesedi çıkarıldı. 
     Anne Ebru ile yangını haber aldığında çalıştığı kahveden gelen baba Selçuk Demir ise şok geçirdi. Anne ve baba muayeneden geçirilmek üzere Bursa Devlet Hastanesi'ne kaldırıldı. 
     Anne Ebru Demir, polise verdiği ifadede yangının çıktığını fark ettiği sırada panikle 10 aylık Yunus'u kucağına alarak karşı binada oturan komşusuna bıraktığını, geri döndüğü zaman alevlerin etrafı sardığını ve eve giremediğini söyledi. 
     İtfaiye yetkilileri, elektrik sobasının perdeyi tutuşturmasıyla çıkan yangının, kısa sürede diğer eşyalara da sıçradığını belirterek, evin büyük bölümünün tamamen yandığını bildirdiler. 
     Bu arada, 3 katlı binanın diğer dairelerinde oturan, Emine Topuz 50 ve Ayşe Büyük de 77 alevler evi sardığı sırada, itfaiye ekiplerince kurtarıldı. 
     
</TEXT>
</DOC>
