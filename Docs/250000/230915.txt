<DOC>
<DOCNO> 230915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun61.html </URL>
<DATE> 2004/04/13/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Powell'dan Talat'a telefonla teşekkür... 
</HEADLINE>
<TEXT>

     ABD Dışişleri Bakanı Colin Powell, KKTC Başbakanı Mehmet Ali Talat'ı telefonla arayarak, Kıbrıs konusundaki çalışmalarından ve çözüm için ortaya koyduğu yapıcı çabalardan dolayı teşekkür etti. 
     Türk Ajansı-Kıbrıs'ın TAK haberine göre, Başbakan Talat'la bugün saat 15.15'te telefon görüşmesi yapan Powell, ''ABD'nin, Kıbrıs sorununun çözümü yönünde ilerlemenin olabilmesi, referandumların olumlu sonuçlanabilmesi için çabalarını sürdürdüğünü'' söyledi. 
     Başbakan Talat da Powell'a, bugün Güney Kıbrıs'taki temasları ve iki siyasi partiyle yaptığı görüşmeler hakkında bilgi verdi. 
     ''Rumların endişelerinin anlaşmanın uygulanmasıyla ilgili olduğunu'' kaydeden Talat, ''Anlaşmanın uygulanmasının yükümlülükleri olduğunu ve bundan kaçmayı kesinlikle düşünmediklerini'' ifade etti. 
     ABD Dışişleri Bakanı Powell, Talat'ın tutum ve çalışmalarını memnuniyetle izlediğini belirterek, teşekkür etti. 
     
</TEXT>
</DOC>
