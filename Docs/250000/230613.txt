<DOC>
<DOCNO> 230613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/soneko02.html </URL>
<DATE> 2004/04/12/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
ABD'de en çok vergi New York'ta, en az ise Alaska'da ödeniyor 
</HEADLINE>
<TEXT>

     ABD'de en çok vergi New York'ta, en az ise Alaska eyaletinde ödeniyor. 
     ABD'de kişisel gelir, şirket ve satış vergilerinin eyalet ve yerel yönetimlerce vergilendirilmesi yönünden yapılan bir araştırmaya göre, ülkenin vergi dostu eyaletleri belli oldu. 
     Alaska, New Hampshire, Delaware, Tennessee ve Texas, ABD'nin vergi dostu eyaletleri olurken, New York, başkent Washington'ın bulunduğu District of Coumbia DC , Maine, Ohio, Hawai ve Rhode Island eyaletleri vergi oranlarının en yüksek çıktığı kentler oldu. 
     ABD'nin en yüksek vergi oranına sahip New York eyaleti yetkilileri, 2004 vergi yılında 2.9 milyar dolar net artış beklediklerini kaydettiler. 
     Ortalama gelir vergisi açısından Alaska'da yüzde 6.3 oranında vergilendirme uygulanırken, New York'ta bu oran yüzde 12.9'a ulaşıyor. 
     Araştırma sonuçlarına göre, en yüksek satış vergisi oranlarının uygulandığı yerler, California, Minnesota, Mississippi, Rhode Island, Tennessee ve Washington eyaletleri. 
     ABD'de Alaska, Florida, Nevada, New Hampshire, Güney Dakota, Tennessee, Texas, Washington ve Wyoming eyaletlerinde gelir vergisi uygulaması bulunmuyor. 
     
</TEXT>
</DOC>
