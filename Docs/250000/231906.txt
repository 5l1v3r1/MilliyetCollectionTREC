<DOC>
<DOCNO> 231906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/yasam/yas06.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan uçuran kasırga 
</HEADLINE>
<TEXT>

   Bangladeş'teki kasırgada ölen 49 kişiden çoğu ya 'uçup' göletlerde boğularak ya da havalandıktan sonra yere çarparak yaşamını yitirdi 
   DIŞ HABERLER SERVİSİ 
   
   Bangladeş'te önceki akşam çıkan kasırgada, bir kısmı rüzg rın etkisiyle havaya uçarak yere çakılan 49 kişi hayatını kaybetti. 
   Ülkenin kuzeyindeki Mymensingh ve Netrokona bölgelerinde etkili olan, hızı saatte 150 kilometreyi bulan kasırgada 2000'den fazla kişi de yaralandı. Başkent Dhaka'nın kuzeyindeki Netrokona bölgesinden bir polis, 31 kişinin öldüğünü, yüzlercesinin de yaralandığını söyleyerek, yaralanmaların bir kısmının kasırganın insanları uçurması sonucu oluşan kemik kırıklarından oluştuğunu belirtti. 
   Polis, kasırganın insanları kilometrelerce uzağa fırlattığını, bazılarının da kasırganın etkisiyle havalandıktan sonra nehir ve göletlere düşerek boğulduğunu söyledi. Gerçek ölü ve yaralı sayısının arama çalışmaları sonrası belli olacağı açıklandı. 
   
   
</TEXT>
</DOC>
