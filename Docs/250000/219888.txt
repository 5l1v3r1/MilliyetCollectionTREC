<DOC>
<DOCNO> 219888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/ekonomi/eko03.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi'nin cirosu 6 milyar dolara ulaştı 
</HEADLINE>
<TEXT>

   Petrol Ofisi, geçen yıl net k rını 218 milyon dolara ve cirosunu da 6 milyar dolara yükseltti. Şirketin kredi borcu ise şubatta 790 milyon dolara geriledi 
      EKONOMİ SERVİSİ 
   
   Petrol Ofisi Yönetim Kurulu Başkanı Vural Akışık, şirketin net k rını 107 milyon dolardan, 218 milyon dolara çıkarmasının, şirket üzerindeki spekülasyonlara verilen en güzel cevap olduğunu söyledi. Akışık, Petrol Ofisi'nin 2003 yılı finansal sonuçlarının açıklandığı toplantıda, "2003 sonu itibariyle ciromuz 6 milyar dolara ulaştı. Borç yapılandırılmasıyla ilgili söylenen rakam ciromuzun içinde çok küçük bir rakam" dedi. 
   Akışık şunları söyledi "Şirketi 1.7 milyar dolara satın aldık, bunun yüzde 92'sini ödedik. Kanunlar öde derse biz de banka borçlarını erteleriz ve ÖİB'ye olan borcumuzu bir saatte öderiz. Ancak biz kusurlu mal aldık kanısındayız. Depoların bir kısmı delik çıktı, var denilen arsalar çıkmadı. Bütün bunlarla ilgili mutabakat bitince parayı ödeyeceğiz." 
   
   'Esas anlaşmamız geçerli' 
   POAŞ için yapılan itirazın geçen yıl yapılan borç anlaşmasıyla ilgili olduğunu hatırlatan Akışık, "Konu bununla ilgilidir. Satış için yaptığımız ilk anlaşma yürürlüktedir" dedi. Petrol - İş Sendikası'nın ÖİB'ye, şirketin idareye olan borcun vadesine ilişkin değişikliğin iptaline yönelik olarak açılan davada hukuki sürecin işledeğini kaydeden Akışık, "Dava bize açılmış değil, ÖİB'ye açıldı. ÖİB de hukuki süreç ne ise onu yapacak. Nitekim onlar da bir üst mahkemeye başvurdular" dedi. 
   
   Borçlar giderek azalıyor 
   Akışık, Petrol Ofisi'nin 2002 yılı sonunda 1 milyar 311 milyon dolar olan borçlarının 475 milyon dolar azalarak geçen yılın sonunda 836 milyon dolara ve şubat ayı sonu itibariyle de 790 milyon dolara gerilediğini kaydederek, yıl sonunda ise borçların 650 milyon dolara ineceğini söyledi. 
   
   Tuncer Canlanma akaryakıta yansımadı    Petrol Ofisi Genel Müdürü Ertuğrul Tuncer, ekonomideki iyileşme sinyallerine rağmen tüketimin henüz akaryakıt sektörüne aynı şekilde yansımadığını belirterek, toplam pazarın benzinde yüzde 6 ve fuel oil'de yüzde 7 daraldığını söyledi. Tuncer, Petrol Ofisi'nin motorinde yüzde 36.4, benzinde yüzde 26.5, siyah ürünlerde yüzde 37.4, oto LPG'de yüzde 19.7, madeni yağlarda yüzde 32 ve jet yakıtta da yüzde 70.5'lik pazar payına sahip olduğunu söyledi. 
   Satın aldıktan sonra şirkete 215 milyon dolarlık yatırım yaptıklarını kaydeden Tuncer, Petrol Ofisi gibi bir şirketin her yıl 50 milyon dolarlık yatırım yapması gerektiğini kaydetti. 
   
   
</TEXT>
</DOC>
