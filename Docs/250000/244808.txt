<DOC>
<DOCNO> 244808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur13.html </URL>
<DATE> 2004/06/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Gazi Uzman Çavuş'a "tazminatı" iade edildi 
</HEADLINE>
<TEXT>

     Görev sırasında mayına basarak bir ayağını kaybeden gaziye verilen 12 milyar lira tutarındaki tazminatın geri alınması amacıyla Milli Savunma Bakanlığı'nca açılan dava sonuçlandı. Adana 2. Asliye Hukuk Mahkemesi, Gazi Yüksel Ünal'ın 35 , Emekli Sandığı'ndan da tazminat aldığı gerekçesiyle, Bakanlık'tan aldığı tazminatı, yasal faiziyle geri ödemesine karar verdi. 
     Gazi Ünal, Sarıkamış'ta, 2000 yılında 9. Piyade Tümeni'nde uzman çavuş olarak görevliyken, Bingöl İl Güvenlik Komutanlığı emrinde Genç İlçesi yakınlarında düzenlenen operasyon sırasında mayına basarak sağ bacağının dizden aşağısını kaybettiğini, diğer ayağının da hareket kabiliyetinin azaldığını söyledi. 
     Ankara'da tedavi gördüğü sırada banka hesabına Türk Silahlı Kuvvetleri tarafından 12 milyar 186 milyon lira görev tazminatı yatırıldığını belirten Yüksel Ünal, şöyle devam etti 
     ''Taburcu edildikten sonra da Emekli Sandığı'ndan 4. derece olarak maaş bağlandı ve yaklaşık 14 milyar lira toplu ödeme yapıldı. 
     Görev tazminatıyla, Emekli Sandığı'ndan verilen parayı birleştirerek bir ev satın aldım. 
     Ancak Emekli Sandığı tazminatı ve görev tazminatının birlikte alınamayacağı gerekçesiyle hakkımda dava açıldığını, mahkeme celbiyle öğrendim. Bunda benim suçum yok. Tüm işlemler, hastanede tedavi gördüğüm sırada TSK görevlilerince gerçekleştirildi. Ben sadece yapılan ödemeleri aldım.'' 
     
     ''KOPAN AYAĞIMI GERİ VEREBİLECEKLER Mİ '' 
     Milli Savunma Bakanlığı tarafından 9 yıl 9 aylık görev tazminatının geri alınması amacıyla kendisine dava açılmasının ''ezikliğini'' yaşadığını belirten Ünal, ailece psikolojik durumlarının bozulduğunu söyledi. 
     Buna rağmen ilköğretim okuluna giden 2 çocuklarına sıkıntılarını yansıtmamaya çalıştıklarını belirten Yüksel Ünal, şöyle devam etti 
     ''Vatan sağ olsun. Benim için görev kutsaldır. Ancak yaşadığım bu olay, maalesef ülkemizde insanlara verilen değeri göstermektedir. Benimle aynı durumda olan kişilere ödenen tazminatların geri istendiğini de sanmıyorum. 12 milyar 189 milyon liranın yasal faizi çok yüksek rakamı bulursa ben ne yapacağım Bu parayı nasıl öderim Bana bağlanan maaşı da ayağıma takılan protezi de alabilirler. Ama bana kopan ayağımı geri verebilecekler mi '' Gazi Uzman Çavuş Ünal'ın eşi Funda Ünal da gelişmeleri anlamakta güçlük çektiklerini söyledi. Çaresizlikleri karşısında ne yapacaklarını bilemediklerini dile getiren Ünal, ''Bu acı olay sonrasında satın aldığımız eve bile henüz taşınamadık. Evimiz mahkeme kararıyla ipotek altına alındı. Halen kirada oturuyoruz. Temmuz ayında evimize taşınma hayali kurarken, davayla şoke olduk'' diye konuştu. 
     
</TEXT>
</DOC>
