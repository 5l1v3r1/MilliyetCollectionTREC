<DOC>
<DOCNO> 226659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo15.html </URL>
<DATE> 2004/03/29/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Malatyaspor'da Muhammet Hanifi kadro dışı bırakıldı 
</HEADLINE>
<TEXT>

     Malatyaspor'un forvet oyuncusu Muhammet Hanifi Akagündüz, kadro dışı bırakıldı. 
     Malatyaspor Kulübü 2. Başkanı İlhan Kavuk, yaptığı açıklamada, kulüp yönetim kurulunun yapmış olduğu toplantıda, ligin ikinci yarısında gösterdiği performans düşüklüğü, teknik ve idari kadroya karşı sergilediği tutum nedeniyle Muhammed Hanifi Akagündüz'ün durumunun ele alındığını belirtti. 
     Kavuk, ''toplantıda alınan kararla Muhammet Hanifi Akagündüz süresiz kadro dışı bırakılmıştır'' dedi. 
     Pazar günü Elazığspor ile yapacakları karşılaşmanın hazırlıklarına da başladıklarını ve çalışmaların Cumartesi gününe kadar sürdürüleceğini kaydeden Kavuk, Elazığ'a maçın yapılacağı pazar günü gideceklerini bildirdi. 
     
</TEXT>
</DOC>
