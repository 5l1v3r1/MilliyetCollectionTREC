<DOC>
<DOCNO> 233304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/astro/index.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşluktayız 
</HEADLINE>
<TEXT>

   
   
   Gün boyunca boşlukta kalan Ay yüzünden pek çok alanda belirsizlik var. Elimizdeki maddi kaynakları iyi değerlendirmemiz gerekiyor. Acele etmek fayda sağlamayabilir. Koç'lar için olumlu adımlar söz konusu. Maddi alanda yeni girişimler var, bununla ilgili olarak yakın çevreden destek görebilecekler. Boğa'lar burçlarındaki Ay sayesinde dikkat çekici ve etkileyici olabilecekler. Maddi konuda yeni şanslar yaratmaları kolay olsa da harcamalar konusunda aşırıya kaçmaları onları üzebilir. İkizler olumlu enerjiler altında kişisel girişimlerinden fayda görebilirler. Geçmişe ait konulardan uzak kalmaları gerek. Yengeç'ler programlı olmaları sayesinde birçok konunun üstesinden gelmeleri mümkün. Duygusal konularda yapıcı olmayı bilmeliler. Aslan'lar pek çok konuda harekete geçmek isteyecekler. İş hayatında kazanç getirici gelişmeler olabilir. Sosyal çevredeki hareketlilik onları mutlu ediyor. Başak'lar yapıcı bir gündeler. Pek çok konuda olumlu kararları onların gelişmesine yardımcı olabilecek. Yabancılarla alakalı fırsatlar devam ediyor. Terazi'ler iş hayatındaki gelişmelerden memnunlar. Ortaklıkla ilgili yeni anlaşmalar söz konusu olabilir. Duygusal tepkilerinde ılımlı olmalılar. Akrep'ler için kolay organize olabilecekleri bir gün. Özellikle günlük iş ortamında akıcı enerjilerini verimli kullanacaklar. Evliliklerinde yapıcı olmalılar. Yay'lar bugün ılımlı olabilecekler. Ortaklıkla alakalı olumlu gelişmeler gündeme gelebilir. Günlük iş konularında kendilerini gösterebilecek durumdalar. Oğlak'lar iş hayatındaki yoğunluktan sonra kendilerine zaman yaratabilirler. Özellikle sosyal çevrelerindeki hareketlilik ve aşk hayatındaki keyifli olaylardan memnunlar. Kova'lar bugün kendilerine dönebilirler. Tempolu iş ortamının dışında sosyal aktiviteler içerisinde olmaktan yanalar. Balık'lar düşüncelerini ortaya koymakta başarılı olacaklar. Maddi konularda sağlam adımlar atmak onlar için önemli. Ortaklaşa alanda şanslarını fazla zorlamaktan kaçınmalı. 
   
   
   
</TEXT>
</DOC>
