<DOC>
<DOCNO> 226819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun35.html </URL>
<DATE> 2004/03/30/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Madrid'de 3 gözaltı daha 
</HEADLINE>
<TEXT>

     İspanya'nın başkenti Madrid'deki 11 Mart saldırılarıyla bağlantılı olarak 3 kişinin daha gözaltına alındığı açıklandı. 
     İspanya'da yeni hükümet kuruluncaya kadar fiilen İçişleri Bakanlığı görevini devam ettiren Angel Acebes, düzenlediği basın toplantısında, gözaltına alınanlardan birinin İspanyol, ikisinin Suriyeli olduğunu belirtti. 
     Acebes, gözaltına alınanların toplam sayısının 23 olduğunu, bunlardan 2'sinin İspanyol, 2'sinin Hintli, 4'ünün Suriyeli ve bazısı İspanyol vatandaşı olan 15'inin de Faslı olduğunu kaydetti. 
     Acebes, saldırılarla ilgili olarak yürütülen soruşturmalarda tutuklananların öncelikli olarak Fas İslami Savaşçı Grubu ile bağlantılarının olduğunu belirterek, bu kişilerin çeşitli aşırı dinci terör gruplarıyla da ilişkilerinin bulunduğunu ifade etti. 
     Öte yandan, saldırılarda yaralananlardan 94'ünün halen hastanede tedavi gördüğü bildirildi. 
     
</TEXT>
</DOC>
