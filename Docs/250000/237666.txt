<DOC>
<DOCNO> 237666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/guncel/agun.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MOSSAD gibi çalışın 
</HEADLINE>
<TEXT>


İletişim uzmanı İzgören'in verdiği derslerde, iyi bir lider olmak için gerekenler sıralanırken, "İsrail gizli servisi MOSSAD'ın yöntemiyle çalışın" denilerek, etkili bir koordinasyonun önemi gösteriliyor... 

Abdullah Karakuş 

Başbakan Recep Tayyip Erdoğan, Filistin'e saldırılarından dolayı İsrail'e sert tepki gösterse de MOSSAD'ın başarısı, AKP'lilere örnek olarak gösterildi. Belediye başkanlarının ardından, milletvekilleri de gruplar halinde "liderlik ve karizma" dersleri almaya başladı. İletişim uzmanı Ahmet Şerif İzgören'in verdiği derslerde, beden dilini kullanma sanatı ve iyi bir lider olmak için neler yapılması gerektiği anlatılırken, şu uyarılar yapıldı 
MOSSAD yöntemiyle çalışın. 
Amerika'yı yeniden keşfedin. 
Şeytan ayrıntıda gizlidir. 
Ekip ruhu yaratın, masayı beraber kaldırın. 
Lider yönetici olmayı tutkuyla isteyin. 
Ortak hedef oluşturun. 
Değişim, gelişim ve öğrenim atmosferi yaratın. 
Vizyonunuz olsun 
Kurum ruhu ve vizyonu oluşturun. 
Eleman değil ortaklarla çalışın. 
Mücadeleci ve yaratıcı bir kurum yaratın. 
Yetenek avcısı olun. 
Aynı katta çalışın. 
İnanın ve inandırın. 
Motive olun, motive edin. 
Bireyleri geliştirin. 
İtirazlara açık olun. 
Maraton koşuyorsanız, yanınıza 100 metreci bulun. 
İlişki yönetimini öğrenin. 
İyi seçin, mükemmel yetiştirin, sonra işi ona bırakın. 
Konuşmayı, daha önemlisi dinlemeyi öğrenin. 
Ormana bakın, ağaçlara değil. 
"Doğru kişi, doğru yer ve doğru zaman" formülünü değerlendirin. 
Dış rekabeti takip edin. 
Doğru ve adil bir performans, ödül sistemi yaratın. 
Çok sevin, sakın acımayın. 
Akıllı ve saldırgan bir pazarlama stratejisi oluşturun. 
Toplam kaliteyi boşverin, bireysel kaliteyi gözetin. 
Müşteri memnuniyetine odaklanın. 
Problem çözmeyin, önleyin. 

Derslerde verilen küçük bir örnek 

Liderlik ve karizma derslerini veren Academy International şirketi yetkilileri, AKP milletvekillerine MOSSAD örneğini etkili koordinasyonu göstermek için verdiklerini dile getirdi. Bir yetkili, "MOSSAD örneği, derslerde verilen küçük bir örnekti. Gücü olumsuz kullananların etkili ve kuvvetli koordinasyonla neler yaptığının vurgulanmasıydı. Milletvekillerine koordinasyonun önemi gösterildi. Buna dikkat etmeleri istendi" diye konuştu. 



</TEXT>
</DOC>
