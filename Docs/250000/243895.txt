<DOC>
<DOCNO> 243895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/siyaset/axsiy01.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakarete yine tazminat 
</HEADLINE>
<TEXT>


'Sinek'li iskambil k ğıtlarına 3 orgeneralin fotoğrafını basıp kapağa çıkaran 'Türkiye'de Cuma' dergisi, toplam 30 milyar tazminat ödeyecek 

ANKARA ANKA 


Anadolu'da Vakit gazetesinin 312 generale faizleriyle birlikte yaklaşık bir trilyon lira tazminat ödemeye mahk m edilmesinin ardından, aynı gruba bağlı "Türkiye'de Cuma" dergisi de Ege Ordu Komutanı Orgeneral Hurşit Tolon, eski 1. Ordu Komutanı emekli Orgeneral Çetin Doğan ve eski MGK Genel Sekreteri emekli Orgeneral Tuncer Kılınç'a 30 milyar lira tazminat ödemeye mahkum oldu. 
Ankara 14. Asliye Hukuk Mahkemesi, dergi sorumluları Cengiz Almış ile Abdurrahman Kazan'ı, 3 orgenerale 10'ar milyar lira tazminat ödemeye mahk m etti. 
Derginin 29 Ağustos - 4 Eylül 2003 tarihli nüshasının kapağında, iskambil oyunlarında en değersiz k ğıt olan sinek 2'li, 3'lü ve 4'lü kartların üzerine her 3 generalin fotoğrafları basıldı. Ağustos 2003'te toplanan Yüksek Askeri Ş ra sonrası yapılan görev devir teslim törenine katılan orgeneraller için kapakta da "28 Şubat'ın 3 As Subayı Yine Konuştu" yazısı yer aldı. İç sayfalarda da generaller hakkında "disiplinsiz paşalar" ifadesi kullanıldı. 

'Sinek pislik çağrıştırır' 
Mahkemenin gerekçeli kararında, generallerin fotoğraflarının sinekli k ğıtlara basılmasının "pisliği çağrıştırdığı", Irak operasyonunun ardından ABD'nin, eski Devlet Başkanı Saddam Hüseyin ve diğer yetkilileri aradımak için kullandığı iskambil k ğıtlarıyla, davacıların kamuoyunda küçük düşürüldüğü belirtildi. 
Basın özgürlüğünün sınırlarının yasalarla anlatıldığı kararda şöyle denildi 
"Haber ya da eleştiride kullanılan sözcüklerin ya da resimlerin Irak Savaşı'nda yaşananları çağrıştıracak şekilde kullanılması ve büyük puntolarla 'disiplinsiz paşalar' tamlaması yapılarak derginin birinci sayfasında davacıların kişilik haklarına saldırı bulunduğu anlaşılmaktadır." 


</TEXT>
</DOC>
