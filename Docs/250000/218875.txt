<DOC>
<DOCNO> 218875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/spor/spo15.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Başkan Girgin istifa etti    TÜRKİYE Jokey Kulübü Başkanı Ömer Faruk Girgin dün yapılan olağan mali kongrede istifa etti. Girgin'in, hakkındaki soruşturmalar nedeniyle böyle bir karar aldığı öğrenilirken, başkanın ardından yönetim kurulu da görevi bıraktı. Olağanüstü kongrede kararı alan TJK, 17 Mart'ta, çoğunluk sağlanamazsa 24 Mart'ta yeni başkanını belirleyecek. 
   
   Rekora devam    TÜRKİYE Kış Yüzme Birinciliği'nin 4. gün sabah seansında 5 Türkiye rekoru kırıldı. Rekorlar şöyle Erkekler 15 - 16 yaş 200 metre karışık Kıvanç Altuğ İYİK 02.08.54, Bayanlar 19 yaş ve üstü 50 metre serbest Gizem Papila Fenerbahçe 00.26.54, 19 yaş ve üstü 200 metre serbest Zehra Balkan İYİK 02.05.49, 17 - 18 yaş 200 metre serbest Sibel Piroğlu Fenerbahçe 02.05.91, 14 yaş 4 x 100 metre karışık Fenerbahçe 04.37.08 
   
   Üç vize daha    SIRBİSTAN - Karadağ'ın Novi Sad kentindeki Grekoromen Güreş Atina Olimpiyat Oyunları Elemeleri'nde Türk Milli Takımı, 3 sıklette daha vize almayı başardı. 55 kiloda Ercan Yıldız, 96 kiloda Mehmet Özal, 120 kiloda Yekta Yılmaz Gül olimpiyatta mücadele etme hakkını kazandı. 
   
   
</TEXT>
</DOC>
