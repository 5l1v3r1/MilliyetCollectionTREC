<DOC>
<DOCNO> 242275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/spor/spo09.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler kaçırıldı 
</HEADLINE>
<TEXT>


Gurbetçiler Melbourne'de izdiham çıkardı, Ay-Yıldızlılar başka bir kapıdan otele götürüldü 

MEHMET DEMİRCAN 


Polis yere düştü 
DÜNYA üçüncüsü Ay - Yıldızlı ekibimizi ilk kez görme fırsatı bulan Avustralya'daki gurbetçilerimiz, dün Melbourne Havaalanı'nda izdiham yarattı. Sidney'den bu kente geçen Milli Takımımız'ı karşılamak için gelen yaklaşık 500 kişilik bir grup, karmaşaya neden oldu. Bu izdiham sırasında Avustralyalı bir bayan polis yere düştü. Bu nedenle ekibimiz başka bir çıkıştan otele götürüldü. 

Emre sakatlandı 
MAÇIN oynanacağı stadın 50 bin kişi kapasitede olduğu, bugünkü maça çoğunluğu Türk 30 bin kişinin geleceği belirtildi. Yolculuğun ardından stada geçen ekibimiz burada bir taktik çalışma yaptı. Stat dışında gurbetçilerimizin protestosuna rağmen antrenmana seyirci alınmadı. Çalışmada Emre de sakatlandı. Buz tedavisi yapılan futbolcunun maçta oynayıp oynamayacağı bugün belli olacak. 

İkinci sınav 
A MİLLİ Futbol Takımımız, ikinci hazırlık maçını bugün yine Avustralya ile yapacak. Telstardome Stadı'ndaki müsabaka, Türkiye saatiyle 12.30'da başlayacak ve karşılaşmayı Yeni Zellanda'dan Derick Rugg yönetecek. Maçı, Kanal D de naklen yayınlayacak. 

Sevgi dopingi 


Yanal'ın felsefesi 
FUTBOLCULARLA kısa sürede kaynaşan Milli Takım Teknik Direktörü Ersun Yanal, başarıda sevginin büyük bir faktör olduğunu savundu. Sevginin olduğu yerde başarının yakalanabileceğini savunan Yanal, "Her zaman sevgiyi aşılamaya çalışıyorum. Kin ve kötülüğün olduğu yerde iyi sonuçlar zaten alamazsınız" diye konuştu. 

'Mahçup etmeyiz' 
AVUSTRALYA karşısındaki tempolu futbollarını bugün de sürdüreceklerini vurgulayan Ersun Yanal, "Bize güvenenleri mahçup etmeyeceğiz" ifadesini kullandı. Kendine güvenen ve karşı tarafa korku veren bir ekip oluşturacaklarını da belirten Ersun hoca, "Sonrası zaten kendiliğinden gelir" yorumunu yaptı. 






</TEXT>
</DOC>
