<DOC>
<DOCNO> 225218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonspo02.html </URL>
<DATE> 2004/03/24/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Şampiyonlar Ligi'nde Milan fırtınası .. 
</HEADLINE>
<TEXT>

     Futbolda Avrupa Şampiyonlar Ligi'nde çeyrek final ilk maçlarından 2'si, bu gece yapıldı. 
     Karşılaşmaların rövanşları ise 6 Nisan Salı günü yapılacak ve yarı finalist takımlar belirlenecek. 
     Alınan sonuçlar şöyle 
     

Milan 4 1 Deportivo La Coruna Porto 2 0 Olmpique Lyon      
Geçen yılın Şampiyonlar Ligi şampiyonu Milan, çeyrek final ilk maçında San Siro'da ağırladığı Deportivo'yu 4-1 gibi farklı skorla yenerek rövanş için büyük avantaj sağladı. Kırmızı siyahlılar, 11. dakikada Pandiani'nin golüyle bir şok yaşarken ilk yarının bitmesine saniyeler kala Kaka skoru eşitledi. 
     İkinci yarıda ise Milan 8 dakikada attığı üç golle fırtına gibi esti. 46. dakikada Shevchenko açılşı yaparken diğer sayıları Kaka 49'da ve Andera Pirlo 53'te kaydetti. İtalya liginde açık ara liderlik koltuğunda oturan Milan, bu sonuçla Devler Ligi'nde yarı finali büyük ihtimalle garantiledi. İspanyol Deportivo ise, 4. turda Milan'ın ezeli rakibi Juventus'u her iki maçta da yenerek eleme sürprizini bu kez gerçekleştiremedi. 
     Devler Ligi'nde gecenin bir diğer maçında geçen yılın UEFA şampiyonu Porto, evinde Lyon'u 2-0'la geçti. Portekiz ekibinin gollerini 44. dakikada Deco ve 71. dakikada Carvalho kaydetti. 
     Londra derbisi 
     Şampiyonlar Ligi’nde bugün iki çeyrek final maçı oynanacak. Gecenin en önemli maçında iki Londra temsilcisi Chelsea ve Arsenal, Stamford Bridge’de kozlarını paylaşacak. 21.45’te başlayacak mücadeleyi Star TV naklen ekrana getirecek. 
     Diğer maçta ise yıldızlarla dolu kadrosuyla en büyük favori Real Madrid, Bernabeu’da Monaco’yu konuk edecek. İspanyol ekibinde sakatlığı geçen Ronaldo’nun forma giyebileceği bildirildi. Morientes de Monaco formasıyla eski takımı Real Madrid’e karşı ter dökecek. 
     Şampiyonlar Ligi'nde bu akşamın programı şöyle 
     

SAAT MAÇ 21.45 Chelsea İngiltere -Arsenal İngiltere 21.45 Real Madrid İspanya -Monaco Fransa      

     
</TEXT>
</DOC>
