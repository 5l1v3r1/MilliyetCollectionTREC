<DOC>
<DOCNO> 200278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/guncel/gun10.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Oteli'nde korkutan yangın 
</HEADLINE>
<TEXT>

      İZMİR DHA 
   
   Swissotel'in Emekli Sandığı'ndan işletme hakkını aldığı ve tadilat için geçen yıl kapattığı Efes Oteli'nin kongre merkezinde yangın çıktı. İşçilerin kaynak yaparken çıkardığı yangın kısa sürede Convention Center'in çatısını kapladı. Efes Convention Center'ın üçüncü katındaki Sinema Salonu'nda dün tavana strofor kaplanırken, bazı işçiler de deprem güçlendirme projesi kapsamında kolonlarda taş kesme işine girişti. Ancak sıçrayan kıvılcımlar poliüretan malzemeyi tutuşturdu. İşçiler salonu terk ederken, itfaiye ekipleri bazı bölümlerde kalan işçileri çıkardı. Ancak, tadilat nedeniyle içeride çok miktarda yanıcı malzeme olması, alevlerin kontrol altına alınmasını güçleştirdi. İzmir Valisi Yusuf Ziya Göksu, "Sabotaj değil. Çok şükür ucuz atlattık" dedi. 
   
   
</TEXT>
</DOC>
