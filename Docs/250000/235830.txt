<DOC>
<DOCNO> 235830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun29.html </URL>
<DATE> 2004/04/29/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Irak Savaşı'na destek ilk kez yüzde 50'nin altına düştü... 
</HEADLINE>
<TEXT>

     Amerikan halkının Irak'taki savaşa verdiği destek hep düşüyor. Destek, ilk kez yüzde 50'nin altına indi. 
     New York Times ve CBS News tarafından bugün yayımlanan kamuoyu nabız yoklaması, Amerikalıların sadece yüzde 47'sinin Irak savaşını haklı bulduğunu gösterdi. Bu oran, geçen aralıkta yüzde 63, bir ay önceyse yüzde 58 idi. 
     Yoklama, Amerikan halkının sadece yüzde 33'ünün, Irak savaşının askerlerin ölmesine değdiğini düşündüğünü de ortaya çıkardı. Bu oran, bir ay önce yüzde 37 idi. 
     Amerikan askerlerinin Irak'tan hemen çekilmesini isteyenlerle durumu istikrara kavuşturana kadar askerlerin Irak'ta kalmasını tercih edenlerin oranıysa yüzde 46 çıktı. 
     Başkan George Bush'un Irak politikasını onaylayanların oranı da, yüzde 41'e düştü. Bu, bir ay önce 49, geçen aralıkta yüzde 59 idi. 
     Ayrıca Bush'un popülaritesi yüzde 46'ya indi. Bu, Bush göreve geldiğinden bu yana aldığı en düşük not. Bush'un popülaritesi, 11 Eylül saldırılarından hemen sonra yüzde 89, Irak savaşının başındaysa yüzde 71 idi. 
     
</TEXT>
</DOC>
