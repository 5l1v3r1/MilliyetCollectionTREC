<DOC>
<DOCNO> 218498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sondun14.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin muhtemelen Pakistan - Afganistan sınırında... 
</HEADLINE>
<TEXT>

     Pakistan İçişleri Bakanı Faysal Salih Hayat, Usame Bin Ladin'in muhtemelen Pakistan-Afganistan sınırında bulunduğunu söyledi. 
     Alman Frankfurter Allgemeine Zeitung gazetesine demeç veren Hayat, sorgulanan El Kaide üyelerinin ifadelerine göre El Kaide örgütü lideri Bin Ladin'in bu sınır bölgesinde bulunduğunu sandıklarını belirtti. 
     Usame Bin Ladin'i yakalamaları konusunda iyimser olduğunu ifade eden Pakistanlı Bakan, Bin Ladin'in yakalanması için Afganistan'daki uluslararası gücün genişletilmesi gerektiğini söyledi. 
     Hayat, Pakistan'ın 1,5 yıldır teröristlerin iletişim ağına girebildiğini ve bu sayede nasıl örgütlendiklerini, ne tasarladıklarını ve maddi geliri nereden edindiklerini belirleyebildiklerini anlattı. 
     Hayat'a göre, 11 Eylül 2001'den beri Pakistan'da yaklaşık 650 terörist yakalandı. Bunlardan 500 kadar yabancı, ABD'ye teslim edildi. 
     
</TEXT>
</DOC>
