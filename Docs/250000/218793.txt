<DOC>
<DOCNO> 218793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur08.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve tipi nedeniyle bazı yollarda ulaşım sağlanamıyor... 
</HEADLINE>
<TEXT>

     Kar, tipi, çığ ve heyelan nedeniyle karayollarının bazı kesimlerinde ulaşım sağlanamıyor. 
     Karayolları Genel Müdürlüğü'nden yapılan açıklamaya göre, Erzurum-Karlıova Ayrımı-Yedisu yolunun 0-44'üncü kilometreleri, Elazığ-Bingöl Ayrımı-Sancak-Kığı Ayrımı'nın 10-57'inci kilometreleri, Narince-Gerger Ayrımı-Nemrut Dağı yolunun 3-15'inci kilometreleri Gümüşhane-Torul Ayrımı-Şiran yolunun 20-35'inci kilometreleri, Borçka-Muratlı Ayrımı-Camili yolunun 12-42'inci kilometreleri, Yomra-Özdil yolunun 20-61'inci kilometreleri, Yukarı Narlıca-Bahçesaray yolunun 1-35'inci kilometreleri, Hakkari-Çukurca Ayrımı-Çığlı-9. Bölge Sınırı 16-22'inci kilometreler, Malazgirt Ayrımı-Karahasan yolunun 18-32'inci kilometreleri, Bulanık-Kumlukıyı-Karaağıl yolunun 1-9'uncu kilometreleri, Karaağıl Ayrımı-Kumlukıyı yolunun 1-28'inci kilometreleri, Şemdinli-Alan yolunun 25-32'inci kilometreleri, Yüksekova-Dağlıca yolunun 20-54'üncü kilometreleri, Ağrı İl Sınırı-Cumaçay yolunun 0-8'inci kilometreleri, Kağızman Ayrımı-Cumaçay yolunun 14-25'inci kilometreleri, Ardahan-Şavşat 0-26'ıncı kilometreleri, Karaurgan-Sarıkamış Ayrımı-Gaziler yolunun 0-11'inci kilometreleri, Karayazı-Elmalıdere yolunun 0-39'uncu kilometreleri arasında kar ve tipi nedeniyle ulaşım sağlanamıyor. 
     Ayrıca, İyidere-İkizdere-İspir yolunun 18-44'üncü kilometreleri çığ, Bursa-Uludağ yolunun 16'ıncı kilometresi ile Cide-İnebolu Denizkonak Mevkii'nin 30'uncu kilometresi heyelan nedeniyle ulaşıma kapalı bulunuyor. 
     Kayseri-Sivas yolunun 70-76'ıncı kilometreleri arasında yapılan onarım çalışmaları nedeniyle ulaşım servis yolundan sağlanıyor. 
     Korkuteli-Fethiye yolunun 24'üncü kilometresindeki Saksağanbeli Mevkii'nde heyelan nedeniyle sürücülerin trafik işaret ve işaretçilerine dikkat etmeleri gerekiyor. 
     
</TEXT>
</DOC>
