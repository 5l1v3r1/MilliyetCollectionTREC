<DOC>
<DOCNO> 203601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/magazin/mag04.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini öldürtmek için çeteyle anlaşmış... 
</HEADLINE>
<TEXT>

   Eşiyle aşk yaşadığını iddia ettiği Yeliz Yeşilmen'e saldıran Gülbin Akbaş, eşini öldürtmek için çeteyle anlaştığı gerekçesiyle gözaltına alındı 
      DENİZ ALTUNTAŞ 
   
   Eşi Ali Uğur Akbaş ile aşk yaşadığını iddia ettiği Yeliz Yeşilmen'e önceki hafta Olivium Alışveriş Merkezi'nde saldıran Gülbin Akbaş, eşini öldürtmek için çeteyle anlaştığı gerekçesiyle Organize Suçlar Şube Müdürlüğü ekipleri tarafından gözaltına alındı. 
   Ali Uğur Akbaş'ın şik yeti üzerine araştırma yapan polis, önce Gülbin Akbaş'ın eşini öldürtmek için işbirliği yaptığı ve üzerlerinde beş adet ruhsatsız silah bulunan dokuz kişilik çeteyi yakaladı. Çetenin verdiği bilgiler üzerine de dün öğleden sonra Gülbin Akbaş gözaltına alındı. 
   Olayı öğrenince şok geçiren Yeşilmen, "Öğrendiğim kadarıyla Gülbin Akbaş eşini öldürtmek için Bağcılar'da bir şebekeyle anlaşmış. Polis önce şebekeyi, sonra o kadını yakalamış. Organize Suçlar'da ifade veriyorlar. Bana Olivium'da saldırıya geldiklerinde yanlarında bu adamlar da varmış. Kamera görüntülerinden tespit ettik" dedi. 
   
   'O bir canavar' 
   Ali Uğur Akbaş da "O eş değil canavar. Televizyonlarda beni sevdiğini söyleyen kadın nasıl beni öldürtmek ister Kendisi, annesi ve ablası ruh hastası. Bu şebeke 15 gün önce bana '500 milyar lira ver, mevzu kapansın' dedi. Telefon numaralarını bıraktılar. Bunlar Bağcılar'da 8 - 9 kişilik bir çete. Hemen gerekli mercilere başvurdum. Şebekenin hepsi yakalandı" diye konuştu. 
   
   
</TEXT>
</DOC>
