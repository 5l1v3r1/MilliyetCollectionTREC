<DOC>
<DOCNO> 231272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/soneko10.html </URL>
<DATE> 2004/04/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İMKB, OECD şampiyonu... 
</HEADLINE>
<TEXT>

     İstanbul Menkul Kıymet Borsası İMKB , genel endeksteki artış oranında OECD şampiyonu oldu. 
     OECD verilerine göre üye ülkelerin borsaları içinde, mart sonu itibariyle son yıllık dönemde en yüksek endeks artışı yüzde 113.1'le İMKB'de yaşandı. 2003'ün mart ayı sonunda 9475.1 olan İMKB genel endeksi, bu yıl aynı tarihte 20190.8'e ulaştı. 
     Genel endeksteki yıllık artış oranında İMKB'yi yüzde 86.4'le Norveç, yüzde 77.8'le Meksika, yüzde 74'le İzlanda, 
     yüzde 71.1'le Polonya, yüzde 55.9'la Danimarka borsaları izledi. Son bir yılda Alman Borsası'nda işlem gören senetleri ortalama yüzde .9, İsveç Borsası'nda yüzde 51.8, Avusturya Borsası'nda da yüzde 47.7 değerlendi. Macaristan ve Güney Kore Borsaları'nda yıllık endeks artışı yüzde 46.6, Çek Borsası'nda yüzde 43.1, Portekiz Borsası'nda yüzde 41.4, Belçika Borsası'nda yüzde 40.2, İsviçre Borsası'nda yüzde 39.6, ABD Borsası'nda yüzde 39.2, Fransa Borsası'nda yüzde 38.8 oldu. AB üyesi 12 ülkenin oluşturduğu euro bölgesinde, hisse senetlerinin son bir yıldaki ortalama değer artışı yüzde 36.9 olarak belirlendi. Son bir yılda en düşük endeks artışını ise yüzde 0.4'le Hollanda Borsası kaydetti. Finansal olmayan hisse senetlerini kapsayan İngiltere Borsası endeksindeki yıllık artış oranı da yüzde 8.7, Slovakya Borsası'nda da yüzde 9.9 düzeyinde gerçekleşti. 
     
</TEXT>
</DOC>
