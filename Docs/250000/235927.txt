<DOC>
<DOCNO> 235927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo11.html </URL>
<DATE> 2004/04/29/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bilgili'nin kararıyla ilgili Beşiktaş dernek başkanları açıklama yapacak 
</HEADLINE>
<TEXT>

     Türkiye'nin değişik yerlerindeki Beşiktaşlılar dernek başkanlarının yarın Adana'da, kulüp başkanı Serdar Bilgili'nin görevi bırakma kararıyla ilgili basın açıklaması yapacağı bildirildi. 
     Adana Beşiktaşlılar Derneği Başkanı Mustafa Uğur Kızıl, yazılı açıklamasında, yarın takımın Adanaspor maçı için kampa gireceği HiltonSA Oteli'nde Türkiye'nin çeşitli yerlerinden gelen dernek başkanları ve konuklarla birlikte basın toplantısı yapacaklarını belirtti. 
     Kızıl, toplantıda Beşiktaş-Fenerbahçe maçı sırası ve sonrasında meydana gelen gelişmeleri değerlendireceklerini ifade ederek, son günlerde gittikçe artan ve spor ahlakıyla bağdaşmayan küfür ve tezahüratları kınayacaklarını kaydetti. 
     Kızıl, ayrıca başkan Bilgili'nin istifası ve 30 Mayıs'ta yapılması planlanan olağanüstü genel kurulla ilgili görüşlerini açıklayacaklarını da sözlerine ekledi. 
     
</TEXT>
</DOC>
