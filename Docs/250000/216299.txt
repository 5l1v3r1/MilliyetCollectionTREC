<DOC>
<DOCNO> 216299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sonspo15.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Giunti yarın geliyor, Pancu Romanya'dan sakat mı dönüyor 
</HEADLINE>
<TEXT>

     Beşiktaş'ta Malatyaspor ile oynanacak lig maçının hazırlıkları basına kapalı yapılan antrenmanla sürdü. 
     Teknik Direktör Mircea Lucescu yönetiminde, BJK Nevzat Demir Tesisleri'nde gerçekleştirilen idmanda futbolcuların, taktik ağırlıklı bir çalışma yaptıkları öğrenildi. 
     Romanya'dan akşam saatlerinde dönecek olan Pancu ile Danimarka milli maçından sakatlığı bulunan İbrahim'in katılmadığı idmanda, sakatlığı geçen Sergen'in takımla birlikte çalıştığı bildirildi. Belinden sakatlığı olan Zago ise yine takımdan ayrı fizyoterapist işliğinde çalışırken, sakatlığı süren ve İtalya'da bulunan Giunti'nin ise yarın İstanbul'a geleceği ifade edildi. 
     Kulüp doktoru Ayhan Optur, Romanya'nın Gürcistan ile oynadığı hazırlık maçında dizine darbe alan Pancu'yu İstanbul'a döndükten sonra kontrolden geçireceklerini belirterek, ''Maçta dizine bir darbe almış. Ancak sakatlığının çok ciddi olmadığını öğrendik. Malatyaspor maçı kadrosunda yer alacak'' dedi. 
     Dr. Optur, İbrahim'in ise kasığından sakatlığı bulunduğunu, bu futbolcunun da Malatyaspor maçında forma giyebileceğini söyledi. 
     Siyah-beyazlılar, yarın yapacakları antrenmanın ardından, akşam saatlerinde Malatya'ya gidecek. 
     
</TEXT>
</DOC>
