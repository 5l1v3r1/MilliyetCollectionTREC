<DOC>
<DOCNO> 204060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/magazin/mag01.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunç da hakkını Avrupa'da arıyor 
</HEADLINE>
<TEXT>

   Konserde söylemediği bir söz için 8 gün hapis yatan Ferhat Tunç, 'Adım bölücüye çıktı' diyerek İnsan Hakları Mahkemesi'ne başvurdu 
      Yaşar Çakmak 
   
   Türkücü Ferhat Tunç, Doğubeyazıt'taki konserinde 'Merhaba PKK' dediği iddiasıyla tutuklanıp sekiz gün hapiste yatmasının ve halen yargılandığı bu dava nedeniyle adının "bölücü şarkıcı"ya çıkmasının yarattığı mağduriyet için Avrupa İnsan Hakları Mahkemesi'ne başvurdu. Tunç'un avukatı Ercan Demir, maddi ve manevi tazminat talebinde bulundu. 
   Tunç, Doğubeyazıt'taki konserinde, polis tutanağındaki gibi "Merhaba PKK" değil, "Merhaba tekrardan" sözünün, yine polisin yaptığı kayıtlardan ortaya çıkmasına rağmen hakkındaki davanın sürdüğünü söyledi. 
   Tunç, "Düzenledikleri tutanakla beni mağdur eden beş polis hakkında suç duyusunda bulunduk ancak şimdiye kadar haklarında hiçbir işlem yapılmadı" dedi. 
   Bu olayın ardından çıkardığı yeni albümünde yer verdiği Kürtçe parçaya çektiği Türkçe altyazılı klipten sonra türkücünün ülkücülerin boy hedefi haline geldiğini söyleyen Tunç'un avukatı, Avrupa Konseyi İnsan Hakları Mahkemesi'ne yaptığı başvuruda, şarkıcının, Türkiye'de can güvenliğinin kalmadığını da vurguladı. 
   
   
</TEXT>
</DOC>
