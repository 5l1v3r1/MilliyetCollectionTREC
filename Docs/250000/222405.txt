<DOC>
<DOCNO> 222405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun28.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da sansür... Bir dergi halka hakaretten kapatıldı 
</HEADLINE>
<TEXT>

     İran'da halkı koyun sürüsüne benzettiği gerekçesiyle haftalık Taberestan dergisi geçici olarak kapatıldı. 
     Reformcu Şark gazetesinin haberine göre, bir mahkeme, Taberastan dergisini kutsal inançlara aykırı hareket etmek, rejim aleyhine propaganda yapmak ve kamu ahlakına aykırı yazıların yayınlanmasına zemin sağlamakla suçladı. 
     Mahkeme, derginin bir sayısında muhafazakarlar için ''iktidar peşindeki pençeler, şiddetin failleri, kendini beğenmiş'' ifadeleri kullanıldığını, din adamlarının keçiye ve ''koyun sürüsüne ait hakların çiğnemesi'' ifadesiyle de halkın koyun sürüsüne benzetildiğini belirtti. 
     Mahkeme ayrıca, derginin son İran Şahı Muhammed Rıza Pehlevi'nin özel hayatını anlatarak rejim aleyhine propaganda yaptığı gerekçesiyle derginin geçici olarak kapatılmasına karar verdi. 
     
</TEXT>
</DOC>
