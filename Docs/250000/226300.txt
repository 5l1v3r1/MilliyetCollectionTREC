<DOC>
<DOCNO> 226300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun10.html </URL>
<DATE> 2004/03/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İsrailli Bakan Şaron, suçlanırsa istifa etmeli... 
</HEADLINE>
<TEXT>

     İsrail Altyapı Bakanı Yosef Paritzky, ''Başbakan Ariel Şaron'un, rüşvet almakla suçlanması halinde istifa etmesi gerektiğini'' söyledi. 
     Paritzky, İsrail Radyosu'na yaptığı açıklamada, başbakanın bu koşullar altında istifa etmesi gerektiğini belirterek, ''Ondan, bugün, istifaya hazır olduğunu açıklayarak evine dönmesini ve suçsuzluğunu kanıtlamak için oradan mücadele etmesini beklerim'' dedi. 
     İsrail Kanal 2 televizyonu, Şaron'un rüşvet almasıyla ilgili iddiaları soruşturan savcı Edna Arbel'in, Başsavcı Meni Mazuz'dan, Başbakan'ın bir işadamından rüşvet almakla suçlanmasını isteyeceğini duyurmuştu. 
     Paritzky'nin üyesi olduğu Şinui partisinin, çoğunluğunu Şaron'un Likud partisinin oluşturduğu 23 sandalyeli kabinede 5 temsilcisi bulunuyor. 
     
</TEXT>
</DOC>
