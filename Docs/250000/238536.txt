<DOC>
<DOCNO> 238536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/yasam/yas03.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de yedi polisi 'kalp' aldı 
</HEADLINE>
<TEXT>


Denizli'de son dört ayda, yedi polis kalpten öldü. Emniyet Müdürü'ne göre sebep, stres 

RAMAZAN ÇETİN DHA 

Denizli Emniyet Müdürlüğü Trafik Tescil ve Denetleme Şubesi ile Kale Emniyet Amirliği Terörle Mücadele Şube Müdürlüğü'nde görevli dört ve emekli üç polis, son dört ayda kalp krizi sonucu yaşamlarını yitirdi. Trafik polisi Tahir Keskin 46 , 1 Ocak'ta evinde, Yüksel Ok 49 15 Şubat'ta görevi başında kalp krizi sonucu öldü. Trafik Tescil ve Denetleme'den emekli polislerden Halil Bekmez 56 ocak, Ekrem Dündar 54 şubat, başkomiser Ahmet Bozkaya 53 martta evlerinde vefat etti. 

Son kriz dün geldi 
Kale İlçe Emniyet Amirliği Terörle Mücadele Şubesi'nde görevli Adem Sarıoğlu 40 , 1 Mayıs'ta görevi başında kalp krizi sonucu hayatını kaybetti. Önceki gün ise, trafik polisi İbrahim Üremli 47 , evinde kalp krizinden can verdi. Üremli'nin arkadaşları ekonomik sıkıntı, amir baskısı ve sürücülerle yaşanan diyaloglara kalp dayanmadığını söylerken, Emniyet Müdürü İhsan Ünal da, "Bu strese kap krizi doğal" dedi. 


</TEXT>
</DOC>
