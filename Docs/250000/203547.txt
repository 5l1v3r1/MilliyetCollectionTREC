<DOC>
<DOCNO> 203547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur05.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'28 Mart' takvimi belirlendi... 
</HEADLINE>
<TEXT>

     Yüksek Seçim Kurulu YSK , 28 Mart 2004 Pazar günü yapılacak Mahalli İdareler Genel Seçimleri'ne ilişkin takvimi belirledi. Takvime göre, YSK, seçimin başlangıcı olarak belirlediği 1 Ocak 2004'te, seçime katılacak siyasi partileri ilan edecek. 
     YSK'nın belirlediği seçim takviminin önemli tarihleri şöyle 
     -1 Ocak Seçimin başlangıç tarihi. YSK, aynı gün, seçime katılacak partileri ilan edecek. Partilerden seçimde hangi seçim çevresinde hangi usul ve esaslarla aday tespit edeceklerini bildirmeleri istenecek. 
     -5 Ocak Sandık seçmen listeleri askıdan indirilecek. 
     -7 Ocak Sandık seçmen listelerine yapılacak itirazlar karara bağlanacak. 
     -8 Ocak İl seçim kurulları, belediye meclisi ve il genel meclisi asıl ve yedek üye sayılarını seçim çevrelerine göre tespit edecek. Sandık seçmen listeleri çoğaltılmaya başlanacak. 
     -9 Ocak Siyasi partilerin hangi seçim çevresinde hangi usul ve esasa göre aday tespiti yapacağını YSK'ya bildirmelerinin son günü. 
     -13 Ocak Ön seçim ilçe seçim kurullarının oluşturması çalışmalarına başlanacak. 
     -19 Ocak İlçe seçim kurulları oluşumu tamamlanacak ve kurullarda görev alanlara görevlendirildikleri bildirilecek. 
     -26 Ocak Siyasi partilerin birleşik oy pusulasındaki yerlerinin belirlenmesi için YSK'da kura çekilecek. 
     -31 Ocak Siyasi partiler ön seçim seçmen listelerinin kesinleşmesi. 
     -7 Şubat Hangi partilerin hangi seçim çevrelerinde ön seçime katılacağı ilan edilecek. 
     -15 Şubat Ön seçim yapılacak. 
     -22 Şubat Aday listelerine yapılan itiraz üzerine verilen kararlar sonucu meydana gelen eksikliklerin tamamlanması. 
     -24 Şubat Büyükşehirlerde siyasi partiler il başkanlarının büyükşehir belediye başkan adaylarını il seçim kurullarına vermelerinin son günü. Bağımsız aday olacaklara da başvurmaları için tanınan sürenin sonu. Aynı gün siyasi partilerin verdikleri aday listelerinin seçim kurullarınca incelenmesine başlanacak. Saptanacak eksiklikler siyasi partiler ilçe başkanlıklarına tamamlanması için bildirilecek. 
     -26 Şubat Siyasi partilere aday listelerindeki eksiklikleri tamamlaması için tanınan süre sona erecek. 
     
     GEÇİCİ ADAY LİSTELERİ 
     -27 Şubat Geçici aday listeleri ilan edilecek. 
     -29 Şubat Geçici aday listelerine yapılacak itirazlar sona erecek. Seçmen bilgi kartları ilçe seçim kurulu başkanlıklarına gönderilmeye başlanacak. Birleşik oy pusulaları basılmaya başlanacak. 
     -2 Mart İlçe seçim kurullarının Büyükşehir belediye başkanlığı adaylığı için il seçim kurulunun geçici olarak ilan edilen adaylara karşı yapılan itirazları karara bağlamasının son günü. 
     -3 Mart İlgililerin ilçe seçim kurulu kararlarına karşı il seçim kuruluna, il seçim kurulunun Büyükşehir Belediye Başkanlığı adaylarına ilişkin kararlarına karşı YSK'ya yapılacak itirazlar için tanınan süre sona erecek. 
     -4 Mart Sandık kurullarının oluşturulması çalışmalarına başlanacak. YSK'nın il seçim kurulu, il seçim kurulunun ilçe seçim kurulu kararlarına karşı yapılan itirazları kesin olarak karara bağlamasının son günü. Adaylıktan çıkartılma, istifa gibi nedenlerle listelerde oluşan eksiklik siyasi partilere bildirilecek. 
     -5 Mart Listelerde oluşan eksikliklerin siyasi partilerce tamamlanması. 
     -6 Mart Kesin aday listeleri ilan edilecek. Seçmen bilgi kartlarının seçmenlere dağıtılmasına başlanacak. 
     
     PROPAGANDA 
     -18 Mart Seçim döneminin son 10 günündeki propaganda dönemine ilişkin yasaklar başlayacak. 
     -21 Mart Seçmen bilgi kartlarının dağıtımı tamamlanacak. 
     -24 Mart Seçime ilişkin malzeme torbaları sandık kurulu başkanlarına teslim edilecek. 
     -27 Mart Seçim propagandası sona erecek. Saat 18.00 . 
     -28 Mart Oy verme günü. Seçim yasakları saat 24.00'te sona erecek. 
     
</TEXT>
</DOC>
