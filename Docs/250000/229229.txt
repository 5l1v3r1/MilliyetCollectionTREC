<DOC>
<DOCNO> 229229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun17.html </URL>
<DATE> 2004/04/07/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
BM'ye Irak'a 'derhal' müdahale çağrısı 
</HEADLINE>
<TEXT>

     Arap Birliği, Irak'ta pazar gününden beri süren ve 150'den fazla kişinin ölümüne yol açan çatışmaları durdurması için, BM'yi ''derhal'' müdahale etmeye çağırdı. 
     Mısır resmi ajansı Mena'nın haberine göre, Arap Birliği Genel Sekreteri Amr Musa'nın sözcüsü Hüssam Zeki, Musa'nın, Irak'ta süren şiddet eylemlerini durdurmak, kentlerdeki kuşatmaları kaldırmak ve sivillere karşı provokasyonları önlemek için çağrıda bulunduğunu bildirdi. 
     Irak'taki durumu ''büyük endişeyle'' izlediklerini söyleyen Zeki, ''Irak'ın egemenliğini yeniden elde etmesi, yabancıların işgaline son verilmesi ve BM'nin Irak'ta öncü rol oynamasına olanak vermek için radikal bir çözüm bulunmasına ihtiyacı var'' dedi. 
     Şii lider Mukteda Sadr'ın milisleriyle koalisyon kuvvetleri arasında çeşitli kentlerde pazar gününden bu yana meydana gelen çatışmalarda, 20'si koalisyon askeri olmak üzere, 150'den fazla kişi ölmüştü. 
     
</TEXT>
</DOC>
