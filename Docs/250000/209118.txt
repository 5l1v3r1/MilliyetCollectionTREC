<DOC>
<DOCNO> 209118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sonspo24.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor NEC Breda'dan fark yedi 
</HEADLINE>
<TEXT>

     Gaziantepspor, Antalya'daki hazırlık kampının son maçında Hollanda Birinci Ligi'nin güçlü takımlarından NEC Breda'ya 4-0 yenildi. 
     Antalya'nın Manavgat İlçesi'ndeki Silence Beach Otel'de kamp yapan kırmızı-siyahlı takım, Antalya'daki hazırlıklarını tamamladı ve bu akşam Gaziantep'e dönecek. 
     Gaziantepspor Teknik Direktörü Nurullah Sağlam, Antalya kampıyla ilgili yaptığı değerlendirmede, öncelikle saha içi adaptasyonu sağlamayı düşündüklerini ve bunda da büyük ölçüde başarılı olduklarını söyledi. Özellikle Yusuf ve Hakan'ın transferleriyle orta alanda büyük bir değişim yaşadıklarını vurgulayan Sağlam, şöyle devam etti 
     ''Orta saha oyuncularının uyumu çok önemli. Burada yaptığımız özel maçlarda skordan çok, uyumu sağlamayı düşündük. Kamp olumlu geçti. Lige büyük ölçüde hazırız. Takımda yapacağımız küçük rötuşlarla ilk lig maçımızda Bursaspor karşısına çıkacağız.'' 
     
     
GAZİANTEPSPOR 0 - NEC BREDA 4 Saha Topkapı Palace Hakemler Taner Özdemir xx, Tuğrul Yalçın xx, Şenol Fırat xx Gaziantepspor Ömer x, Mehmet Polat x, Bekir x, Johnson x, İlhan x Dk. 61 Sedat x , Erhan x, Hakan x, Yusuf x Dk. 63 Mehmet Kara x , Nuri x, Hasan Özer x Dk. 46 Onur xx , Lazarov xx Dk. 68 Erdal x NEC Breda Dabos xx, Feher xx Dk. 46 Kerstens xx , Jollen xx, Schenninc xx, Petö xx, Scot xxx, Seedorf xxx, Diba xxx Dk. 46 Risamasu xxx , Boussaboun xxx Dk. 46 Vos xx , Buohari xxx Dk. 46 Elmander xxx , Gudelj xxx Goller Dk. 25 Buohari, Dk. 26 Boussaboun, Dk. 60 Elmander, Dk. 78 Risamasu 
     
</TEXT>
</DOC>
