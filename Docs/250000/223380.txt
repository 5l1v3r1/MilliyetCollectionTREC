<DOC>
<DOCNO> 223380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun09.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da ölü sayısı 58'e yükseldi 
</HEADLINE>
<TEXT>

     Rusya'nın kuzeyinde bulunan Arhangelsk liman kentindeki 9 katlı apartmanda önceki gün meydana gelen patlamada ölü sayısının 58'e yükseldiği bildirildi. 
     Yetkililer, enkazda gece boyunca süren çalışmalar sırasında birkaç kişinin daha cesedinin çıkarıldığını belirterek, kurtarma operasyonunun bugün tamamlanacağını kaydettiler. 
     Acil Durumlar Bakanlığı'ndan bir yetkili, İtar-Tass'a yaptığı açıklamada, gaz kaçağı yüzünden meydana geldiğini tahmin ettikleri patlamada ölenlerden 8'inin çocuk olduğunu kaydetti. 
     Enkazdan yaralı kurtarılan 9 kişiden 5'inin durumunun ağır olduğuna dikkat çeken yetkili, birkaç kişinin daha bulunabileceğini belirttiği enkazın kalan bölümünün temizlenmesinin bugün sona ereceğini söyledi. 
     
</TEXT>
</DOC>
