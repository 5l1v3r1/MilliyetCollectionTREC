<DOC>
<DOCNO> 207121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sontur33.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Direksiyon başında kalp krizi geçirdi, kimse öldüğünü anlamadı 
</HEADLINE>
<TEXT>

     Denizli'de geçirdiği kalp krizi sonucu direksiyon başında hayatını kaybeden Bilal Karaaslan'ın 42 cesedi, durumun fark edilememesi nedeniyle bir süre araçta kaldı. 
     Alınan bilgiye göre, Gül Çocuk Evi'nde servis şoförlüğü yapan Bilal Karaaslan, sabah saatlerinde 20 S 0813 plakalı minibüsle işe giderken aniden rahatsızlandı. Yeni mahalle 1202 sokakta bulunan semt pazarına 50 metre uzaklıkta aracını güçlükle park eden Karaaslan, cebindeki ilacı çıkarıp içmek istedi, ancak başarılı olamadı. 
     Park halindeki minibüsü gören ve şoförünün uyuduğunu sanan mahalle sakinlerinin polise haber vermemesi nedeniyle, Bilal Karaaslan'ın direksiyon başındaki cesedi, uzun süre araçta kaldı. 
     Daha sonra çocukların durumu görüp ailelerine söylemeleri ve polisin olay yerine gelmesiyle, Karaaslan'ın cesedi Denizli Devlet Hastanesi morguna götürüldü. 
     Kalp krizi sonucu öldüğü belirtilen Bilal Karaaslan'ın iki yıl önce kalp ameliyatı geçirdiği öğrenildi. 
     
</TEXT>
</DOC>
