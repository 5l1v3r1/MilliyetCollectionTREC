<DOC>
<DOCNO> 241828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun04.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu noktalara dikkat 
</HEADLINE>
<TEXT>


İstanbul'da gasp, kapkaç ve yankesicilik gibi suçlar belirli noktalarda işleniyor. Tehlikeli noktalar olarak nitelenen bu yerlerde, özellikle kadınlar hedef oluyor 

ŞAKİR AYDIN İstanbul 

İstanbul'un belirli noktalarında hemen her gün kapkaç, yankesicilik, gasp, kaldırımcılık, muslukçuluk gibi çok sayıda suç işleniyor. Yetkililer, belirli noktalarda belirli suçların işlendiğine dikkat çekerek vatandaşları dikkatli olmaları konusunda uyarıyor. 
Polisin tehlikeli noktalar olarak nitelediği bu yerlerde suçların çoğunluğu kadınlara yönelik. Vatandaşların dikkat etmesi gereken tehlikeli noktalardan bazıları 
Taksim Mis Sokak Bu noktada 03.00 ile 05.00 saatleri arası kapkaç ve hırsızlık olayı sıklıkla yaşanıyor. Çay bahçesi, kafe, park gibi yerlerde açık havada otururken, müşterilerin çanta ve telefonları çalınıyor.Cevizlibağ otobüs durağı Otoyol üzerindeki bu noktada daha çok otomobil ile kapkaç yapılıyor. Bir şey soracakmış gibi yaklaşan kapkaççılar, duraktakilerin çanta ve cep telefonlarını alarak kaçıyor. 

Bıçak zoruyla gasp 
Merter Metro giriş ve çıkışı Buralarda da özelikle akşam saatleri yolcular bıçak zoruyla gasp ediliyor.Zeytinburnu sahil Hafta sonu ve akşam saatlerinde deniz kıyısındaki yeşil alanda ve parklarda dinlenmek için ya da çocuklarını gezdirmeye gelenlerin eşyaları çalınıyor.Banliyö treni Sirkeci-Halkalı arasında çalışan banliyö treninde, yolcuların telefon ve cüzdanları yankesicilik yöntemiyle çalınıyor.Kadıköy salı pazarı Kapkaç ve hırsızlık olayları, kurulan özel ekiplerle bile durdurulamadı.Eminönü Yeni Camii Bu caminin yanısıra İstanbul'daki diğer büyük camilerin apteshanelerinde sık sık muslukçuluk olayı meydana geliyor. Bazen asılan ceketlerden cüzdan veya cep telefonu çalınıyor.Galata Köprüsü Özellikle akşam saatlerinde köprünün Karaköy ayağında ucuza cep telefonu ya da saat satacaklarını söyleyenler kandırdıkları kişilerin paralarını alıyor. Dolapdere minibüs durağı Taksim'den Dolapdere'ye inen tali yol üzerindeki minibüs durağında her gün 10'un üzerinde kapkaç olayı oluyor. 

Alınacak önlemler 

Kapkaç Çantanızı her zaman için trafiğin aktığı yönün ters tarafına asın. 
Yankesicilik Piknik alanları ve dinlenme tesislerinde çanta ve değerli eşyalarınızı arabada bırakmayın. 
Gasp Zorunlu olmadıkça akşam saatlerinde karanlık ve ıssız sokaklarda gezmeyin. 
Kaldırımcılık Bulunduğunuz yerlerde değerli eşyalarınızı her zaman görebileceğiniz bir yerde bulundurun. 
Muslukçuluk Camilerin apteshanelerinde mümkün olduğunca elbiselerinizi asmayın. Ceplerinizde değerli eşya bırakmayın. 
Zarfçılık Para bulduğunu söyleyerek gelen kişilere dikkat edin. Emeklilerin paralarını gazeteye sarmak suretiyle çalıyorlar. 
Tavcılık Ucuza altın, saat, cep telefonu satacağını söyleyen kişilere inanmayın. 


</TEXT>
</DOC>
