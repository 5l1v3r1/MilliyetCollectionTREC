<DOC>
<DOCNO> 227102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yazar/akyol.html </URL>
<DATE> 2004/03/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs, Sevr, Lozan 
</HEADLINE>
<TEXT>

   
   AVRUPA Türkiye'ye Sevr'i uygulamak istiyor Önceki akşam, CNN Türk'te 9. Cumhurbaşkanı Süleyman Demirel bunu söylediğinde, arkadaşımız Sedat Ergin soruyor 
   - Avrupa'nın tamamı mı, yoksa bazı gruplar mı 
   Demirel cevap veriyor 
   - Tamamı 
   Sayın Demirel'e göre, Avrupa, Kıbrıs'ı hallettikten sonra sıra Ege'ye ve Güneydoğu'ya gelecek 
   Arşivime bakıyorum. Aralık 1999... Helsinki zirvesinde Türkiye "aday ülke" ilan ediliyor, Cumhurbaşkanı Demirel Sedat Ergin'e şunları söylüyor 
   "Helsinki kararı Türkiye'yi Avrupa'ya bağlayan bir karar. Bu Türkiye için başarıdır... Her şeyden önce Türkiye'nin prestijini artıracaktır. Bu, hudutları aşan bir olaydır. Avrupa'nın dışında kalması Türkiye'ye güç kaybettirir. Avrupa ile olması ise Türkiye'ye güç kazandırır, her bakımdan güçlendirir..." Hürriyet, 12 Aralık 1999 
   
   HELSİNKİ zirvesinde Türkiye aday ülke ilan edilirken, Kıbrıs meselesinin çözülmesi isteniyor, ama bunun "kriter" olmadığı belirtiliyordu. Rum kesiminin AB'ye tam üye olacağı da açıklanıyordu. Dahası, Ankara ile Atina'nın Ege meselelerini 2004'e kadar çözmesi, aksi halde Lahey Adalet Divanı'na gidilmesi de isteniyordu. 
   Kıbrıs'ın bundan nasıl etkileneceği konusunda Başbakan Ecevit tereddüt ettiğinde, Cumhurbaşkanı Demirel ağırlığını koyarak bunu hükümetin kabul etmesini sağlıyordu. 
   Siyasette şartlar değişince elbette görüşler de değişir. Atatürk gibi bir d hi de Misak-ı Milli'nin Güneydoğu sınırları hakkındaki görüşünü birkaç yıl içinde değiştirmişti çünkü fiiliyatta çok şey değişmişti. 
   Ama, 1999 yılında Türkiye'ye "güç kazandıran" AB, ne zaman ve nasıl yeni bir Sevr politikasını benimsedi, ben bilmiyorum. 
   Avrupa bir devletler ve gruplar camiasıdır. Birinci Dünya Savaşı felaketinin eseri olan Sevr'i h l isteyenler de var, öyle bir istikrarsızlığın Avrupa'yı mahvedecek felaketlere yol açacağını görenler de var ve çok daha etkinler. 
   
   İSVİÇRE'NİN tatil beldesi Bürgenstock'ta "dörtlü zirve" yapılıyor. Türk tarafının "olmazsa olmaz"ları konusunda olumlu işaretler var. Annan, Türk tarafının iki kesimlilik, siyasi eşitlik, garanti ve asker bulundurma konularındaki şartlarına yatkın gözüküyor. 
   En önemli gelişmelerden biri, Türkiye'den göçmüş "yerleşimci"lerden 45 bininin yeni Annan planında "vatandaş" olarak kabul edilmesidir, hem AB vatandaşı hem Kıbrıs vatandaşı... Bu, 1974'ten bu yana Türkiye'nin tasarruflarının hukuken onaylanması demektir. 
   Müzakere sürecinde inişler, çıkışlar olur. Saatten saate hava değişir. 
   Önemli olan, sonuçta Annan'ın ortaya koyacağı ve referanduma sunulacak olan belgenin ne ölçüde 'kabul edilebilir' olacağıdır. 
   Bürgenstok'taki Türk diplomasisinin arkasında, yılların birikimi ve son aylardaki yoğun trafik var. Ankara'nın ABD ve AB ile sürdürdüğü diplomasi trafiği, olumlu etkilerini Bürgenstock'ta kendini hissettiriyor. 
   Ben iyimserim. AB üyesi bir Türkiye'nin Lozan'ı büsbütün pekiştireceğinden de eminim. 
   Düzeltme Dünkü yazımda AKP'nin Adıyaman'da seçimlere katılmadığı sehven yazılmıştır. Doğrusu Batman'dır. Düzeltir özür dilerim. 
   
      
   
   
</TEXT>
</DOC>
