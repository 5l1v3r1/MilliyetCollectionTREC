<DOC>
<DOCNO> 207920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sonspo06.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Bayram Konyaspor'da... 
</HEADLINE>
<TEXT>

     Konyaspor, uzun süren sakatlığı nedeniyle Trabzonspor'da forma şansı bulamayan Bayram ile anlaştı. 
     Kulüp basın sözcüsü ve futbol şubesi sorumlusu İbrahim Kaplan, Antalya Belek'teki kamp çalışmalarının istedikleri düzeyde çok hırslı ve keyifli geçtiğini kaydetti. 
     3 Ocak'ta başlayan kamp süresi boyunca kendilerine önerilen bazı futbolcuları denediklerini belirten Kaplan, bugünlerde Avustralyalı bir stoper ve kalecinin denendiğini bildirdi. 
     Kısa süre içinde Kamerunlu 3 futbolcunun daha denenmek üzere kampa katılacağını vurgulayan Kaplan, teknik direktör Ziya Doğan'ın uygun bulması durumunda denenen futbolcuların takıma dahil edileceğini söyledi. 
     Kaplan, gelecekte iyi bir Konyaspor oluşturabilmek amacıyla transfer çalışmalarına hiçbir zaman ara vermediklerini ifade ederek, ''Son olarak sürpriz bir gelişmeyle Trabzonsporlu Bayram ile anlaştık. Sakatlığı nedeniyle uzun süredir forma giyemeyen sol açık futbolcusu Bayram, kampa katıldı. Eski Beşiktaşlı Bayram'ın takıma güç katacağına eminim'' dedi. 
     
</TEXT>
</DOC>
