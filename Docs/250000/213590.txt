<DOC>
<DOCNO> 213590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur12.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte varoşların içler acısı hali Çorba, makarna ile besleniyorlar 
</HEADLINE>
<TEXT>

     İstanbul'da yoksul kesimin, son 6 ayda en çok çorba, makarna, pilav ve patatesle beslendiği belirlendi. 
     Büyükşehir Belediyesi APK Daire Başkanlığı Araştırma Müdürlüğü'nce, İstanbul'un 27 ilçesinde yaşayan 1272 kişi üzerinde ''Alt Sosyo-Ekonomik Gruplar Araştırması'' yapıldı. 
     Araştırma kapsamında, İstanbul'un varoşlarındaki alt sosyoekonomik gruptakilere, eğitim, sağlık, gıda, sigara, içki gibi harcama kalemlerine ilişkin sorular yöneltildi. 
     ''Aylık ortalama sigara gideriniz kaç lira '' sorusuna katılımcıların yüzde 27.8'i 30 milyon lira ve altı, yüzde 18.2'si 31 ile 50 milyon lira arasında, yüzde 8.3'ü 51 ile 100 milyon lira arasında, binde 6'sı da 100 ile 300 milyon lira arasında yanıtını verirken, yüzde 39.8'i ise hiç harcama yapmadığını bildirdi. 
     ''Aylık ortalama alkollü içecek gideriniz ne kadar '' sorusu üzerine de katılımcıların yüzde 94.6'sı ''hiç harcama yapmadığını'', yüzde 2.4'ü ise 5 ile 150 milyon lira arasında harcadığını söyledi. 
     ''Pazar alışverişi için haftalık ne kadar para ayırıyorsunuz '' sorusuna araştırmaya katılanların yüzde 9.5'i hiç harcama yapmadığını, yüzde 12.7'si 5 milyon lira ve altı, yüzde 34.7'si 6 ile 10 milyon lira arasında, yüzde 28.3'ü 11 ile 20 milyon lira arasında, yüzde 12.2'si 21 ile 40 milyon lira arasında, yüzde 2.4'ü de 41 ile 80 milyon lira arasında para ayırdığını kaydetti. 
     
     YÜZDE 38.1'İ PİKNİK TÜPÜNDE YEMEK PİŞİRİYOR 
     ''Yemeğinizi genelde nerede pişiriyorsunuz '' sorusuna ise katılımcıların yüzde 35.8'i set üstü ocakta, yüzde 38.1'i piknik tüpünde, yüzde 24.1'i fırınlı ocakta, yüzde 1.6'sı da soba üstünde yanıtını verdi. 
     ''Son 6 aydır evinizde en çok pişen ilk 3 yemeği söyler misiniz '' sorusuna verilen yanıtlarda da yüzde 22.2 ile çorba ilk sırada yer alırken, diğerleri de yüzde 19.6 ile makarna, yüzde 15.7 ile pilav, yüzde 11.5 ile patates, yüzde 9 ile kuru fasulye, yüzde 4.6 ile bulgur, yüzde 4 ile ıspanak, yüzde 2.3 ile pırasa, yüzde 1.9 ile nohut, yüzde 1.7 ile de diğer sebzeler oldu. 
     
     ÜRÜNLERİ SATIN ALMA DURUMU 
     Ürünleri satın alma durumu ve sıklığı incelendiğinde ise katılımcıların yüzde 81'i kırmızı et, yüzde 40'ı beyaz et, yüzde 95'i salam-sucuk, yüzde 28'i bakliyat, yüzde 83'ü paket süt, yüzde 71'i açık süt, yüzde 29'u meyve, yüzde 14'ü sebze, yüzde 93'ü de bisküvi-pasta alamadığını bildirdi. 
     Kırmızı et alanların yüzde 5'i haftada, yüzde 60'ı ayda, yüzde 11'i 15 günde, yüzde 7'si 2 ayda ve yüzde 7'si yılda bir, yüzde 5'i çok nadiren, yüzde 5'i ise ihtiyaca göre aldığını belirtirken, bunların da yüzde 21'i 1 kilogramdan az, yüzde 58'i 1 kilogram, yüzde 16'sı 2 kilogram, yüzde 3.4'ü de 3 kilogram aldığını kaydetti. 
     Katılımcıların binde 3'ü günde, yüzde 14'ü haftada, yüzde 58'i ayda, yüzde 19'u 15 günde ve yüzde 2.9'u 2 ayda bir, bunların da yüzde 4.2'si 1 kilogramdan az, yüzde 47'si 1 kilogram, yüzde 38'i 2 kilogram, yüzde 7.8'i de 3 kilogram beyaz et alabildiğini ifade etti. 
     Salam-sucuk tüketenlerin ise yüzde 21'i haftada, yüzde 47'si ayda, yüzde 3'ü günde, yüzde 3'ü yılda bir satın alabildiğini belirtti. 
     
     ''CİDDİ BOYUTLARDAKİ BESLENME SORUNUNUN GÖSTERGESİ'' 
     Araştırmada elde edilen sonuçları A.A muhabirine değerlendiren İstanbul Büyükşehir Belediyesi AKP Daire Başkanı Nihat Karainci, yoksulların yüzde 69'unun son 6 ayda en çok çorba, makarna, pilav ve patates yemesinin, kuru fasulyenin ise neredeyse lüks gıda sayılmasının, sebze, meyve ve sütün de çok az tüketilmesinin, özellikle kalabalık ailelerin yer aldığı bu kesimde çok ciddi boyutlarda beslenme sorunu yaşandığının göstergesi olduğunu vurguladı. 
     
</TEXT>
</DOC>
