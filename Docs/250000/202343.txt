<DOC>
<DOCNO> 202343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/guncel/gun02.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam pişman değil 
</HEADLINE>
<TEXT>

   Dönemindeki siyasi baskılardan etkilenen 4 siyasi liderle görüştürülen Saddam Hüseyin, mağrur bir tavır takındı ve yaptıklarını savundu... 
      DIŞ HABERLER SERVİSİ 
   
   Irak'ın devrik lideri Saddam Hüseyin, yakalandıktan sonra Amerikan güçleri tarafından gözaltında tutulduğu gizli merkezde önceki gün, dönemindeki siyasi baskılardan en çok etkilenenler arasındaki dört siyasi liderle görüştürüldü. Saddam'ın gizli polisinin işkencesinden geçtikten sonra ülkeden kaçan Şii Geçici Yönetim Konseyi GYK üyesi Muvaffak El Rubeyi, Şii Irak İslam Devrimi Yüksek Konseyi Siyasi Büro Başkanı Adil Abdülmehdi, Baas Partisi'nin iktidarı aldığı 1968'den önce Irak'ın Dışişleri Bakanı olan GYK üyesi Dr. Adnan Paçacı ve Irak Ulusal Kongresi Başkanı GYK üyesi Ahmed Çelebi ile görüşen Saddam, mağrur bir tavır takındı. ABD'nin Irak'taki sivil yöneticisi Paul Bremer ve Amerikan güçlerinin komutanı General Ricardo Sanchez'in nezaretinde gerçekleşen görüşmede, Çelebi'yi tanıyan Saddam, kendisinden diğerlerini tanıştırmasını istedi. Saddam, tanışma faslı bittikten sonra Paçacı'ya, "Siz Irak'ın eski Dışişleri Bakanı'ydınız. Şimdi bu halkı ne yapacaksınız " diye sordu. 
   Çok gergin geçen görüşme, şu tarihi diyaloğa sahne oldu 
   
   - Muvaffak El Rubeyi 1990'lı yıllarda Şii din adamları Muhammed Bakır El Sadr ve Muhammed Sadık El Sadr'ı niye öldürttün 
   Saddam Hüseyin Sadr'ın Arapçada "göğüs" anlamına gelmesine atıfta bulunarak Onlar göğüs müydü yoksa ayak mı 
   
   - GYK üyeleri 1988'de 5 bin Kürt'ün öldüğü Halepçe katliamı hakkında neler söyleyeceksin 
   Saddam Hüseyin Halepçe katliamı, İran'ın işiydi. 
   
   Kuveyt Irak'ındır 
   - GYK üyeleri Kuveyt'i neden işgal ettin 
   Saddam Hüseyin Kuveyt Irak'a aittir. 
   
   - Rubeyi Seni Irak halkına vermemizi ister misin 
   Saddam Hüseyin O demagoglara mı 
   
   - GYK üyeleri Kıyamet gününde Allah'la nasıl yüzleşmeyi düşünüyorsun 
   Saddam Hüseyin Allah'la son derece sakin bir kalple yüzleşeceğim. 
   - Rubeyi Odadan çıkarken dayanamayıp bağırır Iraklılar seni cehenneme gönderecek. 
   Görüşmeyle ilgili olarak daha sonra gazetecilere bilgi veren Çelebi, "Saddam'ın asla pişmanlık duymadığını" belirterek, "Hiç şüphe yok ki, o başkalarına sempati bile gösteremeyecek kadar kendini beğenmiş biri" diye konuştu. Paçacı da Saddam'ın "Iraklıların sert bir lidere ihtiyaç duyduklarını söylediğini" aktardı. Rubeyi de, Saddam'a şunları söylediğini kaydetti "Yakalandığında yanında 2 tane kalaşnikov tüfek vardı. Neden bir el olsun ateş etmedin Cesur biri olduğunu iddia ediyorsun, aslında sen bir korkaksın." 
   Rubeyi'ye göre, Saddam Hüseyin, görüşme sırasında icraatlarının tümünü savundu ve "Ben Irak'ta iktidara geldiğimde halkım yalınayaktı. Halka terlik sağladım" dedi. 
   
   
</TEXT>
</DOC>
