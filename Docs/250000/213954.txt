<DOC>
<DOCNO> 213954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/ekonomi/eko01.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi geçen yıl yüzde 9.1 büyüdü 
</HEADLINE>
<TEXT>

   Geçen yıl aralıkta sanayi üretimi yüzde 21.1, yılın tümünde ise yüzde 9.1 arttı. Bu büyüme, GSMH artış hızına 3 puana yakın katkı yapacak 
   ANKARA ANKA 
   
   Sanayi üretimi 2003 yılını rekor artışla tamamladı. Aralıkta yüzde 21.1'e ulaşan sanayi üretimindeki artış 2003'ün tümünde ise yüzde 9.1 oldu. Sanayi üretimindeki bu artışın, yüzde 5'in üzerinde beklenen 2003 yılı GSMH büyüme hızına 3 puana yakın bir katkı yapması bekleniyor. 
   Devlet İstatistik Enstitüsü DİE 2003 Aralık ve yılın tümüne ilişkin sanayi üretim endeksi sonuçlarını açıkladı. Buna göre, DİE'nin 1997 yılı üretim düzeyini 100 olarak kabul ederek oluşturduğu aylık sanayii üretim endeksi de aralıkta 124.4'e kadar yükseldi. Endeks 2003'te en yüksek noktaya 124.7 ile ekimde çıkmıştı. 
   Aralıktaki yüksek sanayi üretim artış hızında imalat sanayiindeki yüzde 22.6'ya ulaşan üretim artışı etkili olurken, madencilik sektörünün üretimi bir önceki yılın aynı ayına göre yüzde 19.3, elektrik, gaz ve su sektörünün üretimi ise yüzde 9.6 arttı. 
   
   Üretimde rekor artış 
   Sanayi sektörü 2003 yılının tümünde ise 2002 yılına göre yüzde 9.1 oranında üretim artışı sağladı. 2001 yılında yüzde 8.9 oranında azalan üretim 2002 yılında ise yüzde 9.2 oranında artmıştı. Kriz yılı olan 2001'de 92'ye kadar gerileyen 1997 yılı 100 yıllık ortalama sanayi üretim endeksi 2002 yılında 100.5'e 2003 yılında ise 109.6'ya yükseldi. Bu Türkiye ekonomisinin 2003 yılında rekor düzeyde bir sanayi üretimi miktarına ulaştığını gösteriyor. 
   2003'te madencilik sektörünün üretimi bir önceki yıla göre yüzde 4 azalırken, imalat sanayii sektörü yüzde 9.7, elektrik, gaz ve su sektörü ise yüzde 8.4 üretim artışı sağladı. 2002'de ise madencilik üretimi yüzde 9.2 azalmış, imalat sanayii sektörü yüzde 10.7, elektrik, gaz ve su sektörü ise yüzde 5.4 üretim artışına ulaşmıştı. 
   
   Sanayi üretimi 2002 Mart'tan bu yana artıyor 2001 Değişim 2002 Değişim 2003 Değişim Ocak 7.5 -2.0 14.6 Şubat -5.0 -4.6 3.4 Mart -7.7 19.5 5.3 Nisan -9.8 14.8 2.8 Mayıs -9.4 11.2 3.8 Haziran -10.2 7.3 9.8 Temmuz -11.0 12.2 10.2 Ağustos -10.8 7.0 9.3 Eylül -9.2 10.8 11.2 Ekim -13.6 12.1 12.7 Kasım -14.4 8.4 4.0 Aralık -8.0 13.7 21.1 Yıllık -8.9 9.2 9.1 
   
   Taşıt araçları üretimi 2003'te yüzde 43.3 arttı 2003 Değişim 2002 Değişim İMALAT SANAYİ SEKTÖRÜ 9.7 10.7 -Gıda ürünl. ve içecek 11.5 5.5 -Tütün ürünleri -14.8 4.1 -Tekstil ürünleri -1.0 8.6 -Giyim eşyası 7.8 8.1 -Derinin işl., bavul çanta vb. -18.8 13.2 -Ağaç ve mantar 0.1 26.4 -Kağıt ve kağıt 2.9 10.0 -Basım ve yayım 28.3 -4.2 -Kok köm., rafine edilmiş petrol. 3.1 11.4 -Kimyasal madde 3.9 9.9 -Plastik - kauçuk 19.0 15.5 -Metalik olmayan min. mad. 11.4 18.9 -Ana metal sanayi 11.5 1.3 -Metal eşya sanayi 7.3 5.0 -Makina ve teçhizat 31.0 21.3 -Büro, muhasebe, bilgi işlem 73.5 41.2 -Elektrikli makina cihaz 2.1 -0.7 -Radyo, TV haberleşme cihazları 18.5 48.1 -Tıbbi, hassas ve optik alet 9.8 24.5 -Taşıt araçları 43.3 24.9 -Diğer ulaşım araçları -13.1 -46.5 -Mobilya -11.7 -4.3 
   
   
</TEXT>
</DOC>
