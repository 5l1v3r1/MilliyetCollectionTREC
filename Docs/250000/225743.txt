<DOC>
<DOCNO> 225743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yazar/uras.html </URL>
<DATE> 2004/03/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Büyümede hedefin üstüne bile çıkılabilir 
</HEADLINE>
<TEXT>

   
   Devlet İstatistik Enstitüsü tarafından dün açıklanan 2003 yılının son üç aylık dönemine ve tamamına ait üretim endeksleri, 2003 yılı büyüme rakamının yüzde 5.0'ın üzerine çıkabileceğini yüzde 5.2 veya yüzde 5.3 olabileceğini gösteriyor. 
   1977 yılında 100 olan sanayi üretim endeksi 2003 yılında 112.5 oldu. Özel sektör sanayi üretim endeksi 100'den 120.5'a çıktı. Ama kamu sanayi üretim endeksi 100'den 91.2'ye gerilediği için, ülke çapındaki sanayi üretim büyüme göstergesi özel sektör üretimindeki büyümeyi yeterince yansıtamadı. 
   Sanayi üretimdeki büyüme, ekonominin büyümesini etkiler. Ekonominin büyümesinin göstergesi milli gelirdir. Milli gelir, sadece sanayi sektöründe değil, tarımda, ticarette, hizmetlerde, tüm ekonomik faaliyetlerde bir yıl içinde üretilen mal ve hizmetlerin katma değerinin toplamıdır. Genelde sanayi üretiminin ve tarım üretiminin gelişme hızı, ekonomik büyüme hızını da belirler. 
   2003 yılında 9 ayda milli gelirdeki ekonomideki büyüme yüzde 5.2 idi. Son üç aylık dönemde sanayideki büyümenin devam ettiği görülüyor. Buna karşılık tarımsal üretim konusunda açıklık yok. Zeytinde bu yıl, "yok yılı" idi. Bu tarımsal gelirin düşük çıkmasına neden olabilir. 
   Buna karşılık bu yıl ithalat büyüdü. İthalatın büyümesi ticaret ve ulaştırma gelirlerini artırdı. İthalat vergilerini artırdı. Bu kalemlerdeki artış, tarımın olumsuz etkisini yok eder ise, önümüzdeki günlerde 2003 yılı büyüme hızının yüzde 5.2 veya yüzde 5.3 oranlarında açıklanması gerekir. 
   İthalattaki büyüme 2003 yılını olumlu etkiliyor ama, 2004 ve sonraki yıllar içinde tehlike arz ediyor. Çünkü bizim ekonomi bir yıl ithalata dayalı büyüdü mü, cari açık döviz açığı da büyür. Ekonomide sıkıntılar başlar. 
   2003 yılında yüzde 5.2 veya 5.3 büyüme iyi bir büyümedir. Böylece 1997 yılında 100 olan milli gelirimiz 106.1'e ulaşmış olur. Ama 1997 yılında 100 olan nüfusumuz 2003 yılında 110.4 olduğu için, kişi başına milli gelirimiz giderek düşüyor. Kişi başı milli gelirimiz 1997 yılında 100 iken 2003 yılında 96.1 oldu... İnsanlarımız yedi yıl önceye göre daha fakir... 
   Her şeyden öte sevinilecek bir şey var. 1997 yılında 100 olan milli gelir 2003 yılında 106.1 olurken, özel sektör sanayi üretimi 120.5, toplam sanayi üretimi 112.5 oldu. Bu rakamlar, ekonomide bazı sektörler gelişemez iken, sanayide büyümenin devam ettiğini ve de sanayideki büyümenin ekonominin dinamiği haline geldiğini gösteriyor. 
   
   Sanayi üretimi nasıl artıyor 1997 100 Kamu sanayi üretimi Özel sanayi üretimi Toplam sanayi üretimi 
1997 100.0 100.0 100.0 1998 103.8 100.3 101.3 1999 103.9 95.0 97.5 2000 99.3 105.0 103.4 2001 96.2 93.8 94.4 2002 95.5 106.4 103.4 2003 91.2 120.5 112.5 
   
   Sanayi üretimi artıyor ama, nüfus daha çok artıyor kişi başı gelir 1997 yılının gerisinde 1997 100 Milli gelir Nüfus Kişi başı milli gelir 
1997 100.0 100.0 100.0 1998 103.8 101.7 102.0 1999 97.5 103.5 94.1 2000 103.7 105.3 98.4 2001 93.8 107.0 87.6 2002 101.1 108.7 92.9 2003 106.1 110.4 96.1 
   
      
   
   
</TEXT>
</DOC>
