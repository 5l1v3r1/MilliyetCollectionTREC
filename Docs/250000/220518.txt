<DOC>
<DOCNO> 220518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo01.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Şanslı olan taraf bizdik 
</HEADLINE>
<TEXT>

     Birinci Süper Futbol Ligi'nde deplasmanda Gençlerbirliği'ni 1-0 yenen Fenerbahçe'nin Teknik Direktörü Christoph Daum, "Bugün izlediğimiz maç, gökyüzü altında şans oyunuydu ve şanslı olan taraf bizdik" dedi. 
     Karşılaşmaya iyi başladıklarını ve 1-0 öne geçtiklerini belirten Daum, "İyi mücadele ettik. Girdiğimiz pozisyonları değerlendirip, skoru 2-0 yapamadık. Defansif anlamdaki oyunları için oyuncularımı tebrik ediyorum. Futbolcularımı, böyle bir maçı kazanma arzuları nedeniyle kutluyorum. İlk yarının ortalarından itibaren Gençlerbirliği daha iyi oynadı. Böyle bir maçı, defansif anlamda kazanmayı başardık" diye konuştu. 
     Daum, Fenerbahçe'nin yarın yapılacak kongresiyle ilgili soruyu ise "Sezon başında birçok kulüpten teklif aldım. Fenerbahçe'yi tercih etmemin nedeni, Başkan Aziz Yıldırım'dır. Aziz Yıldırım, futbol ve Fenerbahçe için bir şanstır. Başkanlık için en doğru insan Aziz Yıldırım'dır" diye yanıtladı. 
     Öte yandan, Gençlerbirliği Teknik Direktörü Ersun Yanal, maç sonrasında basın toplantısı yapmadı. 
     
</TEXT>
</DOC>
