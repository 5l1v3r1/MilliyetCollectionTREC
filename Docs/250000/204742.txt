<DOC>
<DOCNO> 204742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/yasam/yas02.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmadan sahte piyango operasyonu 
</HEADLINE>
<TEXT>

   Ankara'da, 900 milyar lira değerinde sahte milli piyango biletini alıcı kılığındaki jandarmaya satmaya kalkan genç yakalandı 
      ÜMİT KOZAN Ankara DHA 
   
   Ankara'da piyasaya sürülmek üzere 900 milyar liralık sahte milli piyango bileti ele geçirildi. İl Jandarma Alay Komutanlığı Kaçakçılık ve Organize Suçlar Şube Müdürlüğü ve Yenimahalle ilçe Jandarma Komutanlığı ekipleri, yaptıkları istihbarat çalışmaları sonucunda piyasaya sahte piyango bileti sürmeye hazırlanan Önder Kaya 26 ile irtibata geçerek Yenimahalle - Ümitköy Köprüsü'nde dün buluşmak üzere anlaştı. 
   Anlaşma yerine sahte biletlerle birlikte gelen Kaya, yaklaşık 900 milyar lira değerindeki, gerçeğinden ayırt edilemeyecek şekilde basımı yapılmış, tam, yarım ve çeyrek milli piyango biletileriyle birlikte suç üstü ele geçirildi. 
   Operasyonda, sahte milli piyango biletlerinin yanı sıra sahte seyyar bayi isimleri adına düzenlenmiş plastik kaşeler de ele geçirildi. 
   Operasyonun ardından bilgilendirilen Milli Piyango Genel Müdürü İhya Balak ve diğer yetkililer, sahte milli piyango biletlerini yerinde görmek ve teslim almak için Ankara İl Jandarma Alay Komutanlığı'na geldi. Balak, soruları yanıtlamaktan kaçınırken, "Böyle can sıkıcı bir sahne karşısında ne söyleyebilirim ki Böyle sahtek rlar ülkeyi dolandırıyor, sadece bizi değil. Çok üzüntü verici bir sahne hepimiz için. Hepimizi dolandırıyor bu sahtek rlar. Böyle bir ortamda ben ne diyebilirim " dedi. 
   
   
   
</TEXT>
</DOC>
