<DOC>
<DOCNO> 217219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sonspo38.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da gözler UEFA kupası'na döndü 
</HEADLINE>
<TEXT>

     Galatasaray, UEFA Kupası 3. turunda 26 Şubat Perşembe günü İspanya'nın Villarreal takımıyla yapacağı ilk maçın hazırlıklarına 1 günlük iznin ardından başladı. 
     Teknik Direktör Fatih Terim yönetiminde, Florya Metin Oktay Tesisleri'nde yapılan ve sadece ilk 15 dakikası basına açık gerçekleştirilen antrenmana, sakatlığı bulunan Batista, Hasan ve Hakan Şükür katılmadı. Belinde ağrı olan Hakan'ın, akşam saatlerinde MR'ı çekildi. 
     Bu arada, antrenman sonrasında futbolcular, Ayhan'ın doğum gününü pasta keserek kutladı. 
     Galatasaray, yarından itibaren dış dünyaya kapılarını kapatacak. Sarı-kırmızılılar, Villarreal maçı hazırlıklarını basına kapalı yapacak. 
     Galatasaray'ın rakibi Villarreal'in, yarın İstanbul'a geleceği açıklandı. 
     Öğle saatlerinde İstanbul'da olacak İspanyol takımı, akşam da maçın yapılacağı Atatürk Olimpiyat Stadı'nın yanında bulunan antrenman sahasında bir çalışma gerçekleştirecek. Konuk ekip, 25 Şubat Çarşamba günü de Atatürk Olimpiyat Stadı'nda bir çalışma yapacak. 
     TAŞ-NÖ-OK-EA 20 46 23 02 04 
     
</TEXT>
</DOC>
