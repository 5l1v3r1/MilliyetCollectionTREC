<DOC>
<DOCNO> 222570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sontur25.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
5 trafik kazası, 4 ölü, 6 yaralı... 
</HEADLINE>
<TEXT>

     Kayseri, Giresun, Aydın ve Bursa'da meydana gelen trafik kazalarında, 4 kişi öldü, 6 kişi yaralandı. 
     Kayseri'nin Kemeraltı Mahallesi'nde, Abdullah Bircan idaresindeki 38 TF 407 plakalı kamyonet, Necip Fazıl Caddesi ile Yunus Emre Caddesi'nin kesiştiği kavşakta, Hasan Gündüz'ün kullandığı 50 UD 8 plakalı otomobille çarpıştı. Kazada, otomobilde bulunan Metin Biçer 49 , hastaneye kaldırılırken yolda hayatını kaybetti. 
     Aydın'ın Söke İlçesi'nde Ali Tuna'nın 37 kullandığı 09 S 3519 plakalı otomobil, Akçakonak'tan Söke yönüne giderken, sulama kanalına uçtu. Tuna, olay yerinde hayatını kaybetti. 
     Aydın'ın Kuşadası İlçesi'nde, Yalçın Erdem yönetimindeki 04 AT 335 plakalı otomobil, Kuşadası'ndan Güzelçamlı Beldesi yönüne giderken, Selçuk Derya 13 idaresindeki plakasız motosiklete çarptı. Kazada, Derya, olay yerinde öldü. Yaralanan sürücü Erdem ile otomobilde bulunan Zeynep Erdem ve Hakan Güler Kuşadası Devlet Hastanesi'ne kaldırıldı. 
     Giresun merkeze bağlı Mesudiye Köyü'nde, Ali Uzun 41 yönetimindeki 28 ER 169 plakalı otomobil, şarampole devrildi. Kazada yaralanan Uzun, Mehmet Ali Yılmaz ile Veysel Akgün, Prof. Dr. İlhan Özdemir Devlet Hastanesi'nde tedavi altına alındı. 
     Bursa'nın merkez Yıldırım İlçesi'nde, Turabi Kaya'nın kullandığı 41 D 7233 plakalı kamyon, Bursa-Ankara Karayolu Güllük Üstgeçiti altından yolun karşısına geçmek isteyen Emine Yılmaz'a çarptı. 
     Yılmaz, ağır yaralı olarak kaldırıldığı Yüksek İhtisas Hastanesi'nde hayatını kaybetti. 
     
</TEXT>
</DOC>
