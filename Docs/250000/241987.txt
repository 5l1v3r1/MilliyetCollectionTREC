<DOC>
<DOCNO> 241987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonspo19.html </URL>
<DATE> 2004/05/22/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Efes Pilsen finalde... Pınar Karşıyaka 68 - Efes Pilsen 74 
</HEADLINE>
<TEXT>

     Salon Atatürk. 
     Hakemler Mehmet Keseratar xx, Emin Moğolkoç xx, Berk Torun xx. 
     Pınar Karşıyaka Tolbert xxx 23, Domercant xxx 23, Enes x 2, Johnson xx 8, Onur x 3, Kinloch x 2, Mehmet Yağmur xx 7. 
     Efes Pilsen Kerem xxx 2, Langdon xxx 14, Granger xxx 15, Prkacin xxx 13, Kaya xxxx 23, Ermal xx 4, Ender xx 3, Alper x. 
     1. Periyot 20-23. 
     Devre 44-31 Efes Pilsen lehine . 
     3. Periyot 54-61. 
     Türkiye Basketbol Ligi play-off yarı final maçında Efes Pilsen, deplasmanda Pınar Karşıyaka'yı 74-68 yendi. Seride 3-1'lik üstünlüğe ulaşan Efes Pilsen, finale yükseldi. 
     Karşılaşmaya rakibine oranla daha iyi savunma yaparak başlayan Efes Pilsen, 5. dakikayı 13-9 önde geçti. Tolbert ile dış şutlarla sayılar bulan Pınar Karşıyaka 7. dakikada 15-15 ile eşitliği yakaladı. Pota altında Kaya, dışardan Langton'un şutlarıyla sayılar bulan konuk ekip, ilk periyodu 23-20 önde tamamladı. 
     Efes Pilsen, ikinci periyotta da üstünlüğünü sürdürdü. Çok sayıda hücumdan boş dönen Pınar Karşıyaka önünde oyuna ağırlığını koyan konuk ekip, devreyi 44-31 önde kapadı. 
     İkinci yarıda Kaya ve Prkacin ile pota altında etkili olan Efes Pilsen, 24. dakikayı 54-37 önde geçti. Domercant ve Tolbert'in isabetli şutlarıyla farkı kapatmaya çalışan ev sahibi ekip, bunda başarı sağlayamadı ve 3. periyot 61-54 Efes Pilsen üstünlüğü ile sona erdi. 
     Son periyoda agresif savunma yaparak başlayan Pınar Karşıyaka, Domercant ve Mehmet Yağmur'un 3'lükleriyle 32. dakikada ilk kez öne geçti 63-61. Ancak Granger'in devreye girmesiyle konuk takım yeniden üstünlüğü ele aldı. Son dakikalarda yoruldukları gözlenen Pınar Karşıyakalı oyuncular, hücum fırsatlarından yararlanamayınca kontrolü ele alan Efes Pilsen maçı 74-68 kazandı ve finale yükseldi. 
     
</TEXT>
</DOC>
