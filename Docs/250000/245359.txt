<DOC>
<DOCNO> 245359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonspo28.html </URL>
<DATE> 2004/06/04/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Mattheaus'un Beşiktaş'la anlaşması, Macaristan'ı karıştırdı... 
</HEADLINE>
<TEXT>

     Macaristan Milli Takımı'nı çalıştıran Alman teknik adam Mattheaus'un Beşiktaş ile prensip anlaşmasına varması, Macaristan Futbol Federasyonu Başkanı İmre Bozoki'yi zor durumda bıraktı. 
     Federasyon Başkanı Bozoki'nin medyanın baskılarından bunaldığı ve Alman teknik adam ile defalarca görüştüğü bildirildi. Macar medyası, Mattheaus'un milli takımı bırakarak Beşiktaş'a gitmesi halinde Bozoki'nin istifa etmesi gerektiğini yazdı. 
     Öte yandan Macar medyası, transferdeki gelişmeleri yayınlarında flaş olarak verirken, Mattheaus'un gazetecilerin sorularına net yanıtlar vermemesinin kamuoyunun kafasını karıştırdığını belirtiyor. 
     Alman teknik adam, basın mensuplarının, ''Beşiktaş ile anlaştınız mı' sorusuna, ''Böyle haberlerle ilgilenmiyorum. Ben Almanya-Macaristan milli maçına odaklanmış durumdayım'' yanıtını verdi. 

     
</TEXT>
</DOC>
