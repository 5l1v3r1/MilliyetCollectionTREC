<DOC>
<DOCNO> 228427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/soneko12.html </URL>
<DATE> 2004/04/04/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Çobanlıktan vergi rekortmenliğine... 
</HEADLINE>
<TEXT>

     Manisa'nın Sarıgöl İlçesi'nde 27 yıldır vergi rekortmeni olan, bu yıl da Manisa'da en fazla gelir vergisi ödeyenler listesinde üçüncülüğe yerleşen Hüseyin Gümüşlü 68 , çalışmaya çobanlık yaparak başladığı Tırazlı Köyü'nde yaptığı hayır çalışmalarıyla tanınıyor. 
     AA muhabirinin görüştüğü Hüseyin Gümüşlü, hedefinin Manisa'daki listede birinci sırada yer almak olduğunu belirtti. Gümüşlü, ''Ben ilkokul mezunuyum. Çocukluğum çok zor geçti. Köyde gençliğimde çobanlık yaptım. İş hayatına atıldım. Başarılı oldum. Önümüzdeki yıllarda hedefim il birincisi olmaktır. Herkes vergisini tam verirse bu ülkenin sırtı yere gelmez'' dedi. 
     Kazandığının bir kısmını da köyünde hayır işlerine kullanmaktan büyük mutluluk duyduğunu anlatan Gümüşlü, Tırazlar Köyü'ne 8 derslikli ilköğretim okulu yaptırdığını, 20 genç çiftin evlenmesini sağlarken, l0 ailenin de çocuklarını sünnet ettirdiğini belirtti. 
     
</TEXT>
</DOC>
