<DOC>
<DOCNO> 241096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/guncel/gun01.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk, türban değil geçinmenin derdinde 
</HEADLINE>
<TEXT>


Siyaset, türban ve imam hatip tartışmalarına kilitlenirken, halk Türkiye'nin en önemli sorunu olarak işsizliği görüyor 

ANKARA Milliyet 

Türkiye Ekonomik ve Sosyal Etütler Vakfı'nca TESEV hazırlanan "İş Yaşamı Üst Yönetiminde ve Siyasette Kadın" başlıklı araştırmaya göre türban, binde birle, "Türk halkının en önemli sorunu" sıralamasının sonunda yer alıyor. Halkın yüzde 86.5'i, en önemli sorun olarak geçimini etkileyen ekonomik konuları görüyor. 
Prof. Dr. Binnaz Toprak Prof. Dr. Ersin Kalaycıoğlu ve Devlet Bakanı Güldal Akşit'in katılımıyla TBMM'de düzenlenen toplantıyla araştırma sonuçlarını açıkladı. Sonuçlardan bazıları şöyle 
Halkın yüzde 39'u işsizliği Türkiye'nin en önemli sorunu kabul ediyor. Yüzde 24.4'ü ekonomiyi, yüzde 23.1'i enflasyonu öncelikli sorun olarak görürken, sadece binde biri "türban" diyor.Lise sonrası yükseköğretime devam etmeme gerekçelerine bakıldığında türban, binde 6'yla son sırada yer alıyor. Gerekçelerde ilk üç sırayı sınavı kazanamamak yüzde 29.3 , çalışmak yüzde 20.8 ve okul hayatından hoşlanmamak yüzde 12.4 paylaşıyor.Halkın yüzde 43.7'si "Yaşamaktan bıktım" derken yüzde 16.2'si hayatından hiç memnun olmadığını, yüzde 18.7'si pek memnun olmadığını söylüyor. 

Pozitif ayrımcılığa destek 
Halkın yüzde 64.4'ü, siyasetteki kadın sayısı azlığını kadınlara fırsat tanınmamasına bağlıyor. Yüzde 74.3'ü, siyasi partilerce kadın adaylara üst sıralarda yer verilmesini ve pozitif ayrımcılık uygulanmasını destekliyor.Yüzde 68.1'i, kadın vekil sayısının artmasıyla kadın sorunlarının çözümünün kolaylaşacağını düşünüyor.Kadınların yüzde 18.6'sı, erkeklerin yüzde 34.4'ü siyasetle ilgileniyor. 

Kadın milletvekiline kota 
Meclis'teki kadın milletvekili oranını eleştiren Toprak, "Bu rezalet değişmeli. Bunun tek yolu kota" dedi. Pozitif ayrımcılık aleyhine oy kullanan Akşit ise sonuçları hatalı bulduğunu belirtti. 


</TEXT>
</DOC>
