<DOC>
<DOCNO> 245374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur02.html </URL>
<DATE> 2004/06/04/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Başkent'te 2 trafik kazası, 1 ölü, 3 yaralı... 
</HEADLINE>
<TEXT>

     Başkent'te meydana gelen iki ayrı trafik kazasında 1 kişi öldü, 3 kişi yaralandı. 
     A.A muhabirinin aldığı bilgiye göre, Ulus'taki Stad Oteli önünde yolu karşıdan karşıya geçmek isteyen Seyit Demircan'a, Birkan Özkan'ın kullandığı 06 DM 379 plakalı araç çarptı. 
     Kazada ağır yaralanan Demircan, hastaneye kaldırılmak istenirken yolda öldü. Kazadan sonra kaçan araç sürücüsü Özkan ise güvenlik güçleri tarafından yakalanarak gözlem altına alındı. 
     Ulus semti Atatürk Bulvarı'nda ise, bir ticari taksi, yolun karşısına geçmeye çalışan 3 kadına çarparak yaraladı. 
     Osmanlı Kavşağı yakınlarında Ali Ayhan Turan yönetimindeki 06 T 4647 plakalı taksi, Mukaddes Bademlioğlu, Hatice Bademlioğlu ve Mediha Aslan'a çaptı. 
     Kazada, yaralanan kadınlar, Ankara Numune Hastanesi'ne kaldırılarak tedavi altına alındılar. Sürücü Turan ise gözlem altına alındı. 
     
</TEXT>
</DOC>
