<DOC>
<DOCNO> 200464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/ekonomi/eko01.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojman gelirleri bir hafta sonra kasada 
</HEADLINE>
<TEXT>

   İş merkezi yapılmak üzere satışa çıkarılan meclis lojmanlarının geliri bir hafta içinde tahsil edilecek 
      
   Uluslararası Ticaret Merkezi'ne dönüştürülen TBMM lojmanlarında, bir hafta içinde para tahsilatına başlanacak. Lojmanların satışını üstlenen Reha Medin Emlak Hizmetleri Yönetim Kurulu Başkanı Reha Medin, lojmanların resmi satışı için tapuların çıkmasının beklendiğini söyledi. Medin ayrıca önümüzdeki hafta tapuların da verilmeye başlanacağını ve buna bağlı olarak da satışı yapılan villa ve dairelerin satış gelirlerinin tahsil edileceğini belirtti. Reha Medin, mağazaya dönüştürülecek 400 villadan 215'inin, çok katlı bloklardaki 177 dairenin de 50'sinin satıldığını bildirdi. Yiyecek içecek çarşısındaki 24 dükk nın 20'sinin de alıcı bulduğunu söyleyen Medin, satıştan 100 trilyon lira beklendiğini ifade etti. 
   
   Tapu çıkmadı 
   Alıcıların yüzde 90'ının banka kredisi kullandığını kaydeden Medin, "Tapuların verilmesiyle birlikte paralar da Maliye Bakanlığı'na ödenmeye başlanacak" dedi. 
   
   Büyük firmalardan yoğun talep geldi    Meclis lojmanlarının minimum 4 bin kişinin çalışacağı bir alışveriş şehri olmasını planladıklarını söyleyen Reha Medin, her sektör için ayrı bir sokak ayırdıklarını ve her sokakta 50 mağaza olduğunu belirtti. 
   Medin, "Tekstil, sinema, eğlence katının ve yapı marketinin olduğu komplekse müthiş derecede rağbet var. 15 - 20 gün içinde hepsinin satılacak" dedi. Medin, restoran sokağına özellikle yurtdışında bu işi yapan Türk firmalarından büyük talep olduğunu ve satılan restoranlar arasında Paris'te bu işi yapan bir restoranın da olduğunu belirtti. 
   
   
</TEXT>
</DOC>
