<DOC>
<DOCNO> 225120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun43.html </URL>
<DATE> 2004/03/24/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Zebari Koalisyon birlikleri Irak'tan çekilsin 
</HEADLINE>
<TEXT>

     Irak Dışişleri Bakanı Hoşyar Zebari, Irak'taki koalisyon ülkelerinden birliklerini çekmemelerini ve militanlara karşı mücadeleyi sürdürmelerini istedi. 
     Bir parlamento oturumuna katılmak üzere Danimarka'nın başkenti Kopenhag'da bulunan Zebari, gazetecilere, aşırılık ve terörizm yanlısı, demokratik ilkelere karşı güçlerle mücadele için koalisyon birliklerine ihtiyaç duyulduğunu söyledi. 
     Tehlikeli bir zamanda bulunulduğunu belirten Zebari, uluslararası bağlılık ve dayanışmanın zamanı olduğunu kaydetti. 
     Güçlü olunması ve hiçbir zayıflık gösterilmemesi gerektiğini belirten Zebari, ABD ya da başka bir ülkenin Irak'ı yanlış yönlendirmediğini söyledi. 
     Irak'ta 410 askeri bulunan Danimarka'nın Başbakanı Anders Fogh Rasmussen de, Irak'ın eski Devlet Başkanı Saddam Hüseyin BM ile işbirliği yapmadığı için savaşı desteklediklerini ve birlik katkısında bulunduklarını bildirdi. 
     Saddam Hüseyin'in kitle imha silahları olduğuna dair kanıt bulunduğu için değil BM ile işbirliği yapmadığı için bu savaşa destek verdiklerini belirten Rasmussen, Saddam'ın işbirliği yapmamasının, elindeki yasadışı silahlarla ilgili acı ve kabul edilemez bir güvensizlik oluşturduğunu söyledi. 
     Rasmussen, geçen yıl Mart ayında bu kabul edilmez güvensizlikle ilgilenmek zorunda kaldıklarını ifade etti. 
     
</TEXT>
</DOC>
