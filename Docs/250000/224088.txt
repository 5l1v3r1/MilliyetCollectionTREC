<DOC>
<DOCNO> 224088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sontur19.html </URL>
<DATE> 2004/03/20/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Trafik kazaları 4 ölü, 1 yaralı 
</HEADLINE>
<TEXT>

     Yurdun çeşitli yerlerinde meydana gelen trafik kazalarında 4 kişi öldü, 1 kişi yaralandı. 
     Alınan bilgiye göre, Eskişehir'de sürücüsü ve plakası henüz belirlenemeyen bir otomobil, Çevre Yolu Otogar kavşağında bisikletiyle giden Hamza Sarıtaş'a çarptı. Ağır yaralanan Sarıtaş, kaldırıldığı SSK Bölge Hastanesi'nde hayatını kaybetti. Bursa'nın merkez Osmangazi İlçesi'nde, Ahmet Turgay'ın kullandığı 16 LL 580 plakalı kamyon, Yenibağlar kavşağında yolun karşısına geçmek isteyen Mehmet Tanrıverdi'ye 44 çarptı. Ağır yaralı olarak SSK Bursa Bölge Hastanesi'ne kaldırılan Tanrıverdi, kurtarılamadı. Konya'da, Özgür Yavuz 28 yönetimindeki 42 D 6551 plakalı otomobil, Ilgın İlçesi çevre yolunda Mustafa Büyükköroğlu'na 69 çarptı. Büyükköroğlu, olay yerinde hayatını kaybetti. Afyon'un İscehisar İlçesi'nde, İbrahim Türk'ün kullandığı 03 EL 476 plakalı kamyon, geri manevra yaparken oğlu İbrahim Türk'e 8 çarptı. Küçük çocuk, olay yerinde hayatını kaybetti. Giresun'un Tirebolu İlçesi'nde, Hacı Ayyıldız 31 yönetimindeki 61 K 1085 plakalı kamyon, şarampole yuvarlandı. Kazada, yaralanan sürücü Hacı Ayyıldız 31 , Tirebolu Devlet Hastanesi'ne kaldırıldı. 
     
</TEXT>
</DOC>
