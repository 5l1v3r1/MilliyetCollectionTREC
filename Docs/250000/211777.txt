<DOC>
<DOCNO> 211777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sontur08.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve yağmur yeniden her yerde 
</HEADLINE>
<TEXT>

     Dondurucu bir haftayı geride bırakan Türkiye, yeniden kara ve yağmura teslim oluyor. Cuma gününden itibaren soğuk ve yağışlı hava tüm yurdu kaplıyor. Hava sıcaklığı iç ve batı bölgelerde hissedilir derecede azalacak. 
     Bugün ve yarın şiddetli lodos ve sıcaklık artışıyla birlikte kar erimeleri görülecek, sel ve su basmalarına karşı uzmanlar uyarıyor 
Metoorolojiden alınan bilgiye göre, bugün akşama kadar Marmara, Ege, Batı Akdeniz, İç Anadolu’nun kuzeybatısı ile Batı Karadeniz yağışlı geçecek. Yağışlar İç Anadolu’nun kuzeybatısı, İç Ege ve Batı Karadeniz’de kar, diğer yerlerde yağmur şeklinde olacak. Hava sıcaklığı yurdun kuzey, iç ve batı kesimlerinde artacak. 
     Marmara ve Ege’de etkili olacak şiddetli lodos fırtınası nedeniyle, uzmanlar özellikle yaşanabilecek soba zehirlenmelerine karşı uyarıyor. Sıcaklık artışıyla birlikte görülecek kar erimeleri nedeniyle su baskınları görülebilir, dikkat 
Önümüzdeki 3 günün hava raporu ise şöyle 
     
     PERŞEMBE 

     Marmara, Batı Karadeniz, Ege, Antalya çevresi, İç Anadolu’nun kuzeyi ve batısı yağmurlu bir gün geçirecek. Ege ve Akdeniz’de kuvvetli lodos bekleniyor, fırtınaya dikkat Diğer bölgelerimiz parçalı bulutlu. 
     
     CUMA 

     Trakya dışında Marmara’nın tamamı, Ege, İç Anadolu, Batı ve Orta Karadeniz, Akdeniz ve Güneydoğu Anadolu yağış alacak. Yağışlar Bolu ve Eskişehir çevresi ile Doğu Anadolu’nun batısında kar, diğer yerlerde yağmur şeklinde olacak. Diğer bölgelerimiz parçalı bulutlu. 
     
     CUMARTESİ 

     Trakya ve Çanakkale dışında tüm Türkiye yağış alıyor. Kıyı Karadeniz, Doğu Anadolu’nun doğusu, Güneydoğu Anadolu, Akdeniz ve Muğla çevresi yağmurlu, diğer bütün bölgelerimiz karlı bir gün geçirecek. Poyraz özellikle Karadeniz’de şiddetli esecek, fırtınaya dikkat 
     
</TEXT>
</DOC>
