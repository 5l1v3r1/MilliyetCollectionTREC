<DOC>
<DOCNO> 242794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonyas13.html </URL>
<DATE> 2004/05/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
AIDS'e karşı ilginç önlem Otobüslerde prezervatif dağıtılıyor 
</HEADLINE>
<TEXT>

     Çin'de, ciddi boyutlara ulaşan AİDS'le mücadele çerçevesinde uzun süren otobüs yolculuklarında prezervatif dağıtılmaya başlandı. 
     Çin'in batısındaki Sichuan eyaletiyle Tibet Özerk Bölgesi arasında sefer yapan yolcu otobüslerinde, yolculara ücretsiz prezervatif dağıtılmaya başlandı. 
     Yeni Çin Haber Ajansı'nın bildirdiğine göre, Çin ve İngiltere tarafından ortaklaşa yürütülen program kapsamında, otobüslerde AİDS'in önlenmesine yardımcı olacak yazılı materyaller de dağıtılacak. 
     Yetkililer, söz konusu hatta her gün binlerce kişinin yolculuk ettiğini belirterek, bu hattın AİDS hastalığının göçmen vatandaşlar arasında yayılmasının önlenmesi çalışmaları için en ideal yer olduğunu belirttiler. 
     Otobüslerde prezervatif dağıtma kararının, şoförlerin önerisi üzerine alındığı bildirildi. 
     Resmi rakamlara göre, Çin'de 840 bin HİV AİDS virüsü taşıyıcısı ve 80 bin AİDS hastası bulunuyor. 
     
</TEXT>
</DOC>
