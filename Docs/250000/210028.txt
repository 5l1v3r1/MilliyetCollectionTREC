<DOC>
<DOCNO> 210028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/siyaset/siy00.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter'den yargıya 14 milyar 
</HEADLINE>
<TEXT>

   Milliyet, Neşter 2'de gözaltına alınan Erdavran'ın ifadesini ele geçirdi. Erdavran'ın bürosundan Yargıtay ve Danıştay üyelerinin isimleri ile bir üyeye 14 milyar verildiğini gösterir dekont çıktı 
   TÜRKER KARAPINAR Ankara 

   
   Yargıya rüşvet operasyonu kapsamında tutuklanması istenen ancak serbest bırakılan Haldun Erdavran'ın polisteki sorgusu, Yargıtay'a gönderilen dosyanın içeriğini gözler önüne serdi. 
   Milliyet, operasyonun kilit ismi Erdavran'ın polise verdiği ifadeyi ele geçirdi. Polisin, dinleme kayıtlarına dayanarak adını verdiği yargıçların ismini, Yargıtay kararı henüz açıklanmadığı için saklı tutuyoruz. 
   Erdavran, polisin yönelttiği soruların büyük bölümüne, "bilmiyorum, hatırlamıyorum" yanıtını verdi. 
   Polis, Erdavran'a soru yöneltirken, izlemeye alınan cep telefonu konuşmaları ve mesajları ile aramalarda bulunan belgelerden hareket etti. Erdavran'ın bürosunda yapılan aramada, Danıştay İdari Davalar Genel Kurulu listesi, Danıştay'ın altı ayrı dairesindeki bazı üyelerin isimleri, Yargıtay'da 13 ayrı dairenin başkanlarının sıkı çalıştığını belirten not, 6 hukukçunun Kıbrıs'a tatile gönderileceğini anımsatan not ile tatil rezervasyon belgeleri ve bir Yargıtay üyesine 14 milyar gönderildiğini gösteren dekont bulunduğu öğrenildi. 
   
   Yargıtay'da olağanüstü toplantı 
   Adalet Bakanlığı, operasyona ilişkin 6 klasörü dün Yargıtay'a gönderdi. Bunun üzerine yarın toplanması gereken Yargıtay Başkanlar Kurulu, dün olağanüstü toplandı. Toplantıda, dosyalardaki iddialara ilişkin rapor hazırlaması için bir üye "raportör" tayin edildi. Böylece ön soruşturma başlamış oldu. Yargıtay Başkanı Eraslan Özkaya, deliller için şöyle konuştu "Telefon konuşmaları, banka kayıtları var. Bazen öyle isimler geçiyor ki, birbiriyle konuşan kişiler, 'O hafta genel kurulda kim var ' diye sormuş. O zamanki nöbetçi heyeti sayıyor. Daha ziyade Yargıtay dışındaki kişilerin görüşmesi var. Yargıtay üyeleriyle ilgili dinleme, bir kişi denilecek kadar az. Genel izlenim, Yargıtay üyeleri dışındaki mensupların dinlendiği." 
   
   Başsavcı'dan istifaya davet    ANKARA Milliyet 

   Yargıtay Cumhuriyet Başsavcısı Nuri Ok, yargıya yönelik iddialara adı karışan yargı mensuplarının, kendilerinden emin değillerse, haklarında açılacak soruşturmanın sonucunu beklemeden derhal görevlerinden ayrılmalarını istedi. 
   Ok, yazılı açıklamasında "Kir, leke, kirlenme" kavramlarının yargıya yabancı olduğunu belirterek, şunları kaydetti 
   Kirlenmeye, mensuplarının ilişkilerinin, davranış ve tutumların yol açtığına ilişkin iddialar, yargı için son derece ağır ve vahim iddialardır.H kimlerin dokunulmazlığı yoktur. İddialar, soruşturulacak, değerlendirilecektir.Yargı üzerinden haksız para kazanmak, çıkar sağlamak, lehe karar çıkarmak için bireysel ve toplu etkileme, yönlendirme hevesleri, faaliyetleri dün vardı, bugün de vardır, yarın da olacaktır. Önemli olan bunların yargıda itibar ve iltifat görmemesidir.Rüşvet iddiası bile, yargı için üzüntü kaynağıdır. Gözaltındakilerin serbest bırakılması iddia ve suçlamanın vahametini azaltmaz.Soruşturma fırsat bilinerek yargı bağımsızlığı ve h kim güvencesini örseleyen hükümlerin ayıklanması gündemde geri plana atılmamalıdır.Yasama dokunulmazlığı sınırlamasına gösterilen direnç sürdürülmemelidir.Yargı bağımsızlığı ve h kim teminatını kısıtlamaya teşebbüs edilmemelidir.Umarım, yargının yasama ve yürütme erklerine bağımlı hale getirilmesi yönünde girişim olmaz, gereksiz gerilmelere yol açılmaz. 
   
   
</TEXT>
</DOC>
