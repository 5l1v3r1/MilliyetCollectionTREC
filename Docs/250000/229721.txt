<DOC>
<DOCNO> 229721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sontur28.html </URL>
<DATE> 2004/04/08/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Bordum'da fuhuş çetesi çökertildi 
</HEADLINE>
<TEXT>

     Bodrum'daki fuhuş operasyonunda, organize şekilde faaliyet gösterdiği bildirilen bir çetenin 15 üyesi yakalandı. 
     Alınan bilgiye göre, Devlet Güvenlik Mahkemesi'nin talimatıyla 17 ayrı hedef nokta üzerinde 3 aydır operasyonlar yapan Muğla ve Bodrum Emniyet Müdürlüğü ekipleri, Türkiye'ye iş vaadiyle Rusya, Ukrayna ve Azerbaycan'dan getirilen kadınlara zorla fuhuş yaptırmak ve bunun için örgütlendikleri iddia edilen 15 kişiyi gözaltına aldı. 
     Şahısların, ifadelerinde, ''Yabancı uyruklu kadınların önce İstanbul'da Sema G'ye, Bodrum'da da Afat A'ya teslim ettiklerini, 1500-2000 dolar karşılığında da satıcı organizatörlere pazarladıklarını'' anlattıkları öğrenildi. 
     Operasyonda, Afat A., Rena H., Linda K., Nahide B., Rena A., Aynura E., Sema G., Nurida S., isimli 8 kadınla, Kamber C., Ahmet T., Şahin B., Nami K., Hakim İ., Turan O., Süleyman M. isimli 7 kişi gözaltına alındı. 
     Olayla ilgili olarak 5 kişinin yakalanmasına çalışıldığı, gözaltına alınan kişilerin adliyeye sevk edildikleri bildirildi. 
     Yakalananların kaldıkları yerlerde yapılan aramalarda da, bir adet tabanca, 8 mermi, bir kurusıkı tabanca, fişekleri, 18 değişik ülke pasaportu, 3 sahte kimlik, 8 nüfus cüzdanı, 2 sürücü belgesi, 3 banka cüzdanı, çekler, 2 evlenme cüzdanı, döviz, 11 milyar 660 milyon Türk Lirası, 6 video kaseti, 17 cep telefonu ele geçirildi. 
     
</TEXT>
</DOC>
