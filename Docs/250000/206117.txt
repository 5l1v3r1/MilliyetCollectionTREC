<DOC>
<DOCNO> 206117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/guncel/agun.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri tarikat derg hında iftarda .. 
</HEADLINE>
<TEXT>

   'Mareşal Atatürk' resmine itiraz eden Hüsrev Kutlu ve 6 milletvekili, geçtiğimiz Ramazan ayında Adıyaman Menzil Derg hı'na konuk olup şeyhle iftar yapmış 
      Barkın Şık 
   
   Meclis'in muhalefet kulisindeki mareşal üniformalı Atatürk resminin kaldırılması yönündeki açıklamalarıyla tepki çeken AKP Adıyaman Milletvekili Hüsrev Kutlu'nun tarikat yemeğine katıldığı ortaya çıktı. 
   Tarikattaki iftar yemeğine 50 milletvekili davet edildi. Nakşibendi tarikatının bir kolu olan Adıyaman Menzil Derg hı Cemaati'nin Ankara Pursaklar'daki derg hında iftar, geleneksel olarak her yıl Kadir Gecesi'nde düzenleniyordu. Ancak şeyh Feyzettin Erol'un Umre ziyareti nedeniyle iftar 18 Kasım 2003'te verildi. Bu gelişme iftara AKP'den yalnızca Kutlu ve Ahmet Koca Afyon , İhsan Aslan Diyarbakır , Muzaffer Baştopçu Kocaeli , Mahmut Kaplan Şanlıurfa , Öner Gülyeşil Siirt ve Maliki Ejder Arvas Van katılmasına neden oldu. 
   
   Önce hurma, sonra namaz 
   Adıyaman Menzil Grubu'nun kurucusu Muhammet Raşit Erol'un oğlu olan şeyh Feyzettin Erol'un yer masasındaki iftar yemeğinde şeyh, AKP'lilere rahatsızlığını gerekçe göstererek, "Yemek yedikten sonra namaz kılamıyorum. Bunun için su ve hurmayla oruçlarımızı açalım, ardından akşam namazını kılıp yemeklerimizi yiyelim" önerisinde bulundu. Öneriye uyan AKP'liler, daha sonra iftar yemeğine geri döndü. AKP'liler şeyhle yemek yedikten sonra derg h toplantısına katılarak çay içti, sohbet etti. 
   Kutlu, geçen yıl da Mehmet Kutlular'ın sahibi olduğu Yeni Asya gazetesince düzenlenen Said-i Nursi'yi anma törenlerine katılan tek vekil olmuştu. Dünkü Cumhuriyet gazetesinde de de "Kutlu'nun babadan Nurcu" olduğu haberi yer aldı. 
   Yazıda "Nurcu kökenli olan Kutlu'nun babası Mehmet Dursun Kutlu da Nur talebelerinin barındığı Adıyaman Kültür ve İlim Vakfı'nın finansörlerindendir. Baba Kutlu her cuma 40 kadar öğrencinin barındırıldığı derslere katılıyor" ifadeleri yer aldı. 
   Baba Kutlu, oğlunun Atatürk'ün mareşal üniformalı resmiyle ilgili görüşlerini de "Asker insin, sivil konsun demek suç mu Cinayet mi işlemiş " sözleriyle savunmuştu. 
   
   
</TEXT>
</DOC>
