<DOC>
<DOCNO> 214452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sondun11.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sharon Stone, 'ölümün kıyısından' dönüşünü anlattı... 
</HEADLINE>
<TEXT>

     Beyin rahatsızlığı nedeniyle zor günler geçiren ünlü aktris Sharon Stone, bir an için bilincinin kaybolmasıyla ''tünelin ucunda beyaz bir ışık'' gördüğünü ve ölümün kıyısından döndüğünü söyledi. 
     Internetteki ''imdb'' sitesinin haberine göre, anevrizma damar zayıflığı ile ortaya çıkan beyin baloncuğu rahatsızlığı olan 45 yaşındaki güzel oyuncu, ölümle tanıştığını anlattı. 
     Ölüm ile yaşam arasında gidip geldiğini ifade eden Stone, henüz ''zamanı gelmediği'' için yaşama döndüğüne inandığını belirtti. 
     Ölüme bir an için çok yaklaştığını anlatan güzel yıldız, ''Ölümden dönen pekçok insanın gördüğünü söylediği tünelin ucundaki beyaz ışığı ben de gördüm. Ölmüş yakınlarımı gördüm. Hepsi bana çok yakındı ve sanki yaşıyor gibilerdi'' dedi. 
     Kendini o anda çok ince bir çizgide hissettiğini kaydeden Sharon Stone, bu ilginç deneyimi, ''Bir çizgiyi geçsem sanki ölmüş yakınlarımın arasına katılacaktım. Beni birşey alıkoydu. Çünkü, daha zamanım gelmemişti'' sözleriyle anlattı. 
     Sharon Stone'un bir süre önce yollarını ayırdığı eski eşi Phil Bronstein, anevrizma rahatsızlığı nedeniyle ünlü aktrisin çok durgunlaştığını ve sessizleştiğini, evliliklerinin de bu yüzden sona erdiğini açıklamıştı. 
     

     
</TEXT>
</DOC>
