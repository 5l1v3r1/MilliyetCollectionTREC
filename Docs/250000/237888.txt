<DOC>
<DOCNO> 237888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonspo28.html </URL>
<DATE> 2004/05/06/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Yıldıray'ın menajeri Fazeli Daum, Yıldıray'ın peşinde... 
</HEADLINE>
<TEXT>

     Almanya Birinci Futbol Ligi takımlarından TSV Bayer 04 Leverkusen'de forma giyen milli futbolcu Yıldıray Baştürk'ün menajeri Rıza Fazeli, Fenerbahçe Teknik Direktörü Christoph Daum'un Yıldıray'ı istediğini söyledi. 
     Rıza Fazeli, Alman spor dergisi Kicker'e yaptığı açıklamada, Yıldıray'ın önceleri Almanya dışında oynamak istemediğini, ancak şimdi Türkiye'ye gitmeyi de düşündüğünü belirterek, ''Daum, Yıldıray'ın peşinde'' dedi. 
     Lig lideri SV Werder Bremen'in de Yıldıray'a talip olduğunu ifade eden Fazeli, İskoçya'nın Celtic Glasgow ve Fransa'nın Olympique Marsilya takımlarının da Yıldıray'ı istediklerini kaydetti. 
     SV Werder Bremen Kulübü Menajeri Klaus Allofs ise, Yıldıray ile para konusunda anlaşamadıklarını bildirdi. 

     
</TEXT>
</DOC>
