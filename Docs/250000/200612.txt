<DOC>
<DOCNO> 200612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/soneko32.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv üretiminde tüm zamanların rekoru kırıldı... 
</HEADLINE>
<TEXT>

     Otomotiv sektörü, yılın 11 aylık dönemindeki üretimiyle tarihi rekoru kırdı. 
     2000 yılının tamamında 468 bin 381 adetle ulaşılan üretim rekoru, Ocak-Kasım döneminde 488 bin 689 adetle geçildi. Aralık ayı ile birlikte 2003 toplam üretiminin yarım milyonu aşması bekleniyor. 
     Otomotiv Sanayii Derneği OSD verilerine göre, Kasım ayında 27 bin 83 adet otomobil, 18 bin 430 adet kamyonet, bin 986 adet kamyon, 388 adet otobüs, bin 474 adet minibüs, 794 adet midibüs ve 2 bin 464 adet traktör olmak üzere toplam 52 bin 619 adetlik üretim gerçekleşti. 
     Yılın 11 aylık bölümünde ise otomobil üretimi 2 bin 547 adede ulaştı. Bu dönemde üretim, kamyonda 16 bin 437 adet, kamyonette 170 bin 872 adet, otobüste 4 bin, minibüste 11 bin 378 adet, midibüste 5 bin 804 adet, traktörde 26 bin 651 adet oldu. 
     11 aylık dönemde toplam üretimde 114 bin 617 adetle Oyak Renault birinci, Tofaş 112 bin 7 adet ile ikinci, Ford Otosan 99 bin 636 adet ile üçüncü sırayı aldı. 
     Türk otomotiv sektöründe daha önce 3 kez üretimde 400 bin adedin üzerine çıkıldı. 1993 yılında 4 bin 465 adede yükselen üretim, 1998'de 405 bin 2 adedi, 2000 yılında 468 bin 381 adedi buldu. 
     
</TEXT>
</DOC>
