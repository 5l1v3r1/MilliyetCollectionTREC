<DOC>
<DOCNO> 223580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonyas18.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Küresel ısınma, korkulduğu kadar olmayacak 
</HEADLINE>
<TEXT>

     New Mexico'daki atmosfer fizikçilerinin yaptığı son araştırma, gelecek yıllarda küresel ısınmanın daha önceden tahmin edilenlerden çok daha az olacağını ortaya koydu. 
     New Mexico Maden ve Teknoloji Enstitüsü'nden atmosfer fizikçisi Ken Minschwaner tarafından yapılan araştırma sonuçlarına göre, küresel ısınmanın, su buharı kıtlığına sebep olacağından, dünyanın soğumasına yol açacağına dair tahminlerde bulunan karamsarların teorilerinin de geçersiz olduğunu ortaya çıkardı. 
     Maryland Üniversitesi'nden Dr. Andrew Dessler ile çalışmalarını ortak yürüten Dr. Minschwaner'ın araştırma sonuçları, fosil yakacakların kullanması sonucu korkunç bir küresel ısınmanın meydana geleceğini ileri süren bilim adamlarının tezlerine de büyük darbe vurdu. 
     NASA'nın uydu görüntülerini kullanarak üst atmosferde ne kadar su buharı olduğunu tespit eden bilim adamları, ulaştıkları sonuçları pazartesi günkü Journal of Climate'de yayımladı. 
     Dergide çıkan makaleye göre, yeryüzünün ısınmasına sebep olan etmenler, aynı zamanda üst atmosferde su buharının artmasına da sebep oluyor. Bu da felaket tellallarının, dünya yüzeyi ısındıkça üst atmosferin kuruyacağı tezini çürütüyor. 
     Hükümetlerarası İklim Değişikliği Paneli, fosil yakıtların aşırı kullanımı yüzünden gelecek yüzyılda dünyada iklimin 2,5 ile 10 derece Fahrenheit artacağını tahmin ediyor. Araştırmanın küresel ısınmanın bu boyutlarda olmayacağını ortaya koyduğunu ifade eden Dr. Minschwaner, ancak bir miktar ısınmanın da kaçınılmaz olduğunu ifade etti. 
     
</TEXT>
</DOC>
