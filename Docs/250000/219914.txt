<DOC>
<DOCNO> 219914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/siyaset/siy05.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan CHP'ye Alındılar 
</HEADLINE>
<TEXT>

      
   Başbakan Erdoğan, CHP'ye yüklenmeye dün de devam etti. TV - 8'deki Takvim programında, tepki çeken "CHP'nin kökü bereketsiz" sözlerine açıklık getiren Erdoğan, konuşmaları arasında bazı sözlerin cımbızla çekilerek Atatürk'le ilişkilendirildiğini savundu. Kendisinin 1994 öncesi CHP'li belediyeleri kastettiğini kaydeden Erdoğan, şöyle konuştu 
   "O sırada İstanbul'da susuzluğun olduğunu anlattım. Bunların ardından 'bereketsiz' dedim. Beyefendiler alındı. Kalkıp da tek parti dönemlerini farklı yerlere taşımaya çalışırlarsa o zaman çok şey söylerim. İnönü, Baykal, Ecevit CHP'si mi O zaman ben kalkıp derim ki 'Atatürk ebediyete intikal ettikten sonra TL'deki, devlet dairelerindeki resimlerini kaldırdılar. Bunların yerine İnönü'yü koydular. Hani sadıktınız Biz bunları siyaset ortamını germek istemediğimiz için konuşmuyoruz." 
   Ortak olduğu şirketle fiilen ilgilenmediğini vurgulayan Erdoğan, şunları söyledi "Bu konuda kayyum tayini hukukta yok. Devletle işimiz olmadığı için huzursuzluk duymuyorum. Vatandaş çok farklı maaş aldığımızı zannettiği için açıkladım. Yoksa maaşıma zam istemedim." 
   
   
   
</TEXT>
</DOC>
