<DOC>
<DOCNO> 213334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo06.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kırmızı' Ümit Davala Okan'lı Inter berabere... 
</HEADLINE>
<TEXT>

     Almanya Kupası çeyrek final maçında Werder Bremen, Greuther Fürth'ü, son dakikada attığı iki golle 3-2 yenerek tur atladı. Konuk ekip 17. dakikada Stalteri ile öne geçmesine karşın, Fürth 74'te Ismael ve 76'ta Feinbier ile durumu 2-1 yaptı. 82'de Ümit Davala ikinci sarı kartını görerek oyun dışı kaldı. Maçın bu skorla bitmesi beklenirken, Werder son dakika içinde Klasnic ve Micoud ile iki gol bularak yarı finale yükseldi. Diğer sonuçlar Hoffenheim-Lubeck 0-1, Monchengladbach-Duisburg 2-2 4-3 pen . 
     
     Avantaj Inter'de 
     İtalya Kupası yarı final ilk maçında Inter deplasmanda Juventus ile 2-2 berabere kalarak avantaj yakaladı. Emre'nin oynamadığı maçta 17. dakikada oyuna giren Okan'ın bir şutu direkten dönerken Lacivert - Siyahlılar'da Toldo 63'te kırmızı kart gördü. Inter 3 ve 33'te Adriano ile fileleri bulurken, Juventus, 7 ve 70'de Di Vaio ile cevap verdi. Karşılaşmanın son dakikasında Nedved, Okan'a yumruk attı fakat hakem görmedi. 
     
</TEXT>
</DOC>
