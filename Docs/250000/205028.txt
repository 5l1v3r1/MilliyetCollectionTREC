<DOC>
<DOCNO> 205028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/siyaset/siy02.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokratlar AKP yolunda 
</HEADLINE>
<TEXT>

   İstanbul Büyükşehir Belediyesi'nde çalışan onbir bürokrat belediye başkan adayı olabilmek için AKP'nin yolunu tuttu 
   MEHMET DEMİRKAYA İstanbul 

   
   İstanbul'da onbir belediye bürokratının AKP'den çeşitli il ve ilçelerde başkan adayı olabilmek için bu ay sonuna kadar istifa edeceği öğrenildi. Büyükşehir Belediyesi Projeler Daire Başkanı Nihat Macit, AKP'den Kağıthane Belediye Başkan aday adayı olmak için, "Sayın başkanımdan da izin aldım" dedi. Eğitim Müdürü Mehmet Doğan'ın adı AKP'den Malatya, Bilgi İşlem Müdürü Behram Ayazdır'ın adı da Esenyurt belediye başkan adayı olarak geçiyor. Sosyal ve İdari İşler Müdürü Celal Sevencan ise AKP'den Küçükçekmece Belediye Başkan aday adayı. Kütüphane ve Müzeler Müdürü Ali Mazak ise AKP'den Mersin Belediye Başkan aday adayı oldu. İGDAŞ Genel Müdürü Süreyya Polat, Erzurum'da aday adayı. Kültür A.Ş. Genel Müdürü Cengiz Özdemir'in de Kocaeli'nde aday olacağı konuşuluyor. KİPTAŞ Genel Müdürü İsmet Yıldırım'ın adı da Ümraniye için geçiyor. 
   Ağaç A.Ş. Genel Müdürü Ahmet Erorhan'ın Karabük İSFALT A.Ş. Genel Müdürü Hasan Arpacı ile Hamidiye A.Ş. Genel Müdürü Arif Dağlar'ın da Kartal'dan aday olabilmek için istifa edecekleri belirtiliyor. 
   
   
</TEXT>
</DOC>
