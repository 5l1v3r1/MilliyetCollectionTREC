<DOC>
<DOCNO> 230022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur29.html </URL>
<DATE> 2004/04/09/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Siirt'te terör örgütüne yönelik operasyon tamamlandı 
</HEADLINE>
<TEXT>

     Siirt'te terör örgütüne yönelik 3 gün önce başlatılan operasyon tamamlandı. Operasyonda içinde silah, mühimmat ve gıda maddelerinin bulunduğu 10'un üzerinde mağara imha edildi. 
     Siirt Valisi Nuri Okutan, AA muhabirine yaptığı açıklamada, terör örgütü militanlarına yönelik olarak Şeyh Ömer Dağı'nda 3 günden beri teröristlerin barındıkları mağaraların imhasına yönelik operasyonun sona erdiğini belirtti. 
     Bir süre önce bir terör örgütü mensubunun ölü ele geçirildiğini hatırlatan Okutan, şöyle konuştu 
     ''Şeyh Ömer Dağı'nda yapılan ve 3 gün süren operasyonda güvenlik güçlerimiz bölücü terör örgütü mensuplarının barındığı 10'larca mağarayı tespit ederek imha etti. Bu mağaralarda çok sayıda silah ve mühimmat ile bol miktarda gıda malzemesi bulundu. Mağaralar bir daha bölücü terör örgütlerine barınak olmaktan çıkarıldı. Güzel yurdumuzu bölmeye yönelik olarak faaliyet gösteren bölücü terör örgütü mensuplarına karşı sürdürülen mücadele bundan önce olduğu gibi bundan sonra da aynı kararlılıkla sürdürülecektir.'' 
     
</TEXT>
</DOC>
