<DOC>
<DOCNO> 212583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sonspo14.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da Zafer Biryol rüzgarı 2-0 
</HEADLINE>
<TEXT>

     Birinci Süper Futbol Ligi'nde Konyaspor, Elazığspor'u flaş golcüsü Zafer Biryol'un golleriyle 2-0 yendi. 
     Seyircinin fazla ilgi göstermediği ve zeminin elverişli olmadığı maçta, golü düşünen taraf Konyaspor oldu. Baskılı oyunuyla Konyaspor ilk yarıda istediğini almayı başardı. 
     2. dakikada Altan'ın arapasında topla buluşan Cenk, ceza alanına girmeden sert vurdu. Kaleci König'i geçen meşin yuvarlak direkten döndü. Cem, kötü bir vuruşla dönen topu auta attı. 
     6. dakikada orta alanda kazanılan serbest vuruşu kullanan Sedat'ın derinlemesine pasında topla buluşan Zafer Biryol, sağ çaprazdan ceza alanına girer girmez vurdu. Meşin yuvarlak yan ağlarda kaldı. 
     23. dakikada Altan'ın topuk pasında topla buluşan Cem'in, sol çaprazdan ceza alanına girer girmez vuruşunda, meşin yuvarlak auta çıktı. 
     32. dakikada Konyaspor, aradığı golü Zafer Biryol ile buldu. Bu dakikada Altan'ın kullandığı köşe vuruşunda, ceza alanında topa yükselen Zafer Biryol'un şık kafa vuruşunda, top ağlarla buluştu 1-0. 
     36. dakikada ceza yayı önünde yaşanan karambolde topu önünde bulan Yunus'un vuruşunda, top az farkla auta çıkınca Elezığspor beraberlik golünden oldu. 
     44. dakikada sağdan ceza alanına giren Cenk'in yerden ortasında, savunma oyuncularını geçen top Zafer Biryol'un önünde kaldı. Zafer Biryol, şık vuruşuyla, hem kendisinin hem de takımının 2. golünü kaydetti 2-0. 
     Karşılaşmanın ilk yarısını Konyaspor 2-0 önde kapadı. 
     
     İKİNCİ YARI 

     2-0'lık avantajla ikinci yarıya başlayan Konyaspor, bu skoru koruyabilmek için ilk yarıya oranla daha kontrollü bir oyun ortaya koyarken, kontraataklarla rakip kalede golü aradı. Daha atak oynayan Elazığspor ise gol bölgelerinde etkili olamayınca, istediği sonuca ulaşamadı. 
     60. dakikada Cem'in arapasında ceza alanında topla buluşan Altan, uygun pozisyonda dengesini yitirip yere düşünce, Konyaspor bir golden oldu. 
     66. dakikada Czinege'nin ortasında topa yükselen Effa'nın vuruşunda, meşin yuvarlağı kale çizgisi üzerinden Ogün kafayla güçlükle çıkardı. Konyaspor savunması tehlike büyümeden topu uzaklaştırdı. 
     70. dakikada Konyaspor'un kontraatağında Zafer Biryol, ceza yayı üzerinden topu Cenk'e aktardı. Cenk'in ceza alanı içinde uygun pozisyondaki sert vuruşunda, meşin yuvarlağı kaleci König uzaklaştırdı. 
     90. dakikada Zafer Biryol'un ceza alanında düşürülmesi üzerine hakem Ünsal Çimen penaltı noktasını gösterdi. Topun arkasına geçen Zafer Biryol'un penaltı atışında, kaleci König topu yumruklayarak çıkardı. 
     Karşılaşma, Konyaspor'un 2-0'lık üstünlüğüyle sona erdi. 
     MAÇIN KARNESİ 
     

KONYASPOR 2 - ELAZIĞSPOR 0 Stat Atatürk Hakemler Ünsal Çimen xx, Sevdan Gümüşboğa xx, Ali Saygın Ögel xx Konyaspor Ali Uyanık xxx, Yasin xx, Zafer Biryol xxx, Ogün xxx, Cenk xx Dk. 72 Oumar x , Altan xx Dk. 90 Ömer , Cem xxx, Sedat xx Dk. 83 Niyazi , Zafer Demir xx, Tayfun xxx, Murat xx Elazığspor König x, Hacı Arif x, Debnar xx, Mehmet Deliorman x Dk. 66 Eser xx , Ahmet xx, Ziya x Dk. 18 Eren xx , Czinege x, Ramazan x Dk. 46 Effa xx , Mustafa x, Cem xx, Yunus x Goller Dk. 32 ve 44 Zafer Biryol Sarı Kartlar Dk. 27 Ogün, Dk. 73 Cem Konyaspor      
</TEXT>
</DOC>
