<DOC>
<DOCNO> 217393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun28.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda kürtaj filmi gösterilince... 
</HEADLINE>
<TEXT>

     Hırvatistan'da bir ortaokulda kürtaj filmi gösterilmesi, aileleri ayağa kaldırdı. 
     Başkent Zagreb'deki ortaokulda geçen hafta seçmeli din derslerinde öğrencilere izletilen, 20 yıl önce ABD'de çekilen ve kürtaj ameliyatının adım adım gösterildiği film, insan hakları savunucuları ve çocuk psikologlarının da büyük tepkisini çekti. 
     Çocuk ombudsmanı Lyubiça Matiyeviç-Vrsalyko, Novi List gazetesine verdiği demeçte, ''Aynı mantıkla yaklaşırsak öğrencilere uyuşturucu kullanmanın tehlikelerini öğretmek için uyuşturucudan ölen bağımlıların cesetlerini ya da trafik kurallarını öğretmek için kazalarda hayatını kaybedenlerin parçalanmış bedenlerini de göstermeliyiz'' diyerek, tepkisini ortaya koydu. 
     Eğitim Bakanı Dragan Primoraç da filmi izledikten sonra öğrencilerin eğitimine uygun olup olmadığını konusunda değerlendirme yapacağını söyledi. 
     Hırvatistan Katolik Kilisesi ise konuyla ilgili açıklamada bulunmadı. 
     
</TEXT>
</DOC>
