<DOC>
<DOCNO> 239108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo09.html </URL>
<DATE> 2004/05/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA... Timberwolves, Kings'i 114-113 yenerek seride 2-1 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off yarı finallerine, bu sabaha karşı yapılan 2 maçla devam edildi. 
     Batı Konferansı'nda Minnesota Timberwolves, Sacramento Kings'i normal süresi 104-104 berabere tamamlanan maçta 114-113 yenerek, seride 2-1 öne geçti. 
     Minnesota Timberwolves'da gecenin yıldızı Kevin Garnett oldu. 30 sayı, 15 ribaunt, 3 asist ve 5 blokla mükemmel bir performans sergileyen Garnett, takımına galibiyeti getirirken, 25 sayı, 9 ribaunt, 6 asistle oynayan Latrell Sprewell ve 16 sayı, 3 ribaunt, 5 asistle maçı tamamlayan Trenton Hassell, takımlarının galibiyetinde önemli rol oynayan diğer oyuncular oldu. 
     Sacramento Kings'de ise Peja Stojakoviç'in 29 sayı, 9 ribaunt ve 3 asistlik performansı takımına galibiyeti getirmeye yetmezken, Doug Christie'nin 24 sayı, 12 ribaunt, 4 asisti ve Mike Bibby'nin 19 sayı, 5 ribaunt ve 10 asisti takımlarını yenilmekten kurtaramadı. 
     Doğu Konferansı'nda ise Indiana Pacers'ı 94-87'lik skorla geçen Miami Heat, seride 2-1 üstünlük sağladı. 
     Miami Heat'i galibiyete taşıyan en önemli oyuncu, maçı 25 sayı, 5 ribaunt ve 6 asistle tamamlayan Dwyane Wade olurken, 16 sayı, 9 ribaunt ve 3 asistle oynayan Lamar Doom ile 13 sayı, 4 ribauntla oynayan Malik Allen, gecenin dikkati çeken diğer isimleri oldu. 
     Indiana Pacers'da ise Jermain O'Neal'ın 29 sayı, 9 ribaunt ve 4 blokluk performansı galibiyet getirmezken, Jamaal Tinsley'in 16 sayı, 3 ribaunt ve 5 asisti yenilgiyi önleyemedi. 
     Ligde play-off yarı final mücadelesine yarın sabaha karşı Batı Konferansı'nda Los Angeles Lakers-San Antonio Spurs ve Doğu Konferansı'nda New Jersey Nets-Detroit Pistons maçlarıyla devam edilecek. 
     
</TEXT>
</DOC>
