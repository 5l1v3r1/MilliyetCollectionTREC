<DOC>
<DOCNO> 210147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/soneko20.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişim ihalesi için teklifler 12 00'a kadar verilebilecek 
</HEADLINE>
<TEXT>

     Hazine Müsteşarlığı'nın yarın yapacağı 16 Haziran vadeli ve TRT160604F16 ISIN kodlu senede ilişkin değişim ihalesinde en son teklifler, saat 12.00'a kadar verilebilecek. 
     Merkez Bankası'ndan yapılan açıklamada, yarın 23 Ocak 2004 valörüyle TRT160604F16 ISIN Kodlu takas senedinin değişim ihalesi gerçekleştirileceği hatırlatılarak, ihaleye ilişkin bilgiler ile ihalede geçerli kurallar hakkında bilgi verildi. 
     Buna göre, söz konusu senet 110 bin 39 lira birim fiyattan ihraç edilecek. 
     İhalede uygulanacak genel kurallar çerçevesinde, takas kıymeti değişim ihalesine, Piyasa Yapıcısı bankaların yanı sıra diğer yatırımcılar da katılabilecek. Değişim ihalesinde Tekli Fiyat ihale sistemi uygulanacak. 
     Tekliflerin EFT ile gönderileceği değişim ihalesinde, ''İhale Kodu'' 1 olarak belirlendi. 
     İhalede minimum teklif miktarı nominal 250 milyon lira olup, teklifler 5 milyon liranın katları şeklinde gönderilecek. 
     Piyasa yapıcı olmayan katılımcılar, diğer ihalelerde olduğu gibi değişim ihalesinde de teklif edilen kıymetin TRT160604F16 nominal tutarının yüzde biri oranında TL teminatı, Merkez Bankası'nın Ankara şubesindeki ilgili hesaba yatıracaklar. 
     
</TEXT>
</DOC>
