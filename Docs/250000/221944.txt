<DOC>
<DOCNO> 221944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/yasam/yas00.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemoterapi sırasında vitamin desteği şart 
</HEADLINE>
<TEXT>

   Kanser tedavisinin yan etkilerini azaltabilmenin yolu özel diyet reçetelerinden geçiyor. Kemoterapinin yol açtığı kilo kaybını A vitamini içeren besinlerle önleyebilirsiniz 
      Doğru beslen kanseri yen - 7 
Ayşegül Aydoğan 
   
   Kanser tedavisinin iki temel ayağı kemoterapi ve radyoterapi, genellikle hastaların zor geçirdikleri bir süreç yaratıyor. Hastalığın getirdiği yükün yanında ilaçların yan etkileri, bazı besinlerle yaptıkları reaksiyonlar ve iştah sorunları hastalar için tedaviyi biraz daha güçleştiriyor. 
   Beslenme ve diyet uzmanı Aysun - Murat Gökçen çifti, son kitapları 'Kanseri Beslenerek Yenebilirsiniz'de özellikle kemoterapi ve radyoterapi sırasında hastalığın nasıl etkilediğini anlatıp, tedavinin yan etkilerini azaltacak hatta bertaraf edecek yiyecekleri ve diyet reçeteleri veriyorlar. Gökçen çifti, neler yapılması gerektiği konusunda şunları söylüyor 
   
   Protein kaybı 
   Kemoterapinin en olumsuz etkisi, kullanılan ilaçların cinslerine göre bazı besin öğeleri ile reaksiyona girmesidir. Kemoterapi alan hastaların büyük bir çoğunluğunda kilo kaybı ve buna bağlı olarak total proteinde azalma gözlenir. Tedavi sırasında tat algılaması değişip çeşitli sindirim sistemi bozuklukları ortaya çıkabilir. Kemoterapide kullanılan ilaçlar B kompleksi vitaminlerini etkiler. Özellikle de B1 vitamini ve B12'yi. B1 vitamini yetersizliği, hastalığın erken safhalarında gözlenir. İlaç tedavisiyle birlikte yetersizlik daha da artar. Hastanede yüksek dozda vitamin verilmesi iştahın artmasını ve hastaların kendilerini iyi hissetmelerini sağlar. A vitamininden zengin beslenmenin ilacın iştah kesici etkisini azalttığı ve besin tüketiminin düşmesini engellediği dolayısıyla kilo kaybının önlenebildiği bildirilmiştir. Hastalarda kilo ve protein kaybını önlemek için diyet kalorisini, ilave kalori ile yükseltirken, proteinin gerekenin üst sınırında verilmesi uygundur.Radyasyon tedavisinin beslenmeye etkisi, uygulandığı bölgeye, dozaja, süreye ve radrasyon tipine göre değişik etki gösterir. Radyasyon tedavisi de tat duyularında değişime neden olur. Dil, tatlı ve tuzlu duyularına, damak da acı ve ekşi tat duyusuna karşı aşırı hassasiyet kazanır. Neden olarak da radyasyonun tat hücrelerinde tahribat yaptığı gösterilir. Aynı durum koku duyusunu da etkileyebilir. Ancak hemen telaşa kapılmayıp, bu zarara uğrayan duyuların en fazla 120 gün sonra geriye döneceğini de unutmamak gerekir.Radyoterapi ayrıca ince bağırsaklarda emilim bozukluğuna neden olabilir. Bu durum yetersiz beslenmenin en önemli etkenlerinden biridir. Özellikle folik asit yetersizliği söz konusu olabilir. Bu nedenle tedavi sırasında folik asitten zengin besinlere ağırlık verilmelidir. . 
   
   Folik asitten zengin besinler 
   Karaciğerler Soya fasulyesi, unu NohutSoğan Tarhana çorbasıKırmızı pancar Kurufasulye Brokoli 
   
   Merak edilen sorular    Hormonlu sebze ve meyveler kanser yapar mı 
   Aslında hormonlu sebzelerden o kadar korkmamak lazım. Önemli olan sebzenin hormon nedeniyle şeklini değiştirmemiş olması. Bizim önerdiğimiz en önemli şey, mevsimine göre sebze ve meyveleri tüketmek. Örneğin kış ayları domates mevsimi değil. Bu mevsimde domates, taze fasulye, kabak tüketmenin bir anlamı yok. Ama onun yerine brokoli, pırasa, lahana, karnabahar, pancar, turp yenebilir. 
   
   Konserveler riskli mi 
   Konserveye karşı değiliz. Konservelerde problem çok fazla tüketildiğinde ortaya çıkar. Hem salça, hem sebzede ve pek çok üründe konserve birarada ve sürekli tüketilmemeli. Dengelemek lazım. Konserve kapları her besin için özel üretilir. İçinden alıp başka bir kapta bekletmiyorsanız konserve güvenli. Tabi çok fazla kullanılmaması şartıyla. 
   
   Peki fast foodlar 
   Fast food kötü bir beslenme tarzı. Çok fazla yağ içeriyor. Bir de mayonezler, soslar ekleniyor. Kebapların da yüzde 70'i yağ. Kuyruk yağı, iç yağı, kanserojen maddelerin biriktiği yağ tabakalarıdır. 
   
   Buzdolabında saklanan yemeklerin toksik etkiye maruz kaldığı doğru mu 
   Pişirilen yemek ısıtılmamak kaydıyla üç gün dolapta kalabilir. Her seferinde yiyeceğiniz kadarını alıp ısıtmanız şartıyla. 
   
   Suni tatlandırıcılar kanser yapar mı 
   Tatlandırıcılar ile ilgili yapılan araştırmalar ve hayvan deneyleri, normal kullanımlarda herhangi bir kanser vakasına rastlanmadığını gösteriyor. Zaten öyle bir şey olsa, yani en ufak bir şüphe duyulsa, ilgili madde gıda üretiminden çekilir. Kullanımı tamamen yasaklanır. Şu anda suni tatlandırıcılar tüm dünyada satılıp tüketiliyor. 
   
   Günde kaç tane kullanılması normal 
   Bir bireyin kilosunu 10'a bölerek elde edeceği rakam, günlük tüketeceği tatlandırıcı sayısı olarak kabul edilebilir. Örneğin 80 kilosunuz. 10'a bölünce günde 8 adet tatlandırıcıyı güvenle kullanabilirsiniz. 
   
   Kemoterapi tedavisi için örnek diyet    Sabah 
   Süt, Yumurta, Peynir, Siyah zeytin, Domates, salatalık, yeşil biber, Tam buğday veya yulaf ekmeği 
   
   Öğle 
   Kıymalı Sebze yemeği, Bulgur pilavı, Diyet yoğurt, Salata Özel yapım , Tam buğday veya yulaf ekmeği 
   
   Öğleden sonra 
   Peynirli sandviç Tam buğday ya da yulaf ekmeğinden , Havuç suyu 
   
   Akşam 
   Yağsız sığır eti, Tarhana çorbası, Salata özel yapım , Tam buğday veya yulaf ekmeği 
   
   Yatmadan önce 
   Yer fıstığı, Meyve 
   
   Özel yapım salata 
   Kırmızı lahana ve havuç rende, soya filizi, brokoli, maydanoz, roka, yeşil sivri biber, domates, kırmızı soğan kıyılıp, hepsi karıştırılacak. Taze limon suyu ve zeytin yağı ilavesi yapılacak. 
   
   NOT Salatalar her seferinde taze yapılacak 
   
   Radyoterapi tedavisi için örnek diyet    Sabah 
   Meyve Suyu Nar veya havuç , Peynir, Yumurta, Domates, salatalık, yeşil biber, Tam buğday ya da yulaf ekmeği 
   
   Öğle 
   Etli nohut, Domates Soslu Kepekli Makarna, Salata Özel yapım , Tam buğday ya da yulaf ekmeği 
   
   Öğleden Sonra 
   Yoğurt, Kepekli galeta, Meyve 
   
   Akşam 
   Tarhana çorbası, Kıymalı türlü, Salata özel yapım , Tam buğday ya da yulaf ekmeği 
   
   Yatmadan önce 
   Ceviz, badem, Meyve Suyu Nar veya havuç 
   
   Gökçenlerin özel mönüsünden 
   Yer Elması Fava 4 kişilik    Malzemeler 
   Yarım kilo yer elması 
   4 diş sarmısak 
   Yarım demet doğranmış maydanoz 
   2 su bardağı taze sıkılmış portakal suyu 
   Yarım su kaşığı limon suyu 
   
   Hazırlanışı 
   Yer elmalarını haşlayın 
   Bir kapta yer elması, sarmısak ve portakal suyunu bir miktar su ekleyerek püre haline getirin n Üzerine limon suyu ile maydanoz serperek soğuduktan sonra servis yapın 
   
   BİTTİ 
   
   
</TEXT>
</DOC>
