<DOC>
<DOCNO> 217794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur10.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, Eskişehir'de seçimleri girebilmek için doktor raporu getirecek 
</HEADLINE>
<TEXT>

     CHP Eskişehir İl Başkanı Seyit Ali Uslu, avukatların, İl Seçim Kurulu'na mazeret olarak hastane raporu sunacaklarını bildirdi. 
     Uslu, AA muhabirine yaptığı açıklamada, Büyükşehir, Odunpazarı ve Tepebaşı ile Gündüzler, Muttalıp, Çukurhisar beldeleri belediye başkan adayları ile il genel meclisi ve belediye meclisi üyeliği için adayların başvurusunu yapmakla görevlendirilen Merkez İlçe Başkanı Vedat Alp'in aniden rahatsızlanması nedeniyle dün İl Seçim Kurulu Başkanlığı'na zamanında gidemediğini söyledi. 
     Listelerin ''hastalık'' gibi son derece önemli bir mazeret nedeniyle İl Seçim Kurulu'na verilemediğini ifade eden Uslu, ''Merkez İlçe Başkanı Vedat Alp, hastaneden rapor aldı. Avukat arkadaşlarımız İl Seçim Kurulu'na mazeret olarak hastane raporunu sunacaklar. Eğer, rapor kabul edilmezse, üst kurullara itiraz edip, yargı yoluna gideceğiz'' dedi. 
     
</TEXT>
</DOC>
