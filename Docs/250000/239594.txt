<DOC>
<DOCNO> 239594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/yasam/yas03.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıkık elmacık kemikli erkekler daha seksi 
</HEADLINE>
<TEXT>


Eskiden kadınlar uysal bir görünüm veren geniş yüzlü ve küçük köpek dişli erkekleri tercih ederken, bugün çıkık elmacık kemikli erkekler revaçta 

DIŞ HABERLER SERVİSİ 

Kadınların tercihi 
KADINLARIN çıkık elmacık kemikli erkekleri daha çekici bulduğu, bu yüz yapısının da erkeklerin evrim sürecinde şekillendiği ileri sürüldü. Almanya'nın Senckenberg Araştırma Enstitüsü ile İngiltere'deki Cambridge Üniversitesi bilim adamlarının araştırmasına göre, kadınlar eski çağlardan beri kendilerine uygun eşi seçerken, uysal bir görünüm veren geniş yüzlü ve küçük köpek dişli erkekleri tercih etti. Dr. Eleanor Weston, bu baskıyla karşılaşan erkeklerin güç ve saldırganlık sembolü olan büyük köpek dişi ile geniş yüz ve küçük köpek diş ikilemi arasında kaldığını söyledi. 

Güç ve çekicilik dengesi 
EVRİM sürecinde erkeklerin köpek dişleri küçüldü, yüzleri genişleyerek elmacık kemikleri dışa doğru yükseldi. Yani erkekler güç ve çekicilik arasında denge kurdu. Erkeğin yüzü ne kadar geniş ve elmacık kemikleri ne kadar çıkıksa köpek dişleri de o denli küçük oluyor. Daha ilkel primat topluluklarında iri köpek dişi ve saldırganlık dişiler tarafından daha çok tercih ediliyor. Bu kritere göre son dönemin çekici erkeklerini sıralayan araştırmacılar, Hollywood yıldızları Johnny Depp, Orlando Bloom ve Viggo Mortensen'i örnek gösterdi. 


</TEXT>
</DOC>
