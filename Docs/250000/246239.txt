<DOC>
<DOCNO> 246239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonsiy02.html </URL>
<DATE> 2004/06/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Türkiye'den NATO'ye ret 'Tahkar'ı vermezseniz asker göndermeyiz' 
</HEADLINE>
<TEXT>

     ANKARA Milliyet 

Türkiye, Afganistan'a Bölgesel Yapılandırma Timleri PRT gönderme kararını NATO'nun Ankara'nın görev yapmak istediği bölgeyi kabul etmemesi üzerine askıya aldı. 
     PRT için oluşturulan Yönlendirme Komitesi'nin geçtiğimiz günlerde Afganistan İçişleri Bakanı Ali Ahmed Celali başkanlığında yaptığı toplantıda, mevcut timlerin görev yaptığı bölgelere ek olarak yeni timlerin gönderileceği 10 öncelikli bölge tespit edildi. Ancak bu bölgeler arasında Türkiye'nin tercih ettiği Takhar'a yer verilmedi. Takhar'a bu bölgeler arasında yer verilmemesinin nedeni olarak da 2 saat uzaklıktaki Kunduz'un Alman birliklerinin kontrolünde olması gösterildi. Bunun üzerine diğer bölgeleri inceleyen Ankara, güvenlik ve lojistik açılardan bu bölgelere PRT göndermeyi istemedi. Dışişleri Bakanlığı da, Bürüksel'de ki NATO karagahında yapılacak nihai değerlendirme öncesinde NATO'da ki daimi temsilcisine "Önerimizi geri çekin" talimatı gönderdi. 
     ABD operasyonundan sonra hala güvenlik sorunlarıyla karşı karşıya olan Afganistan'da halen 9'u ABD, 1'i İngiltere, 1'i Yeni Zelanda ve 1'i de NATO'ya bağlı olarak 12 PRT görev yapıyor. Bu timlere ek olarak ülkenin çeşitli bölgelerinde 10 tane ek imar timi kurulması planlanıyor. 
     
</TEXT>
</DOC>
