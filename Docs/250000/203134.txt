<DOC>
<DOCNO> 203134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/yasam/yas01.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol polisten Kalav'a dayak... 
</HEADLINE>
<TEXT>

   Kenan Kalav, motosiklet kazası yaptığı için evine ifadesini almaya gelen 3 polis tarafından dövüldü. Kalav, polislerden şik yetçi oldu 
      MEHMET ÇİFTÇİ İspanya DHA 
   
   Evinde üç İspanyol polisinin saldırısına uğrayan Kenan Kalav'ın yüzüne çok sayıda dikiş atıldı. 
   Motosiklet kazasında hafif yaralanan Kalav'ın ifadesini almak için evine gelen polisler, çıkan tartışma sonucu oyuncuyu öldüresiye dövdü. Polislerin, Kalav'ın olay sırasında evde bulunan Türk kız arkadaşının ortaya çıkması üzerine paniğe kapılarak kaçtığı iddia edildi. 
   
   Büyükelçilikten yardım istedi 
   Evine gelen diğer polislerce gözaltına alınan ve 24 saat gözaltında kalan Kenan Kalav, polislerden şikayetçi olurken, Türk Büyükelçiliği'nden de yardım istedi. Kalav, insan haklarını bahane ederek Türkiye'yi sürekli cezalandıran AB üyesi İspanya'da yaşanan bu olayın arkasında "Türk olmasının yattığı"nı savundu. 
   Yetkilileri göreve çağıran Kalav, yaşadığı acı olayın sorumlularının bulunup mahkemeye çıkarılmasında Türkiye'nin yardımına ihtiyacı olduğunu söyledi. 
   
   
</TEXT>
</DOC>
