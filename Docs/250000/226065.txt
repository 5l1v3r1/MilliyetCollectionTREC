<DOC>
<DOCNO> 226065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yazar/tamer.html </URL>
<DATE> 2004/03/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bankaların sevmediği müşteri tipi 
</HEADLINE>
<TEXT>

   Bankalar, kredi kartı borcunu peşin ödeyen müşteriye verdiği hizmetin bedelini, taksitle ödeyen müşteriden çıkartıyor 
   
   Sanayi Bakanlığı'nın verdiği Tüketici Ödülleri nedeniyle Ankara'da düzenlenen törende konuşan bakan Ali Coşkun, "Vatandaş bir heves ve prestij uğruna sorumsuzca kredi kartı sahibi olmak istiyor, bankalar da bu yüzden faizleri düşürmüyor" demiş. 23 Mart Hürriyet 
   Bankaların çok çeşitli aktif pazarlama teknikleriyle bol keseden kredi kartı dağıtmaya uğraştıklarına kuşku yok. Kredi kartı vermeye ikna ettikleri kişilerin mali durumları ve ödeme güçleriyle ilgili yeterince araştırma yaptıklarını söylemek de -en azından bazı bankalar için- mümkün değil. Ama kredi kartı faizlerinin, talep yüksek olduğu için düşürülmediği konusunda Sanayi Bakanımız sanırım yanılıyor. Arzın talebin gerisinde kaldığı geçmiş dönemlerdeki bakış açısıyla mı düşünüyor yoksa h l 
   
   Faiz neden düşmüyor 
   Bugün bankalar arasında kıyasıya bir rekabet söz konusu olduğu halde kredi kartı faizlerinin aylık 6 - 7'lerde seyretmesinin 2 temel nedeni var 
   Birincisi, kredi kartı borcunun tamamını ertesi ay hiç faizsiz peşin olarak ödeyenler. Benim de aralarında bulunduğum bu grup, aslında bankacıların hiç sevmediği kredi kartı müşterisi. Bankacıların deyişiyle kredi kartı borcunu peşin ödeyen müşteri, hiçbir bedel ödemeden bankaların kaynaklarını bir ay süreyle kullanmış oluyor. Bankalar bu tür müşteriden zarar ettiklerini belirtiyorlar ve peşinci müşteriye verdikleri hizmetin bedelini de kredi kartı borcunu taksitle ödeyen müşteriden çıkartıyorlar.İkincisi, otomobil gibi bir ürüne bağlı tüketici kredilerinin aksine, bankaların kredi kartı aracılığıyla kullandırdıkları kredilerde kolaylıkla paraya çevrilebilecek güçlü bir teminatın da, ödeme takviminin de bulunmayışı. 
   
   Sorunlu krediler 
   Dün de yazmıştım. Bankaların geri dönmeyen kredi kartı alacakları 345 trilyonla bu ay rekora ulaşmış. Kredi kartında sorunlu kredi miktarının seyri şöyle 
   Mart 2004 345 trilyonAralık 2003 308 trilyonAralık 2002 268 trilyonAralık 2001 217 trilyonAralık 2000 100 trilyon 
   Ancak bankaların aynı dönemde kredi kartı aracılığıyla kullandırdıkları bireysel kredilerin seyrine ve geri dönmeyen kredi oranına baktığımızda, durumun o kadar da vahim olmadığı görülüyor 
   Mart 2004 7.3 katrilyon Sorunlu 4.7 Aralık 2003 6.6 katrilyon Sorunlu 4.6 Aralık 2002 4.1 katrilyon Sorunlu 6.5 Aralık 2001 2.4 katrilyon Sorunlu 9.0 Aralık 2000 2.2 katrilyon Sorunlu 4.5 
   
   Tüketici bilinçlendi 
   Gördüğünüz gibi 2001 Şubat'ının ertesine rastlayan Aralık 2001 ve etkilerinin azalarak da olsa h l sürdüğü Aralık 2002 hariç, tüketicinin geri ödeyemediği kredi kartı borcu, yaptığı toplam kredi kartı harcamasının 5'i bile değil. 2001 krizinden bu yana tüketici, iktisatçılara taş çıkartacak ölçüde bilinçlendi. Sütten ağzı yananın, yoğurdu üfleyerek yeme durumu da var tabii. Geçmişte kredi kartı borcu nedeniyle arabalarını satanlar, altınlarını bozduranlar da çevrelerindekilere ders oldu. 
   Ama yine de kredi kartı borcu nedeniyle dünyası kararan pek çok kişi h l var. Geçtiğimiz aylarda Kanal D'de Kim 500 milyar ister programında 16 milyar kazanan genç hanım, Kenan Işık'ın "Parayı ne yapacaksınız " sorusu üzerine "Kredi kartı borçlarımı kapatacağım" demiş ve kredi kartını bu kadar bilinçsizce kullandığı için günlerce eleştiri konusu olmuştu. O genç hanım kredi kartıyla giysiler, takılar mı aldı, yoksa annesi, çocuğu, eşi gibi bir yakınının hastalığı için mi borçlandı kimbilir 
   Yarın sizlere, Ankara Ticaret Odası Başkanı Sinan Aygün'ün dünkü yazım üzerine kredi kartlarıyla ilgili olarak gönderdiği yazılı görüşlerini aktaracağım. 
   
      
   
</TEXT>
</DOC>
