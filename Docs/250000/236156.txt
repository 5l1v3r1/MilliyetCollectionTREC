<DOC>
<DOCNO> 236156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun44.html </URL>
<DATE> 2004/04/30/ </DATE>
<TIME> 21.47 </TIME>
<AUTHOR>  </AUTHOR>
<HEADLINE>
Annan "İşkence fotoğrafları çok rahatsız edici" 
</HEADLINE>
<TEXT>

     Birleşmiş Milletler BM Genel Sekreteri Kofi Annan, Iraklı esirlere yapılan kötü muameleden ve esirlerin işkence fotoğraflarından büyük rahatsızlık duyduğunu bildirdi. 
     Annan, sözcüsü aracılığıyla yaptığı açıklamada, bunun münferit bir olay olmasını umduğunu belirterek, Amerikan askeri makamlarının, bunun sorumlularını adalet önüne çıkarma ve bu tip kötü muamelelerin tekrarlanmasını engelleme kararlılığını görmekten memnuniyet duyduğunu belirtti. 
     Genel Sekreter Annan, her durumda ve her yerde tutuklulara kötü muamele edilmesine karşı olduğunu belirttiği açıklamasında, tüm tutuklu ve hükümlülere, uluslararası insan hakları yasalarına uygun şekilde davranılması gerektiğinin altını çizdi. 
     
</TEXT>
</DOC>
