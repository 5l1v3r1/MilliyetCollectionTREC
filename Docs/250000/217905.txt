<DOC>
<DOCNO> 217905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/yasam/yas03.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazıdan sürpriz imparator çıktı 
</HEADLINE>
<TEXT>

   İngiltere'de bir tarlada bulunan yaklaşık 1700 yıllık bakır sikke, Roma tarihinde bugüne kadar hemen hemen hiç bilinmeyen bir imparatorun varlığını kanıtladı 
      DIŞ HABERLER SERVİSİ 
   
   İNGİLTERE Oxfordshire'da, bir tarlada, amatör bir arkeologun dedektörle bulduğu 1700 yıllık bakır sikke, Roma tarihinde bugüne kadar hemen hemen hiç bilinmeyen bir imparatorun varlığına kanıt oldu. British Museum uzmanları tarafından İngiltere'de son on yılın en önemli bulgusu olarak nitelenen sikkenin yüzünde imparator Domitianus'un taçlı kabartması bulunuyor. 
   UZMANLAR, MS. 271'de yaşayan Domitianus'un tahttan indirilip muhtemelen öldürülmeden önce, İngiltere'ye bir ya da iki hafta süreyle hükmettiğini söylüyorlar. Geçen yıl ilkbaharda bulunan bu sikkeden başka Domitianus'un imparator olduğuna dair tek ipucu, Fransa'da Loire bölgesinde 1900 yılında bulunan bir başka sikkeydi. Ancak o sikkeye sahte gözüyle bakılmıştı. 
   
   
</TEXT>
</DOC>
