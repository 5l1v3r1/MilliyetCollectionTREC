<DOC>
<DOCNO> 242870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/yasam/yas01.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Zor doğdu, kolay öldü 
</HEADLINE>
<TEXT>


Kırık ailesi, tam 16 yıl sonra ikiz kız sahibi olmuştu. Gittikleri piknikte bir anlık dikkatsizlik, Buse'yi onlardan sonsuza dek çekip aldı... 

NEŞET KARADAĞ Adana DHA 

Adana'da, tüp bebek yöntemiyle 16 yıl sonra ikiz kız çocuğu sahibi olan Kırık ailesi, Buse'nin bir piknikte minibüs altında kalarak ölmesiyle yıkıldı. 
Fevzipaşa Mahallesi'nde, elektrikçi dükk nını işleten İrfan Kırık 40 ile akrabası Mukadder Kırık 36 , 18 yıl önce evlendi. Bebekleri olmayınca bunalıma giren çiftin yıllar süren tedavileri sonucu, 2.5 yıl önce tek yumurta ikizi kızları dünyaya geldi. Buse ve Sinem adını koydukları ikiz kızlarının üzerine titreyen aile, geçen pazar akrabalarıyla Adnan Menderes adasına pikniğe gitti. 
Piknik sırasında Buse, arkadaşı ile konuşmak için yanlarından ayrılan dayısı Mehmet Öztürk'ün peşine takıldı. Açık alanda 10 metre koşan Buse, bir anda geriye manevra yapan Orhan Toprak 25 yönetimindeki minibüsün altında kaldı. 

Babanın acısı 
Kızının peşinden, düşürdüğü minik terliğini giydirmek için giden baba Kırık, Buse'nin cansız bedenini dayısının kucağında görünce yıkıldı. Son bir umutla Başkent Hastanesi'ne de götürülen minik Buse'nin çoktan can verdiği anlaşıldı. 
Minibüsün sahibi Sefa Gürgen 27 , küçük kıza kendisinin çarptığını söyledi, ancak aracı Toprak'ın kullandığı ortaya çıktı. Baba Kırık, Gürgen ve tutuklu Toprak'tan şik yetçi olacak. 




</TEXT>
</DOC>
