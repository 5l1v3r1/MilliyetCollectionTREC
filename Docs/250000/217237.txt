<DOC>
<DOCNO> 217237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur17.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatın sekreteri kabloyla boğularak öldürüldü... 
</HEADLINE>
<TEXT>

     İzmir'in Karşıyaka İlçesi Bayraklı Semti'nde, avukatlık bürosunda sekreter olarak çalışan genç kız, elektrikli bir aletin kablosuyla boğularak öldürüldü. 
     Alınan bilgiye göre, 2131 16 sokaktaki Canbazoğlu Apartmanı'nda bulunan bürosuna dönen avukat Şenay Biçer, sekreteri Aslı Bozan'ı 22 , büronun dinlenme odasındaki yatağın yanında buldu. Biçer, yardım etmek istediği Bozan'ın boynuna elektrikli bir aletin kablosunun dolanmış olduğunu ve nefes almadığını fark etti. 
     Biçer'in çağrısı üzerine büroya gelen 112 Acil Servis Ambulansı görevlileri, genç kızın ölmüş olduğunu belirledi. 
     Kimlik Tespit ve Olay Yeri İnceleme Şube Müdürlüğü'ne bağlı ekipler, bürodaki parmak izlerini belirlemek için çalışma başlatırken, Cinayet Büro Amirliği ekipleri de nişanlı olduğu belirlenen Bozan'ın ilişkilerini ve bürodaki davaları incelemeye aldı. 
     
</TEXT>
</DOC>
