<DOC>
<DOCNO> 213575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sonspo25.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor, Trabzonspor'dan Göksel ve Receple sözleşme imzaladı 
</HEADLINE>
<TEXT>

     Malatyaspor, Tolga Seyhan'a karşılık Trabzonspor'dan aldığı Göksel ve Recep'le sözleşme imzaladı. 
     Malatyaspor, başarılı defans oyuncusu Tolga Seyhan'a karşılık Trabzonspor'dan aldığı Göksel ile 5, Recep ile de 3 yıllık sözleşme imzaladı. 
     Yeni transferler öğle saatlerinde 2 nolu notere gelerek kendilerini sarı kırmızılı renklere bağlayan sözleşmelerini imzaladılar. 
     Malatyaspor gibi büyük bir camiaya geldiği için mutlu olduğunu ve başarılı olmak istediğini belirten Göksel, ''Malatyaspor'un başarısı için ter dökmeye geldik. Malatyaspor yönetim, teknik heyet ve futbolcularıyla çok iyi bir ekip. Burada büyük başarılara imza atmak istiyorum. İnşallah Çaykur Rizespor maçı öncesi uğurlu gelir ve bu maçı kazanırız'' dedi. 
     Diğer transfer Recep ise Malatyaspor'a gelmesi için devre arasında girişimlerde bulunulduğunu belirterek, ''O zaman kısmet olmadı ama şimdi oldu. Malatayspor'a geldiğim için mutluyum. İnşallah her şey daha da iyi olacak. Benim hedefim takıma katkıda bulunmak ve çıkış yakalayarak milli takıma girmek'' diye konuştu. 
     
</TEXT>
</DOC>
