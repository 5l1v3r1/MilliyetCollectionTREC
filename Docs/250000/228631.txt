<DOC>
<DOCNO> 228631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun56.html </URL>
<DATE> 2004/04/05/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
AB,ELN'yi terör örgütleri listesine aldı 
</HEADLINE>
<TEXT>

     Kolombiyalı Marksist gerilla örgütü Ulusal Kurtuluş Ordusu'nun ELN , AB'nin terör örgütleri listesine alındığı bildirildi. 
     AB'nin resmi yayınında yer alan kararla, üye ülkelerin örgüte ait hesapları dondurması ve örgüt üyelerinin terör suçları kapsamında yargılanmasının önü açılıyor. 
     ELN, geçen hafta internet sitesinde yaptığı açıklamada, İspanya'da başbakanlık görevini devralmaya hazırlanan Jose Luis Rodriguez Zapatero'ya mektup göndererek, hükümetle yürütülecek barış görüşmelerine destek istediğini belirtmişti. 
     Örgüt, Zapatero'nun seçim zaferini kutladıklarını ve İspanya'nın yeni başbakanından Kolombiya'daki çatışmalara siyasi bir çözüm bulunmasına katkı istediklerini açıklamıştı. 
     5 bin militanı olduğu bildirilen ELN, Kolombiya'ya sosyalizmi getirmeyi amaçladığını bildiriyor. 
     Kolombiya Devlet Başkanı Alvaro Uribe, isyancılara karşı sıkı mücadele edileceğini bildirmişti. 
     Kolombiya'da sol kanattaki Kolombiya Silahlı Devrim Güçleri FARC ve sağ kanattaki Kolombiya Birleşik Özsavunma Güçleri, halen AB'nin terör örgütleri listesinde bulunuyor. 
     
</TEXT>
</DOC>
