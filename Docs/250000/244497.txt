<DOC>
<DOCNO> 244497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo03.html </URL>
<DATE> 2004/06/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Lakers, Minnesota'yı yıktı, finale çıktı... 
</HEADLINE>
<TEXT>

     ABD Profesyonel Basketbol Ligi'nde NBA , Batı Konferansı play-off final serisinin 6. maçında Minnesota Timberwolves'i 96-90 yenen Los Angeles Lakers, seride 4-2 öne geçti ve finale yükselen ilk takım oldu. 
     Los Angeles Lakers'a galibiyeti getiren en önemli isim karşılaşmayı 25 sayı, 11 ribaunt, 1 asist ve 1 blokla tamamlayan Shaquille O'Neal oldu. 20 sayı, 4 asistle oynayan Kobe Bryant ile 18 sayı, 3 ribaunt ve 3 asistlik bir performans sergileyen Kareem Rush galibiyete katkı da bulunan diğer oyuncular oldu. 10 sayı, 10 ribaunt ile ''double-double'' yapan Karl Malone da gecenin dikkati çeken bir diğer ismiydi. 
     Minnesota Timberwolves'de ise Latrell Sprewell'in 27 sayı, 4 ribaunt ve 5 asisti takımının elenmesine engel olamazken, Kevin Garnett'in 22 sayı, 17 ribaunt ve 2 asisti ile Wally Szczerbiak'ın 13 sayı, 5 ribaunt ve 1 asisti takımlarını yenilmekten kurtaramadı. 
     Ligde yarın sabaha karşı, Doğu Konferansı play-off final serisinde Detroit Pistons-Indiana Pacers karşılaşması yapılacak. Seride Detroit Pistons'ın 3-2 üstünlüğü bulunuyor. 

     
</TEXT>
</DOC>
