<DOC>
<DOCNO> 217967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun38.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazalarında ölen siyasiler... 
</HEADLINE>
<TEXT>

     Uçağının düşmesi sonucu 47 yaşında ölen Makedonya Cumhurbaşkanı Boris Traykovski, son 45 yıl içinde uçak kazalarında ölen devlet ya da hükümet başkanlarının 10'uncusu oldu. 
     Uçak kazalarında ölen başbakan ve devlet başkanlarının dökümü şöyle 
     29 Mart 1959 Orta Afrika Cumhuriyeti Devlet Başkanı, bağımsızlık kahramanı Barthelemey Boganda, uçağının düşmesi sonucu hayata veda etti. 
     27 Mayıs 1979 Afrika zirvesine katılmaya giden Mauritius Başbakanı Yarbay Ahmet Busseyf'i taşıyan uçak, Dakar açıklarına düştü. Busseyf'in cesedi denizde bulunamadı. 
     4 Aralık 1980 Portekiz Başbakanı Françesko Carneiro ve Savunma Bakanı Amaro de Costa, uçaklarının kalkıştan hemen sonra başkent Lizbon'a düşmesi sonucu öldü. 
     24 Mayıs 1981 Ekvador Cumhurbaşkanı Jaime Roldos Aguilera ve Savunma Bakanı General Marco Aurelio, bindikleri uçağın Peru sınırına yakın bölgeye düşmesi sonucu hayatlarını kaybetti. 
     1 Ağustos 1981 Panama Devlet Başkanı Ömer Torrijos, kullandığı küçük uçağın ormana düşmesi sonucu öldü. 
     19 Ekim 1986 Mozambik Cumhurbaşkanı Samora Machel ve birçok Mozambikli bakanı taşıyan iki motorlu uçak Güney Afrika'ya düştü. Kurtulan olmadı. 
     17 Ağustos 1988 Pakistan Devlet Başkanı Ziya ül Hak ve birçok üst düzey askeri yetkili, 30 yolcunun öldüğü uçak kazasında yaşama veda etti. Araştırmacılar sabotaj olasılığı üzerinde durdular. 
     6 Nisan 1994 Burundi Cumhurbaşkanı Cyprian Ntaryamira ve Ruandalı meslektaşı Juvenal Habyrimana, uçaklarının düşmesi sonucu öldüler. 
     Uçak kazalarında ölen diğer siyasiler de şunlar 
     18 Eylül 1961 BM Genel Sekreteri Dag Hammarskjoeld Zambia'da, 
     13 Eylül 1971 Çin Savunma Bakanı ve Mao Zedong'un veliahtı Mareşal Lin Biao Moğolistan'da, 
     4 Mayıs 1982 Cezayir Dışişleri Bakanı Muhammed Binyahya İran'da, 
     24 Mayıs 1986 Madagaskar Savunma Bakanı Sibon Guy Madagaskar'da, 
     7 Mayıs 1994 Zaire Dış İlişkiler Bakanı Mpinga Kassenda Zaire'de, 
     3 Nisan 1996 ABD Ticaret Bakanı Ron Brown Hırvatistan'da, 
     14 Kasım 1997 Hindistan Savunma Bakanı General Somu Hindistan'da, 
     12 Şubat 1998 Sudan Devlet Başkanının birinci yardımcısı Ezzübeyir Muhammed Salih Sudan'da, 
     17 Mayıs 2001 İran Ulaştırma Bakanı Rahman Dadman, 2 bakan yardımcısı ve 7 milletvekili İran'da, 
     6 Şubat 2003 Kolombiya Sosyal Güvenlik Bakanı Jean Louis Londono And dağlarında, 
     24 Şubat 2003 Afganistan Maden ve Endüstri Bakanı Cuma Muhammed Muhammedi Pakistan'da, uçaklarının düşmesi sonucu öldüler. 
     
</TEXT>
</DOC>
