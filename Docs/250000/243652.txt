<DOC>
<DOCNO> 243652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sontur29.html </URL>
<DATE> 2004/05/28/ </DATE>
<TIME> 19.41 </TIME>
<AUTHOR>  </AUTHOR>
<HEADLINE>
Şırnak'ta 1 terörist, ölü olarak ele geçirildi. 
</HEADLINE>
<TEXT>

     Şırnak'ta güvenlik güçlerince düzenlenen arazi aramasında, terör örgütü PKK KONGRA-GEL mensubu bir kişi ölü olarak ele geçirildi. 
     Şırnak Valiliği Basın ve Halkla İlişkiler Müdürlüğü'nden yapılan açıklamada, Üçkiraz Köyü yakınlarında arazi araması yapan güvenlik güçleriyle teröristler arasında silahlı çatışma çıktığı belirtildi. 
     Çatışmada, terör örgütü PKK KONGRA-GEL mensubu bir kişinin, 1 adet kannas keskin nişancı silahı, 1 adet el bombası, 5 adet şarjör, 150 adet fişek ve 1 adet el dürbünü ile birlikte ölü olarak ele geçirildiği belirtildi. 
     Açıklamada, 27 Mayıs 2004 tarihinde de Damlarca Köyü yakınlarında terör örgütü PKK KONGRA-GEL'e ait 2 adet 8-10 kişilik şişme bot, 2 adet can yeleği, 1 adet ses kayıt cihazı, 1 adet el dürbünü, patlayıcı madde yapımında kullanılan araç-gereç ve 60 adet pil, sahte kimlik yapımında kullanılan soğuk mühür, bol miktarda yiyecek, giyecek ve spor ayakkabısı ele geçirildiği de kaydedildi. 
     
</TEXT>
</DOC>
