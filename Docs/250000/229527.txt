<DOC>
<DOCNO> 229527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yazar/pulur.html </URL>
<DATE> 2004/04/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Törpülenmiş laiklik... 
</HEADLINE>
<TEXT>

   
   BİRİ sordu 
   "Yahu bir de BOP çıktı, nedir bu " 
   Diğeri bulmacayı çözdü 
   "Büyük Ortadoğu Petrolleri'nin açılımı " 
   Üçüncüsü düzeltti 
   "Kafaları karıştırma, Büyük Ortadoğu Petrolleri değil, Büyük Ortadoğu Projesi..." 
   
   PEKİ, kim bu projenin mimarı 
   Amerika 
   Amerika bu projeyi niçin ortaya attı 
   Elbette kendi çıkarı için, başka bir şey beklenebilir mi 
   Ama bunu açık açık söylemiyor, kılıf hazır 
   "Ortadoğu halklarının özgürlüğe ve demokrasiye kavuşmaları için yardımcı olacağız, teröre karşı savaşı birlikte kazanacağız " 
   
   İYİ de mal meydanda, işte Irak 
   Irak niçin işgal edildi, Irak halkını, zalim Saddam'ın elinden kurtarmak ve huzura kavuşturmak için değil mi 
   Irak'ta her gün kan dökülüyor, neredeyse iç savaş başlayacak, Amerika Büyük Ortadoğu Projesi'yle her yeri Irak'a mı çevirecek .. 
   
   ÜMİT Zileli'nin Genel Yayın Yönetmeni olduğu "Nokta" dergisinde bu konuda geniş ve çeşitli görüşlerin sunulduğu bir araştırma var. 
   Büyükelçi Özdem Sanberk'e göre, bu, eski ve patenti Türkiye'ye ait bir proje, 14 yıllık bu projenin tasarımı Turgut Özal'ın devrinde yapılıyor. 
   Sovyetler Birliği dağıldıktan sonra, Varşova Paktı'nın boyunduruğundan kurtulan ülkelerle ilişki kuran Türkiye, bu projenin öncüsü... 
   Sayın Sanberk "Birdenbire Amerika önümüze yeni bir proje koymuş gibi, gündemimizi tayin ediyor sanıyoruz, halbuki bu konunun öncüsü Türkiye'dir" diyor. 
   
   PEKİ, BOP için, Türkiye'den ne bekleniyor 
   Özdem Sanberk "Diyorlar ki " diye söze başlıyor 
   "Kardeşim o kadar önemlisiniz ki, Müslüman memleketler sizi takdirle izliyor, diyorlar... 
   54 Müslüman ülke içinde, iyi kötü çoğulcu demokrasiyi, laik bir devlet yapısını, pazar ekonomisini, gündelik krizlere rağmen sivil askeri ilişkilerin yukarı doğru çekildiği trendi izleyen bir ülkeyiz. Ne Suudi Arabistan'dan, ne Mısır'dan, ne diğerlerinden, Atatürk'ün kurduğu bir sistemin 80 yıllık tecrübesini bekleyemezsiniz." 
   
   GÜZEL, doğru 
   Evet ama, Özdem Sanberk, yine "Bu yüzden bize diyorlar ki " diye devam ediyor 
   "Laik dokunuzu törpüleyin, daha İslam olun, dokunuz onlarınkine yaklaşsın, o zaman size düşecek olan rolü oynarsınız, diyorlar " 
   
   YA onların bize biçtiği rolü oynamaya kalkarsak bizim halimiz ne olur 
   Özdem Sanberk bunun cevabını da veriyor 
   "Ama Türkiye laikliği törpülemeye kalkarsa, o zaman biz onları dönüştüremeyiz, biz dönüşürüz." 
   
   İŞTE bütün mesele burada 
   Onlar mı bize benzeyecek, biz mi onlara benzeyeceğiz 
   Bunun tek anahtarı laiklik... 
   Laiklik elden gitti mi, ne farkımız kalır onlardan 
   
   LAİKLİK törpülenirse ne olur 
   Saddam'ın Irak'ı da törpülenmiş, zımparalanmış, kenarından köşesinden budanmış güya laik bir ülkeydi. 
   ABD Dışişleri Bakanı Powell'ın ağzından kaçırdığı "İslam Cumhuriyeti"nin bir başka deyimi "törpülenmiş laiklik" değil midir 
   
      
   
</TEXT>
</DOC>
