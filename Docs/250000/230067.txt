<DOC>
<DOCNO> 230067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/guncel/gun02.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle olur aşiretlerin barışı... 
</HEADLINE>
<TEXT>

      ÖZCAN ÇİRİŞ Bitlis DHA 
   
   Bitlis Güroymak'a bağlı Günkırı beldesinde seçimler sırasında çıkan ve 22 kişinin yaralandığı çatışmanın tarafı iki aile törenle barıştırıldı. Boyalan ve Sencer ailelerinin barış törenine katılan Bitlis Valisi M. Asım Hacımustafaoğlu, geçmişte yaşanan kırgınlıkların artık geride kaldığını söyledi. Güroymak Belediye Başkanı Hüseyin Mutlu, ağabeyi Nurettin Mutlu ile Günkırı Belediye Başkanı Abdurrahman Sevika, olayların ardından iki aileyle görüşüp barışa ikna etti. Tören, olayların yaşandığı Günkırı İlköğretim Okulu önünde düzenlendi. Yaklaşık 1500 kişi, Nurettin Mutlu'nun tuttuğu Kuran'ın altından geçtikten sonra el sıkışıp barış ilan etti. Barışın ardından taraflara çeşitli ikramlarda bulunuldu. 
   
   
   
   
</TEXT>
</DOC>
