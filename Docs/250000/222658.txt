<DOC>
<DOCNO> 222658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/yas03.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk'e 'duvar' örüldü 
</HEADLINE>
<TEXT>

   Almanya'da Yunanlı bir apartman yöneticisi, kiracı Türk'ü çıkarmak için mahkemeye gideceğine, işyerinin kapısını duvar ördürüp kapattı 
      KAZIM DOĞAN Frankfurt 
   
   Frankfurt'un eğlence merkezi Sachsenhausen'da 'Lunita' adlı barı işleten Elif Özdemir, geçtiğimiz pazar sabahı işyerine geldiğinde şok geçirdi. 
   İşyerinin kapısının duvarla örülü olduğunu görünce ne yapacağını şaşıran Özdemir, polisten yardım istedi. Ancak polis genç kadının içeri giremeyeceğini, hakkını mahkemede aramasını söyledi. Dükk nın önünde durması da yasaklanan Özdemir, yaşadıklarını şöyle anlattı 
   "Burayı 3 yıldır çalıştırıyorum. Kontratım her yıl kendiliğinden uzatılıyordu. Bu yıl da 31 Mart'a kadar sürem vardı. İşletmemin sahibi, sanırım binayı bir bankaya satmış. İşlerle Yunanlı yönetici ilgileniyordu. Bugüne kadar ne yöneticiden, ne de mülk sahibinden, sözlü ya da yazılı olarak çıkmam konusunda bir uyarı almadım. Ancak kimi dükk n sahipleri bize adam göndererek çıkmamızı istiyorlardı." 
   
   'Koruma bile tuttum' 
   İşyerini boşaltması için tehdit edildiğini, baskı yüzünden 3 aydır kilere inip bira bile getiremediğini kaydeden Özdemir, iddialarını şöyle sürdürdü 
   "Yunanlı yöneticinin anlaştığı bir başka kişiden, işyerinden çıkmamız karşılığında 20 bin euro aldığını duyuyoruz. Tehditler yüzünden 2 aydır özel koruma tuttum." 
   Özdemir'in komşusu Hasan Sağlam da Yunanlı yöneticinin kontratı uzatmamak için duvar ördüğünü ileri sürerek, "'Niye kapı ördürdün Mahkemeye gidip dışarı attırabilirdin' dedim. Bana 'Ben deli değilim. Mahkeme bir sene sürecek. O beni mahkemeye versin' dedi. Almanya gibi bir ülkede işyerinin kapısına duvar örülmesi ve polisin buna seyirci kalması çok şaşırtıcı" diye konuştu. 
   
   
</TEXT>
</DOC>
