<DOC>
<DOCNO> 249494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas07.html </URL>
<DATE> 2004/06/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Tüketim kültürü aileyi sarsıyor... 
</HEADLINE>
<TEXT>

     Başbakanlık Aile Araştırma Kurumu, tüketim kültürü ve "tükettiği kadar adam olduğunu ve özgürleştiğini sanan" insan tipinin yaygınlaşmasının aile ilişkilerinde sarsılmalara yol açtığını bildirdi. 
     Başbakanlık Aile Araştırma Kurumu uzmanı sosyolog Doktor Dursun Ayan, "Tüketiyorum öğle ise var mıy ım - Göstermelik tüketim ve tüketici kimliğinde aile" başlıklı bir inceleme yaptı. 
     Türkiye'de reklamlarla desteklenen tüketim kültürünün, aile yapısı ve ilişkilerine etkisinin değerlendirildiği incelemede, "son yıllarda tüketim kültürünün yaygınlık kazandığına ve bunun empoze edildiğine" dikkat çekilerek şöyle denildi "Tükettiği kadar adam olduğunu ve özgürleştiğini sanan insan tipinin yaygınlık kazanması, batı dünyasında yıllara önce eleştiri gören 'bireyselciliğin soğuk doktrini' olgusunu su yüzüne çıkarmaktadır. Aile açısından bakılırsa, boşanmalar, evlilik oranında düşme, evlilik yaşının yükselmesi, kreş ve yaşlı yurtlarının çoğalması, komşuluk ve akrabalık ilişkilerinde zayıflama ve hayırlı evlat tipinin değişmesi bayramda şeker alıp çocukların gelmesini beyhude bekleyen yaşlı ana baba reklamı akla gelebilir son yirmi yılda daha çok su yüzüne çıkmaktadır." 
     
     "BATI'DAKİ AİLENİN ÇÖZÜLMESİNE BENZİYOR" 

     "Türk aile hayatının sosyolojik bağlantılarının, batıdaki çözülme aşamalarını çağrıştırır işaretler verdiği"nin belirtildiği incelemede, buna karşı ulusal duyarlılık gösterilmesi ve politika geliştirilmesinin, "aile, demografya ve sosyomorfolojik yapının geleceği" açısından önemli olduğu kaydedildi. İncelemede, Türkiye'de, gündelik yaşam sohbetlerinde bile "Tüketiyorum öğle ise varım" anlayışının dile getirildiğine de işaret edilirken, şöyle denildi "Bunun bir adım daha öteye taşınması, belki de çizgi ötesi olan ifade ile, 'Benim dediğim gibi tüketiyorsun, öğle ise varsın' diyen tüketim empozeleridir. Buna bir de 'hemen şimdi tüketin' dayatması eklenirse durum tüketimin tükettirenin birey üzerindeki sultasına dönüşmektedir. Bu baskıya karşı koyabilmek yetisi top yekün kazanılması gereken ulusal ve beşeri bir mutabakatın insan bilincinde oluşmasıdır. Tüketim dayatmaları karşısında insan kendisini, tüketimi temelinde bir kurgulamaya almakta, başkasına da bunu doğrudan veya dolaylı olarak önermektedir." 

ANKA 
     
</TEXT>
</DOC>
