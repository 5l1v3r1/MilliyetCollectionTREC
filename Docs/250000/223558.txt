<DOC>
<DOCNO> 223558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur28.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
30 metre çapındaki göktaşı, bu gece Dünya'nın yakınındak geçecek 
</HEADLINE>
<TEXT>

     Amerikalı uzmanlar, 30 metre çapındaki bir göktaşının, bu gece yarısından kısa bir süre sonra Dünya'nın yakınından geçeceğini, ancak tehlike oluşturmadığını bildirdiler. 
     NASA'nın maddi destek sağladığı LINEAR ekibinden araştırmacılara göre, ''2004 FH'' adı verilen göktaşı, geçen pazartesi gecesi tespit edildi. 
     Göktaşının TSİ 00.08'de Dünya'nın 43 bin kilometre yakınından geçmesi bekleniyor. 
     Uzmanlara göre, bu kadar büyük bir gök cisminin yeryüzünün bu kadar yakınından geçtiği daha önce tespit edilmedi. Uzmanlar, yaklaşık her iki yılda bir, bu göktaşı büyüklüğündeki cisimlerin, yeryüzüne bu kadar uzaktan geçtiğini sanıyor. 
     Bu kez bilim adamlarının göktaşının yerini tespit ettikleri, ancak göktaşının Dünya için tehlike arz etmediği belirtiliyor. 
     LINEAR, çapı bir kilometreden büyük olan ve Dünya için tehlike oluşturabilecek gök cisimlerini tespit etmek için çalışıyor. 
     
</TEXT>
</DOC>
