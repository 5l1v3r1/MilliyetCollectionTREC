<DOC>
<DOCNO> 217891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/spor/spo08.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kendileri bilir ' 
</HEADLINE>
<TEXT>

   Sağlam, Fenerbahçe maçını izleyip, bazı oyuncularını getirmeyeceğini öğrendiği Capello'ya laf attı, "Umarım bizi küçük görürler" diye konuştu 
      M. ALİ SABUNCU 

   
   Jaziri - Bouazizi sahada 
   GAZİANTEPSPOR, Fenerbahçe maçını unuttu, Roma karşılaşmasına motive oldu. Son lig maçında sakatlıkları bulunan Jaziri ile Bouazizi'yi riske etmemek için ilk 11'de şans vermediğini ifade eden Kırmızı - Siyahlılar'ın Teknik Direktörü Nurullah Sağlam, İtalyan ekibi karşısında bu iki futbolcusunun da oynayacağını ifade etti. Sağlam, "Tarihinde ilk kez önemli bir rakip karşısında sınav verecek olan takımım gereken sonucu alacaktır" diye konuştu. 
   
   Tarih yazmak istiyorlar 
   FENERBAHÇE maçını izleyen Roma Teknik Direktörü Capello'nun bazı futbolcularını getirmeyeceğini duyduğunu ifade eden Nurullah Sağlam, "Umarım böyle olur" dedi. Sağlam şöyle devam etti "Kimi oynatıp oynatmayacağını kendi bilir. Ama elediğimiz Lens'in teknik heyeti de bunu yapmıştı. Umarım bizi hafife almışlardır. Herkes Fenerbahçe maçını unutsun, Roma maçını düşünsün. Tarihe geçmek için önemli bir gün olacak. Allah yardımcımız olsun." 
   
   İtalyanlar'da eksik fazla    GAZİANTEPSPOR'UN rakibi Roma, dün Gaziantep'e eksik geldi. Çiçeklerle karşılanan Asbaşkan Martino, Totti'nin sakatlığı nedeniyle forma giyemeyeceğini belirterek, "Ayrıca Candela, Antonio Cassano, Montella ve kaleci Pelizzoli de gelemedi. Capolle ve Samuel'in durumu ise son kontrollerden sonra belli olacak" dedi. İtalyan ekibi, karşılaşmanın oynanacağı Kamil Ocak Stadı'nda da bir antrenman yaptı. 
   
   
</TEXT>
</DOC>
