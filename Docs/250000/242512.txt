<DOC>
<DOCNO> 242512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/dunya/dun01.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MOSSAD ilanla adam arıyor 
</HEADLINE>
<TEXT>


BURÇUN İMİR KUDÜS DHA 


Dünyanın en acımasız, en dar kadrolu ancak en etkin istihbarat örgütü olarak bilinen İsrail Gizli Servisi MOSSAD , kurulduğundan bu yana ilk kez bir internet sitesi oluşturdu ve eleman aradığını duyurdu. www.mossad.gov.il adresinden ulaşılabilen site, hükümet tanıtım bürosu tarafından oluşturuldu. Sitede örgütün tarihi, tarihçesi ve MOSSAD Başkanı Meir Dagan'ın örgütün hedeflerine ilişkin mesajına yer veriliyor. Dagan mesajında, "MOSSAD'ın temelini oluşturan çalışanlarıdır. Onlar MOSSAD'ın kalbidir. MOSSAD için çalışanların İsrail'e yeteneklerini, bağlılıklarını ve cesaretlerini vermesi beklenir. Bizim için çalışabilecek en uygun ve en iyi adaylara her zaman açığız. Bu web sitesi, bu anlamda sizin köprünüz olacaktır" diyor. Site, mühendislik, teknisyenlik ve elektrooptik alanında düzinelerce iş imk nı sunuyor. MOSSAD ayrıca birden fazla yabancı dil kullanabilen personel arayışı içinde. Aranılanlar arasında İngilizceyi akıcı olarak kullanabilen garson ve otobüs şöförleri de var. 


</TEXT>
</DOC>
