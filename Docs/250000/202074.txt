<DOC>
<DOCNO> 202074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur20.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kazalar ucuz atlatıldı... Üç kazada 27 kişi yaralandı... 
</HEADLINE>
<TEXT>

     Diyarbakır'da meydana gelen trafik kazasında 10 kişi yaralandı. 
     Edinilen bilgiye göre, Ahmet Baydur yönetimindeki 21 AN 023 plakalı minibüs, Diyarbakır-Ergani karayolunun 25 kilometresinde, lastiğinin patlaması sonucu şarampole yuvarlandı. 
     Kazada, minibüste bulunan Hanifi Özbay, Sabite Özbay, Makbule Özbay, Hasan Baybure, İbrahim Akçeken, Zülfü Akçeken, Saliha Ayaz, Roza Ayaz, Sadiye Aysu ile Yusuf Aysu yaralandı. 
     Diyarbakır Devlet Hastanesi ve Diyarbakır Dicle Üniversitesi Tıp Fakültesi'nde tedavi altına alınan yaralıların hayati tehlikelerinin bulunmadığı bildirildi. 
     
     ESKİŞEHİR'DE 11 KİŞİ YARALANDI 

     Eskişehir'de meydana gelen trafik kazasında, 11 kişi yaralandı. 
     İsmail Özemek 27 yönetimindeki 26 S 008 plakalı servis minibüsü, Gündoğdu Mahallesi Takkalı kavşağında, Ramazan Karagöz 47 idaresindeki 26 KN 220 plakalı otomobille çarpıştı. 
     Kazada, servis minibüsünde bulunan Ayşegül Demirbaş 17 , Filiz Kara 23 , Hüseyin Yalman 22 , Sabriye Acar 27 , Hatice Doğan 19 , Mihlican Kaya 25 , Ümmühan Çetin 21 , Çiğdem 17 , Özlem 16 , Leyla 22 ve Kadir Tarhan 18 yaralandı. Yaralılar, SSK Bölge Hastanesi'ne kaldırıldı. 
     
     BURSADAKİ KAZADA 6 KİŞİ YARALANDI 

     Bursa'nın merkez Yıldırım İlçesi'nde meydana gelen trafik kazasında ise 6 kişi yaralandı. 
     Alınan bilgiye göre, Nurettin Bilgetekin'in kullandığı 16 Z 5002 plakalı minibüs, Samanlı Mahallesi Kocaali Caddesi'nde, sürücüsünün direksiyon hakimiyetini kaybederek, şarampole yuvarlandı. 
     Kazada, yaralanan Turun Bulut, Lütfü Özalp, Halil Özsaydıran, Recep Oğuz, Sedat Gözütok, Mustafa Eyice, SSK Şevket Yılmaz ve Bursa Devlet Hastanesi'nde tedavi altına alındı. 
     
</TEXT>
</DOC>
