<DOC>
<DOCNO> 249857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/spor/spo04.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Batista çıkmazı 
</HEADLINE>
<TEXT>


Trabzonspor'un renklerine bağlamayı planladığı Brezilyalı futbolcunun daha önce istediği rakamda indirime gitmemesi üzerine temasları durma noktasına getirdi 




'Arada uçurum var' 
BORDO - Mavili takımda Galatasaray'ın yeni sezonda kadroda düşünmediği Batista'nın transferi yine çıkmaza girdi. Bu oyuncunun transferi için son günlerde girişimler artmasına rağmen bir türlü somut adım atılamadı. Asbaşkan Nevzat Şakar, Brezilyalı oyuncu ile uzun süredir görüşme halinde olduklarını vurgulayıp, "Ancak aramızda fiyat bazında çok büyük fark var" dedi. 

Altan ısrarı 
BATİSTA'NIN çok yüksek rakam istediğini kaydeden Trabzonspor yöneticisi, "Bu yüzden Batista ile görüşmeler durma noktasına geldi" açıklamasını yaptı. Nevzat Şakar, Belçikalı oyuncu Somers'a yurt içi ve yurt dışında çeşitli öneriler geldiğini, yönetim olarak bunları değerlendirdiklerini sözlerine ekledi. Bu arada Konyasporlu Altan'la ilgili girişimler de sürüyor. 

Kadro genişliyor 
TRABZONSPOR'UN Bolu Gerede'de yaptığı yeni sezon için ilk etap hazırlık çalışmaları birinci haftayı doldururken, kampa katılım da her geçen gün artıyor. Son olarak Hüseyin, Ufuk, Çağlar ve Yiğit arkadaşlarına katılırken, Mehmet Yılmaz, Augustine'nin de yarın Gerede'ye gelmesi bekleniyor. Öte yandan şut çalışması sırasında isabetsiz vuruşlar Ziya Doğan'ı kızdırdı. Tecrübeli hoca, çoğu kalenin arkasındaki koruluğa giden topları görünce "Kullanacak top kalmadı" şeklinde oyuncularına takıldı. 





</TEXT>
</DOC>
