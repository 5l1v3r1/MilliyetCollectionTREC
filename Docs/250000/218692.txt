<DOC>
<DOCNO> 218692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yazar/theper.html </URL>
<DATE> 2004/02/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kolları sıvayacaksınız 
</HEADLINE>
<TEXT>

   
   Okuyucularım kooperatiflerinden dertli S. A. diyor ki Kooperatifimiz iki parsele 18 blok halinde bina yaptı. Daireleri teslim etti ve fesholundu. Ancak bloklardan birinde kooperatifin dairesi var. Bu daire kimin Akıbeti ne olur 
   
   Kooperatif fesholunmuş, yani anlaşıldığı kadarı ile tasfiye olunmuş. Kooperatifin tasfiyesi bir kişinin ölümü gibidir. Ölmüş bir kooperatifin malı da olmaz. Bu daire ya kooperatif tarafından biri adına tescil edilmiştir veya tüm kooperatif ortakları adına tescil edilmiştir. Dolayısı ile dairenin akıbetini tapu kaydına bakarak öğreneceksiniz. 
   İkinci derdi, kooperatifin binalarla ve site ile ilgilenmediği, bakımını yapmadığı yolunda. Ortalık oldukça dağınıkmış. 
   Yukarıda söylediğim gibi, siz ölmüş birinden eve bakmasını bekleyebilir misiniz Rahmetli babanızdan akşam eve ekmek getirmesini isteyebilir misiniz İşte kooperatif de bugün rahmetli babanızın durumunda, ondan bir şey beklemeyin, sizi daire sahibi yaptığı için rahmetle anın, o kadar. Kooperatifin yapacağı bir şey yok. Siz iki parsele kurulu sitesiniz. Her parsel kendi yönetimini kuracak, kendi işletme projesini yapacak, karar defterini alıp notere tasdik ettirecek ve kat malikleri toplantısını yapıp yönetim kurulunu seçecek. Ondan sonra avans toplayıp ihtiyaçları giderecek. Yani rahmetli kooperatifin yerine genç evlatları geçecek ve öyle anlaşılıyor ki bayağı çalışacaklar. Zira işleriniz biraz aksamış, işiniz zor, yolunuz uzun ama önünüz açık. Üç vakte kadar bir topluluk görünüyor, öyle umuyorum ki, üç ay içinde kat malikleri kurulunu toplayacaksınız. Kolay gelsin. 
   
      
   
   
</TEXT>
</DOC>
