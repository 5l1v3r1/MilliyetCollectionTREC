<DOC>
<DOCNO> 222869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur08.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüfekle oynarken kendini vurdu... Yurttan kısa kısa... 
</HEADLINE>
<TEXT>

     Trabzon'da bir kişi, tüfekle oynarken kendini vurdu. 
     Kalkınma Mahallesi'nde oturan Yakup Sipahi 42 , temizlediği ruhsatlı av tüfeğinin ateş alması sonucu göğsünden yaralandı. 
     Yakınları tarafından Karadeniz Teknik Üniversitesi KTÜ Tıp Fakültesi Farabi Hastanesi'ne kaldırılan Sipahi, kurtarılamadı. 
     AYDIN'DA SİLAHLA YARALAMA... 
     Aydın'ın Nazilli İlçesi'nde bir kişi silahla yaralandı. 
     Hamidiye Köyü'nde oturan Celal K, ticari rekabetten dolayı anlaşmazlığa düştüğü Celal Aydınlı'yı ruhsatsız av tüfeğiyle yaraladı. 
     Ağır yaralanan Aydınlı, Nazilli Devlet Hastanesi'ne kaldırılırken zanlı gözaltına alındı. 
     BENZİN İSTASYONUNDA GASP... 
     İzmir'in Torbalı İlçesi'nde, bir kişinin bisiklet, motosiklet ve parasını gasp eden 2 kişi, tutuklandı. 
     Polis ekipleri, İzmir-Aydın karayolundaki benzin istasyonda, bıçak tehdidiyle pompacı Mehmet Savran'ın 132 milyon lira ile bisiklet ve motosikletini gasp eden Hasret Tavukçu 19 ile H.K'yı 15 yakaladı. 
     Zanlılar çıkarıldıkları mahkemece tutuklandılar. 
     PİYASAYA SAHTE PARA SÜREN 2 KİŞİ YAKALANDI 
     Aydın'da, piyasaya sahte para 2 süren kişi yakalandı. 
     Bir ihbarı değerlendiren jandarma ekipleri, merkeze bağlı Umurlu Beldesi'nde oturan Yılmaz K'nin evine operasyon düzenledi. Zanlının üzerinde 3 adet sahte 20 milyon lira ele geçirildi. 
     Yılmaz K. ile paraları temin ettiği belirlenen Salih G, gözaltına alındı. 
     MARKETLERDEKİ ETLER KAÇAK ÇIKTI 
     Kayseri'de yapılan kontrollerde, 6 markette kaçak et bulundu. 
     Kayseri Valiliği'nin kurduğu denetleme komisyonunca yapılan kontrollerde, Anbar Semti'nde, Hüseyin Y, Zeynel Y, Serkan A, Emir Ç, Mehmet F ve Musa A'ya ait marketlerde 640 kilo kaçak kesilmiş koyun ve sığır eti ile 180 kilo sakatat bulundu. 
     Market sahipleri gözaltına alındı. 
     
</TEXT>
</DOC>
