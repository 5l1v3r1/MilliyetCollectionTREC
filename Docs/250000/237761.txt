<DOC>
<DOCNO> 237761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sondun44.html </URL>
<DATE> 2004/05/06/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Kıbrıs'ın, Girit'e benzerliği tartışmalara neden oldu... 
</HEADLINE>
<TEXT>

     AB dönem başkanı İrlanda'nın bastırdığı, AB'nin genişlemesini temsil eden pullarda Kıbrıs adasının ''ciddi şekilde Girit'i andırması'' tartışmalara neden oldu. 
     Eski üyelerin mavi, yeni üyelerin de sarı renkle tanıtıldığı pulda, Kıbrıs adasının, Yunanistan'ın güneyinde ve gerçekte olduğundan daha uzun ve ince gösterilmesi, ''pulu hazırlayanların Kıbrıs adasıyla Yunanistan'ın turizm merkezlerinden Girit adasını karıştırdıkları'' izlenimini veriyor. 
     İrlandalı pul uzmanı Peter Geoffrey, iddialara ilişkin olarak, ''Tasarımcılar tüm ülkeler üzerinde bazı sanatsal oynamalar yaptılar, ancak dürüst olmak gerekirse, şekil Kıbrıs'tan çok Girit'e benziyor'' dedi. 
     İrlanda Posta İşletmeleri ise ''karışıklık olmadığı'' konusunda ısrarlı görünüyor ve puldaki ''görüntü bütünlüğünü sağlamak amacıyla Kıbrıs adasının gerçekte olduğundan farklı bir yerde gösterildiğini'' belirtiyor. 
     
</TEXT>
</DOC>
