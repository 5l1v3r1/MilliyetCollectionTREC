<DOC>
<DOCNO> 232471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yasam/yas07.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
4 Pitbull çocuk parçaladı 
</HEADLINE>
<TEXT>

   ABD'de 29 yaşındaki babanın köpekleri, bahçede oyun oynayan 8 yaşındaki oğluna saldırdı. Kanlar içinde kalan çocuk, hastanede öldü 
      DIŞ HABERLER SERVİSİ 
   
   ABD'nin North Carolina eyaletinin Charlotte kentinde Roddie Philip Dumas'in 29 4 pitbull köpeği, 8 yaşındaki oğlunu parçalayarak öldürdü. 
   Küçük Dumas, geçen cuma günü evlerinin çitle çevrili bahçesinde oynarken köpeklerin saldırısına uğradı. 
   
   Çocuğu sürüklediler 
   Talihsiz yavrunun çığlıklarını duyan komşular ve bir postacı olay yerine koştuklarında çocuğu köpeklerden birinin boynundan, ikisinin gövdesinden, sonuncusunun ise bacağından sürüklerken gördüler. 
   
   Baba suçlanabilir 
   Postacı köpeklerin üzerine önce çantasını, sonra da bulduğu bir tahtayı atarak kaçırmayı başardı. Kanlar içinde kalan çocuk kaldırıldığı hastanede öldü. Evinde uyuşturucu ve silah bulunan babanın cinayet ile suçlanabileceği belirtildi. 
   
   
</TEXT>
</DOC>
