<DOC>
<DOCNO> 242868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/yasam/axyas02.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yatak'ta sorun var 
</HEADLINE>
<TEXT>


Türkiye'de her 3 kişiden biri cinsel sorunlar yaşıyor. Cinsel tedavi için başvuranların yanı sıra, danışmanlık merkezlerinin de sayısı artıyor 

Ayşegül Aydoğan 

Cinsel işlev bozukluğu 
CİNSEL Eğitim Tedavi ve Araştırma Derneği'nce düzenlenen "Cinsellik ve Cinsel Tedaviler 5. Ulusal Kongresi"nde 3 kişiden birinin hayatının bir döneminde cinsel işlev bozukluğu yaşadığı bildirildi. The Marmara Oteli'nde önceki gün başlayan kongrede bilgi veren Doç. Dr. Cem İncesu, Türkiye'de tedavi merkezlerine kadınların en sık başvurma nedenlerinin vajinismus, erkeklerin ise sertleşme sorunu olduğunu söyledi kadınlarda cinsel isteksizlik ve orgazm bozukluğu sorunlarının, erkeklerde ise erken boşalmanın görüldüğünü belirtti. 

Başvurular artıyor 
İSTANBUL Tıp Fakültesi Psikiyatri Anabilim Dalı'ndan Prof. Dr. Şahika Yüksel, son 10 yılda cinsel sorunlarla başvuruların arttığına dikkat çekerek, "Artık Türkiye'deki farklı sosyoekonomik gruplardan başvuru oluyor" dedi. Cinsel sorunların terapiyle büyük oranda tedavi edilebildiğini belirten Dr. Nesrin Yetkin, cinsel tedavi merkezlerinin yanı sıra danışmanlık merkezlerinin de artırılması gerektiğini söyledi. Bugünkü halka açık forumda, hastaların cinsel problemleri ile merak ettikleri sorulara yanıt verilecek. 



</TEXT>
</DOC>
