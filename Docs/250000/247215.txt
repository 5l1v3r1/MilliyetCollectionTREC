<DOC>
<DOCNO> 247215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur23.html </URL>
<DATE> 2004/06/11/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Karneleri yaktılar, bilgilerin bulunduğu hard diski de çaldılar .. 
</HEADLINE>
<TEXT>

     Yalova Lisesi'nde doldurulmuş 500 karneyi yakan, karne bilgilerinin bulunduğu hard disk, bir miktar boş takdir ve teşekkür belgesiyle karneyi yanlarına alan kişi ya da kişiler, kayıplara karıştı. 
     Alınan bilgiye göre, Yalova Lisesi'nde sabah saatlerinde çalışmaya başlayan temizlik görevlileri, Müdür Yardımcısı Fuat Yıldırım'ın odasından yanık kokusu geldiğini fark etti. Durumdan haberdar edilen Müdür Yardımcısı Meral Karabacak, kapının zorla açıldığını görünce, durumu polise bildirdi. 
     Yapılan incelemede, doldurulmuş 500 karnenin yakıldığı, karne bilgilerinin bulunduğu hard disk, bir miktar boş takdir ve teşekkür belgesiyle karnenin çalındığı tespit edildi. 
     Soruşturmanın sürdürüldüğü bildirildi. 
     
</TEXT>
</DOC>
