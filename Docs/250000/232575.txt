<DOC>
<DOCNO> 232575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo13.html </URL>
<DATE> 2004/04/18/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Trabzonspor'da Kaptan Fatih attığı gollerle takıma önemli katkı sağladı 
</HEADLINE>
<TEXT>

     Birinci Süper Futbol Ligi'nde Elazığspor'u deplasmanda 3-0 yenen Trabzonspor'da, son haftaların en golcü oyuncusu kaptan Fatih Tekke oldu. 
     Ligin ilk 5 maçında cezalı olan ve sezon içerisinde de sakatlık yaşayan bordo-mavili takımın kaptanı Fatih'in, ligde her geçen hafta performansı yükselirken, golleriyle de takımına büyük katkı sağlıyor. 
     Ligde 11 golü bulunan Fatih, son 8 maçta attığı 7 golle takımının galibiyetlerinde önemli rol oynadı. 
     Kaptan Fatih'i, söz konusu dönemde attığı 4 golle Gökdeniz takip etti. 
     
     DEPLASMANDA BOŞU YOK 
     Fatih, bordo-mavili takımın galibiyetlerle kapadığı son 8 haftadaki 7 golünün 6'sını deplasmanlarda atma başarısını gösterdi. 
     Bordo-mavili oyuncu, söz konusu dönemdeki 5 deplasman maçının hepsinde gol kaydetti. 
     Fatih'in son 8 haftada attığı goller ve Trabzonspor'un aldığı sonuçlar şöyle 
     Samsunspor-Trabzonspor.. 1-3 1 gol . 
     Trabzonspor-Beşiktaş.... 3-0 1 gol . 
     Ankaragücü-Trabzonspor.. 1-2 1 gol . 
     Trabzonspor-Denizlispor. 1-0 golü yok . 
     Malatyaspor-Trabzonspor. 2-3 1 gol . 
     Trabzonspor-İstanbulspor 2-0 golü yok . 
     Bursaspor-Trabzonspor... 1-2 1 gol . 
     Elazığspor-Trabzonspor.. 0-3 2 gol . 
     
</TEXT>
</DOC>
