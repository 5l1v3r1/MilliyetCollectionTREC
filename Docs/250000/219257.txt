<DOC>
<DOCNO> 219257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo15.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın bileği İnönü'de bükülmüyor... 
</HEADLINE>
<TEXT>

     UEFA Kupası 3. tur rövanş maçında yarın İstanbul'da İspanya'nın Valencia takımıyla karşılaşacak Beşiktaş, Avrupa kupalarında evinde daha başarılı oluyor. 
     Avrupa kupalarında 1993-94 sezonunda Hollanda'nın AFC Ajax Amsterdam takımına BJK İnönü Stadı'nda 4-0 yenilen siyah-beyazlılar, o tarihten bu yana yaptığı 26 Avrupa kupası maçının yalnızca 4'ünü yitirdi. 
     Avrupa Kupa Galipleri Kupası 2. turunda karşılaştığı AFC Ajax'a iki maçta da yenilen Beşiktaş, daha sonra İnönü Stadı'nda Finlandiya'nın HJK Helsinki, Fransa'nın AJ Auxerre, Norveç'in Rosenborg BK Trondheim, Belarus'un Dinamo Minsk, Belçika'nın RWD Molenbeek, Polonya'nın Legia Varşova, İspanya'nın Valencia CF, Slovenya'nın NK Teatanic Maribor Branik, Fransa'nın Paris Saint Germain, İsveç'in IFK Göteborg, Slovakya'nın Spartak Trnava, Norveç'in Valerenga IF, İsrail'in Hapoel Hayfa, Bulgaristan'ın PFC Levski Sofya, Rusya'nın Lokomotif Moskova, İspanya'nın FC Barcelona, İngiltere'nin AFC Leeds United, Bosna Hersek'in FK Sarajevo, İspanya'nın CD Alaves, Ukrayna'nın Dinamo Kiev, Çek Cumhuriyeti'nin SK Slavia Prag ve Sparta Prag takımları karşısında yenilgi almadı. 
     Siyah-beyazlılar, İstanbul'da yaptığı son 26 maçta yalnızca Almanya'nın FC Bayern Münih, İtalya'nın AC Milan ve 2 kez İtalya'nın SS Lazio takımlarına yenildi. 
     
     İSTANBUL'DA 46 MAÇ YAPTI 
     Siyah-beyazlılar, evinde bugüne dek 46 Avrupa kupası maçına çıktı. 
     ''Kara Kartallar'', yaptıkları 46 maçın 22'sini kazanırken, yalnızca 11 kez yenildi, 13 de beraberlik aldı. Evinde rakip fileleri 64 kez havalandıran Beşiktaş, kalesinde 47 gol gördü. 
     1986-87 sezonundaki Dinamo Kiev karşılaşmasını kötü hava koşulları nedeniyle İzmir'de oynayan ve 5-0 yenilen siyah-beyazlılar, böylece Türkiye'deki en farklı skorlu yenilgisini almış oldu. 
     Siyah-beyazlılar, ayrıca bu sezon İstanbul'da oynaması gereken Chelsea maçını UEFA'nın kararı gereği Almanya'da oynamış ve 2-0 yenilmişti. 
     
     BJK İNÖNÜ STADI'NDAKİ SON 26 MAÇ 
     Siyah-beyazlıların 15 galibiyet, 7 beraberlik, 4 de yenilgi alarak, 46 gol atıp, 24 gol yediği BJK İnönü Stadı'ndaki son 26 Avrupa kupası maçlarının dökümü şöyle 
     
     Avrupa Şampiyon Kulüpler Kupası 
     1995-96 eleme turu Beşiktaş-Rosenborg BK Trondheim 3-1. 
     1997-98 eleme turu Beşiktaş-NK Teatenic Maribor Branik 0-0. 
     1997-98 E Grubu Beşiktaş-Paris Saint Germain 3-1. 
     1997-98 E Grubu Beşiktaş-IFK Göteborg 1-0. 
     1997-98 E Grubu Beşiktaş-FC Bayern Münih 0-2. 
     1999-00 eleme turu Beşiktaş-Hapoel Haifa 1-1. 
     2000-01 eleme turu Beşiktaş-PFC Levski Sofya 1-0. 
     2000-01 eleme turu Beşiktaş-Lokomotiv Moskova 3-0. 
     2000-01 H Grubu Beşiktaş-FC Barcelona 3-0. 
     2000-01 H Grubu Beşiktaş-AFC Leeds United 0-0. 
     2000-01 H Grubu Beşiktaş-AC Milan 0-2. 
     2003-04 G Grubu Beşiktaş-SS Lazio 0-2. 
     2003-04 G Grubu Beşiktaş-Sparta Prag 1-0. 
     
     Avrupa Kupa Galipleri Kupası 
     1994-95 1. tur Beşiktaş-HJK Helsinki 2-0. 
     1994-95 2. tur Beşiktaş-AJ Auxerre 2-2. 
     1998-99 1. tur Beşiktaş-FC Spartak Trnava 3-0. 
     1998-99 2. tur Beşiktaş-Valerenga IF 3-3. 
     
     UEFA Kupası 
     1996-97 eleme turu Beşiktaş-Dinamo Minsk 2-0. 
     1996-97 1. tur Beşiktaş-RWD Molenbeek 3-0. 
     1996-97 2. tur Beşiktaş-Legia Varşova 2-1. 
     1996-97 3. tur Beşiktaş-Valencia CF 2-2. 
     2002-03 1. tur Beşiktaş-FK Sarajevo 2-2. 
     2002-03 2. tur Beşiktaş-Deportivo Alaves 1-0. 
     2002-03 3. tur Beşiktaş-Dinamo Kiev 3-1. 
     2002-03 4. tur Beşiktaş-SK Slavia Prag 4-2. 
     2002-03 çeyrek final Beşiktaş-SS Lazio 1-2. 
     
</TEXT>
</DOC>
