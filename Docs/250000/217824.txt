<DOC>
<DOCNO> 217824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur40.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Giresun'da şehre inen yaban domuzu,2 kişiyi yaraladı 
</HEADLINE>
<TEXT>

     Giresun'un Dereli İlçesi'nde şehir merkezine inen yaralı yaban domuzu, 1'i polis, 2 kişiyi yaraladı. 
     Alınan bilgiye göre, ilçede etkili olan yoğun kar nedeniyle aç kalan yaban domuzlarının ekili arazilere zarar vermesi üzerine düzenlenen sürek avında yaralanan bir yaban domuzu, şehir merkezine indi. 
     İlçenin Merkez Mahallesi'nde Halil Dural'a 35 saldıran yaban domuzuna, oradan geçmekte olan polis memuru Yavuz Bayramoğlu 37 , ateş etti. Bu sırada Bayramoğlu da yaban domuzunun saldırısına uğradı. Çevreden yetişen vatandaşlar, Bayramoğlu'nu, yaban domuzunu vurarak kurtardı. 
     Olayın ardından Giresun Prof. Dr. İlhan Özdemir Devlet Hastanesi'ne kaldırılan polis memuru Bayramoğlu'nun sağ bacağına 17 dikiş atıldı. Aldığı darbeler sonucu göğsünde kırık ve çıkıklar oluşan Dural ise Dereli Devlet Hastanesi'nde tedaviye alındı. 
     Öte yandan, Dereli İlçe Tarım Müdürlüğü yetkilileri, kış mevsiminin başlamasıyla birlikte, sadece ilçenin kenar mahallelerinde düzenlenen sürek avlarında, yaklaşık 100 yaban domuzunun vurulduğunu bildirdiler. 
     
</TEXT>
</DOC>
