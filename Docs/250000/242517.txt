<DOC>
<DOCNO> 242517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/ekonomi/eko07.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Raportör, Motorlu Taşıtlar Vergisi için yine 'iptal' dedi 
</HEADLINE>
<TEXT>


GÖKÇER TAHİNCİOĞLU Ankara 

CHP'nin Motorlu Taşıtlar Vergisi'nin iptali istemiyle Anayasa Mahkemesi'ne açtığı davada Yüksek Mahkeme raportörü motorlu taşıtlardan silindir ve motor hacmine göre vergi alınması ve yürürlülük maddesine ilişkin hükümlerinin iptalini istedi. 
Anayasa Mahkemesi raportörü çarşamba karara bağlanacak olan davaya ilişkin raporunu tamamladı. Bağlayıcılığı bulunmayan raporda, araçların fiyatına göre değil, motor ve silindir hacmine göre vergilendirilmesi sisteminin Anayasa'nın "eşitlik" ilkesine aykırı olduğu kaydedildi. Raportör, yasanın 2 Ocak'ta Cumhurbaşkanı Sezer tarafından onaylanmasına rağmen, bazı araç tipleri yönünden yürürlülük tarihinin 1 Ocak 2004 olarak düzenlenmesinin de Anayasa'ya aykırı olduğunu belirtti. 
Yüksek Mahkeme iptal kararı verirse, ocak vergisini ödeyenlerin, bunları geri almak için dava açma, temmuzdaki vergilerinin ikinci taksidini ise ödememeleri gündeme gelecek. 


</TEXT>
</DOC>
