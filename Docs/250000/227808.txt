<DOC>
<DOCNO> 227808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/spor/spo03.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok güzel oldu 
</HEADLINE>
<TEXT>

      
   Taffarel imza attı 
   GALATASARAY'IN efsanevi kalecisi, Taffarel bu kez antrenör olarak yuvasına döndü. İstanbul'a önceki gece gelen Brezilyalı hoca dün Florya Metin Oktay Tesisleri'nde sözleşme imzaladı. Eser Özaltındere'nin yerine kaleci antrenörü olarak görev yapacak Taffarel'in imza töreninde çok heyecanlı olduğu gözlendi. 
   
   Büyük sevinç 
   TAFFAREL, yeniden Galatasaray'a dönmekten büyük mutluluk duyduğunu belirtti. Brezilyalı kaleci antrenörü, "Çok heyecanlıyım. Bu camianın, kalbimdeki yeri doldurulamaz. Bu kez başka bir görevle, kulübümün başarısı için elimden geleni yapacağım. Eski arkadaşlarımı gördüğüm için de çok sevindim" dedi. 
   
   Eski gözde yine listede    Moriantes çabası 
   BAŞKAN Özhan Canaydın, geçtiğimiz yıl Real Madrid'in ünlü golcüsü Moriantes'i kiralamak için yoğun çaba harcamıştı. Fransız Monaco son anda devreye girerek, bu oyuncuyu Galatasaray'ın elinden almıştı. Ancak yönetim, İspanyol oyuncu için yeniden devreye girdi. Bu nedenle öncelikle, bu futbolcunun bonservisini elinde bulunduran Real Madrid ile masaya oturulacak, ardından kendisi ile hemen temasa geçilecek. 
   
   Moral yemeği    GALATASARAY, Beşiktaş derbisinin hazırlıklarına dün devam etti. Antrenman sonrası Başkan Özhan Canaydın ve yöneticiler teknik heyet ve futbolcularla birlikte yemek yiyerek, derbi maçı öncesi moral verdi. Canaydın, 'Kazansanız da kaybetseniz de size güveniyoruz' dedi. Fatih Gökşen, Ergun Güroy'un yardımcılığına getirildi. 
   
   
</TEXT>
</DOC>
