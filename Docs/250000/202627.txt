<DOC>
<DOCNO> 202627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/spor/aspo.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
FRANK DİBE VURDU 
</HEADLINE>
<TEXT>

   Galatasaray'da hayal kırıklığı yaratan Frank de Boer rest çekti, ayrılmak için 1 milyon 750 bin dolar tazminat istedi... Menajer Jansen, vedaya hazır olduklarını ima ederken, Hollandalı futbolcu yapılan anketlerde istenmeyen adam ilan edildi... 11 sezon Ajax, 5 sezon Barcelona'da forma giyen Boer'in karizması bitti. Telekom'un hocası, "Oynamaması bizim için kötü" dedi... 
      ERHAN TELLİ 

   
   'Şartlar çok açık' 
   GALATASARAY formasıyla beklenen futboldan uzak kalan, takımın kötü gidişinin baş sorumluları arasında gösterilen Frank de Boer, Sarı - Kırmızılı yönetime rest çekti. Hollandalı futbolcu, kendisiyle anlaşıp, sözleşmesini fesh etmek isteyen yönetime, "Beni gönderirseniz 1 milyon 750 bin Euro'luk tazminatımı ödersiniz. Gereken şartlar çok açık şekilde ortada" dedi. 
   
   Menajeri doğruladı 
   HOLLANDALI futbolcunun menajeri Jansen ve kayınpederi Rob Cohen, gelişmeleri yakından izlediklerini söyledi. Jansen, "Galatasaray, Frank'ı göndermek istiyorsa görüşürüz. Her sorunun bir çözümü vardır" diye konuştu. Bu arada taraftarlar arasında yapılan ankette 7 bin 460 kişinin 6 bin 107'si de Boer'in gönderilmesini isterken, bin 353 kişi "Kalsın" yanıtını verdi. 
   
   Rakibin kozu oldu 
   FUTBOL kariyerinde büyük başarılara imza atan Frank de Boer, 11 sezon Ajax, 5 sezon da Barcelona forması giymişti. Bu usta ayak, yaptığı hatalarla karizmasını yitirirken, rakiplerin en büyük kozu oldu. Galatasaray'ın bugün Türkiye Kupası'nda karşılaşacağı Telekom'un hocası Hayrettin Gümüşdağ, "Oynamaması bizim için büyük bir kayıp olacak" diye konuştu. 
   
   De Boer'in karnesi OYNADIĞI MAÇ 22 OYUN SÜRESİ 1870 dak. ATTIĞI GOL 1 SARI KART 2 KIRMIZI KART 1 
   ÖNCEKİ KULÜPLERİ Ajax 11 sezon , Barcelona 5 sezon 
   
   
</TEXT>
</DOC>
