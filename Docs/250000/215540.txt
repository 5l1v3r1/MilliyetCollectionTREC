<DOC>
<DOCNO> 215540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur19.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun kar yağışı nedeniyle bir çok ilde okullar tatil 
</HEADLINE>
<TEXT>

     Kar yağışı ve tipi nedeniyle bazı il ilçe ve köylerdeki ilköğretim okulları ve liselerde eğitim ve öğretime ara verildi. 
     
     Bartın 

     Bartın Valiliği'nden yapılan açıklamada, etkili olan kar yağışı vebuzlanmadan dolayı, il genelindeki tüm okullarda bugün eğitime ara verildiği belirtildi. 
     
     Burdur 

     Burdur Valisi Can Direkçi de Burdur merkez ile Ağlasun, Çeltikçi ve Bucak ilçelerindeki okulların bugün tatil olduğunu bildirdi. 
     
     Çorum 

     Çorum Valiliği, ilçe kaymakamlıklarına gönderdiği yazıda kar yağışı nedeniyle yolları ulaşıma kapanan köylerde ilköğretim okullarında eğitim ve öğretime yollar açılıncaya kadar ara verildiğinibildirdi. 
     Çorum'da Köy Hizmetleri'ne bağlı ekiplerin karla mücadele çalışmasını tamamladığı köylerde eğitim ve öğretimin yarın başlayacağıöğrenildi. 
     
     Van 

     Van'ın Çaldıran ve Özalp ilçelerindeki ilköğretim okulları ve liselerde 2, Başkale'deki okullar da ise 1 gün süreyle eğitim ve öğretime ara verildi. 
     
     Konya-Samsun 

     Konya'nın Çeltik ve Tuzlukçu ilçeleri ile Trabzon'un Şalpazarı, Ofve Hayrat ilçeleri Kayseri'nin Pınarbaşı, Van'ın Çatak , Hakkari'nin Şemdinli, Samsun'un Bafra, Çarşamba, Ladik, Ondokuzmayıs, Havza, Salıpazarı, Terme ve Ayvacık ilçelerindeki ilköğretim okulları ve liselerde elverişsiz hava koşulları nedeniyle eğitim ve öğretime 1 gün ara verildi. 
     
     Hatay 

     Hatay'ın Hassa İlçesi'ndeki ilköğretim okulları ve liselerde de 2 gün eğitim ve öğretim yapılmayacak. 
     
     Kilis 

     Kilis'te sabah başlayan ve halen devam eden kar yağışı nedeniyle okullarda bugün için eğitime ara verildi. 
     
     Adıyaman 

     Adıyaman'da da il genelindeki tüm ilköğretim okulları ve liselerdeeğitime 18 Şubat Çarşamba gününe kadar ara verilmesi kararlaştırıldı. 
     
     Kahramanmaraş-Gaziantep 

     Kahramanmaraş kent merkezindeki ilköğretim okulu ve liselerde 19 Şubat Perşembe gününe kadar, Gaziantep'te de ilköğretim okulları ve liselerde bugün ve yarın eğitime ara verildi. 
     
     ZKÜ'DE BÜTÜNLEME SINAVLARI ERTELENDİ 

     Zonguldak Karaelmas Üniversitesi'nde ZKÜ güz yarıyılı bütünleme sınavlarının ertelendiği bildirildi. 
     ZKÜ Rektörü Prof. Dr. Bektaş Açıkgöz, yaptığı açıklamada, yarın ve18 Şubat günü yapılacak olan 2003-2004 Öğretim Yılı Güz Yarıyılı Bütünleme Sınavları'nın olumsuz hava şartlarından dolayı 2-3 Mart 2004'te yapılmak üzere ertelendiğini kaydetti. 
     
</TEXT>
</DOC>
