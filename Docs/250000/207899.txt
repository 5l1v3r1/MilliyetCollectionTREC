<DOC>
<DOCNO> 207899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/soneko01.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DİE, vatandaşın zamanını nasıl kullandığını ölçecek... 
</HEADLINE>
<TEXT>

     Devlet İstatistik Enstitüsü DİE , bu yıl içinde gerçekleştireceği anketle, ortalama vatandaşın zamanını nasıl kullandığını belirleyecek. 
     DİE, bu yıl içinde ''Zaman Kullanımı'' konulu bir anket gerçekleştirecek. 
     Anket ile vatandaşın bir gün içinde ne kadar TV seyrettiği, ne kadar çalıştığı, ne sıklıkla pikniğe gittiği gibi sorulara cevap aranacak. 
     Zaman kullanımı anketi ile ayrıca, vatandaşın ekonomik faaliyetler için ayırdığı zamandan hareketle, kayıt dışı ekonomi ile ilgili bir kısım katsayı ve verilere de ulaşılabilecek. 
     İlk kez yapılacak anketin başlangıç tarihi henüz belirlenmezken, bir kısmının Avrupa Birliği'nin AB istatistik kurumu olan Eurostat'dan finansmanı öngörülüyor. 
     
     YAŞAM KOŞULLARI ARAŞTIRMASI 
     DİE bu yıl içinde ayrıca yaşam koşulları ile ilgili bir araştırma yapmayı da hedefliyor. 
     AB ülkelerinin tümünde ortak soru kağıdı ile yapılan araştırma, Türkiye'de de aynı yöntemle gerçekleştirilecek ve AB ülkeleri ile karşılaştırılabilir verilere ulaşılacak. 
     Bu çalışma ile de vatandaşın çalışma ortamı ve kültürel ortam gibi yaşam koşullarının ortaya konulması planlanıyor. 
     
</TEXT>
</DOC>
