<DOC>
<DOCNO> 219146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/yazar/yilmaz.html </URL>
<DATE> 2004/03/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
MİLLİYET YAZARLARI SEÇİM TURUNDA 
</HEADLINE>
<TEXT>
   Mesut Yılmaz, h l ANAP'ın lideri gibi 
   Rize'de kimse "ANAP'ın Genel Başkanı Nas oldu, Yılmaz istifa etti" demiyor. Seçim otobüslerinde h l Yılmaz'ın resimleri var    
   Gelenin gidenin parmakla gösterildiği pazar yerinde patates soğan tezg hındaki Mustafa Anlamış, "Zenginlere sesleniyorum ölülerini getirmesinler buraya. Mum dibine ışık vermiyor" diyor. Trabzon uçağında yanımda oturan beyler İstanbul'da trafik kazasında kaybettikleri yakınlarının cenazesini getiriyorlardı. Karadenizliler topraklarını terk etmiyor, adamlarını da... 
   AKP Rize'ye İstanbul'dan Kasımpaşa Spor Kulübü Başkanı Halil Bakırcı'yı getirdi. Tepki büyük. AKP, teşkilat yoklamasında birinci sıradaki aday adayı Yılmaz Katmer ile kamuoyu yoklamasında birinci sırayı alan aday adayı Sultan Yılmaz'ı pas geçip Bakırcı'yı aday gösterdi. Çayeli AKP ilçe teşkilatı, Ankara'nın "keyfi" atamasına kazan kaldırdı. 
   AKP yönetimi Katmer ile Yılmaz'a Rize belediyesi başkan yardımcılığı görevini önerdi. Katmer kabul etti, Yılmaz TEAŞ'taki müdürlük görevine geri döndü. 
   Sokaktaki insan AKP'nin Rize'deki durumunu "Açık farkla seçim alabilecekken, kriz çıkarıp şansını ANAP'la eşitledi" diye özetliyor. 
   Rize, parti genel başkanlarının memleketi. AKP lideri Tayyip Erdoğan Güneysu'dan, eski ANAP lideri Mesut Yılmaz Madenli'den, SHP lideri Murat Karayalçın da Çamlıhemşin'den... 
   
   Peki ANAP ne yapsın 
   Rize, Yılmaz'ı ne unutmuş, ne de partiden istifa ettiğini hatırlıyor. Kimse "ANAP'ın Genel Başkanı Nesrin Nas oldu, Yılmaz istifa etti" demiyor. Bu durum adeta ANAP'lıların seçmenden sakladığı bir sır. 3 Kasım seçim sonuçları Rize seçmeninin refleksini aslında iyi gösteriyor. Genel seçimlerde ANAP yüzde 28.4, AKP yüzde 44.1, CHP ve DYP ise yüzde 7.4'er oy aldılar. Genç Parti'nin 3 Kasım sonrası başına gelenlerden Rizelilerin haberdar oldukları söylenemez. 
   Seçim tahminleri almaya çalışıyorum. İpi birlikte göğüsleyecek diye bakılan AKP adayı Bakırcı bir yanımda, ANAP adayı Necmettin Kara öbür yanımda. Kara'nın siyasi mücadelesi ilginç. Köy İşleri Genel Müdürü olarak, AKP döneminde tam 9 kere görevden alınmış. 
   Rizeliler Erdoğan'ın seçimlerden önce buraya gelmesini ve kırık kalpleri onarmasını bekliyor. Haydi diyelim AKP'nin umudu var. ANAP ne yapacak Nesrin Nas Yılmaz'dan selam getirse bir türlü, getirmese bir türlü... Rize'deki ANAP'lılar "Yılmaz Yüce Divan tatilinde" hissiyatını paylaşıyor. 
   
   Şevki Yılmaz'dan selam 
   Bu arada size eski Rize Belediye Başkanı, Erbakan'ın hac arkadaşı ve Atatürk düşmanı eski milletvekili Şevki Yılmaz'dan da haber vereyim. Muhterem Fransa'dan selamını eksik etmiyor. Yerel seçimlerde o da var. 
   
      
   
   
</TEXT>
</DOC>
