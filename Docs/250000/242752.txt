<DOC>
<DOCNO> 242752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur12.html </URL>
<DATE> 2004/05/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Aladağlar'da dev mantar .. 
</HEADLINE>
<TEXT>

     Kayseri'nin Yahyalı İlçesi'nde, Aladağlar'ın eteğinde, 3 kilo 650 gram ağırlığında mantar bulundu. 
     Alınan bilgiye göre, Yakup Uluyol, mantar toplamak için Aladağlar Suçatı bölgesine gitti. Dağlık bölgede gördüğü büyük cismin mantar olduğunu görünce şaşıran Uluyol, zarar vermeden ilçe merkezine getirdiği mantarı yakınlarına gösterdi. 
     Yıllardır boş zamanlarında mantar toplamaya gittiğini ancak bugüne kadar bu büyüklükte mantar görmediğini ifade eden Uluyol, dev mantarı ailesiyle yiyeceğini söyledi. 
     Tarım İlçe Müdürlüğü yetkilileri, son günlerde yağışların artmasıyla mantarların hızlı büyüdüğünü, Uluyol'un bulduğu mantarın ise zehirsiz ve halk arasında ''kılçağşır'' diye adlandırılan bir mantar cinsi olduğunu bildirdiler. 
     
</TEXT>
</DOC>
