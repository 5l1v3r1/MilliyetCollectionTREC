<DOC>
<DOCNO> 227309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonspo29.html </URL>
<DATE> 2004/03/31/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Gençlerbirliği, dünyanın en iyi takımları sıralamasında 34.'lüğe yükseldi 
</HEADLINE>
<TEXT>

     UEFA Kupası'nda 4. turda elenen Gençlerbirliği, dünyanın en iyi futbol takımları değerlendirmesinde 34. sıraya yükseldi. 
     Uluslararası Futbol Tarihi ve İstatistikçileri Federasyonu'nun IFFHS mart ayı değerlendirmesinde, bir önceki ay 35. sırada yer alan Ankara ekibi, 168 puanla 34. sıraya yükseldi. 
     İtalya'nın Milan takımımın 328 puanla ilk sıraya yerleştiği sıralamada, İspanya'nın Real Madrid takımı 2. sıraya düştü. Brezilya'nın Santos takımı ise 3. sıradaki yerini korudu. 
     İlk 10 arasına Brezilya'dan 3, İtalya'dan 2 takım girerken, İspanya, İskoçya, İngiltere, Portekiz ve Arjantin'den birer takım yer aldı. 
     
     TÜRK TAKIMLARI 

     IFFHS'nin mart ayı değerlendirmesinde, ilk 100 arasına Türkiye'den 5 takım girdi. 
     Gençlerbirliği'nin 34. sırada bulunduğu istatistiklere göre, 5 sıra yükselen Gaziantepspor 44'üncü, 13 sıra gerileyen Galatasaray 45'inci, 6 sıra yükselen Trabzonspor 72'nci ve 8 sıra gerileyen Beşiktaş da 89'uncu sırada yer aldı. 
     Öteki Türk takımlarından Fenerbahçe 30 sıra çıkarak 134'üncülüğe, Denizlispor 12 sıra yükselerek 238'inciliğe yerleşirken, 28 sıra gerileyen İstanbulspor 257'nci, 13 sıra gerileyen Malatyaspor da 305'inci sıraya indi. 
     
     EN İYİ İLK 20 TAKIM 

     IFFHS'nin mart ayı değerlendirmesine göre dünyada mart ayının en iyi takımları sıralamasında ilk 20 şöyle 
     

TAKIMLAR ÜLKESİ PUANI 1- AC Milan İtalya 328 2- Real Madrid İspanya 309 3- Santos Brezilya 284 4- Celtic İskoçya 280,5 5- Arsenal İngiltere 278 6- Porto Portekiz 277,5 7- Juventus İtalya 275 8- Cruzeiro Brezilya 270 9- Boca Juniors Arjantin 270 10- Sao Paulo Brezilya 254 11- River Plate Arjantin 246 12- Manchester Unt. İngiltere 239 13- Chelsea İngiltere 229 14- Valencia İspanya 215 15- FC Barcelona İspanya 213 16- FC Inter İtalya 207 17- RSC Anderlecht Belçika 204 18- Deportivo L.C. İspanya 204 19- AJ Auxerre Fransa 203 20- SS Lazio İtalya 201      

     
</TEXT>
</DOC>
