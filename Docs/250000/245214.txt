<DOC>
<DOCNO> 245214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/spor/spo15.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Muzi Birmingham'da 
MİLLİ futbolcu Mustafa İzzet, İngiltere Süper Ligi takımlarından Birmingham City ile anlaştı. Kulübün resmi internet sitesinde yapılan açıklamada, geçen ay Leicester City ile bağlarını koparan milli futbolcu ile üç yıllık sözleşme imzalandığı belirtildi. 

İkili kamp 
ENKA, voleybol ve basketbolda iki yaz kampı birden açacak. 21 Haziran'daki voleybol kampına milli yıldız Neslihan Demir, basketbol kampına ise Hüseyin Beşok da katılacak. Bilgi için 0 212 276 50 84 nolu telefon aranabilecek. 

İpek tam yol 
ÇİN'DEKİ 25 bin dolar toplam ödüllü ITF Wulanhaote Uluslararası Tenis Turnuvası'nda mücadele eden İpek Şenoğlu teklerde çeyrek finale yükseldi. Şenoğlu, ikinci turda Avustralyalı Tiffany Welford'u 7-5 ve 6-2'lik setlerle yendi. 

Ekin merkezi 
SU altında kırdığı rekorlarla dikkat çeken Namık Ekin, kurduğu spor merkezinde yaz kampı çalışmalarına 21 Haziran'da başlayacak. 7 branşta gerçekleşecek kamp için 0 212 323 51 18 nolu telefondan bilgi verilecek. 





</TEXT>
</DOC>
