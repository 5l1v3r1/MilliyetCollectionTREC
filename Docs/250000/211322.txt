<DOC>
<DOCNO> 211322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sontur23.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba-oğul anten takarken havalandırma boşluğuna düştü... 
</HEADLINE>
<TEXT>

     Mersin'de uydu anteni takmak için çatı katına çıkan baba-oğul, dengelerini kaybedip havalandırma boşluğuna düştü. Baba Tayyar Yılmaz 40 öldü, oğlu Kenan Yılmaz 9 ağır yaralandı. 
     Emniyet Müdürlüğü yetkililerinden alınan bilgiye göre, Tayyar Yılmaz ve oğlu Kenan Yılmaz, Camiişerif Mahallesi Fabrikalar Caddesi'ndeki evlerinin çatısına uydu anteni takmak için çıktı. Çatıda dengelerini kaybeden baba-oğul, havalandırma boşluğundan 5 kat düştü. 
     Ağır yaralanan Tayyar Yılmaz ile Kenan Yılmaz, Mersin Devlet Hastanesi'ne kaldırıldı. Baba Tayyar Yılmaz, hastanede yaşamını yitirdi. Kenan Yılmaz'ın tedavisi ise sürüyor. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
