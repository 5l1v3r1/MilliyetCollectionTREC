<DOC>
<DOCNO> 208355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko21.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Manken standardı, TSE'nin programına alındı... 
</HEADLINE>
<TEXT>

     Sanayi ve Ticaret Bakanlığı Ölçüler ve Standartlar Genel Müdürü Atilla Şahin, manken standardının Türk Standardları Enstitüsü TSE tarafından iş programına alındığını, henüz hazırlık aşamasında bulunduğunu bildirdi. 
     Şahin, konuyla ilgili yaptığı yazılı açıklamada, Türkiye'deki bütün standartların TSE tarafından hazırlandığını, Ölçüler ve Standartlar Genel Müdürlüğü'nün ise TSE'nin hazırladığı bu standartları, 1705 ve 3143 sayılı kanun hükümlerine göre mecburi uygulamaya koyduğunu belirtti. 
     Genel Müdürlüğün mecburi uygulamadaki sanayi ürünleri ile ilgili standart denetimini de yaptğını kaydeden Şahin, açıklamasında, şöyle devam etti 
     ''TSE tarafından standart haline getirilen ihtiyari veya mecburi standartların TSE Uygunluk Belgesi, TSE tarafından verilmektedir. Kamuoyunda gündeme gelen konu manken standardı ile genel müdürlüğümüzün bir ilişkisi yoktur." 
     
</TEXT>
</DOC>
