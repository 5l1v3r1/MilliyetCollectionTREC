<DOC>
<DOCNO> 210143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/soneko16.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, yarın değişim ihalesi yapacak... 
</HEADLINE>
<TEXT>

     Hazine Müsteşarlığı yarın, 16 Haziran vadeli ve TRT160604F16 ISIN kodlu senede ilişkin değişim ihalesi yapacak. 
     İhalede değişim işlemi karşılığında, 16 Kasım 2005 vadeli ve TRT161105T12 ISIN kodlu senet, 110 bin 39 lira birim fiyattan ihraç edilecek. 
     Yatırımcılar ihalede, 110 bin 39 lira birim fiyat üzerinden satılacak senet karşılığında, değişim amacıyla geri getirecekleri 16 Haziran 2004 vadeli senet için fiyat teklifinde bulunacaklar. 
     İhalede net 750 trilyon liraya kadar değişim yapılacak, rekabetçi olmayan teklif ROT ve ihale sonrası teklif opsiyon satışları yapılmayacak. 
     Piyasa Yapıcılığı Sözleşmesi gereği değişim ihalesine, Piyasa Yapıcı bankaların yanı sıra diğer yatırımcılar da katılabilecek. 
     Bu arada yarın yapılacak değişim ihalesinde ABD Dolar kuru, 1 milyon 350 bin 21 bin lira olarak belirlendi. 
     Söz konusu dolar kuru, değişim işlemi tarihinden 2 iş günü önce sabitlenen ve bu tarihten önceki 10 günlük Merkez Bankası döviz satış kurlarının basit aritmetik ortalamasını oluşturuyor. 
     
</TEXT>
</DOC>
