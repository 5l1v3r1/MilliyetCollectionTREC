<DOC>
<DOCNO> 244530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sontur02.html </URL>
<DATE> 2004/06/01/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Üniversitelerde seçim heyecanı... 
</HEADLINE>
<TEXT>

     Üniversitelerde seçim heyecanı başladı. Görev süreleri ağustos ayında sona erecek 22 rektörün yerine aday adayı belirlemek amacıyla, bu ay içinde seçimler yapılacak. 
     Alınan bilgiye göre Akdeniz, Ankara, Atatürk, Boğaziçi, Cumhuriyet, Çukurova, Dicle, Dokuz Eylül, Ege, Erciyes, Kayseri, Fırat, Gazi, Gaziantep İnönü, İstanbul Teknik, Karadeniz Teknik, Mimar Sinan Güzel Sanatlar, Ondokuz Mayıs, Ortadoğu Teknik, Trakya, Uludağ ve Yıldız Teknik üniversitelerinin rektörlerinin görev süreleri, 6 Ağustos 2004'te sona erecek. 
     Bu nedenle, söz konusu üniversitelerde 20 Haziran'a kadar, üniversite tarafından belirlenecek herhangi bir tarihte seçim yapılması gerekiyor. 
     Bazı üniversitelerin rektörleri, yürürlükteki mevzuata göre iki dönemden fazla görev yapamayacakları için yeniden aday olamayacaklar. Mevzuata göre rektörler 4 yıllık süre için atanıyor ve en fazla 2 dönem görev yapabiliyorlar. 
     
     GÖREV SÜRESİ BİTECEK REKTÖRLER 

     Ağustos ayında 4 yılını dolduracak 22 rektörün isimleri ve görevde kaldıkları dönem sayısı şöyle 
     - Akdeniz Üniversitesi Rektörü Prof. Dr. Yaşar Uçar 2 . 
     - Ankara Üniversitesi Rektörü Prof. Dr. Nusret Aras 1 . 
     - Atatürk Üniversitesi Rektörü Prof. Dr. Yaşar Sütbeyaz 1 . 
     - Boğaziçi Üniversitesi Rektörü Prof. Dr. Sabih Tansal 1 . 
     - Cumhuriyet Üniversitesi Rektörü Prof. Dr. Ferit Koçoğlu 2 . 
     - Çukurova Üniversitesi Rektörü Prof. Dr. Mustafa Yalçın Kekeç 1 . 
     - Dicle Üniversitesi Rektörü Prof. Dr. Fikri Canoruç 1 . 
     - Dokuz Eylül Üniversitesi Rektörü Prof. Dr. Emin Alıcı 1 . 
     - Ege Üniversitesi Rektörü Prof. Dr. Ülkü Bayındır 1 . 
     - Erciyes Üniversitesi Rektörü Prof. Dr. Ahmet Zeki Yılmaz 1 . 
     - Fırat Üniversitesi Rektörü Prof. Dr. Ahmet Feyzi Bingöl 1 . 
     - Gazi Üniversitesi Rektörü Prof. Dr. Rıza Ayhan 1 . 
     - Gaziantep Üniversitesi Rektörü Prof. Dr. Hüseyin Filiz 2 . 
     - İnönü Üniversitesi Rektörü Prof. Dr. Fatih Hilmioğlu 1 . 
     - İstanbul Teknik Üniversitesi Rektörü Prof. Dr. Gülsün Sağlamer 2 . 
     - Karadeniz Teknik Üniversitesi Rektörü Prof. Dr. Türkay Tüdeş 2 . 
     . 
     - Mimar Sinan Güzel Sanatlar Üniversitesi Rektörü Prof. Dr. İsmet Vildan Alptekin 1 . 
     - Ondokuz Mayıs Üniversitesi Rektörü Prof. Dr. Ferit Bernay 1 . 
     - Orta Doğu Teknik Üniversitesi Rektörü Prof. Dr. Ural Akbulut 1 . 
     - Trakya Üniversitesi Rektörü Prof. Dr. Osman İnci 2 . 
     - Uludağ Üniversitesi Rektörü Prof. Dr. Mustafa Yurtkuran 1 . 
     - Yıldız Teknik Üniversitesi Rektörü Prof. Dr. Ayhan Alkış 2 . 
     
     -ANKARA'DAKİ SEÇİMLER 

     Başkentte, Ankara ve Gazi üniversitelerinde rektör aday adayı seçimleri yarın gerçekleştirilecek. 
     Gazi Üniversitesi Rektörü Prof. Dr. Rıza Ayhan, yeniden aday oldu. Ayhan'ın yanı sıra Tıp Fakültesi'nden Prof. Dr. Kadri Yamaç ile Eğitim Fakültesi'nden Refik Turan da adaylıklarını açıkladı. Gazi Üniversitesi'nde, yaklaşık 1600 öğretim elemanı oy kullanacak. 
     Ankara Üniversitesi'nde de şu ana kadar, halen rektörlük görevini yürüten Prof. Dr. Nusret Aras'ın yanı sıra Tıp Fakültesi'nden Prof. Dr. Nezih Erverdi, Fen Fakültesi'nden Prof. Dr. Ali Bülent Ekin, Ziraat Fakültesi'nden Prof. Dr. Murat Yazgan adaylıklarını bildirdi. Ankara Üniversitesi'nde, yaklaşık 2 bin öğretim üyesi seçime katılacak. 
     ODTÜ'deki rektör seçiminin de 15 Haziran'da yapılması kararlaştırıldı. ODTÜ Rektörü Prof. Dr. Ural Akbulut da yeniden aday oldu. 
     
     ATAMA 

     Üniversitelerdeki seçimlerde en fazla oy alan 6 isim Yükseköğretim Kurulu'na YÖK bildirilecek. YÖK Genel Kurulu'nun 25 Haziran'da yapılacak toplantısında aday sayısı her üniversite için 3'e indirilecek. Belirlenen adaylar, içlerinden birini ataması amacıyla Cumhurbaşkanı'na sunulacak. 
     
</TEXT>
</DOC>
