<DOC>
<DOCNO> 226149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo14.html </URL>
<DATE> 2004/03/27/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Adanaspor - Fenerbahçe maçından notlar 
</HEADLINE>
<TEXT>

     Birinci Süper Futbol Ligi'nde, Adana'da yapılan Adanaspor-Fenerbahçe maçına Sarı-lacivertli taraftarlar büyük ilgi gösterdi. 
     İstanbul başta olmak üzere Mersin, Osmaniye, Hatay gibi çevre illerden gelen Sarı-lacivertli taraftarlar, bilet fiyatlarının yüksek olmasına karşın takımlarını yalnız bırakmadılar. 
     -Biletlerin protokol ve loca 100 milyon lira, kapalı üst 60 milyon, kapalı alt 40 milyon, maraton 25 milyon lira, kuzey kale arkası 25 milyon, güney kale arkası ise 10 milyon liradan satıldı. Taraftarlar, 10 milyon liradan satılan Güney kale arkası biletlerine daha fazla ilgi gösterdi. Sarı-lacivertli taraftarların, saat 10.30'da kapıların açılmasıyla tribünlerdeki yerlerini aldıkları görüldü. 
     -Fenerbahçe'de kart cezası sona eren Lucıano'nun, bir haftalık aranın ardından ilk 11'deki yerini aldı. Sakatlıkları süren Mehmet Yozgatlı ve Kemal ile kart cezalısı Tuncay ise kadroya alınmadı. 
     -Fenerbahçe Teknik Direktörü Daum, ilk 11'de, cezalı Tuncay'ın yerine Ali Güneş, sakat olan Mehmet Yozgatlı'nın yerine de Selçuk'a yer verdi. Kadroda yer almayan Tuncay ile yöneticiler Nihat Özdemir, Hakan Bilal Kutlualp, Mahmut Uslu ve Ferhat Keçen de maçı izledi. 
     -Her iki takımın oyuncuları maçtan yaklaşık yarım saat önce sahaya çıkarak ısındılar. Bu sırada Fenerbahçe taraftaraları futbolcularına büyük sevgi gösterisinde bulunuldu. 
     -Ligde kalma mücadelesi veren ev sahibi Adanaspor ise hafta içinde sakatlanan Atilla'nın yerine genç kaleci Serkan Kırıntılı ile sahaya çıktı. U 17 Milli Takımı kampında olan Gürhan ile Genç Milli Takım kampında olan Umut Salgınoğlu da kadroda yer almadı. 
     -Adana Valisi Kemal Önal'ın da izlediği maçta, engelliler için de saha kenarında yer tahsis edildi. 
     
</TEXT>
</DOC>
