<DOC>
<DOCNO> 208729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/yasam/yas08.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı HIV testi ölüm getirdi 
</HEADLINE>
<TEXT>

      
   Yozgat Çandır'da laborant arkadaşına yaptırdığı testlerde kanında HIV çıktıktan sonra canına kıyan amatör futbolcu Ali Orhan B.'nin 25 HIV taşımadığı ortaya çıktı. Çandır Kaymakamlığı, Laborant Mustafa S. hakkında soruşturma başlattı. 
   Yozgat Birinci Amatör Küme futbol ligi takımlarından Çandırspor'da futbol oynayan B., Hebatit B rahatsızlığı nedeniyle Çandır Devlet Hastanesine giderek yakın arkadaşı Mustafa S.'ye tahlil yaptırdı. Yapılan iki testte de kanında HIV virüsüne rastlanan B., bunalıma girerek tabancayla canına kıydı. 
   
   Soruşturma başlatıldı 
   B.'nin ölümünün ardından Kayseri Erciyes Üniversitesi ve Adli Tıp'a gönderilen kan örneklerinde de HIV'e rastlanmadı. Çandır Cumhuriyet Savcılığı, olayla ilgili olarak Çandır Devlet Hastanesi yetkililerinin ve S'nin ifadelerini aldı. Çandır Kaymakamı Erdoğan Kanyılmaz da, S. hakkında idari soruşturma başlattı. 
   
   
   
</TEXT>
</DOC>
