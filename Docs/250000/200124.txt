<DOC>
<DOCNO> 200124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/magazin/mag01.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuncay da 'artist' oldu 
</HEADLINE>
<TEXT>

   Bülent Eczacıbaşı'nın 'Lise Defteri'ndeki rolünün ardından Fenerbahçeli Tuncay da 'Sultan Makamı'nda bir rol üstlendi... 
      Abdullah Malkoç 
   
   Türk Eğitim Vakfı kurucu üyesi Bülent Eczacıbaşı'nın ardından, aynı vakfın üyelerinden Fenerbahçeli futbolcu Tuncay Şanlı da Kanal D'nin bir dizisine konuk oyuncu oldu. 
   Başrollerini Şevket Çoruh ile Başak Köklükaya'nın oynadığı 'Sultan Makamı'nda, vakfın çalışmalarına katkıda bulunmak için rol aldığını belirten Tuncay Şanlı şunları söyledi "Bu benim ilk oyunculuk deneyimim. Bu tür hayırlı işlerde görev almak bana çok gurur veriyor. Yine de çok heyecanlıyım." 
   Tuncay Şanlı dizideki rolünde, 'Sultan Makamı'nda mahallenin Türk Vakfı'nın tişörtlerini giymiş ve halı sahada top oynayan çocuklarını görüyor ve arabasından iniyor. Çocuklarla sohbet eden Tuncay, onlara bir süre idman yaptırıyor. 
   Şanlı, çekimler sırasında soğuk havadan korunmak için zaman zaman montunu giymek zorunda kaldı. Çekimlerin ardından çocuklar Şanlı'nın etrafını sararak kendilerine onu örnek aldıklarını söyledi. 
   
   Aynı ortama bile girmedik    Azra Akın ve Yüksel Ak ile adı aşk dedikodularına karışan Tuncay Şanlı, bu mankenlerle şimdiye kadar aynı ortamı bile paylaşmadığını söylerken şöyle konuştu "Azra, Dünya Güzeli seçildiğinden beri ikimizin adı birçok defa basına yansıdı. Bu konu hakkında fazla konuşmak istemiyorum ama böyle birşey olsa, şimdiye kadar çoktan aynı karede yakalanırdık." 
   
   
</TEXT>
</DOC>
