<DOC>
<DOCNO> 249329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonyas13.html </URL>
<DATE> 2004/06/19/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Madonna, Bush'u Saddam'a benzetti... 
</HEADLINE>
<TEXT>

     Son zamanlarda politikaya ilgisiyle dikkati çeken ünlü şarkıcı Madonna, ABD Başkanı George W.Bush'u Irak'ın devrik devlet başkanı Saddam Hüseyin'e benzetti. Madonna, ''İkisi de sorumsuz davranıyor. Bush ve Saddam birbirine benziyor'' dedi. 
     BBC'nin internet sitesi, şarkıcının ABC haberlerinde yer alan röportajına yer verdi. 
     Söyleşisinde, dünyada düzen ve barıştan yana olduğunu, kaos istemediğini vurgulayan Madonna, ''American Life'' adlı geçen yıl çektiği klipte de savaş karşıtı görüşlerine yer verdiğini hatırlattı. Bu klipte Saddam ile Bush'u öpüşerek barıştırdığını anımsatan Madonna, ''Barış istiyorum. Korumam gereken çocuklarım var'' dedi. 
     
     YENİ İSİM, FARKLI ENERJİ 

     Son zamanlarda Kabbalah inanışına olan ilgisi ve annesinin ismi olan Esther'i almak istemesiyle dikkati çeken Madonna, bu adı almak istemesinin nedenini de, ''Annem, ben çok küçükken kanserden öldü. O yüzden ismini yaşatmak istedim'' diye açıkladı. 
     Madonna, böylece annesinin kim olduğunu herkesin hatırlayacağını ve bu yeni ismin kendisine farklı bir enerji vereceğine inandığını sözlerine ekledi. 
     Pop müziğin ünlü ismi Madonna, sağlık sorunları nedeniyle bir süre ara verdiği turnesini tüm hızıyla sürdürüyor. 
     
</TEXT>
</DOC>
