<DOC>
<DOCNO> 235909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonsiy24.html </URL>
<DATE> 2004/04/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Vural Savaş CHP'siz yapılan tüm anayasa değişiklikleri gayri meşrudur 
</HEADLINE>
<TEXT>

     Eski Yargıtay Cumhuriyet Başsavcısı Vural Savaş, ''Bana göre yasal gibi görünse dahi CHP katılmadan yapılacak bütün Anayasa değişiklikleri gayri meşrudur'' dedi. 
     Savaş, Malatya İnönü Üniversitesi tarafından Kongre ve Kültür Merkezi'nde ''Küreselleşme ve AB Sürecinde Türkiye'' konulu konferans öncesi, gazetecilerin sorularını yanıtladı. 
     Bir basın mensubunun, ''Anayasa Mahkemesi'nin siyasallaşmasına ilişkin iddialar bulunuyor. Bununla ilgili neler söyleyebilirsiniz'' sorusu üzerine Savaş, Türkiye'nin üzerinde oyunlar oynandığını belirterek, ''Bana göre yalnızca Kıbrıs'ı kaybetmeyeceğiz. Artık Ege'deki haklarımızı da kaybedeceğiz'' dedi. 
     Savaş, Anayasa Mahkemesi üyelerinin, belli bir partinin mensupları tarafından seçilmesini de eleştirerek, ''Bana göre yasal gibi görünse dahi CHP katılmadan yapılacak bütün Anayasa değişiklikleri gayri meşrudur'' diye konuştu. 
     
</TEXT>
</DOC>
