<DOC>
<DOCNO> 200318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/spor/spo15.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ringin son şampiyonları    TÜRKİYE Büyükler Bireysel Boks Birinciliği Trabzon'da sona erdi. Sıkletlerinde birinci olan sporcular şöyle 48 Kilo Atagün Yalçınkaya, 51 Kilo Kadri Kardel, 54 Kilo Ali Boğurcu, 57 Kilo Sedat Taşçı, 60 Kilo Selçuk Aydın, 63.5 Kilo Abdülkadir Köroğlu, 69 Kilo Bülent Ulusoy, 75 Kilo Serdar Üstüner, 81 Kilo Yıldırım Tarhan, 91 Kilo Ertuğrul Ergezer, Artı 91 Kilo Kurban Günebakan. 
   
   Koca birinci    ATLETİZMDE Geleneksel Ömer Besim Koşalay "Kırmızı Eşofman" Kır Koşusu'nda, büyük erkeklerde Volkan Koca, büyük bayanlarda da Bakiye Duran birinci oldu. Kazlıçeşme parkurunda gerçekleştirilen yarışlarda dereceye giren sporcular eşofman, kupa ve madalya alırken, ödülleri İstanbul Gençlik ve Spor İl Müdürü Tamer Taşpınar ile Atletizm Federasyonu Başkanı Mehmet Yurdadön verdi. 
   
   Blackburn Tugay'la coştu    TUGAY Kerimoğlu, Blackburn Rovers'ın deplasmanda Birmingham'ı 4 - 0 mağlup ettiği maçta takımının 82. dakikada attığı gole adını yazdırdı. Milli futbolcumuzun 90 dakika forma giydiği karşılaşmada Lacivert - Beyazlılar'ın diğer golleri 67'de Ferguson, 68'de Neill ve 88'de Gallagher'dan gelirken Birmingham'da Dugarry 70'de kırmızı kart gördü. 
   
   A2 kadrosu toplanıyor    ALMANYA Futbol Federasyonu tarafından düzenlenen Uluslararası Future Cup Turnuvası kapsamında 10 Aralık Çarşamba günü deplasmanda İskoçya ile karşılaşacak A 2 Milli Futbol Takımı'nın aday kadrosu bugün İstanbul'da toplanacak. İstanbul Holiday Inn Crown Plaza Otel'de kampa girecek olan milliler yarın İskoçya'ya hareket edecek. Dundee kentinin Tannadica Stadı'nda oynanacak karşılaşma, TSİ 21.30'da başlayacak. 
   
   Malatya pusuda    GENÇLERBİRLİĞİ ile bugün evinde karşılaşacak olan Malatyaspor, hazırlıklarını tamamlayarak, maç saatini beklemeye başladı. Teknik Direktör Ziya Doğan nezaretinde yapılan son idmana tüm futbolcular katılırken, hafif sakatlığı bulunan Pachola takımdan ayrı çalıştı. Doğan, "Bu maç bizim için büyük önem taşıyor. Galip gelmeliyiz" dedi. 
   
   Rize kızgın    ÇAYKUR Rizespor Kulübü Genel Kaptanı Yılmaz Zehiroğlu, Fenerbahçe - Çaykur Rizespor maçında kural hatası yapıldığı gerekçesiyle Futbol Federasyonu Yönetim Kurulu'nun verdiği "Maçın tekrar oynanması" kararını onaylayan Tahkim Kurulu'na tepki gösterdi. Zehiroğlu, "Futbol Federasyonu Başkanı Haluk Ulusoy istifa etmelidir. Bu karar bizi kamçıladı, bu kez üç puan alacağız" dedi. 
   
   Lejyonerler'in maçları    LEİCESTER - Arsenal 1 - 1 
   Mustafa İzzet oynamadı 
   W.BREMEN - B.Munich 1 - 1 
   Ümit Davala 90 dakika oynadı 
   Wolfsburg - KAİSERSLAUTERN 4 - 1 
   Halil Altıntop 45 dakika oynadı 
   
   Avrupa'da bugün    16.00 INTER - Perugia Emre, Okan 
   20.00 A.Madrid - ESPANYOL Tayfun 
   18.30 KÖLN - B.LEVERKUSEN 
   Mustafa Doğan, Yıldıray 
   18.30 SCHALKE - Monchengladbach 
   Hamit Altıntop 
   
   TV'de bugün    CNN TÜRK 15.10 Pivot 
   CNN TÜRK 23.05 Süper Lig Pazar 
   TV 8 17.00 Inter - Perugia Bant 
   TV 8 19.00 Sampdoria - Siena Bant 
   TV 8 21.30 Chievo - Roma Canlı 
   CINE 5 22.00 Valencia - A.Bilbao Canlı 
   TRT 2 16.30 Aras İTÜ - Ülker Canlı 
   LİG TV 12.00 T.Telekom - Erciyes Canlı 
   NTV 17.00 Everton - Manchester City Canlı 
   
   Ergun Ata'nın acı günü    ÇALIŞMA arkadaşımız, TSYD Trabzon Şubesi Başkanı Ergun Ata'nın uzun süredir tedavi gören ağabeyi Necdet Ata dün hayata gözlerini yumdu. 61 yaşında vefat eden Necdet Ata'nın cenazesi bugün merkeze bağlı Gürbulak Beldesi'nde öğlen kılınacak cenaze namazının ardından toprağa verilecek. Milliyet olarak merhuma Allah'tan rahmet, kederli ailesine başsağlığı dileriz. 
   
   
</TEXT>
</DOC>
