<DOC>
<DOCNO> 242193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur18.html </URL>
<DATE> 2004/05/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Otobüs otomobille çarpıştı 2 ölü, 1 yaralı 
</HEADLINE>
<TEXT>

     Balıkesir'in Edremit İlçesi'nde, yolcu otobüsüyle otomobilin çarpışması sonucu 2 kişi öldü, 1 kişi yaralandı. 
     Süleyman Güler'in kullandığı 25 DY 806 plakalı otomobil, Çanakkale-İzmir karayolu Bostancı Köyü yakınlarında, karşı yönden gelen Yıldırım Ayçiçek yönetimindeki 32 ET 111 plakalı yolcu otobüsüyle çarpıştı. 
     Kazada, otomobil sürücüsü Süleyman Güler 20 ile yanında bulunan Ali Külcü 24 hayatını kaybetti. 
     Yaralanan otobüs sürücüsü Ayçiçek, Edremit Devlet Hastanesi'ne kaldırıldı. 
     
     KONYA'DA TRAFİK KAZALARI 

     Öte yandan, Konya'da meydana gelen trafik kazalarında da 2 kişi öldü, 1 kişi yaralandı. 
     Murat Albayrak 24 yönetimindeki 42 HY 096 plakalı otomobil, Millet Caddesi'nde yolun karşısına geçmek isteyen Ahmet Efe'ye 37 çarptı. Efe, olay yerinde öldü. 
     İbrahim Işık yönetimindeki 35 HVD 19 plakalı otomobil, Büsan Sanayi karşısında Haydar Ekti'nin 24 kullandığı bisiklete çarptı. Ekti, olay yerinde hayatını kaybetti. 
     Karapınar İlçesi'nde Konya Numune Hastanesi'ne hasta taşıyan Nedim Küçükabaz'ın kullandığı 42 BL 796 plakalı ambulans, Adana Çevre Yolu kavşağında, Nevzat Başkal'ın kullandığı 07 Çetin AŞ 562 plakalı kamyonla çarpıştı. Kazada, ambulansta görevli doktor Ali Dikici 40 yaralandı. 
     
</TEXT>
</DOC>
