<DOC>
<DOCNO> 236585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/siyaset/siy04.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Siyasiler yargıyı önemsemez 
</HEADLINE>
<TEXT>


MUHAMMET KAÇAR Rize DHA 


Adalet Bakanı Cemil Çiçek, siyasilerin bugüne kadar yargıyı yeterince önemsemediklerini belirterek "Çünkü yargıya hizmet seçim kazandırmaz" dedi. Rize Barosu'nun düzenlediği bir panele katılan Çiçek, yargının problemlerinin en kısa sürede çözümünün bu ülkeye yapılabilecek en faydalı iş olacağını söyledi. Siyasilerin yargıyı pek önemsemediklerini kaydeden Çiçek, "Biz Rize'ye cezaevi yaptık diye kimse bizim partimize oy vermez. Ama cezaevi parasını valinin emrine versek ve o da Rize'nin sorunlarını çözerse, bundan oy alırız" diye konuştu. Türkiye'de bilirkişi kirliliği olduğunu vurgulayan Çiçek, "Bu kirliliğin yansıması tabii ki yargıya. Kamuoyu araştırmalarında yargıya güven yedinci sırada. Bunu daha yukarılara çıkarmamız gerekiyor. Yargıya güven, devlete güvendir" dedi. 



</TEXT>
</DOC>
