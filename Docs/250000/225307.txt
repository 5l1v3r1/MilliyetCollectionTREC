<DOC>
<DOCNO> 225307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonyas23.html </URL>
<DATE> 2004/03/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
18 bin yıllık mamut fosili bulundu, hem de 'Etiyle kemiğiyle' 
</HEADLINE>
<TEXT>

     Sibirya'da ''eti ve kemiğiyle'' 18 bin yıllık mamut fosili bulundu. 
     Fransız ve Rus uzmanların, Sibirya'nın donmuş topraklarının altından geçen eylülde özellikle başı ve bir bacağı çok iyi korunmuş mamut fosili çıkardıkları bildirildi. 
     Paris'te açıklama yapan araştırmacılar, buldukları erkek mamutun 40 yaşında olduğunu belirttiler. 
     Araştırmacılar, buldukları mamut bacağının deri ve kıllarla kaplı olduğunu, fosile bulunduğu Yukagir bölgesinin adını verdiklerini bildirdiler. 
     Kışın bastırması nedeniyle ara verilen kazı çalışmalarının yazın tekrar başlayacağı beliertildi. 
     Araştırma heyetinden Dick Mol, buluntuyu ''olağanüstü keşif'' olarak nitelendirdi. 
     Science dergisinin nisan sayısında mamut fosiliyle ilgili ayrıntılı bilgi yer alacağı kaydedildi. 
     
</TEXT>
</DOC>
