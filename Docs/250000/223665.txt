<DOC>
<DOCNO> 223665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yazar/temelkuran.html </URL>
<DATE> 2004/03/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Milliyet yazarları seçim turunda 
</HEADLINE>
<TEXT>
   'Pıltike' Oyu beni verin 
   
      AKP "nişleecek" "Pıltike"nin kalbi nerede atıyor Aday "poturafları" her yerde, parti arabaları desen "ünleyo" Şimdi merak konusu şu Halk "ne edip batırı" Milliyet kültür hizmetlerinde bir numara Denizli Türkçesi ile yapılan propagandanın tercümesini ediyoruz 
   AKP ne yapacak Politikanın kalbi nerede atıyor Aday fotoğrafları her yerde, parti arabaları desen bağırıyor Şimdi merak konusu şu Halk ne yapacak 
   Denizli'de başka bir Türkçe konuşuluyor. Adaylar da doğal olarak Denizli Türkçesiyle oy istiyor 
   "Oyu beni verin " 
   "Bana oy verin" değil yani, "beni verin" 
   
   İki Ali var 
   Hiç şansı olmayabilir seçim konusunda, ama en güzel slogan MHP'ninki 
   "Gitti Ali geldi Ali, ne olacak Denizli'nin hali " 
   Zira CHP'nin ve DYP'nin adaylarının ikisinin de adı Ali. Peki bu aynılık AKP'nin işine yarar mı AKP'nin adayı Nihat Zeybekci. "Şimdi Zeybek vakti " diyor afişler. Ama acaba öyle mi Gerçi Zeybekci pek havalı. "Yüksek rakımlı yerlerde" tanıdıkları var. Misal Başbakan Erdoğan üç kere Denizli'ye gelmiş, üçünde de eşi Emine Hanım, Zeybekci'nin evinde kalmış. Her geldiğinde de mutlaka onun fabrikasına uğrarmış. "Başbakan yakınım olur" hesabı seçimlerde işler mi Zeybekci "zengin ve güçlü adam" imajının yetmeyeceğine kanaat getirmiş olmalı ki "Denizli'nin Sesi - Horoz" gazetesinde manşetten hayat hik yesini duyurmuş 
   "Meğer ameleymiş Biz onu hiç ulaşılmaz, ihracat yapan, Başbakan'la gezen güçlü bir patron bilirdik İçimizden biri İşte Nihat Zeybekci " 
   Gerisi Zeybekci'nin çektiği acıların hik yesi... Kişi başına düşen milli gelirin 3500 doları aştığı bir ilde yine de hayat olmayabilir. Misal, bir piyano resitali verilecekmiş geçen yıl, koca şehirde piyano bulunamamış. Valilik Özel İdare bastırmış parayı nihayet getirtilmiş bir piyano. Parasıyla değil mi Neredeyse bütün Anadolu şehirleri gibi Denizli de paranın bir türlü daha iyi ve daha eğlenceli bir hayata tahvil edilemediği bir şehir işte. Böyle olunca politika da pek lezzetli olmuyor tabii. Şehir meydanında AKP'yi övenlerle CHP'yi övenler karşılaşınca DYP'li adayı tutanlar kalabalığa bağırıyorlar bu yüzden 
   "Seviyeli politika yapalım... Lütfen, arkadaşlar, lütfen " 
   "Düzeyli ilişki" gibi bir şey yani... 
   Adamlar, birbirleriyle bağrışıp çağrışırken adını niyeyse söylemeyen iki çocuklu kadın asgari ücretle nasıl yaşanmadığını anlatıyor. "Yoksulları düşünen biri gelir mi " acaba diyor o, bir başkan değil, bir "kurtarıcı" beklediğini söylüyor. 
   
      
   
   
   
   
</TEXT>
</DOC>
