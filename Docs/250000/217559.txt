<DOC>
<DOCNO> 217559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/ekonomi/eko01.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Değişiklik Türkiye koşullarına uygun olacak 
</HEADLINE>
<TEXT>

   Bankalar Kanunu'nda kesinleşmiş bir değişiklik olmadığını belirten BDDK, düzenlemenin Türkiye koşullarına uygun olacağını açıkladı 
      ANKARA Milliyet 
   
   Bankacılık Düzenleme ve Denetleme Kurumu BDDK , Bankalar Kanunu'nda değişiklik yapılmasını kesinleşmiş ve henüz karara bağlanmış bir konu olmadığını açıkladı. 
   Sanayiciler, vakıflar, dernekler ve medya kuruluşu sahiplerinin aynı zamanda banka sahibi olmasını engelleyecek yasa taslağıyla ilgili yazılı açıklama yapan BDDK, son günlerde spekülatif ve kamuoyunu yanıltıcı yorumlarla haberler yapıldığını bildirdi. Bankalar Kanunu'nda gerek uygulamada çıkan sorunları aşmak gerekse uluslararası gelişmeler dikkate alınarak zaman zaman değişiklikler yapıldığı anımsatılan açıklamada şöyle denildi 
   "Bankalar Kanunu ile ilgili çalışmalar öncelikle Avrupa Birliği düzenlemeleri ve diğer uluslararası uygulamalar paralelinde devam etmekte olup henüz kesinleşmiş ve karara bağlanmış bir husus bulunmamaktadır. Bununla birlikte kurumumuzca yapılacak düzenlemenin ülkemiz koşullarında uygulanabilirliğinin dikkate alınarak karara bağlanacağı tabiidir." 
   
   TMSF, 257 trilyon lira avans kullandı    Tasarruf Mevduatı Sigorta Fonu TMSF İmar Bankası mevduatının peşin ödemelerin finansmanı için Merkez Bankası'ndan 257 trilyon lira kısa vadeli avans kullandı. Daha önce 1.4 katrilyona kadar avans öngörülmüştü. Ancak yapılan ödemelerin önemli bir bölümünün Ziraat Bankası'nda mevduat olarak tutulması nedeniyle kullanılan avans öngörülenden düşük kaldı. 
   
   
</TEXT>
</DOC>
