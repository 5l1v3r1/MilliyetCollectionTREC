<DOC>
<DOCNO> 221576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sonspo29.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Karan ve Volkan kavgaya karıştı... 
</HEADLINE>
<TEXT>

     Galatasaraylı futbolculardan Ümit Karan ve Volkan Aslan'ın, Atrium Alışveriş Merkezi'nde tartıştıkları otopark görevlisini tartakladıkları öne sürüldü. 
     Ataköy'deki alışveriş merkezinin otoparkına gelen sarı-kırmızılı futbolcular, araçlarını yanlış yere park ettikleri gerekçesiyle otopark görevlisi tarafından uyarıldı. Uyarıya aldırmayan futbolculardan Ümit Karan'ın, araçlarının yerini değiştirmesi konusunda uyarısını yineleyen görevliyle tartıştığı bildirildi. Tartışma sırasında sinirlenen iki futbolcunun, görevliyi tartakladıkları ifade edildi. 
     Atrium Alışveriş Merkezi yetkilileri, olayı futbolcuların büyüttüğünü öne sürerek, kavganın söz konusu olmadığını söylediler. 
     Yetkililer, güvenlik amiriyle futbolcuların biraraya gelerek olayı tatlıya bağladıklarını belirterek, tarafların birbirlerinden şikayetçi olmadıklarını bildirdiler. 

     
</TEXT>
</DOC>
