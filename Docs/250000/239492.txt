<DOC>
<DOCNO> 239492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur45.html </URL>
<DATE> 2004/05/12/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Tanı Kestros'un yüzüne ne oldu 
</HEADLINE>
<TEXT>

     Antalya Kültür ve Turizm Müdürü Mesut Akça, Antalya'nın Antik Perge kenti kalıntıları arasında bulunan mermer rölyefte betimlenen Kestros Tanrısı'nın yüz bölümünün çalınıp çalınmadığı ya da tahrip edilip edilmediğini araştırdıklarını bildirdi. 
     Akça, Antalya'nın Perge Antik Kenti Perge Tiyatrosu içerisinde muhafaza edilen ve yöreye adını veren Kestros Aksu Nehri tanrısının insan betimlemesiyle gösterildiği mermer rölyefin yüz bölümünün parçalandığını belirtti. Bunun, bölgeye çalışma yapmaya giden arkeologlar tarafından fark edildiğini anlatan Akça, şunları söyledi 
     ''Rölyef üzerinden koparılan yüz bölümü tahrip mi edildi, yoksa çalındı mı bunu araştırıyoruz. Rölyef, antik kent tiyatrosu içerisinde muhafaza ediliyordu. Burası da ziyarete açık değil. Büyük ihtimalle buraya kaçak olarak giren birileri tarafından çalınmış olabilir.'' Kültür ve Turizm Bakanlığı'nı konuyla ilgili bilgilendirdiklerini, müze ve gümrükleri uyardıklarını belirten Akça, ''Araştırma çalışmalarımız sürüyor. Bölgede güvenlik önlemlerini artırdık. Ayrıca jandarmadan da destek istedik'' diye konuştu. 
     
</TEXT>
</DOC>
