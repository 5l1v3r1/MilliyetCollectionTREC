<DOC>
<DOCNO> 227714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sontur27.html </URL>
<DATE> 2004/04/01/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
3 yaşındaki kızının bakışları tecavüz sanığını ağlattı 
</HEADLINE>
<TEXT>

     Samsun'daki bir tecavüz davasında, tutuklu sanığın 3 yaşındaki kızının tavırları karşısında gözyaşlarını tutamayarak ağlaması, duruşmayı izleyenlerin duygulandırdı. 
     Samsun 2. Ağır Ceza Mahkemesi'nde görülen davada, Çay Mahallesi'nde yaklaşık 4 ay önce meydana gelen bir tecavüz olayında yardım ve yataklık suçundan tutuklu Sebahattin Şencan ile birlikte yaşadığı tutuksuz sanık Saadet Yılmaz'ın yargılanmasına devam edildi. 
     Duruşmada iddiaları reddeden sanıklar, suçsuz olduklarını savunarak beraatlarını istediler. 
     İfadelerin alınması sırasında Şencan'ın 3 yaşındaki kızı Semanur'un annesinin kucağından inerek sanık kürsündeki babasına ''baba, baba'' diyerek sergilediği tavır, salondakileri duygulandırırken, sanığın da bu sırada gözyaşlarına hakim olamayarak ağladığı gözlendi. 
     Duruşma, dosyadaki eksikliklerin giderilmesi için ertelendi. 
     
</TEXT>
</DOC>
