<DOC>
<DOCNO> 213010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/spor/spo03.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaprak dökümü 
</HEADLINE>
<TEXT>

   Galatasaray'da, Ali Dürüst, Özer Saraçoğlu, Refik Arkan, Mete Başol, Bikem Ardakoç ve Özkan Olcay gibi yöneticiler, seçimde görev almak istemediklerini Canaydın'a bildirdiler 
      HALİL ÖZER 

   
   Liste arayışı 
   GALATASARAY Başkanı Özhan Canaydın'ın kurmayları şimdiden vedalaşmaya başladı. Sarı - Kırmızılı Yönetim Kurulu'nda yer alan birçok önemli isim Başkan Canaydın'la görüşerek, yeni seçimde göreve gelmek istemediklerini bildirdiler. Yöneticilerin büyük bölümü, çok yorulmalarını ya da özel işlerinin yoğunluğunu gerekçe olarak gösterdiler. Başkan Özhan Canaydın'ın da, en çok güvendiği isimlerin, yeni yönetimde bulunmayacaklarını bildirmelerinden sonra, yeni liste için arayışlarını sürdürdüğü öğrenildi. 
   
   Arkan'ın mazereti 
   2. Başkan Ali Dürüst ile Özer Saraçoğlu da yönetimde yer almayacak isimlerin başında geliyor. Başkan Canaydın'ı en çok şaşırtan Refik Arkan, üzerindeki büyük baskıya rağmen, yönetime girmeyeceği bildirdi. Arkan'ın, Yönetim Kurulu'na daha genç isimlerin dahil olması gerektiğini savunduğu ifade edildi. Ayrıca kulübün mali konularında, perde arkasındaki kritik isimlerden biri olarak bilinen Mete Başol'un yanı sıra Bikem Ardakoç ile Özkan Olcay da, seçime girmeyeceklerini açıkladılar. 
   
   Galatasaray hızlı başladı    GALATASARAY, üç günlük izinin ardından Bursaspor maçının hazırlıklarına Florya'da başladı. Antrenmana kalçasından problemi olan Ümit ile üniversite sınavı için Romanya'ya giden Tamas katılmadı. Sakatlığı geçen Bratu'nun yer aldığı idmanda Hasan Şaş takımdan ayrı olarak düz koşu yaptı. Fatih Terim, sahada kısa süre yapılan istasyon çalışmalarının ardından oyuncularına salonda kondisyon idmanı yaptırdı. 
   
   Bir de rüzg r bitse    Paneller bekliyor 
   OLİMPİYAT Stadı'nın bir türlü tamamlanamayan rüzgar panellerinin suçlusu belli oldu. 1.5 milyon Euro harcanan panellerin, aşırı rüzgar nedeniyle bitirilemediği ortaya çıktı. Halkalı'daki kötü hava şartları ve sert esen rüzgar yüzünden 34 metrelik direklerin dikilmesinde büyük zorluklarla karşılaşıldığı ve durdurulduğu öğrenildi. 
   
   Zemine harcama 
   PANELLERİN yapımını üstlenen Fransız şirketinin, hava şartlarının düzelmesini beklediği, bu sürenin de şubat ayının sonunu bulacağı ifade edildi. Ayrıca, bozulan saha zemini nedeniyle 250 bin Dolar ekstra harcama yapılacağı bildirildi. Bu arada lodos için önlem alınmaması, "Yıllık rapora göre kuzeyden daha fazla rüzgar esiyor" diye açıklandı. 
   
   Hasan'dan eleştiri    SAKATLIĞI nedeniyle uzun süredir Sarı - Kırmızılı formadan uzak kalan Hasan Şaş, hakkındaki iddiaların maksatlı olduğunu söyledi. Yıldız futbolcu, "Futbol hayatımın pamuk ipliğine bağlı olduğu yolundaki iddialar gerçek değil. Sakatlık yaşadığım nokta 3 yıl öncekiyle çok farklı. 4 - 5 gün sonra antrenmanlara başlayacağım. Tek sıkıntım maç eksiğim olması" diye konuştu. 
   
   
</TEXT>
</DOC>
