<DOC>
<DOCNO> 213581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur03.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkardeşini 'kötü yola düştü' diye av tüfeğiyle öldürdü 
</HEADLINE>
<TEXT>

     Konak ilçesinde meydana gelen olayda, bir genç kız, ağabeyi tarafından tüfekle vurularak öldürüldü. 
     AA muhabirinin edindiği bilgiye göre, Yeşildere Çevreyolu Mehmetçik Parkı karşısındaki ağaçlık alanda, M.Y 36 , kızkardeşi Sultan Yüksekdağ'ı 22 av tüfeğiyle vurarak öldürdü. Ağabey, daha sonra polise giderek işlediği cinayeti anlattı. 
     İhbar üzerine olay yerine gelen emniyet mensupları, vücudunun çeşitli yerlerine isabet eden saçmalarla ölen Sultan Yüksekdağ'ın cesediyle karşılaştılar. 
     Yapılan soruşturmada, ağabey M.Y'nin, kız kardeşinin kötü yola düştüğünü, bu nedenle öldürdüğünü söylediği öğrenildi. M.Y'nin ''Ailemizin yüz karası olmuştu. Namusumuzu temizledim'' dediği belirtildi. Ağabey gözaltına alındı. 
     
</TEXT>
</DOC>
