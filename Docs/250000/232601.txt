<DOC>
<DOCNO> 232601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sontur07.html </URL>
<DATE> 2004/04/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Gazeteci İlhami Şükrü Polatay, vefat etti... 
</HEADLINE>
<TEXT>

     Gazeteci İlhami Şükrü Polatay 81 , vefat etti. 
     Türkiye Gazeteciler Cemiyeti'nden TGC verilen bilgiye göre, Polatay için yarın saat 11.00'de Cağaloğlu'ndaki TGC önünde tören düzenlenecek. 
     Polatay'ın cenazesi, daha sonra Şişli Camii'nde öğleyin kılınacak namazın ardından Feriköy Mezarlığı'nda defnedilecek. 
     İstanbul'da 1923 yılında doğan İlhami Şükrü Polatay, Paris Sorbonne Üniversitesi Basın ve Halkla İlişkiler Fakültesi'ni bitirdi. 
     Gazeteciliğe 1946 yılında Ulus gazetesinde başlayan Polatay, Agence France Presse'in Ankara muhabirliğini yaptı. Milliyet, THA, Tercüman ve TGRT'de çalışan Polatay, Paris Basın Ataşeliği görevinde de bulundu. 
     Fransa'dan ''meslek liyakat nişanı'' alan ve çeşitli kuruluşların basın yarışmalarında ödüller kazanan İlhami Şükrü Polatay, ''TGC 1997 Burhan Felek Hizmet Ödülü'' ve ''Basın Şeref Kartı'' sahibiydi. 
     Evli olan Polatay'ın, 2 çocuğu bulunuyor. 
     
</TEXT>
</DOC>
