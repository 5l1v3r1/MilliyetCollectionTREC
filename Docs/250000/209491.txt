<DOC>
<DOCNO> 209491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sontur13.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant Gölü buz tuttu... 
</HEADLINE>
<TEXT>

     Abant Milli Park alanındaki göl buz tuttu. Hafta sonu tatillerini Abant'ta geçiren vatandaşlar, tehlikeye ve uyarılara aldırmadan bu tutan göl üzerinde yürüyüş yapıyorlar. 
     Abant Milli Park alanındaki göl hava sıcaklığı sıfırın altında 14 dereceye düşünce buz tuttu. 
     Gölün çevresinde bulunan Büyük Abant Oteli Genel Müdürü Bora Kaya, gölün buz tutmasından sonra, otelde kalan tatilcilerin tüm uyarılara rağmen buz tutan gölün üzerinde dolaştıklarını belirterek, ''Büyük kentlerin stresinden kaçarak buraya gelen insanlar buz tutan gölün üzerinde dolaşmaktan hoşlanıyorlar. Müşterilerimizin buz tutan gölün üzerinde dolaşmaması için tahta rıhtımların bulunduğu yerlere kırmızı uyarı şeritleri çektik'' dedi. 
     Buz tutan gölün üzerinde mangal yakan tatilciler ise Abant'ta olmaktan mutlu olduklarını söylediler. 
     
     GENÇLERİN ŞAMYEL KEYFİ 
     Abant'ta tatil yapan gençler ise köylülerin otomobil lastiklerinden yaptıkları ''şamyel'' adı verilen kızaklarla gölün çevresinde bulunan teperlerden, tehlikeye aldırmadan 10-15'li gruplar halinde kayarak iniyorlar. 
     Şamyellerle gün boyunca kayan gençler, bunun kayak yapmaktan daha zevkli olduğunu belirterek, ''Tehlike ve heyecan damarlarımızdaki adrenalini artırıyor'' dediler. 
     
</TEXT>
</DOC>
