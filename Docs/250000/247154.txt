<DOC>
<DOCNO> 247154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sonsiy08.html </URL>
<DATE> 2004/06/11/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
G-8 zirvesindeki "protokol ayrımı" Meclis gündeminde... 
</HEADLINE>
<TEXT>

     İstanbul Bağımsız Milletvekili Emin Şirin, Dışişleri Bakanı ve Başbakan Yardımcısı Abdullah Gül'e, ABD'de gerçekleştirilen G-8 toplantısına katılan ülkelerin liderlerine neden farklı protokol uygulandığını sordu. 
     Şirin, Bakan Gül tarafından yanıtlanması istemiyle TBMM Başkanlığı'na sunduğu önergede, ''Başbakanımızın ABD'ye varışında uygulanan ve G-8 üyelerinin haricinde kalan işgal altındaki Afganistan ve Irak temsilcileriyle aynı tutulan protokolün farklılık sebebi nedir '' sorusuna yer verdi. 
     Emin Şirin, Bakan Gül'e ''Bu farklı protokolden büyükelçiliğimizin önceden haberi var mıdır Var ise bu farklı protokolü neden kabul etmiştir Önceden haberi yok ise Başbakanımızın varışında uygulanan protokolün ABD yetkilileri ile görüşülmemiş olması ve büyükelçiliğimizce gerekli hazırlıkların yapılmamış olması eksiklik değil midir '' sorusunu da yöneltti. 
     
     YURTDIŞI GEZİLERİNE KATILANLARIN KIYAFETLERİ 
     CHP İzmir Milletvekili Canan Arıtman da Dışişleri Bakanı ve Başbakan Yardımcısı Abdullah Gül tarafından yanıtlanması istemiyle TBMM Başkanlığı'na verdiği soru önergesinde, ''Resmi yurtdışı gezilere katılan Başbakan, Bakan ve Milletvekili eşlerinin temsil görevleri nedeniyle kamu görevinde bulunduklarını ve kamu görevlileri kılık kıyafeti içerisinde olmaları gerektiğini düşünüyor musunuz '' diye sordu. 
     Arıtman, önergesinde ayrıca şu sorulara yer verdi 
     ''Tüm masrafları devletçe karşılanan temsil görevindeki eşlerin kamu görevlileri kıyafet ve görüntüsünde resmi gezilere katılmaları konusunda gereğini yapacak mısınız 
     Dini kıyafetlerle resmi gezilere katılan bu kişilerin modern ve çağdaş Türk kadınını temsil ettiğini söyleyebilir misiniz '' 
     
</TEXT>
</DOC>
