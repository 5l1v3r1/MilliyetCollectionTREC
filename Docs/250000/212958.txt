<DOC>
<DOCNO> 212958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sontur33.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkazda dinleme çalışması sürüyor... Değerli eşyalar polise 
</HEADLINE>
<TEXT>

     Konya'da çöken binada bulunan değerli eşyalar, emniyet güçlerine teslim ediliyor. 
     Arama-kurtarma çalışmaları sırasında enkazdan çıkan para ve altın gibi değerli eşyalar, Konya Emniyet Müdürlüğü'nün Emanet Bürosu'na teslim edilmek üzere enkaz bölgesinde bulunan bir minibüste toplanıyor. 
     Enkazdan çıkarılan moloz, tahta ve beton parçaları ise iş makineleriyle kamyonlara yüklendikten sonra, Konya Büyükşehir Belediyesi'ne ait Tatlıcak mevkiinde bulunan asfalt şantiyesine dökülüyor. 
     İçinde değerli eşyalar olabileceği ihtimali göz önünde bulundurulan bu atıkların korunduğu bildirildi. 
     
     MEGAFONLA UYARI YAPILIYOR 
     Öte yandan, enkaz altındaki canlılara ulaşmak için başlatılan dinleme çalışmaları sürdürülüyor. Çalışmalar sırasında çevrede bulunanlardan sessiz olmaları, cep telefonlarını kapatması istenirken, televizyonlara ait canlı yayın araçlarının ve bu araçlara enerji sağlayan jeneratörlerin tamamı kapatıldı. 
     Vatandaşlara da kendi aralarında konuşmamaları için megafonla uyarı yapılıyor. Çalışmalarda, enkazın üst orta noktasından en dip seviyeye kadar açılan dehlizden dinleme cihazı aşağı sarkıtılarak çalıştırılıyor. 
     
</TEXT>
</DOC>
