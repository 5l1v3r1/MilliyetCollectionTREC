<DOC>
<DOCNO> 209980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sontur30.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim okulu öğrencilerinin sigara kavgası kanlı bitti 
</HEADLINE>
<TEXT>

     Bursa'nın merkez Yıldırım İlçesi'nde, bir ilköğretim okulu öğrencisi, sigara vermediği gerekçesiyle okul arkadaşını bıçakladı. 
     AA muhabirinin aldığı bilgiye göre, Yavuzselim Mahallesi'ndeki Haşim İşcan İlköğretim Okulu 8. sınıf öğrencisi Y.A. 15 , okul bahçesinde 7. sınıf öğrencisi D.K'dan 14 sigara istedi. 
     D.K'nın kendisinde sigara olmadığını söylemesi üzerine iki öğrenci arasında başlayan tartışmada, Y.A, yanında taşıdığı bıçakla arkadaşı D.K'yı başından ve bacağından yaraladı. 
     D.K, Yüksek İhtisas Hastanesi'nde tedavi altına alınırken, Y.A, Yıldırım İlçe Emniyet Müdürlüğü ekiplerince yakalandı. 
     Y.A'nın daha sonra Çocuk Şube Müdürlüğü'ne teslim edildiği, olayla ilgili soruşturmanın sürdüğü bildirildi. 
     
</TEXT>
</DOC>
