<DOC>
<DOCNO> 238537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/yasam/yas04.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kedi' katliamında yalvaran kurtuldu 
</HEADLINE>
<TEXT>


'Kedilerimi öldürdünüz' deyip iki komşusunun canını alan emekli polis, yalvaran gelini 'affetti' 

FATİH KARAÇALI, TUNCAY DAĞLI Adana DHA 

Adana'da emekli polis müdürü Mustafa Zaman 54 , kedilerini öldürdüğünü iddia ettiği komşusu emekli öğretmen Ziya Aktorun 57 ile emekli öğretmen eşi Tülay Aktorun'u 53 tabancayla öldürdü, oğulları Savaş'ı 33 da ağır yaraladı. Savaş Aktorun'un eşi Neslihan Aktorun 26 , başına silah dayayan saldırganın elinden "1.5 aylık bebeğim var" diye yalvararak kurtuldu. 

Namluyu başına dayadı... 
Şırnak Emniyet Müdürlüğü'nden sekiz yıl önce emekli olan Zaman, iki kedisinin dün sabah bahçede ölü bulunmasından Aktorun'u sorumlu tuttu. Zaman, Aktorun'un küfrettiğini öne sürerek ruhsatlı tabancasıyla komşusunun evine girdi. Çifti öldüren Zaman, Savaş Aktorun'a bir el ateş etti. Silahını daha sonra Neslihan Aktorun'un başına dayayan Zaman, tetiği çekmedi. Zaman evinde yakalanırken, Aktorun'un durumunun ağır olduğu ve olayla ilgili soruşturma başlatıldığı kaydedildi. 


</TEXT>
</DOC>
