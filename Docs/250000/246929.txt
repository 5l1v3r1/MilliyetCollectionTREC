<DOC>
<DOCNO> 246929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sontur14.html </URL>
<DATE> 2004/06/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Kırşehir'de tüküren ve sümkürenlere ağır ceza .. 
</HEADLINE>
<TEXT>

     Kırşehir'de çevreye tükürenlere ve sümkürenlere 250 milyon lira para cezası verileceği bildirildi. 
     Belediye Başkanı Halim Çakır, yaptığı yazılı açıklamada, ''temiz çevre, temiz toplum'' kampanyası çerçevesinde, Belediye Meclisi'nce alınan karar ile meydan, bulvar, cadde ve parklarda kabuklu yiyecek yiyerek çevreyi kirletenlere 175 milyon lira, tüküren, sümküren ve başkalarının elbiselerini kirleten kişilere ise 250 milyon lira para cezası uygulanacağını kaydetti. 
     Meclis kararı olan bu cezai işlemin kesinlikle uygulanacağını belirten Çakır, şunları söyledi 
     ''Kırşehir'in yaşanabilir ve daha güzel bir il olması amacıyla biz belediye olarak üzerimize düşenleri yapıyoruz ve yapacağız. Ancak, gerek belediye hizmetlerine zarar verenler gerekse kabuklu kuruyemiş yiyerek çevreyi kirletenlere bugün itibaren para cezası uygulanacak. Uygulanan cezaların kesinlikle affı olmayacak'' dedi. 
     
</TEXT>
</DOC>
