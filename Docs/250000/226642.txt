<DOC>
<DOCNO> 226642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy57.html </URL>
<DATE> 2004/03/29/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Tüzen "Vatandaş iktidar verdi,yerel yönetim verdi, şimdi çalışma zamanı 
</HEADLINE>
<TEXT>

     Devlet Bakanı Kürşad Tüzmen, ''Vatandaşlardan iktidar istedik verdiler, yerel yönetimleri istedik verdiler, şimdi çalışma zamanı, bu yıl istihdamda önemli mesafe alacağız'' dedi. 
     Devlet Bakanı Tüzmen, AK Parti Gaziantep İl Başkanlığı binasında düzenlediği basın toplantısında, seçim sonuçlarının kendileri için sürpriz olmadığını söyledi. 
     Seçim sonuçlarını büyük bir olgunlukla karşıladıklarını, insanlar arasında hiçbir ayrım yapmadan hizmet edeceklerini ifade eden Bakan Tüzmen, şöyle konuştu 
     ''Bu seçim sonuçları, halkın bizim 1.5 yıllık iktidar dönemimizden memnun olduğunu gösteriyor. Halk, bu memnuniyeti yerel yönetimleri bize teslim ederek bir kez daha göstermiştir. Seçimler öncesinde, yapamayacağımız hiçbir işi vaat etmedik. Vaat ettiğimiz işleri de en kısa zamanda yapacağız. Biz seçim sonuçlarının zaferi ile değil, vatandaşların bize yüklediği sorumluluktan dolayı ülkenin sorunlarını çözmek için hemen işe başlayacağız.'' Gaziantep Havaalanı'nı çok yakın bir zamanda uluslararası havaalanı haline getireceklerini vurgulayan Bakan Tüzmen, Eximbank Şubesi açılması çalışmalarının da son aşamaya geldiğini söyledi. 
     Bakan Tüzmen'in basın toplantısına, AK Parti Gaziantep Milletvekilleri Fatma Şahin, Mehmet Sarı, Ahmet Uzer, seçimleri yeni kazanan Gaziantep Büyükşehir Belediye Başkanı Asım Güzelbey, Şehitkamil Belediye Başkanı Metin Özkarslı, Şahinbey Belediye Başkanı Ömer Can ve partililer katıldı. 
     
</TEXT>
</DOC>
