<DOC>
<DOCNO> 241874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/spor/spo04.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon rotayı kırdı 
</HEADLINE>
<TEXT>



Önce Fatih Tekke 
GÖKDENİZ'İN transferinde henüz somut bir adım atamayan Trabzonspor, taktik değiştirip, önceliği kaptan Fatih Tekke'ye vermeyi kararlaştırdı. Önümüzdeki günlerde tarafların bir araya geleceği bildirildi. Fatih'in imza atması ile birlikte Gökdeniz Karadeniz camianın baskısını da üzerinde hissedecek. 

Takas teklifi 
BORDO - Mavililer, "Eğer Fatih, Gökdeniz'e verdiğimiz rakamı kabul eder ve imza atarsa, kulübe de büyük yardım etmiş olur" dediler. Öte yandan renklere bağlanılması planlanan Belçika'nın sol kanat oyuncusu Koel Daerden'e karşılık Genk kulübüne D'Haene ve Sommers'ın önerildiği öğrenildi. 

Tümer Metin'e ret 

Doğan istemedi 
TRABZON'DA Asbaşkan Nevzat Şakar'ın Beşiktaşlı Tümer'in alınabileceği yolundaki teklifine Ziya Doğan'ın olumsuz yanıt verdiği bildirildi. Tecrübeli teknik adam, "Savunma özelliği zayıf" diyerek şimdilik Tümer'e karşı çıktı. 

Çağdaş atağı 
DENİZLİSPOR'UN milli stoperi Çağdaş için temaslar artırıldı. Bu konuda yeniden Yeşil - Siyahlı yönetimin kapısı çalındı. Öte yandan Alişen'in Gençlerbirliği maçında oynamak istemediği için gözden çıkarıldığı ortaya çıktı. 



</TEXT>
</DOC>
