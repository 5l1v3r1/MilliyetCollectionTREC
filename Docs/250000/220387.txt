<DOC>
<DOCNO> 220387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/guncel/gun10.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersinli, uyarıyı dikkate almayınca 
</HEADLINE>
<TEXT>

      
   Son günlerde aşırı yağışlar ve eriyen kar sularıyla doluluk oranı maksimum seviyeye çıkan Gezende Barajı'nın kapaklarının açılması Göksu Nehri'ni taşırdı. Mersin'in Silifke ilçesinde birçok mahalleyle köyde evler sular altında kaldı. Kriz Masası'nın uyarılarını dinlemeyen ve evlerini terk etmeyince mahsur kalan vatandaşlar, çatılarda kurtarılmayı bekledi. Mersin Valisi Atilla Osmançelebioğlu'nun talimatıyla harekete geçen jandarma, emniyet ve zabıta güçlerinin sabahın ilk ışıklarına kadar riskli bölgelerdeki vatandaşları uyarmalarına rağmen dikkate alınmamaları sıkıntıyı artırdı. Vatandaşların otomobilleriyle ilçeyi terk etmeye çalışmaları trafikte yığılmaya neden oldu. 
   
   
</TEXT>
</DOC>
