<DOC>
<DOCNO> 249032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonsiy19.html </URL>
<DATE> 2004/06/18/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
İçişleri Bakanlığı'ndan toplantılara polis kamerası yasağı .. 
</HEADLINE>
<TEXT>

     İçişleri Bakanlığı, sivil toplum örgütlerinin sürekli eleştirilerine neden olan toplantı ve gösterilerin polis tarafından kaydedilmesine yasak getirdi. 
     A.A muhabirinin aldığı bilgiye göre, İçişleri Bakanı Abdülkadir Aksu tarafından 81 il valiliğine gönderilen genelgede, siyasi parti, dernek, vakıf ve sendika gibi sivil toplum örgütlerinin 2911 sayılı Toplantı ve Gösteri Yürüyüşleri Kanunu'na göre düzenlenen toplantı, gösteri ve yürüyüşlerinin teknik ses alma cihazları, fotoğraf ve film kullanılarak kayda alınmaması istendi. 
     Genelgeye göre polis, suç işleneceğine dair ciddi bulguların çıkması, çok ciddi ve somut istihbarat elde edilmesi halinde mülki idare amirinden yazılı izin alarak toplantı, gösteri ve yürüyüşleri kaydedebilecek. 
     
</TEXT>
</DOC>
