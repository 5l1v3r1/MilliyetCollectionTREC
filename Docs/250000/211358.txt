<DOC>
<DOCNO> 211358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/siyaset/siy03.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklere Rus eziyeti 
</HEADLINE>
<TEXT>

   Moskova'ya havayoluyla gelen Türk vatandaşları, hiçbir gerekçe gösterilmeden saatlerce bekletiliyor 
      CENK BAŞLAMIŞ Moskova 

   
   Moskova'ya havayoluyla gelen Türklerin pasaport kontrolünde karşılaştığı sorunlar son dönemde yeniden dikkat çekici boyuta ulaştı. Moskova'daki havaalanlarına gelen diğer ülkelerin vatandaşları kontrollerden kolayca geçerken, inceleme gerekçesiyle pasaportları alınan Türkler, hiçbir gerekçe gösterilmeden uzun süre bekletiliyor. 
   Önceki gün Aeroflot'a ait 504 sefer sayılı uçakla Moskova'nın Şeremetyova - 2 Havaalanı'na gelen Türk vatandaşları da benzer sorunla karşılaştı. Uçakta bulunan bir Türk gazeteci, bir kadınla iki çocuğunun pasaportlarının inceleneceği gerekçesiyle bekletildiğini anlattı. 
   
   Çeçen bağlantısı 
   İki yıl aradan sonra yeniden başlayan uygulamanın, Rusya Dışişleri Bakan Yardımcısı Vyaçeslav Trubnikov'un 'Türkiye'den Çeçenistan'a h l yardım gönderiliyor' açıklamasının ardından yapılması dikkat çekti. Çeçenistan'da öldürülen Türk vatandaşlarının sahte pasaport kullandığının ortaya çıkmasıyla, Türklere ait pasaportların mercek altına alındığı düşünülüyor. 
   
   
   
</TEXT>
</DOC>
