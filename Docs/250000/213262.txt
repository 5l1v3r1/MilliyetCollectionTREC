<DOC>
<DOCNO> 213262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun18.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül, Brüksel'deki temaslarına başladı... 
</HEADLINE>
<TEXT>

     Avrupalı Hıristiyan Demokratları çatısı altında toplayan Avrupa Halk Partisi'nin EPP Brüksel'deki 16. kongresine katılmak üzere Brüksel'de bulunan Dışişleri Bakanı ve Başbakan Yardımcısı Abdullah Gül temaslarına başladı. 
     Lüksemburg Dışişleri Bakanı Lydie Polfer ile sabah kahvaltısında buluşan Gül, daha sonra Avrupa Parlamentosu'nda Yunanistan Yeni Demokrasi Hareketi Başkanı Kostas Karamanlis ile görüştü. 
     Gül bugün, EPP kongresi sırasında, Avrupa Parlamentosu Liberal Grup Başkanı Graham Watson, AB Komisyonu'nun bölgesel politikalardan sorumlu üyesi Michel Barnier, AB Genel Sekreteri Javier Solana ile görüşecek. 
     Abdullah Gül yarın, AB Komisyonu'nun genişlemeden sorumlu üyesi Günter Verheugen ile görüştükten ve basın toplantısı düzenledikten sonra Belçika'dan ayrılacak. 
     
</TEXT>
</DOC>
