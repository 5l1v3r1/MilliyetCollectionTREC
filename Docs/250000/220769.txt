<DOC>
<DOCNO> 220769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo14.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır 14 maçlık yenilmezlik yükünü taşıyamadı .. 
</HEADLINE>
<TEXT>

     Diyarbakırspor Kulüp Başkanı Ahmet Göksu, 14 maçlık yenilmezlik yükünün kendilerine ağır geldiğini söyledi. 
     Göksu, Çaykur Rizespor ile Cumartesi günü kendi sahalarında yaptıkları maçta beklemedikleri bir yenilgi aldıklarını belirterek, futbolcularının bu maçta iyi oyun sergilemediğini bildirdi. 
     Taraftarların UEFA Kupası'na katılma beklentisi içerisinde bulunduğunu ifade eden Göksu, şunları söyledi 
     ''Biz de UEFA Kupası'na katılmayı istiyoruz. Ancak, şu gerçekki UEFA'ya her yönüyle hazır bir takım değiliz. Kolay bir iş değil. Kendi yağımızla kavrulmaya çalışan bir takımız. Yolumuza devam ediyoruz. Maçta sergilenen oyundan memnun değilim. Ara sıra bu tür kazalar olur. Her takım böyle sonuçlar alıyor. Maça stresli çıkmıştık. 14 maç yenilmezlik yükü bize ağır geldi.'' Samsunspor ile deplasmanda yapıcaktları maçın hazırlıklarına yarın başlayacakları kaydeden Göksu, takımda sakat ve cezalı oyuncularının bulunmadığını belirtti. 
     
</TEXT>
</DOC>
