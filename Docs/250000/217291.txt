<DOC>
<DOCNO> 217291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/ekonomi/eko06.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı ailesinden 201 trilyonluk satış 
</HEADLINE>
<TEXT>

   Sabancı ailesi, Akbank'ın yüzde 2.5 hissesini 6.700 liradan yurtdışı kurumsal yatırımcılara satıyor 
   EKONOMİ SERVİSİ 
   
   Geçtiğimiz günlerde Koç Holding'in ödenmiş sermayesinin yüzde 3'lük hissesini talep eden yurtdışı kurumsal yatırımcılar, bu kez de Türkiye'nin en büyük bankalarından Akbank'ın yüzde 2.5'lik hissesini almak istediler. Bu kapsamda Sabancı ailesi, yurtdışı kurumsal yatırımcılara 201 trilyon lira tutarında Akbank hissesi satacak. 
   Ak Yatırım'dan İMKB'ye gönderilen açıklamada, Sabancı ailesi fertlerinin, şahsi portföylerinde bulunan Akbank hisse senetlerinden toplam 30 trilyon lira nominal değerdeki miktarın yurtdışı kurumsal yatırımcıların talebi üzerine İMKB Toptan Satışlar Pazarı'nda 6.700 lira birim fiyat ile dolaşıma çıkacak şekilde satılacağı bildirildi. Açıklamaya göre, dolaşımda bulunmayan söz konusu hisse senetleri, 20 Şubat 2004 tarihinde Takasbank'ta depo edildi. Toptan Satışlar Pazarı işleminde satıcılar, aracı üye olarak Ak Yatırım'ı belirledi. Alıcı Deutsche Bank, 18 trilyon lira nominal tutarındaki alış emrini Bender Menkul Değerler'le ve diğer alıcı Global Securities U.S.A. ise 12 trilyon lira nominal tutarındaki alış emrini Global Menkul aracılığı ile gerçekleştirecek. 
   
   Ödenmiş sermaye 1.2 katrilyon TL Hisse fiyatı 6.800 Piyasa değeri 6.2 milyar dolar 2003 net k r 1.3 katrilyon TL Halka açık oranı yüzde 25.23 Takastaki yabancı payı yüzde 70.2 Endeks içindeki ağırlığı yüzde 9.7 Personel sayısı 9.011 
   
</TEXT>
</DOC>
