<DOC>
<DOCNO> 234793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/yasam/axyas01.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İki küçük böbrek 'bir' hayat verdi 
</HEADLINE>
<TEXT>


4.5 yaşında ölen çocuğun bağışlanan böbrekleri Tülay Erdoğan'a küçük gelince, birleştirilerek nakledildi... 

NESRİN COŞKUN İzmir DHA 

Ege Üniversitesi Hastanesi Organ Nakli Merkezi'nde trafik kazası sonucu beyin ölümü gerçekleşen ve adının açıklanması istenmeyen 4.5 yaşındaki bir çocuğun böbrekleri Tülay Erdoğan'a 45 küçük gelince, iki böbrek tek hale getirilerek nakledildi. 

Zoru başardılar 
Nakli gerçekleştiren Prof. Dr. Cüneyt Hoşcoşkun, "Donör 4.5 yaşında, hastamız 45 yaşında. İki böbrek damarlarını ve idrar kanalını tek hale getirip iki böbreği tek böbrek gibi aynı yere naklettik" dedi. 
Erdoğan dokuz ay önce böbrek yetmezliğine girdi ve bağış organ beklemeye başladı. Ev kadını Tülay Erdoğan'a, 16 Nisan akşamı bir kaza sonucu beyin ölümü gerçekleşen 4.5 yaşında bir erkek çocuğun organlarının bağışlandığı haberi verildi. Ancak kan ve doku tipleri Erdoğan'a uyan donörün böbrekleri küçüktü. Bunun üzerine Hoşcoşkun, boyutları dışında her şeyi uyan böbreklerin Erdoğan'a takılması için farklı bir yöntem uygulayıp, nakli başarıyla gerçekleştirdi. 
Dünyada az örneği görülen bir yöntemle iki böbreği birleştirip naklettiklerini belirten Hoşçoşkun, şunları söyledi "Genelde küçük çocuk böbreği bağışlandığında iki böbrek, hastanın iki böbreğine ayrı ayrı naklediliyor. Biz iki böbreği tek hale getirdik. Bu yöntem daha sağlıklı." 


</TEXT>
</DOC>
