<DOC>
<DOCNO> 245511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/spor/ygokberk.html </URL>
<DATE> 2004/06/05/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Bi daha bi daha 
</HEADLINE>
<TEXT>



Melvin'in 'çok' attığı maçların Ülker çoğunu kaybetmişti. İşte dün Ülker'in Amerikalı bir no'sunun 'fazla'dan atarak 19'u bulduğu ilk iki periyodun sonunda bile salondaki skoru gösteren bordda 45 - 38 Efes yazıyordu... Efes dışardan Langdon ile Granger'la değil içerden Prkacin'i kullanarak başlamıştı maça. Ülker'in potasının altında 'zaafları' vardı. Prkacin o bölgeden daha maçın başında 10 sayı bulmuştu bile... Yorulup çıktığında yerine giren Nikolic de aynı bölgeden 8'i çok çabuk buluyordu. Üçüncü uzunları Ermal bile hiç zorlanmadan 9 sayı çıkarmıştı Ülker potasının altından... Üstelik Ülker'in atıcıları Melvin'i yalnız bırakıyor. Serkan ilk iki periyodu 1'le kapatıyor... Naumoski, 1'i bile bulamıyor. Ergin önce Blair'li sonra Rentzias'lı '4 kısa'larını da deniyor, Ülker bir ara 14 sayı geriye düşüyordu. Granger veya Langdon'dan biri skora katkı yaparsa "Efes artık bu maçı vermez" diyordu salondaki hemen hemen herkes... 
Ama Ülker üçüncü kez sıçradı. Yine "burdan dönmez" denen maç, yine döndü. İkinci periyodun bitimine '3 küsur' kala 34 - 34'ü yakalıyordu Ülker, '2 küsur' kala da 38 - 36 öne geçiyordu. Yine de devreyi içerden bulduğu sayılarla Efes önde kapatıyordu ama... 
İkinci periyot biterken birşeyler belli olmuştu. Langdon, Granger, Serkan, Naumoski dörtlüsünden skora katkıda bulunan takımına avantaj kazandıracak, Kerem ve Ender iki periyoddaki gibi 'yok'u oynarsa Efes önde olmasına rağmen sonraki periyodda zorlanacaktı. Nitekim öyle oldu. Önce Ergin çok sık '5' değiştirip kafaları karıştırdı. Sonra Ülker'in pota altındaki sahası Kerem ve Blair ile kapandı. Bu ikisi skora da katkıda bulundu. Naumoski - Serkan biraz kıpırdadı... İşte Ülker 11 sayı geriden gelip, 10 sayı öne geçmişti bile... Langdon h l susuyordu. Kerem, Ender h l 'yok'tular. Ülker'in kısaları attıklarını sokmaya da başlamıştı, Ülker üçüncü ve dördüncü periyodlarda finalin başından beri ilk defa takım gibi de oynuyordu. Gerçi Granger sonunda açıldı. Efes yine yakaladı Ülker'i ama... Ülker, geriden gelip Efes'i huzursuz etmenin avantajını son dakikalarda iyi kullandı. Efes kısalarından hiç katkı gelmediği maçta uzunlarıyla ancak bu kadar dayanabildi... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
