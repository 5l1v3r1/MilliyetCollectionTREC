<DOC>
<DOCNO> 228066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonyas02.html </URL>
<DATE> 2004/04/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
40 cüce galaksi keşfedildi 
</HEADLINE>
<TEXT>

     Uluslararası bir astronomlar ekibi, dünyaya yakın 40 cüce galaksi keşfettiler. 
     Avustralya'nın güneyinde Yeni Galler'deki Siding Spring'de kurulu gözlemevinde görev yapan beş ülkeden 12 araştırmacıdan oluşan ekip, dünyadan 60 milyon ışık-yılı mesafedeki Ocak galaksi kümesi içinde 40 kadar cüce galaksi bulunduğunu belirledi. Galaksilerin, çok çok küçük oldukları için yıldız gibi göründükleri belirtildi. 
     Astronom Michael Drinkwater, keşfettikleri galaksilerin ''ultra-yoğun cüce galaksiler kümesine'' ait olduğunu bildirdi. 
     Bu tür galaksilerin varlığı, 2000 yılına kadar bilinmiyordu. Uzmanlara göre, kütleleri cüce galaksilerinkine yakın olmakla birlikte ''ultra-yoğun'' cüce galaksilerin boyutları çok daha küçük. 
     Cüce galaksilerin gizemlerinin aydınlatılması, evreni oluşturan kütle miktarının belirlenmesine ve galaksilerin oluşumunun anlaşılmasına katkı sağlayabilecek. 
     
</TEXT>
</DOC>
