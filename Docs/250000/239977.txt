<DOC>
<DOCNO> 239977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/soneko20.html </URL>
<DATE> 2004/05/14/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Petrolün varil fiyatı Asya piyasasında dünkü rekoru da aştı... 
</HEADLINE>
<TEXT>

     Asya piyasalarında petrolün varil fiyatı, Londra Borsası'nın kapanışında dün ulaştığı 41.08 dolarlık rekoru da geride bıraktı. 
     Singapur Borsası'nda ABD hafif Batı Teksas petrolünün varil fiyatı 41.17 dolar oldu. Bu fiyat, söz konusu petrolün varil fiyatının aldığı en yüksek nominal değer olmuyor. Bununla birlikte, enflasyondan arındırılmış reel fiyatlardan akıldığında, petrolün varil fiyatının bugünkü değeri 1980'de İran Devrimi'nin etkisiyle yaşanan fiyat şokuyla karşılaştırıldığında hayli ılımlı kalıyor. 
     ABD Doları'nın 25 yıllık değer kaybı dikkate alındığında, 2002 fiyatları baz alınarak, petrolün reel fiyatının 1980'de aldığı tarihi rekor 78 dolar olarak hesaplanıyor. 
     Uzmanlar, bugünkü yüksek fiyatların bazı olumsuz etkilerinin olmasına rağmen, dünya ekonomisindeki toparlanmaya ciddi bir risk oluşturmayacağını tahmin ediyorlar. 
     
</TEXT>
</DOC>
