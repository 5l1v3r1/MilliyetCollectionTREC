<DOC>
<DOCNO> 202082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur28.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacı Fevzi Yitiz tutuklandı 
</HEADLINE>
<TEXT>

     İstanbul'da düzenlenen bombalı saldırılarda kullanılan bombaları kamyonetlere yüklediği iddiasıyla yakalanan Fevzi Yitiz, İstanbul Devlet Güvenlik Mahkemesi'nce tutuklandı. 
     Hakkari üzerinden Türkiye'ye girmek isterken yakalanarak İstanbul'a getirilen ve bu sabah İkitelli Organize Sanayi Bölgesi'nde bir işyerinde tatbikat yaptırılan Yitiz, Terörle Mücadele Şube Müdürlüğü'ndeki işlemlerinin tamamlanmasının ardından İstanbul DGM'ye sevk edildi. 
     Cumhuriyet savcısı Bekir Raif Aldemir tarafından sorgulanan Yitiz, tutuklanması talebiyle Nöbetçi 4 No'lu DGM Yedek Hakimliği'ne gönderildi. 
     Mahkemece tekrar ifadesi alınan Yitiz, tutuklanarak cezaevine gönderildi. 

     
</TEXT>
</DOC>
