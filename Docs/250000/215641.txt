<DOC>
<DOCNO> 215641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/yas09.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision Abdi İpekçi'de 
</HEADLINE>
<TEXT>

   TRT, Türkiye'de ilk defa yapılacak olan Eurovision için, koltuk sayısını göz önüne alarak Abdi İpekçi Spor Salonu'nda karar kıldı 
      ABDULLAH MALKOÇ 
   
   BU yıl ilk kez Türkiye'de yapılacak Eurovision Şarkı Yarışması'nın adresi belli oldu. TRT, Mydonose Showland'dan vazgeçip, koltuk kapasitesi daha fazla olan Abdi İpekçi Spor Salonu'nda karar kıldı. Athena'nın "For Real"la katılacağı yarışmanın biletleri de satışa çıktı. Eurovision Şarkı Yarışması Genel Koordinatörü Bülent Osma, Biletix aracılığıyla yaklaşık 45 bin biletin satışa sunulduğunu ifade etti. 
   OSMA, şunları söyledi "12 Mayıs'taki yarı finalde 22 ülke, 15 Mayıs'taki büyük finalde ise 24 ülke yarışacak. 12 Mayıs'taki yarışmada seçilecek 10 ülke, geçen yılki yarışmada ilk 10'a girenler ve Eurovision'un 4 asil üyesiyle birlikte finalde yarışacak. Abdi İpekçi'nin oturma kapasitesi 7 bin 500 kişi. Gösteri başına satışa sunulan bilet sayısı 5 bin 500 olacak. 2 bin koltuk protokole ayrılacak." 
   
   Hangi koltuk kaç para    Yarı final provaları 17.5 - 35 milyon arasıFinal prova Kategori A 70 milyon , Kategori B 52.5 milyon , Kategori C 35 milyon Yarı final A 87.5 milyon , B 70 milyon , C 52 milyon Final gecesi A 175 milyon , B 132 milyon , C 105 milyon Kombine bilet A 332.5 milyon , B 254 milyon , C 192.5 milyon 
   
   
</TEXT>
</DOC>
