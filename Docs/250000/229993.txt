<DOC>
<DOCNO> 229993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo33.html </URL>
<DATE> 2004/04/09/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
ÇAYKUR RİZESPOR 1 - FENERBAHÇE 0 MAÇ SONUCU 
</HEADLINE>
<TEXT>

     İlerleyen dakikalarda başka gol olmayınca, karşılaşma Çaykur Rizespor'un 1-0 üstünlüğüyle tamamlandı. 
     
     İlk yarı 

     Birinci Süper Futbol Ligi'nde, Çaykur Rizespor ile Fenerbahçe arasında oynanan maçın ilk yarısı golsüz tamamlandı. 
     36. dakikada, sol taraftan Petkov'un kullandığı korner atışında, Kürşat topu ceza alanının dışına çıkardı. Meşin yuvarlak Ümit Özat'ın önüne kaldı. Bu futbolcunun sert vuruşunda, top kalenin üstünden dışarı gitti. 
     38. dakikada, Ümit Özat'ın kullandığı korner atışında, Van Hooijandonk altı pas içerisinde topa kafayla vurdu. Kaleci Murat'ın müdahalesinde üst direğe çarpan topu Çaykur Rizespor defansı uzaklaştırdı. 
     45. dakikada, Çaykur Rizespor atağında Okan'ın ara pasıyla ceza alanında topla buluşan Zafer, kaleci Volkan ile karşı karşıya kaldı. Bu futbolcunun vuruşunda, kaleci Volkan iki hamlede topa sahip oldu. 
     Karşılaşmanın ilk yarısı 0-0 berabere tamamlandı. 
     
     İkinci Yarı 

     50. dakikada, Cem Baki'nin ceza alanına ortaladığı topu, Okan şık bir vuruşla kaleye gönderdi. Meşin yuvarlak, kalenin yanından dışarı çıktı. 
     54. dakikada, Çaykur Rizespor atağında, Okan topu Saffet'in önüne bıraktı. Kaleci Volkan'ın öne çıktığını gören bu futbolcu topu aşırtmak istedi, ancak kaleci Volkan topa sahip oldu. 
     65. dakikada, Ünal'ın ceza alanına gönderdiği topla buluşan Saffet, sert ve düzgün bir vuruşla topu kaleye göndermek istedi. Meşin yuvarlak, kalenin üzerinden auta gitti. 
     77. dakikada, Rebrov'un kullandığı korner atışında, topa ceza alanı içindeki Luciano vurdu. Top, az farkla auta çıktı. 
     86. dakikada, sağ taraftan Şener'in ortasında, Okan topu kafayla Saffet'e indirdi. Bu futbolcu, ayağının içiyle güzel bir vuruş yaparak takımını öne geçiren golü attı 1-0. 
     
</TEXT>
</DOC>
