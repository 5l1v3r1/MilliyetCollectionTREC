<DOC>
<DOCNO> 238604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo06.html </URL>
<DATE> 2004/05/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Real Madrid ve Barcelona havlu attı, Valencia tur atabilir 
</HEADLINE>
<TEXT>

     Hüseyin NARİN 
İspanya La Liga'da 36. haftanın ilk iki maçında Real Madrid kendi evinde, Barcelona da deplasmanda yenilerek şampiyonluk yarışına havlu attı. Valencia bu akşam Sevilla'da şampiyonluk turu atabilir... 
     Bu sezon hedeflediği hiçbir başarıyı yakalayamayan 'rüya takım' Real Madrid dökülüyor. Dün akşam kendi evined Mallorca'yı konuk eden beyaz-şimşekler, rakibine 3-2 yenilmekten kurtulamadı ve şampiyonluğa resmen veda etti 
     Eto ile 11. dakikada öne geçen Mallorca'ya Pavon 17'de cevap verdi. Eto 37'de bir kez daha sahneye çıkarken, Campano 43'te farkı ikiye çıkardı. Real Madrid'in son sayısı 51. dakikada penaltıdan Luis Figo'dan geldi. Böylece son iki maçına çıkacak Real Madrid, 70 puanda kaldı. 
     18. haftadan bu yana yenilmeyen Barcelona ise ligden düşmeme mücadelesi veren Celto Vigo'ya 1-0'la boyun eğdi. Ev sahibinin golünü Edu atarken, Luccin 69'da kırmızı kart gördü. Bu sonuçla Celto Vigo puanını 39'a çıkarırken, Barcelona 69 puanda kalarak Real Madrid'i geçemedi. 
     Valencia tur peşinde, Nihat'ın kader maçı 
     Şampiyonluğa çok yaklaşan UEFA finalisti Valencia, Real Madrid ve Barcelona'nın yenilmesinden sonra bu akşam Sevilla'dan 3 puan çıkardığı takdirde ligin bitimine iki hafta kala şampiyonluğunu ilan edecek. 
     41 puanı bulunan Nihat'ın takımı Real Sociedad ise, Valladolid deplasmanına kader maçına çıkıyor. 
     İspanya'da bugünün maç programı şöyle 
     

SAAT MAÇ 17 30 Athletic Bilbao-Albacete 17 30 Espanyol-Deportivo La Coruna 17 30 Malaga-Real Murcia 17 30 Valladolid-Real Sociedad 17 30 Villarreal-Real Betis 17 30 Zaragoza-Osasuna 19 30 Sevilla-Valencia 21 30 Racing Santander-Atletico Madrid      
</TEXT>
</DOC>
