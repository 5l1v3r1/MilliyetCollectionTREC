<DOC>
<DOCNO> 245196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/siyaset/siy08.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
3 ilçe, 13 belde seçime gidiyor 
</HEADLINE>
<TEXT>


ANKARA Milliyet 


28 Mart'ta yapılan yerel seçimlerin iptal edildiği 3 ilçeyle 13 beldede 6 Haziran'da yeniden seçim yapılacak. Seçimlere, siyasi partiler 28 Mart'taki adaylarla katılacak. Ara seçimde, yerel seçimlere bağımsız aday olanlar da katılabilecek yeni bağımsız aday başvuruları kabul edilmeyecek. Konya'nın Ilgın, Şanlıurfa'nın Ceylanpınar, Çorum'un Uğurludağ ilçeleriyle Şanlıurfa'nın merkez ilçesine bağlı Uğurlu, Malatya Hekimhan'a bağlı Kurşunlu, Aydın Söke'ye bağlı Atburgazı, Antalya Serik'e bağlı Kadiriye ile Abdurrahmanlar, Erzurum'un merkez ilçesine bağlı Dadaş, İzmir Bergama'ya bağlı Zeytindağ, Adana Yüreğir'e bağlı Yunusoğlu, Diyarbakır Silvan'a bağlı Bayrambaşı, Kırşehir Kaman'a bağlı Çağırkan, Aksaray merkez ilçesine bağlı Acıpınar, Konya Çumra'ya bağlı Dinek ve Hatay Samandağ'a bağlı Koyunoğlu beldelerinde de belediye başkanları seçilecek. 


</TEXT>
</DOC>
