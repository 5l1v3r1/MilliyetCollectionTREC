<DOC>
<DOCNO> 238182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonspo20.html </URL>
<DATE> 2004/05/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Trabzon, Konyasporlu Sedat'ın peşinde 
</HEADLINE>
<TEXT>

     Trabzonspor Kulübü Başkanı Atay Aktuğ, ''Bizde kara para yok ama transfere yetecek kadar paramız var'' dedi. 
     Devlet Bakanı ve Başbakan Yardımcısı Mehmet Ali Şahin başkanlığında Ankara'da yapılan, profesyonel futbol kulüplerinin başkanlarının katıldığı toplantı öncesinde konuşan Atay Aktuğ, ''Kulübümün yaptığı transferleri basından takip ediyorum. Sadece Konyaspor'dan Sedat ile ciddi olarak ilgileniyoruz. Birçok futbolcuyla görüşmelerimiz var. Özellikle yurtdışında Rusya, Gürcistan, Çek Cumhuriyeti, Polonya ve Tunus gibi ülkelerde oyuncu izliyoruz. Ancak resmi temas yok'' diye konuştu. 
     Aktuğ, transfer söylentileri gündemde olan yıldız oyuncuları Gökdeniz ile ilgili olarak da şunları söyledi 
     ''Gökdeniz gitmek istemiyor çünkü Trabzonspor'da mutlu. Avrupa Şampiyonlar Ligi'nde mücadele edecek bir takımda oynayacak. Gençlerbirliği ile yaptığımız kupa finalini izleyen UEFA gözlemcileri, Gökdeniz'in 15 milyon pound değerinde bir futbolcu olduğunu söylediler. Yurtdışından bir teklif gelirse sonuna kadar yardımcı oluruz.'' 
     
</TEXT>
</DOC>
