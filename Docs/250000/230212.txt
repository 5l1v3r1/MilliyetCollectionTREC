<DOC>
<DOCNO> 230212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo05.html </URL>
<DATE> 2004/04/10/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Sinan Engin Fenerbahçe'nin yenilmesi normaldir... 
</HEADLINE>
<TEXT>

     Beşiktaş Futbol Takımı Menajeri Sinan Engin, Fenerbahçe'nin, Çaykur Rizespor'a yenilmesinin normal olduğunu söyledi. 
     Sinan Engin, A.A muhabirine yaptığı açıklamada, ligde her takımın birbirini yenebilecek güçte olduğunu vurgulayarak, ''Lig herşeye gebe. Daha bu köprünün altından çok sular geçecek. Yarın strese girmeyip sakin olmalıyız ve mutlaka kazanmalıyız. Buna yürükten inanıyoruz'' dedi. 
     Futbolcularına sonuna dek güvendiklerini ifade eden Engin, ''Gençlerbirliği, ligin en iyi futbol oynayan ekiplerinden biri. Ancak bu maça iyi hazırlandık. Fenerbahçe'nin puan kaybetmesiyle de bir şans yakaladık. Yarın iyi bir futbol ortaya koyarak galip gelmek için elimizden geleni yapacağız'' diye konuştu. 
     
     TARAFTARA MESAJ 

     Siyah-beyazlı taraftarlara da mesaj veren Engin, yarınki maçta taraftarlardan sakin olmalarını istedi. 
     Ligde zorlu bir dönemece girildiğini hatırlatan Engin, ''Taraftarlarımıza büyük bir görev düşüyor. Taraftarlarımızın yarın tribünleri dolduracağına inanıyorum. Onlardan sakin olmalarını ve provokasyona gelmemelerini istiyorum. 90 dakika boyunca yalnızca takımlarını desteklesinler. Unutmasınlar ki 2 hafta sonra BJK İnönü Stadı'nda Fenerbahçe ile önemli bir maç yapacağız ve bu karşılaşmayı kendi stadımızda oynamak istiyoruz'' dedi. 

     
</TEXT>
</DOC>
