<DOC>
<DOCNO> 236903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/soneko40.html </URL>
<DATE> 2004/05/03/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Nisan ayının zam şampiyonu tavuk eti oldu... 
</HEADLINE>
<TEXT>

     Tavuk eti, Nisan ayında yüzde 21.7 ile fiyatı en fazla artan ürün oldu. 
     Devlet İstatistik Enstitüsü'nün DİE verilerine göre, Nisan ayında, bir önceki aya göre, en yüksek fiyat artışında tavuk etini, yüzde 10.8 ile erkek ceketi, yüzde 10.2 ile yumurta, yüzde 9.8 ile çocuk gömleği, yüzde 9.5 ile portakal, yüzde 8.7 ile erkek ayakkabısı, yüzde 8.3 ile takım elbise, yüzde 7.4 ile tayyör fiyatları takip etti. 
     Nisan ayında fiyatı artan diğer ürünler ise şöyle 
     ''Domates yüzde 7.1, balık yüzde 5.1, magazinler yüzde 4.4, kuru pastalar yüzde 3.1, zeytin yüzde 2.3, margarin yüzde 2.1, keten kumaş yüzde 1.8, bir bardak çay yüzde 1.5, kebablar yüzde 1.3, kahve yüzde 1.2, zeytinyağı yüzde 1, film ücreti yüzde 0.9, çikolata yüzde 0.5'' Nisan ayında fiyatı en fazla düşen ürün yüzde 36.7 ile kabak oldu. Bunu yüzde 12.8 ile ıspanak, yüzde 11.1 ile sivribiber, yüzde 4.2 ile patates, yüzde 2.9 ile erkek kazağı, yüzde 2.3 ile çamaşır deterjanı izledi. 
     Nisan ayında fiyatı düşen diğer ürünler ise şöyle 
     ''Dana eti, bayan kabanı, bebek bezi yüzde 2.1'er, tuvalet kağıtı yüzde 1, yumuşatıcı yüzde 0.9, kolalı içecekler, domates salçası, kömür ücreti yüzde 0.8'er, bulaşık deterjanı yüzde 0.7, süt yüzde 0.3, disk cd yüzde 0.2, beyaz peynir yüzde 0.1.'' Nisan ayı itibarıyla son bir yılda fiyatı en fazla artan ürün balık fiyatları oldu. Son bir yılda yüzde 36.6 artan balık fiyatlarını, yüzde 34.1 ile kebablar, yüzde 33.8 ile odun ücreti, yüzde 30.9 ile magazinler, yüzde 20.3 ile kuru pasta fiyatları takip etti. 
     Son bir yılda erkek ceketi yüzde 7.7, yumurta yüzde 7.4, portakal yüzde 8.3, takım elbise yüzde 4.6, tayyör yüzde 7.3 domates yüzde 6.7, margarin ve bulaşık detarjanı yüzde 8.6'şar, film ücreti yüzde 1.2, disk cd yüzde 6.5, yumuşatıcı yüzde 7.6 bebek bezi yüzde 3.7, bayan kabanı yüzde 16.3, çamaşır deterjanı yüzde 14, erkek kazağı yüzde 20.4, patates yüzde 5.3, ıspanak yüzde 18.5, kabak fiyatları yüzde 7.7 oranlarında düştü. 
     
</TEXT>
</DOC>
