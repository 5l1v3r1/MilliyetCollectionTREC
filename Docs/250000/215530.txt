<DOC>
<DOCNO> 215530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur09.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1970'lerde mutluluğu sevgide arayan gençlik, 2000'de 'para' dedi 
</HEADLINE>
<TEXT>

     Gençliğin değer yargıları üzerinde 1979'da yapılmaya başlanan bir araştırma, yeni kuşaklarda 20. yüzyıldan 21. yüzyıla geçişin hızlı değişimini de ortaya koydu. 20 yılönce mutluluğu sevgide, özgürlükte ararken, parayı son sıralara atan genç kuşağın yerini ''önce para, sonra sevgi'' diyen gençler aldı. 
     Gençliğin mutluluk açısından önemli gördüğü olgulara ilişkin ilk verileri 1979 yılında toplamaya başlayan, Dokuz Eylül Üniversitesi'nde DEÜ sözleşmeli olarak yüksek lisans ve doktora tezlerini yöneten öğretim üyesi Prof. Dr. İbrahim Armağan, aynı alandaki araştırmasını 1997 yılında da sürdürdü. 2001 ve 2002 yıllarında da sorgulamasına devam eden Prof. Dr. Armağan, topladığı verileri, mart ayında yayınlanması beklenen ''21. Yüzyıl Eşliğinde Türk Gençliğinin Sorun veÇözüm Önerileri'' başlıklı kitabında topladı. 
     Prof. Dr. Armağan, bir tez konusu olaraköğrencilerle birlikte ilk çalışmayı 1979 yılında gerçekleştirdiklerini söyledi. 
     İzmir'de 2 bin 600'e yakın genç üzerinde yapılan bu araştırmada, mutluluk açısından önemli gördükleri olguları sıralayan yeni kuşağın yüzde 21.02'lik kısmının ilk sırada ''sevgi'' karşılığı verdiğini belirten Prof. Dr. Armağan, bunu, 18.20 oranla ''özgürlük'', 17.83 ile''meslek-iş'', 17.17 ile ''eğitim'', 7.28 ile ''aile'', 5.14'lük oranla da ''sağlığın'' izlediğini belirtti. 
     Prof. Dr. Armağan'ın verdiği bilgiye göre, araştırmaya katılan gençlerin sadece yüzde 2.64'ü parayı ilk tercih olarak kullanınca, bu olgu, 8. sırada yer bulabildi. 
     
     ÖZGÜRLÜK VE PARA YER DEĞİŞTİRDİ 
     Aynı çalışmayı 18 yıl sonra 2000'e üç yıl kala tekrarlayan Prof. Dr. Armağan, bu kez çok daha değişik sonuçlara ulaştı. 1997 yılındaki ankete katılan 5 bin 186 öğrenciden yüzde 20.67'si ''para, zenginlik''tercihini kullandı. Bunu yüzde 19. ile ''sevgi'', 17.97 ile ''meslek-iş'' tercihleri izledi. 1979 gençliğinin ikinci sırada önemsediği özgürlük ise bir sonraki kuşakta, yüzde 4.39 ile 8. sırada yer aldı. 
     Araştırmanın 2001-2002 yıllarında 4 bin 160 gençle yapılan son aşamasında ise yeni kuşak, mutluluk için yüzde 20 ile para, yüzde 19 ile sevgi, yüzde 18 ile iyi bir meslek tercihinde bulundu. En çok değer verdikleri olguları ile iyi bir meslek, iyi bir öğrenim ve zengin olmak şeklinde sıralayan yeni kuşak, kısa yoldan zengin olmanınyolunu ise ticaret, miras, politika ve şans oyunları tercihleriyle belirtti. 
     Ankete katılanların yüzde 30'u en önemli sorunlarını ''ekonomik'' , yüzde 25'i ''eğitim'', yüzde 16'sı ''iş'' olarak gösterdi. Aynı araştırmada, katılımcılardan yüzde 27'sinin kitap okumadığı belirlenirken, boş zamanların değerlendirilmesinde müzik ilk tercih oldu. 
     
     ''KAYBOLMUŞ BİR GENÇLİK'' 
     Araştırmasının sonuçlarını değerlendirirken, gençliğin sorunlarınıeğitim, işsizlik, özgürlük, kuşak çatışması, gelecek kaygısı, kimlik arayışı ve sevgisizlik olarak sıralayan Prof. Dr. Armağan, ülke nüfusunun büyük kısmını oluşturan bu kuşağın, değerlerinin, son 20 yıliçinde alt üst olduğunu kaydetti. 
     Prof. Dr. Armağan, ''Dünyadaki hızlı değişime ayak uyduramıyoruz. Bu değişimi yakalayamıyoruz. Gençlik bunun sancılarını yaşıyor. Sosyolojik açıdan kaybolmuş bir gençlikle karşı karşıyayız'' dedi. 
     
</TEXT>
</DOC>
