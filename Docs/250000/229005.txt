<DOC>
<DOCNO> 229005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonsiy20.html </URL>
<DATE> 2004/04/06/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
De Soto Kıbrıs'a geliyor. Talat "Öğleden sonra randevulaştık" 
</HEADLINE>
<TEXT>

     BM Genel Sekreteri'nin Kıbrıs Özel Temsilcisi Alvaro de Soto, yarın Kıbrıs'a gelecek. 
     De Soto, bu akşam KKTC Başbakanı Mehmet Ali Talat'ı telefonla arayarak yarın kendisiyle görüşmek istediğini iletti. 
     Başbakan Talat, A.A muhabirine yaptığı açıklamada, de Soto'nun kendisini arayarak Kıbrıs'taki durumu sorduğunu, kendisinin de Ada'daki durumu özetlediğini söyledi. 
     De Soto'nun yarın Kıbrıs'a geleceğini açıklayan Talat, ''Görüşmemizi istedi. Öğleden sonra görüşmek üzere randevulaştık'' dedi. 
     KKTC Başbakanı Talat, Milli Güvenlik Kurulu'nun Kıbrıs'la ilgili kararını nasıl değerlendirdiğine ilişkin bir soruyu, ''Çok olumlu değerlendiriyorum. Mantıklı, günümüz şartlarına uygun ve cesaret verici. Çok iyi'' diye yanıtladı. 
     
</TEXT>
</DOC>
