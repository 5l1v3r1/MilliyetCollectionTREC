<DOC>
<DOCNO> 212313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/siyaset/siy05.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bolu Çetesi' yargı destekli 
</HEADLINE>
<TEXT>

   Bolu'da tecavüz ve cinayet işleyen çeteye yardım ettikleri iddiasıyla iki h kim ve bir savcı hakkında soruşturma başlatıldı 
   GÖKÇER TAHİNCİOĞLU Ankara 

   
   Bolu'da 1990'dan bu yana, yaşları "18'den küçük 2 kıza toplu tecavüz" edilmesi, "haraç toplama", "sahte rakı üretimi", "adam öldürme" gibi suçları işleyen çetenin üyeleri yargı destekli çıktı. Ankara DGM Başsavcılığı, çete üyelerinin, geçmişte haklarında açılan çeşitli dava ya da soruşturmalarda bazı yargı mensuplarından yardım aldığını saptadı. Aynı yargı mensuplarının, gözaltılar başlamadan bir süre önce, çeteye operasyon yapılacağı yönünde bilgi sızdırdığı belirlendi. Savcılığın başvurusu üzerine Bolu'ya giden iki müfettiş, çete üyeleri hakkında daha önce açılan davaların dosyalarını inceledi. İnceleme sonunda, halen Bolu'da görev yapan bir h kimle, şu an İstanbul Bakırköy'de görevli bir h kimin yanı sıra Tekirdağ'a tayin edilen bir savcı hakkında soruşturma başlatıldı. 
   
   
   
</TEXT>
</DOC>
