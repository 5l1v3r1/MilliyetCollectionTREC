<DOC>
<DOCNO> 229959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonsiy16.html </URL>
<DATE> 2004/04/09/ </DATE>
<TIME> 19.19 </TIME>
<AUTHOR>  </AUTHOR>
<HEADLINE>
Akşit "Daha kaliteli sosyal hizmet sunmanın imkanlarını arıyoruz" 
</HEADLINE>
<TEXT>

     Devlet Bakanı Güldal Akşit, daha kaliteli sosyal hizmet sunmanın yollarını aradıklarını belirterek, bunun için de yeni çalışmalar yaptıklarını söyledi. Sosyal Hizmetler ve Çocuk Esirgeme Kurumu'na SHÇEK bağlı Adana Çoçuk Sitesi'ni ziyaret eden Akşit, tüm birimleri gezdi. 0-6 yaş grubu çocukları kucağına alarak seven, 12 yaş ve üzeri çocuklarla da sohbet eden Bakan Akşit, ''Sizi dinlemeye geldim. Benden istediğiniz bir şey var mı '' diye sordu. 
     Sosyal hizmet birimlerinde daha kaliteli hizmet sunmanın yollarını aradıklarını vurgulayan Akşit, bu kapsamda 19-21 Nisan tarihlerinde Ankara'da Sosyal Hizmet Şurası düzenleyeceklerini bildirdi. 
     Akşit, bir gazetecinin, sosyal hizmet kurumlarında çocuklara kötü muamele yapıldığı yönündeki iddialar konusundaki sorusu üzerine, şunları söyledi 
     ''Bu sadece bir iddia. Sosyal hizmet kurumlarında çocuklara kötü muamele asla tasvip edilemez. Bu konuda son derece duyarlıyız. Eğer böyle bir şey olursa doğruluk derecesini araştırır ve gereğini yaparız. Bu çocuklar hepimizin çocuklarıdır.'' 
     
</TEXT>
</DOC>
