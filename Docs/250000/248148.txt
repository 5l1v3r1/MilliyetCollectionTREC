<DOC>
<DOCNO> 248148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo20.html </URL>
<DATE> 2004/06/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Beckham’a penaltı yasağı geldi 
</HEADLINE>
<TEXT>

     Türkiye maçından sonra Fransa önünde de penaltı kaçıran yıldız oyuncunun yerine İngiltere’de penaltıları artık Owen atacak. 
     İngiltere, Fransa önünde Beckham’ın kaçırdığı penaltıya yanıyor. Adalılar bu penaltının gole çevrilmesi durumunda Fransa’nın maçı çevirmesinin imkansız hale gelebileceği düşüncesinde birleşiyor. 
     İngiliz Milli Takımı’nın teknik heyeti de Şükrü Saracoğlu’ndaki Türkiye maçından sonra bu sefer de topu Barthez’e nişanlayan Beckham’a artık penaltı attırmama kararı aldı. Yıldız oyuncunun yerine penaltıları Owen kullanacak. 
     
     Suçu üstlendi 

     İngiliz basını, her zaman eleştirdiği milli takımlarına bu kez sahip çıktı. Günlük gazetelerden Daily Mail, Beckham’ın soyunma odasında elini kaldırarak benim hatamö diyerek takım arkadaşlarından özür dilediğini yazdı. 
     Daily Mirror da Beckham’ın yüzünü elleriyle kapadığı fotoğrafa geniş yer ayırarak, Kırılan aslankalplerö manşetini attı. Öte yandan sakatlanan Scholes’un İsviçre önünde oynayamayacağı bildirildi. 

     
</TEXT>
</DOC>
