<DOC>
<DOCNO> 209199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/guncel/gun09.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceye 'terör tazminatı' yok 
</HEADLINE>
<TEXT>

   GÖKÇER TAHİNCİOĞLU Ankara 
   
   Adalet Bakanlığı'nın terör ve terörle mücadele için alınan tedbirlerden etkilenenlerin zararının karşılanması için hazırladığı taslakta, Terörle Mücadele Yasası'ndan hapse mahk m edilenler kapsam dışında bırakıldı. Buna göre, terör nedeniyle hapse mahk m olan, gözaltı aşamasında gördüğü işkence nedeniyle sakat kalan kişiler, teröristlere tehdit nedeniyle yardım edip bu yardımdan dolayı hapse mahk m edilmiş köylüler devletten tazminat alamayacak. 
   Başbakanlığa gönderilen taslağa göre, zarar görenin veya mirasçılarının başvurusu halinde zararı tespit etmek için Bakanlar Kurulu'nca belirlenecek illerde Zarar Tespit Komisyonu kurulacak. Mağdurların olaydan sonraki bir yıl içinde valiliklere başvurmaları halinde işlemler başlayacak. Komisyon, çalışmalarını en geç dört ayda tamamlayarak zararı belirleyecek. 
   Yasanın yürürlüğe girmesinden önce meydana gelen olaylarla ilgili zaman sınırı olmaksızın, yasa yürürlüğe girdikten sonraki bir yıl içinde başvuru yapılabilecek. Devlet hayvanlara, ağaçlara, mallara verilen zararı karşılayacak, yaralanma, sakatlanma veya ölüm halinde de tazminat ödeyecek. 
   Terörle Mücadele Yasası'nın 1, 3 ve 4. maddelerinden mahk m olanlar, uğradıkları zararlar konusunda AİHM'ye gidip tazminat kazananlar yasadan yararlanamayacaklar. 
   
   
</TEXT>
</DOC>
