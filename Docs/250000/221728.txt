<DOC>
<DOCNO> 221728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sondun13.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada son 25 yılın en kanlı saldırıları... 
</HEADLINE>
<TEXT>

     İspanyol başkenti Madrid'i dün sarsan kanlı tren saldırısı, 1970'lerin sonlarından bu yana dünyada düzenlenen en kanlı saldırılar listesinde yerini aldı. 
     Bu liste şöyle sıralanıyor 
     13 Ağustos 1978 Lübnan- Beyrut'ta Filistin Kurtuluş Cephesi binasına yönelik saldırıda yaklaşık 200 kişi öldü. 
     20 Ağustos 1978 İran- Abadan kentinde sinema salonunu hedef alan saldırıda 400'den fazla kişi can verdi. 
     23 Ekim 1983 Lübnan- Beyrut'ta bomba yüklü iki kamyonla düzenlenen saldırıda 241 Amerikan askeriyle 58 Fransız askeri öldü. 
     23 Haziran 1985 Hindistan- Sih militanların sabotajı sonucu İrlanda denizine düşen Hint uçağındaki 329 yolcudan kurtulan olmadı. 
     21 Aralık 1988 İngiltere- Amerikan PanAm uçağı, İskoçya'nın Lockerbie kasabası üzerinde infilak etti. Libya'nın yıllar sonra sorumluluğunu üstlendiği sabotaj, toplam 270 kişinin ölümüne neden oldu. 
     7 Ağustos 1998 Kenya Tanzanya- Amerikan büyükelçiliklerini hedef alan bombalı saldırılarda Nairobi'de 213, Darüsselam'da 11 kişi öldü. Saldırıların sorumluluklarını El Kaide üstlendi. 
     10 Ağustos 2001 Angola- UNİTA örgütünün Cuanza-Norte yöresinde düzenlediği tren saldırısında 260 kişi öldü. 
     11 Eylül 2001 ABD- New York'taki ikiz kulelerle Washington'daki Pentagon binasına uçaklı saldırı. Tarihin en büyük saldırılarında yaklaşık 3 bin kişi öldü. Sorumluluğu El Kaide üstlendi. 
     12 Ekim 2002 Endonezya- Bali adasında diskotek ve barı hedef alan çifte bombalı saldırıda, çoğu çeşitli ülkelerden gelen turistler olmak üzere 202 kişi öldü. Sorumluluğu El Kaide'ye bağlı Cemaat-i İslam üstlendi. 
     2 Mart 2004 Irak- Bağdat ve Kerbela, Aşure gününde intihar saldırılarıyla kana bulandı. En az 170 kişi öldü. 
     
</TEXT>
</DOC>
