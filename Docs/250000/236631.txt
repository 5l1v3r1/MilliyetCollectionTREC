<DOC>
<DOCNO> 236631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun15.html </URL>
<DATE> 2004/05/02/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İsraillilerin aracına saldırı 5 ölü 
</HEADLINE>
<TEXT>

     Gazze Şeridi'nde silahlı iki Filistinlinin İsraillilerin aracına açtığı ateşte 5 İsraillinin öldüğü bildirildi. 
     İsrail radyosu, Gazze'deki Yahudi yerleşkesi Guş Katif yakınlarında düzenlenen saldırıda ölenlerin üçünün çocuk, birinin kadın olduğunu duyurdu. 
     İsrail ordusu da saldırada 5 kişinin öldüğünü doğruladı. 
     
     Filistinli militanlar öldürüldü 

     Gazze Şeridi'nde bir araca ateş açarak 5 İsrailliyi öldüren 2 Filistinli militanın, İsrail askerlerince öldürüldüğü bildirildi. 
     İsrail radyosu, Yahudi yerleşkesi Guş Katif'i Gazze Şeridi'ne bağlayan yolda düzenlenen saldırıda ölenlerin, iktidardaki Likud Partisi'nin Gazze'den çekilmeyle ilgili oylamasından dönen bir aile olduğunu duyurdu. 
     Guş Katif'ten bir görgü tanığı, saldırıda bir anneyle 4 çocuğunun öldüğünü söyledi. 
     Gazze Şeridi'nde 1 milyon 300 bin Filistinliye karşılık 7500 İsrailli yaşıyor. 
     İsrail ordusundan yapılan açıklamada ise militanların önce araca ateş açtığı, askerlerin olay yerine varmalarının ardından bir bomba patlattıkları bildirildi. 
     Bazı görgü tanıkları, patlamada 4 askerin yaralandığını iddia etti, ancak iddia ordu tarafından doğrulanmadı. 
     
</TEXT>
</DOC>
