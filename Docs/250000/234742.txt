<DOC>
<DOCNO> 234742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/guncel/axgun01.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bilek değil, yürek işi' 
</HEADLINE>
<TEXT>


17 Ağustos depreminde birçok insanın hayatını kurtaran Gölcük'ün itfaiyecileri de, tıpkı New York'lu meslektaşları gibi soyundu... 

ERGÜN AYAZ Kocaeli DHA 

ABD'de 11 Eylül saldırılarında binlerce kişinin hayatını kurtaran New York itfaiye teşkilatına bağlı itfaiye erlerinin derneklerine gelir sağlamak amacıyla yarı çıplak poz vermelerinin ardından, 17 Ağustos Marmara Depremi'nin merkez üssü Gölcük'ün belediye itfaiyecileri de soyundu. 
Zinde kalmak için her gün antrenman yapan, halter çalışıp güreş tutan itfaiyeciler, gerekirse geliri hayır kurumlarına bağışlanmak üzere kendilerinin de takvim için ABD'liler gibi poz verebileceklerini söyledi. 

'Biz de güçlüyüz' 
ABD'li itfaiyeciler gibi zinde kalabilmek için spor yaptıklarını belirten Gölcük İtfaiye Müdürü Taci Genç, "Boş zamanımızı spor salonunda geçiriyoruz. ABD'li itfaiyeciler gibi geniş olanaklara sahip olmasak da, depremde başarılı çalışmalar yaptık. Bizim itfaiyecilerimiz de onlar kadar güçlü" dedi. 



</TEXT>
</DOC>
