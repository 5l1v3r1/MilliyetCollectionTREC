<DOC>
<DOCNO> 236658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/soneko06.html </URL>
<DATE> 2004/05/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Üç ayda, serbest bölgelerden 4.8 milyar dolarlık ticaret yapıldı... 
</HEADLINE>
<TEXT>

     Serbest bölgelerden bu yılın üç ayında, geçen yılın aynı dönemine göre yüzde 59.7 artışla, 4.8 milyar dolarlık ticaret yapıldı. 
     A.A muhabirinin hesaplamalarına göre, ilk üç ayda İstanbul Deri Serbest Bölgesi'nden 1.2 milyar dolarlık, Mersin Serbest Bölgesi'nden 779.5 milyon dolarlık, İstanbul Atatürk Hava Limanı'ndan 750 milyon dolarlık ticaret gerçekleştirildi. 
     Ege Serbest Bölgesi'nden 719.6 milyon dolarlık ticaret yapılırken, Bursa Serbest Bölgesi'nden de 488.9 milyon dolarlık ticaret yapıldı. 
     Serbest bölgelerde en fazla ticaret sanayi sektöründe gerçekleşirken, bu sektörde 4.6 milyar dolarlık ticaret gerçekleştirildi. 
     Madencilik ve taş ocakçılığı sektöründe 7.5 milyon dolarlık, tarım sektöründe ise 236.6 milyon dolarlık ticaret yapıldı. 
     OECD ülkeleri ile 1.7 milyar dolarlık, İslam ülkeleri ile 193.8 milyon dolarlık, eski SSCB ülkeleri ile 127.4 milyon dolarlık, Türk Cumhuriyetleri ile 89.6 milyon dolarlık, diğer Avrupa ülkeleri ile 78.1 milyon dolarlık ticaret yapıldı. 
     Mart ayı itibariyle 20 serbest bölgede 35 bin 167 kişi istihdam edildi. 
     
</TEXT>
</DOC>
