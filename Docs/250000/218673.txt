<DOC>
<DOCNO> 218673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yasam/yas02.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivilcesavar diyet 
</HEADLINE>
<TEXT>

   ABD'li cilt hastalıkları uzmanı Nicholas Perricone'un 28 günlük kürüyle hayatınızı k busa çeviren sivilcelerden kurtulabilirsiniz. Sağlıklı bir cilt için su, yeşil çay ve iyi bir uyku şart 
      Ayşegül Aydoğan 
   
   Yediklerimizle cildin yaşlanmasının önüne geçilebileceğini milyonlarca satan 'Kırışıklık Kürü' adlı kitabında anlatan ABD'li dermatolog Dr. Nicholas Perricone, yeni kitabında da gençlerin k busu sivilcelerden 28 günlük bir kürle kurtulmanın yollarını anlatıyor. Sivilcenin sadece yüz ve vücutta değil, kişinin psikolojisi üzerinde de derin ve kalıcı izler bıraktığını savunan Perricone, Prestij Yayınları'ndan çıkan kitabı 'Sivilce Kürü'nde sivilcenin iltihabi bir hastalık olduğunu ve sadece ergenlik dönemine özgü bir sorun olmadığını vurguluyor. 
   Sivilcede bazı genetik faktörlerin etkili olduğuna, Batı diyetinin sivilcenin gelişmesinde temel rol oynadığına dikkat çeken Perricone, Afrikalılarda ve zencilerde sivilcenin neredeyse görülmediğini belirtiyor. 
   
   Stres sivilceyi besler 
   Stresi her yaş için sivilcenin kanıtlanmış bir nedeni olarak gösteren Perricone, stres hormonu kortizol salınımının, yağ bezlerini uyararak sivilceyi şiddetlendirdiğini savunuyor. Perricone bu tezini, sivilcelerin önemli bir iş görüşmesi, nik h veya özel bir randevu öncesi ortaya çıkma özelliğiyle destekliyor. Beslenme tarzı ve yediklerimizin vücuttaki iltihaplanmayı kontrol altına almada etkili olduğunu belirten Perricone, anti iltihapsal bir beslenmenin kortizol düzeylerini düşürmede temel öneme sahip olduğunu belirtiyor. Diyet tarzının dışında yeterince uyumanın, kahveyi bırakıp yeşil çay içmenin, günde 8 - 10 bardak su tüketmenin ve kendinize zaman ayırmanın da yapılması gerekenler arasında yer aldığını belirten Perricone, beslenmede bol miktarda temel yağ asitlerinin bulunmasını şart koşuyor. Badem, fındık, avokado ve somon balığının temel yağ asitlerinden zengin kaynaklar olduğunu vurguluyor. 
   
   Savaşçı besinler 
   Elma, enginar, badem, fındık, tatlı kavun, barbunya, mercimek, kuşkonmaz, fasulye, armut, yoğurt, domates, ıspanak, ay çekirdeği, kiraz, vişne, kabak, kereviz, brokoli, brüksellahanası, mantar, zeytin, zeytinyağı, istiridye, karnabahar, nohut, balık - kabuklu deniz ürünleri, somon, nar, hindi. 
   
   Sivilce dostları 
   Muz, ekmek, kek, şekerleme, kurabiye, mısır, patates kızartması, sosisli sandviç, pirinç, pizza, makarna, margarin, meyve suları, puding, kuru meyveler, dondurma, krakerler - cipsler, pasta, krem peynir, kızarmış yiyecekler, tatlı içkiler. 
   
   Çikolata masummuş 
   SİVİLCE için çikolata keyfinden vazgeçmemeyi öneren Perricone'a göre çikolatının sivilce için zararlı olduğu inancı, gerçekleri yansıtmıyor. Perricone, kakao oranı yüksek yüzde 85 , şeker oranı düşük çikolatanın kalp ve kanserden koruyucu antioksidanlar içerdiğini ve mutluluk hormonlarını salgılattırdığını belirtiyor. 
   
   3 günlük hızlı bakım planı 
   Uyanma 
   1 bardak su 
   
   KAHVALTI 
   2 yumurta omleti ya da 120 - 180 gram ızgara ya da tavada pişmiş somon 
   Yarım bardak yulaf ezmesi üzerine 1 yemek kaşığı çekilmiş ketentohumu serpin 
   3 dilim 2.5 santimetre kalınlığında kavun ya da çeyrek k se minik taneli meyve çilek, kiraz, böğürtlen, yabanmersini 
   1 bardak su 
   Siyah ya da yeşil çay 
   
   ÖĞLE 
   120 - 180 gram yağda korunan somon ya da sardalye 
   2 bardak ölçüsünde kıvırcık salata, zeytinyağı ve limon suyu 
   2 dilim 2.5 santimetre kavun ve çeyrek bardak taze minik taneli meyve 
   1 bardak su 
   
   AKŞAMÜSTÜ ARA ÖĞÜNÜ 
   1 elma 
   180 gram sade yoğurt 
   Çeyrek bardak kabak çekirdeği 
   Minimum 1 bardak su 
   
   AKŞAM 
   120 gram somon 
   2 bardak koyu yeşil yapraklı salatalık 
   Yarım bardak buharda pişmiş sebze özellikle kuşkonmaz, brokoli, ıspanak gibi parlak yeşil sebzeler 
   2 dilim 2.5 santimetre kavun 
   1 bardak su 
   
   YATMADAN ÖNCE 
   60 gram dilimlenmiş hindi göğsü 
   Çeyrek bardak yabanmersini veya küçük taneli meyve 
   3 - 4 fındık ya da badem 
   1 bardak su 
   
   
   
</TEXT>
</DOC>
