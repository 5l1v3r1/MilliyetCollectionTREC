<DOC>
<DOCNO> 231599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun27.html </URL>
<DATE> 2004/04/15/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
İngiltere'de Gelibolu Anıtı'nın açılışı yapılacak 
</HEADLINE>
<TEXT>

     İngiltere'nin Staffordshire bölgesindeki Alweras kentinde inşa edilen Gelibolu Anıtı 25 Nisan Pazar günü düzenlenecek törenle açılacak. 
     Tasarımı ve yapımı Mimar Nadir İmamoğlu tarafından yapılan anıtın açılışı dolayısıyla, Hıristiyan ve Müslüman inançlarına göre ortak bir dini tören de düzenlenecek. 
     Açılışa Türkiye'nin Londra'daki Büyükelçilik yetkilileri, bazı İkinci Dünya Savaşı gazileri, bölge milletvekilleri, şehit ve gazileri anmak üzere kurulmuş diğer bazı kuruluşların temsilcileri katılacak. 
     Gelibolu Savaşı'nda yaşamlarını yitiren askerleri temsil eden, meşe ağacından yapılmış üç asker heykelinden oluşan anıtın yapımına, İngiltere'nin orta kesiminde faaliyet gösteren pek çok özel kişi ve kurumun sporsorluk yaptığını belirten Mimar Nadir İmamoğlu, bu kişi ve kuruluşların isimlerinin de anıtın girişinde yer aldığını bildirdi. 
     
</TEXT>
</DOC>
