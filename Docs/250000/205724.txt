<DOC>
<DOCNO> 205724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun29.html </URL>
<DATE> 2004/12/31/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Mayınlardan korkup yardımdan vazgeçmeyin .. 
</HEADLINE>
<TEXT>

     Sri Lanka'daki ayrılıkçı Tamil Eelam Kurtuluş Kaplanları LTTE , ülkedeki yardım faaliyetlerinden mayınların yarattığı tehlike yüzünden vazgeçmeme çağrısında bulundu. 
     Mayınların açlık ve hastalıklardan çok daha az tehlike oluşturduğunu belirten LTTE, Güney Asya'yı pazar günü vuran deprem ve tsunami felaketinin mayınların yarattığı tehlikeyi artırmadığını ileri sürdü. 
     LTTE, yazılı açıklamasında, insani yardım örgütlerinin mayınlardan endişe ederek felaketten en çok etkilenen bölgelere yönelik yardımları geciktirmemesini de istedi ve BM Mülteciler Yüksek Komiserliği ile Uluslararası Kızılhaç örgütlerinin varlığının bu bölgelerin yeterince güvenli olduğunun bir kanıtı olduğunu belirtti. 
     Birleşmiş Milletler, ülkenin bir bölümü ayrılıkçıların elindeki kuzey bölgesinde dağınık halde yaklaşık 1.5 milyon mayının olduğu tahmininde bulunuyor. 
     
</TEXT>
</DOC>
