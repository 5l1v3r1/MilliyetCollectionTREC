<DOC>
<DOCNO> 243522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun47.html </URL>
<DATE> 2004/05/28/ </DATE>
<TIME> 21.03 </TIME>
<AUTHOR>  </AUTHOR>
<HEADLINE>
Küba'dan Irak'taki işkencelere Hitler benzetmesi... 
</HEADLINE>
<TEXT>

     Küba hükümeti, ''Iraklı esirlere işkence yapıldığını ispatlayan fotoğrafların ve video kayıtlarının, Hitler döneminden beri insanlığın şahit olduğu en şok edici görüntüler'' olduğunu belirtti. 
     Küba hükümetinin yaptığı açıklamada, ''Hitler dönemindeki karanlık günlerden beri, insanlık bu derece duygusal etki yaratan görüntülere şahit olmadı'' denildi. 
     Açıklamada, Irak'taki Ebu Garib cezaevinde yaşanan işkencenin görüntülerinin yayınlanmasından sonra, ''bu acımasız sadizm nedeniyle milyonlarca insanın dehşete kapıldığı'' belirtildi. 
     Küba hükümetinin açıklaması, Meksika'nın Guadalajara kentinde yapılan, 58 ülkenin katılımıyla Avrupa ve Latin Amerika liderlerinin biraraya geldiği zirvede yapıldı. 
     
</TEXT>
</DOC>
