<DOC>
<DOCNO> 225138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun61.html </URL>
<DATE> 2004/03/24/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
İngiliz havayolları, Gürcistan seferlerini süresiz erteledi 
</HEADLINE>
<TEXT>

     İngiliz Havayolları, Gürcistan seferlerini süresiz erteledi. 
     İngiliz Havayolları'nın Tiflis bürosundan yapılan açıklamada, ''Gürcistan'a düzenlediğimiz seferlerimizi 31 Mart tarihinden itibaren süresiz erteliyoruz'' denildi. 
     Şirketin konuyla ilgili kararının ilgili makamlara iletildiği belirtilen açıklamada, uçuş lisansı olmadan yeniden seferlere başlanmasının olanaksız olduğu kaydedildi. 
     İngiliz Havayolları'nın uçuş seferlerinin 15 Nisan 2003 tarihinde Gürcistan parlamentosu tarafından durdurulduğu hatırlatılan açıklamada, Gürcü havayolu şirketleri ile sözleşme imzalanmasının öngörüldüğü ve 7 milyon lari 3.5 milyon dolar vergi borcu bulunduğunun öne sürüldüğü ifade edildi. 
     Gürcistan parlamentosu, Gürcü havayolu şirketi ''Airzena'' ile çıkan ticari anlaşmazlıkları gerekçe göstererek, 15 Nisan 2003 tarihinde İngiliz ve Türk havayolu şirketlerinin Tiflis'e uçuş lisanslarının süresini uzatmayarak iptal etmişti. 
     İngiliz Havayolları, Tiflis uçuşlarını halen yapamazken, THY Airzena şirketiyle Ağustos 2003'te İstanbul'da imzalanan protokolden sonra uçuş lisansını yeniden elde etmişti. 
     
</TEXT>
</DOC>
