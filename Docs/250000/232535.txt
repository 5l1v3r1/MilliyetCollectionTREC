<DOC>
<DOCNO> 232535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun43.html </URL>
<DATE> 2004/04/18/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Rusya'da 9 katlı binada gaz sıkışmasından patlama 20 yaralı 
</HEADLINE>
<TEXT>

     Rusya'nın başkenti Moskova'da 9 katlı bir apartmanda meydana gelen şiddetli patlamada ilk belirlemelere göre, 17 kişinin yaralandığı bildirildi. 
     İtar-Tass ajansının, polis ve acil durum ekiplerine dayandırdığı haberinde, patlamada ilk belirlemelere göre, 17 kişinin yaralandığı belirtildi. 
     İnterfaks da patlamanın, kentin kuzeydoğusunda Vietnamlıların kaldığı binada olduğunu, bölgede keskin bir gaz kokusunun duyulduğunu kaydetti. 
     Vietnamlıların kaldığı 9 katlı bir apartmanda meydana gelen şiddetli patlamaya, gaz sızıntısının yol açtığı bildirildi. 
     Moskova polis sözcüsü, kentin kuzeydoğusundaki binada meydana gelen patlamaya gaz sızıntısının neden olduğunu, olayda 3'ü çocuk 20 kişinin yaralandığını kaydetti. 
     İnterfaks ajansı'nın, Acil Durumlar Bakanlığı'na dayandırdığı haberinde, yaralı sayısının 30'a çıkmasından endişe edildiği belirtildi. 
     Görgü tanıkları da paniğe yol açan patlamada komşu binaların sarsıldığını ve camlarının kırıldığını, bölgede keskin bir gaz kokusunun duyulduğunu söylediler. 
     
</TEXT>
</DOC>
