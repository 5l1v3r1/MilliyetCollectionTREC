<DOC>
<DOCNO> 243212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sondun17.html </URL>
<DATE> 2004/05/27/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
17 yaşındaki kızını açlıktan öldürmekle suçlanan anne... 
</HEADLINE>
<TEXT>

     Avusturya'da bir anne 17 yaşındaki kızını açlıktan öldürmekle suçlandı. 
     Genel Savcılık Bürosu yetkilisi Guido Mairunteregg, adını açıklamadığı kadının, polis tarafından sorgulandıktan sonra psikolojik durumunun değerlendirilmesi için hastaneye götürüldüğünü söyledi. 
     Polis, Avusturya'nın batısındaki Linz kentindeki olayda, birkaç gün önce öldüğü belirlenen genç kızın cesedinin dün yatağında bulunduğunu belirtti. 
     ''İğne ipliğe'' dönen cesede yapılan otopside, genç kızın çok sayıda organının yetmezliği yüzünden öldüğünün anlaşıldığını kaydeden polis, olayın nedeninin araştırılması için aynı evde yaşayan 3 erkek kardeşinse sorgulandığını açıkladı. 
     Doktorlar, gönüllü olarak Linz'de psikiyatri kliniğine yatan annenin bilincinin dağınık olduğunu bildirdiler. 
     
</TEXT>
</DOC>
