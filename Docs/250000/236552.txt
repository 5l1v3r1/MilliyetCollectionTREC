<DOC>
<DOCNO> 236552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonyas03.html </URL>
<DATE> 2004/05/01/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Tarantino, "Coppola"lara damat gidiyor... 
</HEADLINE>
<TEXT>

     ''Baba-Godfather'' serisinin rejisörü Francis Ford Coppola'ya ''yönetmen'' damat geliyor. ''Kill Bill'' serisinin sıradışı yönetmeni Quentin Tarantino, Coppola'nın kendisi gibi rejisör olan kızı Sofia ile objektiflere yakalandı. 
     Internetteki ''imdb'' sitesinin haberine göre, ikili, Manhattan'daki Dowtown Cipriani adlı restoranda yemek yerken görüldü. 
     New York sokaklarında kol kola gezerken görülen çiftin daha sonra bir videocuya giderek film kiraladığı ve neşeli bir şekilde buradan ayrıldıkları gözlendi. 
     ''Lost in Translation'' filminin yönetmeni Sofia Coppola'nın, eşi Spike Jonze ile geçen yıl yollarını ayırdıktan sonra ilk kez bir erkekle birlikte görüldüğü kaydedildi. 
     Ünlü yönetmen Quentin Tarantino'nun ''Kill Bill'' ve ''Pulp Fiction'' filmlerinde beraber çalıştığı oyuncu Uma Thurman ile birlikte olduğu iddiaları ortaya atılmıştı. Eşi Ethan Hawke ile ayrılan Thurman, oteller zinciri sahibi bir işadamı ile mutlu bir beraberliği olduğunu ifade ederek söylentileri yalanlamıştı. 
     
</TEXT>
</DOC>
