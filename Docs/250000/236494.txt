<DOC>
<DOCNO> 236494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo10.html </URL>
<DATE> 2004/05/01/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Çaykur Rizespor, Bursa'ya gitti... 
</HEADLINE>
<TEXT>

     Birinci Süper Futbol Ligi'nde, yarın deplasmanda Bursaspor ile karşılaşacak olan Çaykur Rizespor, Bursa'ya gitti. 
     Çaykur Rizespor Kulübü Genel Kaptanı Yılmaz Zehiroğlu, yaptığı açıklamada, 1 hafta boyunca antrenör Erdoğan Yılmaz yönetiminde çok iyi çalıştıklarını belirterek, ''Futbolcularımız, Akçaabat Sebatspor yenilgisinin stres ve baskısını üzerlerinden attılar'' dedi. 
     Ligin son 3 haftasına girildiğini hatırlatan Zehiroğlu, ligde matematiksel olarak kaldıklarını söyleyebilmek için Bursaspor maçından en az 1 puan almaları gerektiğini vurgulayarak, şöyle devam etti 
     ''Bursaspor maçını kaybetmemiz halinde, Samsunspor ve Beşiktaş maçları bizi strese sokabilir. Onun için maçtan en az 1 puan almaya çalışacağız. Futbolcularımızın morali iyi. Şener ve Duro sakat, Ahmet ise cezalı. Ancak, sahaya yine 11 kişiyle çıkacağız. Aslanlar gibi mücadele edip, Rize'ye iyi bir sonuçla döneceğimize inanıyorum.'' Çaykur Rizespor'un Bursaspor maçına Murat Şahin, Birol, Kürşat, Alper, Cem Baki, Zafer, Ünal, Koray, Serkan, Okan ve Saffet muhtemel 11'iyle çıkması bekleniyor. 
     Kafile, THY'a ait uçakla İstanbul'a gitti, oradan da karayoluyla Bursa'ya geçecek. 
     
</TEXT>
</DOC>
