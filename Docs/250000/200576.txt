<DOC>
<DOCNO> 200576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sondun36.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"İBDA-C terör örgütleri listesine alınsın" 
</HEADLINE>
<TEXT>

     Avrupa Parlamentosu Türkiye Raportörü Arie Oostlander, terör örgütü İBDA-C'nin AB terör örgütleri listesine alınmasını istedi. 
     Hollandalı Hıristiyan Demokrat Oostlander, yaptığı yazılı basın açıklamasında, Yeşiller grubu üyesi ve TBMM-Avrupa Parlamentosu Karma Parlamento Komisyonu Eşbaşkanı Hollandalı Joost Lagendijk'in de bu konuda, 27 Kasım tarihli iki soru önergesine kendisiyle birlikte imza attığını bildirdi. 
     Açıklamada, İstanbul'da yaşanan son terör olaylarında İBDA-C'nin de karışmış olduğu olasılığı üzerinde durarak, Türkiye'nin, bu terör örgütünün listeye alınması çağrısının AB tarafından reddedilmesini kınadı. 
     Açıklamada, Oostlander ve Lagendijk'in, AB Komisyonu ve AB Konseyi'ne, Türkiye ile terörizme karşı işbirliğini genişletme çağrısı yaptıkları bildirildi. 
     
</TEXT>
</DOC>
