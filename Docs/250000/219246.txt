<DOC>
<DOCNO> 219246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo04.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de Fenerbahçe, İspanya'da Barcelona... 
</HEADLINE>
<TEXT>

     Türkiye Süper Ligi'nin ikinci yarısında Fenerbahçe'nin yaptığı 6 galibiyet serisini, İspanya La Liga'da Barcelona yaptı ve puan cetvelinde 4. sıraya yükseldi. Son iki hafta Valencia ve Deportivo'yu deviren kırmızı-mavililer ezeli rakipleri Real Madrid'i şampiyonluğa yaklaştırdı. 
     Lige çok kötü başlayan Barcelona k bus dolu günleri geride bıraktı. Şampiyonluğun iddialı iki ekibi Valencia’dan sonra Deportivo’yu da deplasmanda deviren Katalan ekibi, üst üste 6. maçını kazanıp, müthiş bir seri yakaladı. 
     
     Real Madrid’e çalıştı 
     Barcelona gerçek yüzünü gösterdi. Yıldızlarla dolu kadrosuna rağmen İspanya Ligi’ne çok kötü başlayan ve daha ilk yarı bitmeden şampiyonluk yarışına havlu atan Katalan ekibi, geç de olsa açıldı. 
     Zirveye oynayan iki takımdan önce Valencia ardından da Deportivo La Coruna’yı deplasmanda deviren Bordo-Mavililer son 6 maçında 18 puan topladı ve 4. sıraya demir attı. Ama bir gerçek varki o da, Barça’nın Valencia ve Deportivo’yu devirip, en büyük rakibi Real Madrid’i şampiyonluğa bir adım daha yaklaştırdığı... 
     
     O bir süperstar, o bir Ronaldinho... 
     Bir ara gönderilmesi gündeme gelen teknik direktör Frank Rijkaard da üst üste alınan galibiyetlerle rahatladı. Ligde 10, UEFA Kupası’nda 4 gol atan Brezilya süperstar Ronaldinho, Barcelona’nın son dönemdeki başarısının en büyük mimarı olarak gösteriliyor. 
     Ancak ara transferde kadroya dahil edilen ve orta sahanın yükünü azaltan Edgar Davids’i de gözardı etmemek gerek. Sadece Valdes ve Joquera’nın sakatlanması halinde kaleye geçebileceği belirtilen Rüştü’nün ise sezonu yedek olarak tamamlayacağı ifade ediliyor. 
     
</TEXT>
</DOC>
