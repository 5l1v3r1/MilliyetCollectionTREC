<DOC>
<DOCNO> 222835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo13.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA kriterleri... Fenerbahçe, lisans başvurusunu hazırladı 
</HEADLINE>
<TEXT>

     Fenerbahçe Kulübü, UEFA kriterleri doğrultusunda sarı-lacivertli kulübe lisans verilebilmesi ile ilgili çalışmalarına devam ediyor. 
     Sarı-lacivertli kulübün resmi internet sitesinde yapılan açıklamada, Fenerbahçe Adası'ndaki kulüp binasında bugün yapılan değerlendirme toplantısına Fenerbahçe Kulübü'ne bağlı birimlerin yetkililerinin katıldığı bildirildi. 
     Toplantıda konuşan kulüp mali işler koordinatörü Abdülkadir Kuşin, ''UEFA kriterleri olarak bilinen lisans başvurumuzla ilgili olarak, birimlerimizle uzun bir süredir çalışmalarımız sürdürüyoruz. Bugün, son değerlendirme toplantısını yaptık. Önümüzdeki hafta resmi başvurumuzu yapacağız'' diye konuştu. 
     
</TEXT>
</DOC>
