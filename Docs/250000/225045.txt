<DOC>
<DOCNO> 225045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/yasam/yas02.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Su bağımlılığı deyip geçmeyin 
</HEADLINE>
<TEXT>

   Belçikalı bilim adamları, su bağımlılığının da uyuşturucu bağımlılığı gibi, hastalık olarak ortaya çıkabileceğini söyledi 
      
   BELÇİKA'DA yayımlanan haftalık "Le Generaliste" adlı dergide, Louvain Katolik Üniversitesi UCL araştırmalarının sonuçları yayımlandı. Dr. Stephane Dujardin yönetiminde yapılan araştırmalara göre, aşırı su tüketimi zehirlenme ve ciddi fiziki sorunlara neden oluyor. Su zehirlenmesi, kandaki sodyum oranının düşmesine hiponatremi , böbrek arıtma yeteneklerinin aşılmasına, hücrelerde aşırı sulanmaya, beyin ödemine yol açıyor. 
   
   Günde 4 litreden fazla su 
   AŞIRI susamadan polidipsi kaynaklanan "potomani" hastalarının günde 4 litreden fazla su içme ihtiyacı hissettikleri, "su bağımlısı" oldukları üzerinde duran ve bunu "uyuşturucu bağımlılığına" benzeten uzmanlar, polidipsi hastalarının yüzde 80'inin şizofreni sorunu yaşadığını bildirdi. Uzmanlar, potomani hastalığının tedavi gerektirdiğini, su zehirlenmesi halinde acil servislerde yoğun bakıma ihtiyaç olduğunu ifade etti. 
   
   Kimlerde görülüyor    POTOMANİ, iştahsız kişilerde, rejim yapanlarda, sporcularda, fazla alkol, kahve, ilaç ve sigara tüketenler arasında daha çok görülüyor. Potomani hastaları, aşırı su tüketimiyle, organizmanın ihtiyacı olan mineralleri de imha ediyor. 
   
   
</TEXT>
</DOC>
