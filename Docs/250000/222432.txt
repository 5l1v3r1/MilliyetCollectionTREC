<DOC>
<DOCNO> 222432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun55.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs... Hukukçular toplantısı Türk tarafını tatmin etmedi 
</HEADLINE>
<TEXT>

     Türk ve AB hukukçularının, Kıbrıs müzakerelerinde önemli bir sorun teşkil eden ayrıcalıklar derogasyonlar konusunu ele almak üzere bugün yaptığı toplantıdan, Türk tarafını tatmin edici bir sonuç çıkmadı. 
     AB hukukçuları bugünkü toplantıda bu sorunu aşabilmek için herhangi bir yeni çözüm önerisi getirmedi. 
     Toplantıda, AB hukukçularının, AB Komisyonu'nun genişlemeden sorumlu üyesi Günter Verheugen'in daha önceden Türk tarafına yaptığı, ''sorunu AB Konseyi kararıyla aşmak'' teklifini yineledikleri öğrenildi. 
     Bu arada, toplantılara KKTC Cumhurbaşkanı Rauf Denktaş'ın anayasa danışmanı Mümtüz Soysal'ın katılmadığı, Soysal'ın adada olduğu öğrenildi. 
     Toplantıya, AB hukukçuları Pierre Mirel, Jörn Sack ve Leopold Maurer ile Büyükelçi Deniz Bölükbaşı, Büyükelçi Ertuğrul Apakan ve İnsan Hakları Danışma Kurulu Başkanı İbrahim Kaboğlu katıldı. 
     
</TEXT>
</DOC>
