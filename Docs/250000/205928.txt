<DOC>
<DOCNO> 205928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/yasam/ayas.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vitamin eksikliği vücutta alarm verir 
</HEADLINE>
<TEXT>

   "Vitaminlerin Kutsal Kitabı" adlı son kitabında, "doğru zamanda doğru vitamin kullanma" yollarını anlatan Dr. Earl Mindell, "Bir vitamindeki yetersizlik bile tüm vücutta tehlikeye neden olabilir" diyor 
      Doğru vitaminle hayat kazanın - 2 
Ayşegül Aydoğan 
   
   Vitamin dendiğinde birçok kişinin aklına ilk gelenin haplar olduğuna işaret eden Dr. Earl Mindell, vitaminlerin yaşam için gerekli olan maddeler olduğunu hatırlatıyor. Vücudumuzun normal fonksiyonlarını gösterebilmesi için gereken vitaminlerin gerek doğal gıdalardan gerekse tamamlayıcılardan elde edilmesi, Mindell'a göre yaşamı devam ettirebilmek için şart. Her vitaminin vücutta ayrı ayrı görevleri bulunduğunu belirten Mindell, vitaminlerin diğer besinlerin, hatta birbirlerinin yerini tutamadıklarını anlatıyor. 
   "Vitaminlerin Kutsal Kitabı" adlı son kitabında vitaminler hakkında pek çok yanlış inanç olduğunu ve bunları düzeltmek istediğini belirten Mindell, "Yemek yemeden sadece vitamin kullanarak sağlıklı olmayı beklemeyin" diye uyarıyor. 
   Mindell, vitaminlerin önemini de şöyle özetliyor 
   "Protein, yağ ve karbonhidratlar gibi diğer besin öğelerini karşılaştırdığımızda vitamin alışımız çok azdır. Ancak bir vitamindeki yetersizlik bile tüm insan vücudunda tehlikeye neden olabilir." 
   
   'Doğal Viagra' Arginine    Bir amino asit olan 'Arginine' hipofizin normal işlev göstermesi için gereklidir. Sertleşmeyi "cinsel ilişkiye girecek kadar uzun süre sürdürememe" sorunu yaşayan erkekler için bir tamamlayıcı olarak sıkça tavsiye edilir. Penise daha fazla kan akışı sağlayarak daha sert ereksiyonla sonuçlanmasını sağlar. Herkeste aynı etkiyi göstermez. Cinsel performansta azami etkinlik için cinsel ilişkiye girilmeden 45 dakika önce alınmalıdır. Ayrıca sperm sayısını artırır, hastalıkla savaşan T hücrelerinin T lenfositleri sayısını yükseltir, fiziksel ve zihinsel uyanıklığı destekler. 
   
   Sigara içenlere A, C, E vitamini    Mindell'ın önemle üzerinde durduğu noktalardan biri 'doğru zamanda doğru vitamin kullanımı'. Bunun için özel durumlarda doğru vitamin seçimi şart. Çeşitli hastalıklar, meslekler gibi sigara tiryakiliği de bunlardan biri. 
   İçilen her sigara 25 - 100 miligram C vitaminini yok eder. Sigara içenler akciğer kanserinin yanı sıra kalp damar ve akciğer hastalıklarına daha çok eğilimlidir. Tiryakiler özellikle A,C, E vitaminleri ve selenyum gibi antioksidanları tercih etmeli. 
   
   Yediklerinizden en fazla vitamini almak için    Eğer içerdikleri B ve C vitaminlerinden faydalanmak istiyorsanız taze sebzeleri yıkayın fakat suda bırakmayın.Kolaycılığı bırakın ve salatalarınızı ne zaman yiyecekseniz o zaman yapın. Meyve ve sebzeler kesilip bırakıldığında vitaminlerini kaybeder.Taze meyveleri, sebzeleri doğrarken ya da keserken keskin bir bıçak kullanın. Sebze dokuları ezildiğinde A ve C vitaminleri eksilir.Eğer birkaç gün süresince taze meyve ve sebzelerinizi yemeyi planlamıyorsanız, dondurulmuş olanlardan almanız daha iyi olur. Dondurulmuş yeşil fasulyenin vitamin içeriği, buzdolabında bir hafta süresince saklayacağınız taze olanlardan daha fazladır.Dondurulmuş eti '0' derecede saklayın ya da satın almanın ardından kalite kaybı ve bakteriyel üremeyi önlemek için hemen ısıyı düşürün.Pişirmeden önce donmuş sebzeleri eritmeyin.Brokoli yaprakları çiçek tomurcukları ve saplarına oranla daha yüksek A vitamini içerir.Poşetlerinde haşlayabileceğiniz dondurulmuş gıdalar olağan çeşitlere oranla daha fazla vitamin sunarlar ve bütün dondurulmuş gıdalar konserve olanlardan daha çok tercih edilir.Paslanmaz çelik ve cam, pişirme esnasında besinleri korumak için en iyi kaplardır.En kısa pişirme zamanı ve en az miktarda su, besinlerin vitamin kaybını azaltır.Konserve sebzeleri durulayarak aşırı tuzu yok edin.Patatesleri kabuğuyla fırında pişirin ya da haşlayın.Çorba yapmak için sebzelerin pişirme suyunu ve et sularını, tatlı için de meyvelerin şuruplarını kullanın.Cam kaplardaki süt ışıktan uzakta tutulmadığı sürece riboflavin, A ve D vitamini kaybına uğrayabilir. Işığa maruz kalan ekmek de bu besinleri kaybeder. 
   
   Vitaminlerin alfabesi - 2    B12 Cobalamin 
   Kırmızı kan hücrelerini yeniden üreterek anemiyi önler. 
   Büyümeyi destekler ve çocuklarda iştah açar. 
   Sağlıklı bir sinir sistemi sağlar, asabiyeti yatıştırır. 
   Kalp hastalığı riskini azaltmaya yardımcı olur. 
   Konsantrasyonu, belleği ve dengeyi geliştirir. 
   Sigara nedenli kansere karşı önlem almada yardımcıdır. 
   Doğal kaynakları Karaciğer, biftek, yumurta, süt, peynir, balık. 
   
   B13 Orotik Asit 
   Karaciğer sorunlarını ve erken yaşlanmayı önler. 
   MS'in Multipl skleroz tedavisine yardımcı olur. 
   Doğal kaynakları Köklü sebzeler. 
   
   B15 Pangamik Asit, DMG 
   Hücre yaşam süresini uzatır. 
   İçkiye isteği nötrleştirir. 
   Yorgunluğu telafi eder. 
   Kandaki kolesterol seviyelerini düşürür. 
   Anjin ve astım semptomlarını yok eder. 
   Karaciğeri siroza karşı korur. 
   İçki sersemliğini azaltır. 
   Bağışıklık tepkilerini canlandırır. 
   Doğal kaynakları Bira mayası, esmer pirinç, tahıl, balkabağı çekirdeği. 
   
   Biotin 
   Saçların beyazlaşmasını önlemeye yardım eder. 
   Kellik için önleyici tedavide yardımcı olur. 
   Kas ağrılarını yatıştırır. 
   Egzama ve deri iltihaplanmasını azaltır. 
   Doğal kaynakları Sığır karaciğeri, yumurta sarısı, soya unu, bira mayası, süt. 
   
   Kolin 
   Kolesterolün kontrolüne yardımcı olur. 
   İleri yaşlarda bellek kaybı sorununun yenilmesine yardımcı olur. 
   Karaciğere yardım ederek toksinleri atmanıza yardımcı olur. 
   Sakinleştirici etki yaratır. 
   Alzheimer'ın tedavisine yardımcı olur. 
   Doğal kaynakları Yumurta sarısı, beyin, yürek, yeşil yapraklı sebzeler, maya, karaciğer. 
   
   Aktörlere B kompleks    Mesleklere göre vitaminlere devam ediyoruz 
   Satış elemanları Sabah ve akşam 50 mili- gram B kompleks, sabah ve akşam 60 miligram gingko biloba, günlük 30 - 100 miligram koenzim - Q10, sabah ve akşam 500 miligram kalsiyum ve 250 miligram magnezyum almalısınız.Aktörler Sabah ve akşam 50 miligram B kompleks, günde 1 kez E vitaminiyle birlikte koenzim - Q10 kompleks, sabah ve akşam 500 miligram kalsiyum ve 250 miligram magnezyum.Kuaför ve manikürcüler Kimyasal maddelere maruz kalmanız, vücuda zarar veren serbest radikallere yol açar. Vücudunuzun bunları ortadan kaldıracak ek antioksidanlara kanser savaşçısı ihtiyacı da artar. Sabah ve akşam 50 miligram B kompleks, günde 1 - 2 kez 500 miligram ekstra C vitamini, sabah ve akşam 60 miligram gingko biloba kompleks, günde 1 - 2 kez koenzim - Q10 E vitamini kompleks almalısınız.İnşaat işçileri Çeşitli zararlı maddelere maruz kaldığınızdan, günde iki kez 50 miligram B kompleks, günlük 30 - 100 miligram koenzim - Q10 ve günlük 1000 mcg. octocosanol önerilir. 
   
   YARIN 
   Vitaminlerle ilgili şaşırtıcı gerçekler 
   Dansçılar, sporcular hangi vitaminleri kullanmalı 
   Alkole ilginizi azaltacak vitaminler 
   
   
</TEXT>
</DOC>
