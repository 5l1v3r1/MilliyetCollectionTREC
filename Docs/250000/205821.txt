<DOC>
<DOCNO> 205821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur09.html </URL>
<DATE> 2004/12/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kocasının tecavüzüne yardım eden eşe 17.5 yıl hapis 
</HEADLINE>
<TEXT>

     
     Nail KAHRAMAN BURSA, DHA 
     

BURSA'da, çalıştırdığı kadın sekreterini, iş görüşmesi bahanesiyle otele götürüp, kollarından tutarak 33 yaşındaki eşi Cüneyt Hersekli'ye tecavüz ettiren, 43 yaşındaki 2 çocuk annesi Münise Hersekli'nin yargılanması tamamlandı. Mahkeme tutuksuz yargılanan çifti, 17.5 yıl hapis cezasına çarpttırdı. 
     Bursa 5'inci Ağır Ceza Mahkemesi'nde zorla alıkoyma ve ırza geçmek suçlarından tutuksuz yargılanan Münise ve Cüneyt Hersekli çifti dün görülen karar duruşmasında hazır bulundu. Münise Hersekli suçlamaları reddederek, "İş görüşmesi için gittikleri otel lobisinde, sekreterim kocamı ayartarak cinsel ilişkiye girmiş olabilir'' dedi. Cüneyt Hersekli son savunmasında, Gönül Güneş'in rızasıyla cinsel ilişkiye girdiklerini, zorla kimseyi alıkoymayıp, tecavüz etmediğini açıkladı. 
     Mahkeme Heyeti, karı kocaya 17.5 yıl hapis cezası verdi. Bir süre önce tahliye olarak tutuksuz yargılanan Hersekli çifti, jandarma tarafından cezaevine gönderildi. 
     Bursa'da geçtiğimiz yıl meydana gelen olayda, fuhuş yapmak ve yaptırmak suçlarından sabıkası bulunan Münise Hersekli, çalıştırdığı deri ve tekstil mağazalarına sekreter olarak aldığı Gönül Güneş'i, otel odasında kollarından tutarak kocası Cüneyt Hersekli'ye tecavüz ettirmekle suçlanmıştı. Gönül Güneş'in şikayeti üzerine Münise Hersekli ve kocası, tutuklanarak cezaevine konmuştu. 
     
</TEXT>
</DOC>
