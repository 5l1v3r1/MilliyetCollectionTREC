<DOC>
<DOCNO> 223195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo28.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıran 100 yıllık bir kulüp olarak, sportif başarıyı hedefliyoruz.. 
</HEADLINE>
<TEXT>

     Galatasaray Kulübü başkan adaylarından Turgay Kıran, 100 yıllık bir spor kulübü olarak, Galatasaray'da futbol, basketbol, voleybol, su sporları, atletizm ve öteki amatör branşlarda sportif başarıyı hedeflediklerini bildirdi. 
     Kıran, kulübün resmi internet sitesinden yayınladığı basın bildirisinde, bilinen klasik yönetim şemasının artık işlevselliğini yitirdiğini, Galatasaray Kulübü'nün, 2. yüzyılına yeni yönetim modeli ile girmesi gerektiğini kaydetti. 
     İdari ve sportif olmak üzere iki alt ana başlıkta toplanacak çalışma kurulları oluşturulacağını ifade eden Kıran, ''Şimdi ikinci yüzyılın Galatasarayı için dönüm noktası. Biz sportif başarı, mükemmel tesisler, borçsuz kaynak yaratımı, akılcı kaynak yönetimi gibi kısa ve uzun vadeli sorunların çözümlerini üreten 'Entelektüel Sermayemiz' ile ayaklarımız yere basarak geliyoruz'' dedi. 
     Bir değişimi başlatacaklarını dile getiren Turgay Kıran, şunları kaydetti 
     ''Biz, 100 yıllık bir spor kulübü olarak, futbol, basketbol, voleybol, su sporları, atletizm ve öteki amatör branşlarda sportif başarıyı hedefliyoruz. 
     Basketbol tüm dünyada milyonlarca insanı peşinden koştururken ve milyonlarca dolar cirolar yaptırırken, Galatasaray Basketbol Şubesi yok edilemez. Potalar gücümüzü görecek. Voleybol Şubesi kapanıyor mu Asla Bayan ve erkek takımlarımıza itibarlarını iade edeceğiz ve smaçlarımız hiç bitmeyecek. Amatör sporlarımız 2. yüzyılın Galatasarayına yakışır hale gelecek. Mevcutların yanı sıra golf, tenis, kayak ve bilardo gibi çağın önemli sporlarında da olacağız.'' 
     
</TEXT>
</DOC>
