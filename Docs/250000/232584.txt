<DOC>
<DOCNO> 232584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo22.html </URL>
<DATE> 2004/04/18/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Özberk Hayatımda ilk kez böyle bir başarısızlık dönemi yaşadım... 
</HEADLINE>
<TEXT>

     Diyarbakırspor Teknik Direktörü Sakıp Özberk, antrenörlük yaşamında ilk kez böylesine bir başarısızlık dönemi geçirdiğini söyledi. 
     Özberk, İstanbulspor maçının kazanmaları gereken bir maç olduğunu belirterek, ancak beraberliğe dahi üzülecekleri maçı uzatma dakikalarında yedikleri golle kaybettiklerini söyledi. 
     Kalan maçlarda toplam 9-10 puan almaları halinde puan cetvelinde bulundukları yeri koruyabileceklerini ifade eden Özberk, ''Sanki takımın küçük bir düzeni bozuldu. Bunu bir türlü tutturamıyoruz. Son 11 haftalık maratonda sadece 3 puan alabildik. Antrenörlük hayatımda ilk kez böyle bir başarısızlık dönemi yaşadım'' diye konuştu. 
     İstanbulspor Teknik Direktörü Aykut Kocaman da son haftalarda sıkıntı çektiklerini belirterek, şöyle dedi 
     ''Son haftalarda hep son dakika gölüyle kaybettik. Bu maçı ise biz son dakika golüyle kazandık. Çok mutluyuz. Maç geneline baktığımız zaman özellikle ikinci yarıda fazla pozisyonumuz yoktu. Sürekli defansın hata yapmasını bekledik ve son saniyelerde şansın da yardımıyla galip geldik.'' 
     
</TEXT>
</DOC>
