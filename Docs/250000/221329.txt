<DOC>
<DOCNO> 221329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur16.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Başbakanı Talat ve Serdar Denktaş Ankara'ya geliyor 
</HEADLINE>
<TEXT>

     KKTC Başbakanı Mehmet Ali Talat ile Dışişleri Bakanı ve Başbakan Yardımcısı Serdar Denktaş, Kıbrıs müzakerelerinde gelinen noktayı değerlendirmek üzere bu akşam Ankara'ya geliyor. 
     Dışişleri Bakanlığı sözcüsü Namık Tan, haftalık basın toplantısında, Kıbrıs görüşmelerine ilişkin soru üzerine, Talat ve Serdar Denktaş'ın bu akşam Ankara'ya geleceğini açıkladı. 
     Kıbrıs müzakerelerinde al-ver sürecine geçilmeden önce, yarın bir günlük ara verileceğini belirten Tan, bu çerçevede Talat ve Serdar Denktaş ile yapılacak görüşmelerde gelinen noktanın değerlendirileceğini bildirdi. 
     Talat ve Serdar Denktaş'ın yarın akşam saatlerinde Türkiye'den ayrılması bekleniyor. 
     
</TEXT>
</DOC>
