<DOC>
<DOCNO> 247707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun17.html </URL>
<DATE> 2004/06/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
83 kadın askere hamilelik nedeniyle erken terhis... 
</HEADLINE>
<TEXT>

     Irak'taki İngiliz askerlerinden 83 kadın askerin, hamile kaldıkları için İngiltere'deki karargahlarına geri gönderildiği açıklandı. 
     Sayıları bini aşan askerin de çeşitli psikolojik ve fizyolojik sebeplerle geri çekildiklerini belirten Liberal Demokrat Parti Savunma Sözcüsü Paul Keetch, ordu personelinin sağlık konularına daha çok önem verilmesi gerektiğini vurguladı. 
     Kadın askerlerin Irak'ta hamile kalarak ülkelerine dönmeleri, politikacıların eleştirilerine neden oldu. 
     Savunma Bakanlığı sözcüsü, konuyla ilgili açıklamasında, bu askerlerin Irak'ta görevli bulundukları sürede hamile kalmış olmayabileceklerini, birçoğunun yalnızca Irak'a gittikten sonra hamile olduklarını anlamış olabileceklerini söyledi. 
     Gazeteler de askerlerin hamile kalıp ülkeye dönmelerinin yanlış olduğuna dair yorumlarda bulunuyor. Basın, son günlerde Irak'taki İngiliz güçleri içinde yaşanan seks skandalı söylentilerine de dikkat çekiyor. 
     
</TEXT>
</DOC>
