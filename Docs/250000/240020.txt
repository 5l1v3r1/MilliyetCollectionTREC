<DOC>
<DOCNO> 240020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonsiy17.html </URL>
<DATE> 2004/05/14/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Çelik "YÖK yasasıyla birlikte ÖSS sisteminde değişiklik olmayacak" 
</HEADLINE>
<TEXT>

     Milli Eğitim Bakanı Hüseyin Çelik, üniversiteye hazırlanan öğrencilerin YÖK Yasası konusundaki dedikodulara kulak asmamaları gerektirdiğini belirtti. 
     Bakan Çelik, şöyle devam etti 
     ''Sevgili öğrenciler, yasa yetişir mi yetişmez mi katsayı şöyle mi olacak böyle mi olacak lütfen ilgilenmeyin. Siz bireysel başarınızı artırmaya çalışın. Eğer başarılı değilseniz sistem nasıl olursa olsun işe yaramaz. Bu yıl yasa yürürlüğe girdiği zaman ÖSS sınav soru sisteminde değişiklik olmayacak. Geçen yıl sorular nasılsa bu yıl yine öyle olacak. Değişiklikler daha sonraki yıllarda devreye girecek. Onun için siz derslerinizi çalışın, hazırlıklarınızı devam ettirin, etrafınızdaki dedikodulardan etkilenmemeye bakın.'' Bakan Çelik, öğrencilerin halk oyunları gösterileri ile başlayan temel atma töreninde, Kaman davul-zurna ekibinin gösterilerini de izledi. 
     
</TEXT>
</DOC>
