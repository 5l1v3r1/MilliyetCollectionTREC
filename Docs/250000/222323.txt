<DOC>
<DOCNO> 222323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/siyaset/siy01.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'dan sürpriz talep 
</HEADLINE>
<TEXT>

   Yıllardır PKK ve DHKP-C'ye evsahipliği yapan Yunanistan'ın, Türkiye'de faaliyet gösteren terör örgütlerinin listesini istemesi şaşkınlık yarattı 
   Listeyi hazırlayan Emniyet, bu girişimi "örgütlerin Yunanistan'daki faaliyetlerinin yasaklanması yolunda önemli bir adım" olarak değerlendirdi 
      Ayhan Aydemir 

   
   Yakalanmadan önce Abdullah Öcalan'ı barındıran ve PKK - KONGRA GEL militanlarının faaliyetlerine göz yuman Yunanistan hükümetinin talebini, Ankara'daki Atina Büyükelçiliği iletti. Dışişleri Bakanlığı da Atina'nın talebini geçen hafta İçişleri Bakanlığı kanalıyla Emniyet Genel Müdürlüğü'ne ulaştırdı. İrticai, bölücü ve yıkıcı terör örgütlerinin listesini hazırlamaya başlayan Emniyet Genel Müdürlüğü, bu talebi terör örgütlerinin Yunanistan'daki faaliyetlerinin yasaklanması yönünde bir girişim olarak yorumladı. 
   
   Atina'da büroları var 
   Emniyet Genel Müdürlüğü'nün üst düzeydeki bir yetkilisi, Türkiye'de silahlı eylemlerini devam ettiren bazı örgütlerin Atina'da büroları bulunduğunu belirterek, "Söz konusu örgütler bu ülkede Türkiye aleyhine faaliyetlerini h l sürdürüyor. Umarız Yunanistan hükümeti söz konusu terör örgütlerinin faaliyetlerini derhal yasaklar ve bürolarını kapatır" dedi. 
   Yunanistan'da PKK - KONGRA GEL ve DHKP - C'nin büroları bulunuyor. Ancak bu bürolar, çeşitli dernek isimleri kullanılarak açılıyor. Özellikle PKK - KONGRA GEL'in bürolarında askeri eğitim verildiği, Türk istihbarat timleri ve yakalanan militanların sorgularından ortaya çıktı. Ayrıca terör örgütü militanlarının barındırıldığı Lavrion Kampı'nın h l faaliyetlerini sürdürdüğü de vurgulanıyor. 
   
   MGK raporunda vardı    Mart 2003'te yapılan Milli Güvenlik Kurulu toplantısı öncesi Genelkurmay ve MGK Genel Sekreterliği'nin hazırladığı raporda, Yunanistan'ın PKK militanlarını, eğitip Türkiye'ye gönderdiği kaydedilmişti. Emekli amiral Andonis Naksakis'in, Abdullah Öcalan'ı yasadışı yollardan Yunanistan'a sokmasıyla ilgili davada söz alan emekli general Rihardos Kapellos, "Naksakis ve çok sayıda yüksek rütbeli subayımız, Kürt silahlı mücadelesinin ikinci bir orduyu teşkil ettiğini düşünüyordu" demişti. Eski Kamu Düzeni Bakanı Stelyos Papatemelis de, "Naksakis, Kürt halkı için hareket etti. Kürtlerin zaferi Türkiye'nin bölünmesine yol açacaktı" ifadesini kullanmıştı. 
   
   Lavrion'da 400 kişi kalıyor 
   Atina'ya 40 km. uzaklıktaki Lavrion Kampı solda , Yunanistan'a siyasi iltica hakkı talep edenlerin, "durumları açıklığa kavuşuncaya kadar" barındırıldığı bir mülteci kampı. Halen 400 kişinin kaldığı ileri sürülen kampta Iraklı, Afgan ve İranlı mültecilerin yanı sıra Türkiye'den kaçan Kürt ve sol örgüt mensuplarının barındığı belirtiliyor. 
   
   
   
</TEXT>
</DOC>
