<DOC>
<DOCNO> 233262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur25.html </URL>
<DATE> 2004/04/20/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Sanıktan savunma "Ben mi öldürdüm, başkası mı hatırlamıyorum"... 
</HEADLINE>
<TEXT>

     Samsun'da bir büfeciyi öldürdüğü iddiasıyla tutuklanan sanık, duruşmada, hafızasının zayıf olduğunu öne sürerek, ''Ben mi öldürdüm, başkası mı hatırlamıyorum'' diye kendini savundu. 
     Samsun 2. Ağır Ceza Mahkemesi'nde görülen davada, Hançerli Mahallesi'nde yaklaşık 1 ay önce meydana gelen olayda, tartışma sırasında büfeci Kenan Anapal'ı 52 tabancayla öldürdüğü iddiasıyla tutuklanan Matan Eren 45 ile olaya karıştıkları öne sürülen Hayati Kadir Van 22 ve Oktay Üstüntaş'ın 21 yargılanmasına başlandı. 
     Duruşmada, hafızasının zayıf olduğunu öne süren sanık Matan Eren, olayı hatırlamadığını söyledi. 
     Çok sayıda suçtan sabıkalı sanık, ''Kendisi 30 yıllık arkadaşım, aynı mahallede oturuyoruz. Bir başkasıyla kavga ederken bu olay olmuş. Ben mi öldürdüm, başkası mı hatırlamıyorum'' diye kendini savunurken, diğer sanıklar da haklarındaki suçlamayı kabul etmeyerek suçsuz olduklarını bildirdiler. 
     İfadelerin ardından mahkeme heyeti, duruşmayı, dosyadaki eksikliklerin giderilebilmesi için erteledi. 
     
</TEXT>
</DOC>
