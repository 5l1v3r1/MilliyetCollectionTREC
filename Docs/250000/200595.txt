<DOC>
<DOCNO> 200595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/soneko15.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın 679 gün vadeli dolar cinsi tahvil ihalesi düzenleyecek 
</HEADLINE>
<TEXT>

     Hazine, yarın 679 gün vadeli ABD Doları cinsi devlet tahvili ihalesi yapacak İhale, 6 ayda bir yüzde 2,5 kupon ödemeli olacak. 
     Geri ödeme tarihi 19 Ekim 2005 olarak belirlenen ihalede katılımcılar, 10 bin dolar nominal değerli tahvil için fiyat teklifinde bulunacaklar. 
     
     SON DURUM 
     Hazine en son 2 Aralık tarihinde biri 154 gün vadeli bono diğeri ed 420 gün vadeli tahvil olmak üzere iki ihale birden düzenlemişti. 
     154 gün vadeli bono ihalesine nominal 833.2 trilyon lira tutarında teklif gelirken, nominal satış 733.4 trilyon lira, net satış ise 661.2 trilyon lira olmuştu. 
     İhalede bileşik faiz yüzde 27.29, basit faiz ise 25.84 olarak belirlenmişti. 
     420 gün vadeli iskontolu devlet tahvili halesinde ise basit faiz 29.51, bileşik faiz 28.91 olmuştu. 
     Tahvil ihalesine nominal 3 katrilyon 444.5 trilyon lira tutarında teklif gelirken, nominal satış 2 katrilyon 339.6 trilyon lira, net satış ise 1 katrilyon 745.3 trilyon olarak belirlenmişti. 
     
     DEĞİŞİM İHALESİ 
     Öte yandan Hazine, etkin borç yönetimi stratejisinin bir unsuru olarak, önümüzdeki dönemde iç borç servisinin dönemler arası dengeli dağılımını sağlamak ve iç borç stoğunun vadesini uzatmak hedefleri çerçevesinde 11 Aralık Perşembe günü borçlanma senedi değişim ihalesi yapacak. 
     Vadesi 3 Mart 2004'te dolacak 'TRT030304T26 ISIN'' kodlu senede ilişkin değişim ihalesinde, değişim işlemi karşılığında 26 Ocak 2005 vadeli ve TRT260105T12 ISIN'' kodlu senet 75 bin 70 lira birim fiyattan ihraç edilecek. 
     Yatırımcılar, bu fiyat üzerinden satılacak olan senet karşılığında değişim amacıyla geri getirecekleri 3 Mart 2004 vadeli senet için fiyat teklifinde bulunacaklar. 
     Tek fiyat ihale sistemine göre yapılacak ihalede rekabetçi olmayan ROT satışlar yapılmayacak, ancak yine senet karşılığı olmak üzere ihale sonrası teklif satışları opsiyon gerçekleştirilecek. 
     Piyasa yapıcılığı sözleşmesi gereği, değişim ihalesine yalnızca piyasa yapıcı bankalar katılabilecek. 
     Hazine, bu hafta 237 trilyon lirası piyasaya olmak üzere 744 trilyon lira iç borç servisi yapacak. Hazine, Merkez Bankası'na da 507 trilyon lira ödeme yerine getirecek. 
     Ayrıca Hazine bu hafta 395.4 milyon dolar tutarında konsolide bütçe ve Hazine garantili dış borç ödemesi gerçekleştirecek. 
     
</TEXT>
</DOC>
