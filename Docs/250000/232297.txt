<DOC>
<DOCNO> 232297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/soneko09.html </URL>
<DATE> 2004/04/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
TAI'ye yeni bir sipariş daha... 
</HEADLINE>
<TEXT>

     TAI ile İtalyan Agusta firması arasında, 250 adetlik helikopter gövdesi üretim anlaşması yapıldı. 
     F-16 savaş uçakları başta olmak üzere bir dizi önemli savunma tedarik projesini gerçekleştiren Türk Havacılık ve Uzay Sanayii TAI , ulusararası alanda yeni bir üretim programını daha üstlendi. 
     Edinilen bilgiye göre, TAI ile Avrupa'nın önde gelen helikopter üreticilerinden İtalyan Agusta firması arasında bir süreden bu yana devam etmekte olan görüşmeler olumlu sonuçlandırıldı. İtalyan Agusta firması tarafından yeni geliştirilen AB139 helikopter gövdesinin TAI tarafından üretilmesine yönelik sözleşme, geçtiğimiz günlerde taraflar arasında imzalandı. 
     TAI Genel Müdürü Oktay Tezsezen ile Agusta Tedarikten Sorumlu Başkan Yardımcısı Aldo Gianni tarafından imzalanan sözleşme kapsamında, önümüzdeki dönemde toplam 250 adet AB139 tipi helikopter gövdesi, Türk Mühendis ve işçilerinin katkılarıyla TAI tesislerinde üretilecek. 
     TAI, geçtiğimiz yıllar içinde de, Fransız firması ile birlikte 30 adetlik Cougar As-52 tipi genel amaçlı helikopter üretimini, kendi tesislerinde başarıyla gerçekleştirmişti. 
     
</TEXT>
</DOC>
