<DOC>
<DOCNO> 213366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo38.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Fenerbahçe'yi eli boş göndermek istiyoruz... 
</HEADLINE>
<TEXT>

     Elazığspor Kulübü Başkanı Baki Aydın, ilk yarıda oynadıkları Fenerbahçe maçında farklı bir yenilgi aldıklarını hatırlatarak, bu hafta kendi sahalarında oynayacakları karşılaşmada, Fenerbahçe takımını eli boş göndermek istediklerini söyledi. 
     Aydın, yaptığı açıklamada, takımın, Fenerbahçe maçının hazırlıklarını kendi tesislerinde sürdürdüğünü belirterek, Ziya ve Ercan'ın sakat olduğunu, bunun dışında bir eksiklerinin bulunmadığı ifade etti. 
     Fenerbahçe karşısında ilk yarıda aldıkları 7-1'lik yenilginin rövanşını alacaklarını savunan Aydın, şöyle dedi 
     ''Fenerbahçe maçında puanlar bekliyoruz. İlk yarıda Fenerbahçe karşısında 7-1'lik bir yenilgi almıştık ve bu sonuçla birlikte takım düşüşe geçmişti. Amacımız Fenerbahçe karşısında iyi bir sonuç alarak bir çıkış yakalamak. Bunu başaracak güçteyiz. Takıma ve teknik heyetimize güveniyorum.'' Elazığlı siyasilerle görüşerek kulübe maddi destek vermelerini istediğini ifade eden Aydın, milletvekillerinin konuyu görüşeceklerini söyledi. 
     Tüm kulüplerin ekonomik sorunlarının bulunduğuna, ancak Elazığspor'un ekonomik durumunun diğer kulüplere göre çok fazla olduğuna dikkat çeken Aydın, takımın tüm Elazığ'ın takımı olduğunu belirterek herkesin gereken desteği vermesini istedi. 
     Son günlerde Effa'nın Denizlispor'a verileceği yönünde basında çıkan haberlerin gerçeği yansıtmadığını kaydeden Aydın, bu haberlerin kasıtlı çıkarıldığını, Fenerbahçe maçından önce gerek Effa'nın, gerekse tüm futbolcuların moralinin bozulmak istendiğini sözlerine ekledi. 
     
</TEXT>
</DOC>
