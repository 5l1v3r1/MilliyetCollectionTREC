<DOC>
<DOCNO> 235172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun25.html </URL>
<DATE> 2004/04/27/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Kuzey Kore doktor yerine inşaat malzemesi istedi 
</HEADLINE>
<TEXT>

     Kuzey Kore, geçen hafta iki trenin çarpışması sonucu meydana gelen büyük patlamadan sonra onarım çalışmalarında kullanılmak üzere Güney Kore'den inşaat malzemesi ve okul gereci istedi, Güney'in doktor gönderme önerisini reddetti. 
     İki ülke yetkililerinin Kuzey Kore'nin sınır kasabası Kaesong'da yaptığı toplantıda, Kuzey'li yetkililer çimento, buldozer ve dizel yakıt ile okullar için kara tahta, sıra ve sandalye istedi. 
     Güney Kore Birleşme Bakanlığı'ndan yapılan açıklamada, Kuzey Kore'nin Güney'in doktor gönderme isteğini ise felaket bölgesine zaten yeterince doktor gönderildiği gerekçesiyle reddettiği belirtildi. 
     Açıklamada, Kuzey Kore'nin isteklerinin değerlendirilerek yanıt verileceği kaydedildi. 
     
</TEXT>
</DOC>
