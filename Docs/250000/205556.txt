<DOC>
<DOCNO> 205556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/yazar/tamer.html </URL>
<DATE> 2003/01/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kaygıları kahkahayla yok edin 
</HEADLINE>
<TEXT>

Ogilvy "İnsanlar eğlenemedikleri zaman nadiren iyi şeyler üretebilirler." Excel "Oyun kuralına göre oynandığında eğlence ve başarının tadı doruğa çıkıyor." 
     Benim rengim kırmızıdır. Hem de parlak olanından. Çocukluğumdan beri kor kırmızıdan gözümü alamam. Türkün gözünün neden al’da olduğunu şu anda hatırlayamasam da, kendimi standart Türk kategorisine oturtamasam da benim de gözüm aldadır 
     Dünyaca ünlü virtüözümüz Fazıl Say’ın evinde, zaman zaman bizlere mini konserler verdiği piyanosunun bulunduğu mekanın duvarları da kıpkırmızı. Fazıl’ın piyanonun her tuşuna dokunuşunda beni de peşinden sürüklemesiyle, kırmızıya olan bu ortak düşkünlüğümüzün bir alakası olabilir mi acaba 
     
Kırmızı not defteri      Köşe yazılarıma hazırlık olarak tutacağım tüm notlar için bu yıl ilk kez kıpkırmızı kalın bir not defteri kullanacağım. Aslında çantama sığacak, çok hafif, işi biten sayfaların koparılarak kuru kalabalık etmeyecekleri küçük not defterlerini tercih etmişimdir hep. Ama bu yıl kuralı bozacağım. Capitol Halkla İlişkiler’in gönderdiği, üzerinde el yazısıyla sadece Ogilvy yazan bu kıpkırmızı kalın defterin kendisi mi aklımı çeldi, yoksa reklam dünyasının en ünlülerinden David Ogilvy’nin defterin ilk sayfasına düştüğü şu küçük not mu bilemiyorum 
     "İnsanlar, eğlenemedikleri zaman nadiren iyi şeyler üretebilirler. 
     Kaygıları kahkahayla yok edin. 
     Coşkuyu teşvik edin." 
     Gülebilmek için neredeyse bahane ararım. İçimden öyle gelir. Dolayısıyla kaygıları kahkahayla yok etmeyi de başarabiliyorumdur herhalde. Ama yine de her gün defterimi açtığımda karşımda bu mesajı görmenin bana getireceği yeni artılar olabilir. 
     
Kırmızı küçük kese      Önümde kadifeden yumuşacık kıpkırmızı küçük bir kese var. Fiyongunu çözdüm, içinden 10 tane bilye çıktı. Biri opak düz yeşil, gerisi şeffaf yeşilli, kırmızılı, sarılı. Yanında da baştan sona kırmızıyla yazılmış Oyunun Kuralı başlıklı bir not ve notun arka yüzünde yanda gördüğünüz şema. İmza EXCEL. 
     "Oyun bir ömür boyu sürüyor. Kuralına göre oynandığında eğlence ve başarının tadı doruğa çıkıyor ... " cümleleriyle başlayan notta da eğlenceye vurgu yapılmış, dahası eğlenceyle başarı arasında doğrudan bir ilişki kurulmuş. 
     Bilyeler ve alttaki şemayla nasıl bir oyun oynayacağımız da madde madde sıralanmış 
     "n Farklı olan bilye sizi simgeliyor Onu merkeze yerleştirin. 

</TEXT>
</DOC>
