<DOC>
<DOCNO> 214963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun24.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan'ın öneri metni taraflara ulaştı... Türkiye'nin yanıtı 'evet' 
</HEADLINE>
<TEXT>

     BM Genel Sekreteri Kofi Annan'ın, New York'ta devam eden Kıbrıs görüşmelerindeki tıkanıklığı gidermek amacıyla kaleme aldığı öneri metni, TSİ 15.30 civarında KKTC tarafına ulaştı. 
     KKTC Cumhurbaşkanı Rauf Denktaş ve yardımcıları, şu sıralarda metni inceliyor. 
     Annan'ın öneri metninin, Türkiye'nin olumlu bulacağı yönde olduğu öğrenildi. 
     Diplomatik kaynaklar, öneride Yunanistan'ın istediği AB unsurunun yer almadığını ifade etti. 
     Metnin Rum tarafına da aynı saatlerde iletildiği bildiriliyor. 
     Bu arada KKTC heyetinin TSİ 17.00'de BM binasında hazır bulunacağı, aynı saatlerde Dışişleri Bakanlığı Müsteşarı Büyükelçi Uğur Ziyal'in Türkevi binasında basın toplantısı düzenleyeceği belirtildi. 
     Öte yandan Annan'ın Kıbrıs özel temsilcisi Alvaro de Soto da TSİ 17.30'da basın toplantısı yapacak. 

     
</TEXT>
</DOC>
