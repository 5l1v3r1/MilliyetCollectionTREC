<DOC>
<DOCNO> 210943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/guncel/gun12.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş'ten belediyeye yolsuzluk iddiası 
</HEADLINE>
<TEXT>

   
   TBMM Başkan Vekili Yılmaz Ateş, Sincan'daki Harikalar Parkı'na konan dağ treninin 400 milyar liraya alındığını, ancak belediyenin bir başka şirketi tarafından belediyeye 1.6 trilyon liraya fatura edildiğini söyledi. Ateş, "Her kuruşun hesabı sorulmazsa gelenler namerttir" dedi. Sincan-Etimesgut-Yenikent saniyicileri ve İşadamları Derneği'nin SASİAD olağan genel kurul toplantısına Ankara Büyükşehir Belediye Başkanı Melih Gökçek ile Ateş katıldı. Önceki dönemde fahiş fiyatlarla alımlar yapıldığını öne süren Gökçek, bir vagonun 2.7 milyon dolara alındığını, bunun bugünkü fiyatlarla 3.5 milyon dolara denk geldiğini, ancak kendilerinin aynı firmayla masaya oturduklarını ve 1 milyon 159 bin dolara kadar indirdiklerini açıkladı. Ateş ise Gökçek'in konuşmasının ardından salondan ayrılması üzerine, "Kendisine cevap vereceğimi söylememe rağmen beklemedi. Eğer herkes kendi hırsızını saklarsa Türkiye'nin iki yakası bir araya gelmez" diye konuştu. 
   
   
   
   
</TEXT>
</DOC>
