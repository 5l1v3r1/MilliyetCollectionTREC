<DOC>
<DOCNO> 203329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/siyaset/siy20.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Yönetmelik Resmi Gazete kuyruğunda    Diyanet İşlerinden Sorumlu Devlet Bakanı Mehmet Aydın, Kuran Kursları ile Öğrenci Yurt ve Pansiyonları Yönetmeliği'ndeki değişikliklerin iptalinin, Resmi Gazete'de beklenen yayım sırası nedeniyle geciktiğini açıkladı. Kursların bütün yıl açık kalması, yeni kurs için 15 öğrenci koşulunun 10'a indirilmesi gibi değişiklikler içeren düzenlemenin tepkiler üzerine iptal edileceği açıklandı. Ancak iptal yazısının 11 Aralık'tan beri Başbakanlık'ta bekletildiği haberi üzerine Milliyet'e açıklama yapan Aydın, "İptal düzenlemesi Başbakanlığa gönderildi. Resmi Gazete'de yayım için sıraya konuldu. Yönetmelik değişikliği de, yayımından önce 1 ay bekletilmişti" dedi. 
   
   'Üç Büyük Medeniyet' Japonya'da    Dışişleri Bakanı ve Başbakan Yardımcısı Abdullah Gül, Japonya'ya yaptığı resmi gezinin dördüncü gününde, başkent Tokyo'dan hızlı trenle Osaka kentine geçerek, "Türkiye'de Üç Büyük Medeniyet Hitit, Bizans, Osmanlı" sergisinin açılış törenine katıldı. Osaka Tarih Müzesi'nde 16 Şubat 2004 tarihine kadar açık kalacak sergi, dün Mikasa Prensi Tomohito tarafından açıldı. Türkiye'deki 14 değişik müzeden toplanan 207 eserden oluşan sergide, ünlü Topkapı hançeri de bulunuyor. Gül ve beraberindeki heyet, bugün Japonya'nın eski başkenti Kyoto kentini ziyaret ettikten sonra Tokyo'ya dönecek ve pazar günü Japonya'dan ayrılacak. 
   
   Atatürk sevgisi kar dinlemedi    Atatürk'ün milli mücadele yıllarında Kayseri'ye "Heyeti Temsiliye Reisi" sıfatıyla gelişinin 84. yıldönümü törenlerle kutlandı. Valilikçe düzenlenen "Cumhuriyet ve Atatürk" yürüyüşüne kar yağışına rağmen 30 bin kişi katıldı. Türk bayrağı taşıyan, "Hepimiz Ata'nın askerleriyiz" sloganı atan vatandaşlar, 10. Yıl ve Gençlik marşlarını bando eşliğinde seslendirdi. Sivas Caddesi'nde başlayan yürüyüş Cumhuriyet Meydanı'ndaki Atatürk Anıtı önünde sona erdi. 
   
   'Hayata Dönüş'te protesto    BayrampaŞa Cezaevi'ne düzenlenen Hayata Dönüş Operasyonu'nun ardından 167 tutuklu ve hükümlü hakkında cezaevi idaresine karşı silahla toplu ayaklanma suçundan açılan davanın görülmesine Eyüp 3. Asliye Ceza Mahkemesi'nde devam edildi. Duruşmaya, Sadık Yılmaz ile Fazıl Ahmet Tamer katıldı. Duruşmayı izlemeye gelen hükümlü yakınları da adliye önünde pankart açarak gösteri yaptı. 
   
   Çolakoğlu ANS Genel Müdürü    DoĞan Medya Grubu'nun Yazılı ve Görsel Basın Koordinatörü Nuri Çolakoğlu, ANS Productions Genel Müdürü oldu. Çolakoğlu, 2002'den bu yana Doğan Medya Grubu'nda Yazılı ve Görsel Basın Koordinatörlüğü görevini yürütüyordu. ANS Productions ortağı ve İcra Kurulu Başkanı Abdullah Oğuz, ANS Genel Müdürlüğü'ne atanan Çolakoğlu ile birlikte 2004'te önemli sinema projelerine imza atacaklarını, bu filmlerden en önemlisinin "Muhteşem Süleyman" olacağını söyledi. 
   
   İlkokullu esrar satıcısı    Van'da uyuşturucu sattığı belirlenen ilköğretim okulu öğrencisi Y.A.'nın üzerinden 3 kilo esrar çıktı. Van Vali Mithatbey İlköğretim okulu 8. sınıf öğrencisi Y.A.'nın 15 uyuşturucu sattığı ihbarını alan Jandarma, öğrenciyi takibe aldı. Takip sonucu A., Bostaniçi Beldesi'ne ait halk otobüsüyle Van'a geldiği sırada ekipler tarafından yakalandı. Aramada Y.A.'nın elindeki poşette 3 kilo 80 gram içime hazır esrar bulundu. Y.A. gözaltına alınırken, soruşturmanın sürdüğü bildirildi. 
   
   Bestek r Altınbaş öldü...    Bestek r Selahattin Altınbaş, Ankara'da 67 yaşında yaşamını yitirdi. Türk Sanat Müziği'ne "Elbet Bir Gün Buluşacağız", "Şarkılara Sordum, Söylemediler", Duydum ki Unutmuşsun, Gözlerimin Rengini" gibi unutulmayan besteler kazandıran Altınbaş, önceki gün sirozdan yaşamını yitirdi. Altınbaş'ın cenazesi vasiyeti üzerine toprağa verilmek üzere doğum yeri olan Balıkesir'in Susurluk ilçesine getirildi. Altınbaş 1966'da udi olarak girdiği TRT'den 1999'da emekli olmuştu. Altınbaş evli ve 4 çocuk babasıydı. 
   
   
   
</TEXT>
</DOC>
