<DOC>
<DOCNO> 243855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonyas09.html </URL>
<DATE> 2004/05/29/ </DATE>
<TIME> 18.46 </TIME>
<AUTHOR>  </AUTHOR>
<HEADLINE>
Cep telefonu karşılığı sınıf geçirme sözü verince tutuklandı... 
</HEADLINE>
<TEXT>

     Samsun'da bir lise öğretmeni, cep telefonu karşılığında öğrencisine sınıf geçirme sözü verdiği iddiasıyla tutuklandı. 
     Alınan bilgiye göre, Namık Kemal Lisesi'nde matematik öğretmeni olarak görev yapan Ömer Emirza 49 , 11. sınıfta öğrenim gören V.H.Ö'den, geometri dersinden sınıf geçirmek için kullandığı cep telefonunu istedi. 
     V.H.Ö'nün durumu ailesine anlatması üzerine Emirza, öğrencisiyle buluştuğu sırada daha önceden önlem alan güvenlik güçleri tarafından öğrenciden cep telefonunu alırken yakalandı. 
     İfadesinde iddiaları kabul etmediği öğrenilen zanlı, ilk sorgusunun ardından çıkarıldığı mahkemece tutuklandı. 
     
</TEXT>
</DOC>
