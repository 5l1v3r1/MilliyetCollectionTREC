<DOC>
<DOCNO> 235623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo08.html </URL>
<DATE> 2004/04/28/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yanal'la ilk sınav, ilk heyecan bu akşam Belçika-Türkiye 
</HEADLINE>
<TEXT>

     A Milli Futbol Takımımız, yeni teknik direktör Ersun Yanal yönetiminde ilk sınavında bu akşam Belçika karşısına çıkıyor. Koning Boudewijn Stadı’nda TSİ 21.15’te başlayacak olan karşılaşmayı Kanal D naklen yayınlıyor. 
     Almanya’da düzenlenecek 2006 Dünya Kupası Finalleri öncesi hazırlıklarına devam eden Ay-yıldızlılar, bugün teknik direktör Ersun Yanal ile ilk maçına çıkacak. Brüksel’de Belçika ile karşı karşıya gelecek olan Ay-Yıldızlı ekipte gözler göreve yeni getirilen genç çalıştırıcı Ersun Yanal’da olacak. 
     Yanal’ın takımı bir an önce tanımak için, dün futbolcularıyla teke tek görüşmeler yaptı ve Milli takım hepimizin. Bizler gidiciyiz ancak sizler kalıcısınız. Hedefimiz 2006, bunu hep birlikte başaracağız" dedi. 
     
     Sürpriz yok, forma aslara 

     Başarılı çalıştırıcının Belçika önünde as oyuncularla sahaya çıkmayı planladığı öğrenildi. Yanal’ın bu nedenle Hırvatistan karşısında mücadele eden takımda fazla değişiklik yapmayacağı, genç oyunculara ikinci yarı görev vereceği bildirildi. 
     İşte kadrolar... 
     Belçika De Vlieger, Deflandre, Simons, Kompany, Deschaft, M.Mpenza, Clemenza, Vermont, Goor, Buffel, Sonck. 
     Türkiye Rüştü, Ümit Davala, Ümit Özat, Bülent, Deniz, Serkan, Yıldıray, Tuncay, Hasan, Nihat, Zafer. 
     Hakem Van Egmont Hollanda . 
     Saat 21 15. 
     Yayın Kanal D. 
     Stat Koning Boudewijn. 
     396. sınav... 
     Türkiye, bugün Brüksel’de Belçika ile yapacağı özel maçla birlikte 396. karşılaşmasına çıkacak. Milli Takım, 81 yıllık tarihinde bugüne dek yaptığı toplam 395 maçtan 131’ini kazanırken, 174’ünü kaybetti, 90 maçta da eşitliği bozamadı. Ay-yıldızlılar, bu maçlarda toplam 486 gol atarken, kendi kalesinde 634 gol gördü. Ay-yıldızlı ekip, son yaptığı maçta, 31 Mart 2004’de Zagreb’deki özel karşılaşmada Hırvatistan ile 2-2 berabere kalmıştı. 
     
</TEXT>
</DOC>
