<DOC>
<DOCNO> 215910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/tv/ekran.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cerrahpaşa' yok 
</HEADLINE>
<TEXT>

   Volkan Konak babasına ithaf ettiği şarkısını yasaklayan TRT'ye küsmedi ve "Fatih Erkoç'la Yankılar"a katıldı 
      Volkan Konak, bu gece "Fatih Erkoç'la Yankılar" programına konuk oluyor. Konak, "İngilazca" bir şarkının yanı sıra bir "Şimdi Uzaklardasın" adlı TSM eserini de söyleyecek ama "Cerrahpaşa"yı seslendirmeyecek. Yapımcı Fatma Sis, TRT'nin Volkan Konak'a karşı hiçbir tepkisinin olmadığını, ayrıca Konak'ın da programın formatına ve TRT'ye saygı duyduğunu ifade ettiğini söyledi. 
   TRT Yayın Denetim Dairesi, "Herkesin Bir Derdi Var Cerrahpaşa" adlı şarkının TRT'de çalınmasını, "Bir devlet kurumu hakkında ispatlanması güç iddialarda bulunduğu" gerekçesi ile yasaklamıştı. 
   TRT 1 23.15 
   
   
   Kıbrıs'ın şifreleri    Abbas Güçlü, İstanbul Ticaret Üniversitesi'nde gerçekleştireceği "Genç Bakış"ta "Kıbrıs"ı tartışmaya açıyor. Konuya en vakıf isimlerden biri olan M. Ali Birand, üniversite öğrencilerinin sorularını yanıtlayacak. 
   KANAL D 22.10 
   
   
   Süha Arın anısına    Belgesel sinemanın bir büyük ustasını kaybettik geçtiğimiz günlerde Süha Arın. Tayfun Talipoğlu, belgesel sinemanın Türkiye'deki önemli ismini unutmadı ve onun yapımlarından biri olan "Safranbolu'da Zaman"ı ekrana getiriyor. 
   NTV 21.05 
   
   
   84 yaşında bir emekçi    100'den fazla filme imzasını atan bir yönetmen, Memduh Ün. Bugün 84 yaşında. Ün, 50 yıl önce aldığı ilk yönetmenlik teklifinden, Fatma Girik'le 45 yıldır süren beraberliğine, zorunlu kaldığı için seks filmleri çekmesinden bu yüzden yaşadığı utanca dek pek çok konuyu Nebil Özgentürk'e anlatacak. 
   ATV 23.55 
   
   
</TEXT>
</DOC>
