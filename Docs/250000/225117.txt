<DOC>
<DOCNO> 225117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun40.html </URL>
<DATE> 2004/03/24/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Arafat İsrailli sivillere saldırmayın 
</HEADLINE>
<TEXT>

     Filistin lideri Yaser Arafat, İsrailli ya da Filistinli sivillere yönelik saldırılara karşı olduğunu söyledi. 
     Arafat, Ramallah'ta gazetecilere yaptığı açıklamada, ''Sivillere, İsrailli sivillere, Filistinli sivillere yönelik saldırılara karşıyım. Biz barış istiyoruz, barış topraklarında, kutsal topraklarda barışı bulmaya çalışıyoruz'' dedi. 
     Felç nedeniyle tekerlekli sandalyeye mahkum olan Şeyh Yasin, pazartesi sabah namazı çıkışında, İsrail askeri helikopterinin attığı 3 füzeyle hayatını kaybetmişti. 
     Suikastın ardından Hamas, Hizbullah ve Arafat'ın lideri olduğu El Fetih'e bağlı El Aksa Şehitleri Tugayı İsrail'den intikam alacakları tehdidinde bulunmuştu. 
     Arafat, Yasin'in ölümü nedeniyle 3 günlük yas ilan etmişti. 
     
</TEXT>
</DOC>
