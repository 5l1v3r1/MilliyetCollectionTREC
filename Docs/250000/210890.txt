<DOC>
<DOCNO> 210890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo21.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, potada Darüşşafaka'yı 83-71 yendi... 
</HEADLINE>
<TEXT>

     Salon Ayhan Şahenk . 
     Hakemler Memduh Öget xxx, Haluk Yeşiloğlu xxx, Tarkan Tuser xx . 
     Darüşşafaka Cüneyt xx 7, Rice xx 16, Ersin xx 7, McDade xx 14, Whorton xxx 20, Erdem x 5, Cevher x 2, Soner x, Deniz x, Caner x . 
     Beşiktaş El Amin xxxx 23, Ayuso xxx 14, Mustafa xx 10, Nedim xx 11, Ruzic xx 11, Faruk x 2, Tolga x, Cuthrell xx 12, Hüseyin x, Barış x . 
     1. Periyot 14-25 . 
     Devre 34-38 Beşiktaş lehine . 
     3. Periyot 52-55 . 
     Beş Faulle Çıkanlar 36.45 Cüneyt, 39.15 Erdem Darüşşafaka . 
     Türkiye Basketbol Ligi'nde Beşiktaş, Darüşşafaka'yı 83-71 yendi. 
     Karşılaşmaya iyi savunmayla başlayan Beşiktaş, Ruzic, Nedim ve Mustafa'nın basketleriyle 4. dakikada 12-2'lik üstünlük yakaladı. Bu dakikadan sonra Whorton, Ersin ve McDade ile oyunda dengeyi kuran Darüşşafaka, 8. dakikada farkı 2 sayıya kadar 14-16 düşürdü. Ancak farkı yeniden açan siyah-beyazlılar ilk periyodu 25-14 önde kapadı. 
     İkinci periyotta şut yüzdesi düşen Beşiktaş karşısında Rice ve Cüneyt ile etkili olmaya çalışan ev sahibi ekip, yaşadığı ribaunt problemi ve top kayıplarına rağmen devre sonunda farkı 4 sayıya kadar indirdi 34-38 Karşılıklı basketlerle başlayan ikinci yarıda Beşiktaş'ta Ruzic ile Cuthrell'in pota altında bulduğu sayılara Whorton, Rice ve McDade ile karşılık veren Darüşşafaka, son periyoda da 55-22 geride girdi. 
     Dördüncü periyoda Erdem ve Whorton'un pota altından sayılarıyla başlayan Darüşşafaka, 36. dakikada Rice'nin 3 sayılık basketiyle karşılaşmada ilk kez 65-64'lük skor ile öne geçti. Ancak özellikle bu periyotta takımının sayı yükünü üstlenen El Amin'i durdurmayı bir türlü başaramayan ev sahibi ekip karşısında üstünlüğü yeniden eline geçiren Beşiktaş, maçtan 12 sayı farkla, 83-71 galip ayrıldı. 
     
</TEXT>
</DOC>
