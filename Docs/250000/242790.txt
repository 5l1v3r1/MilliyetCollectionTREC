<DOC>
<DOCNO> 242790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonyas09.html </URL>
<DATE> 2004/05/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
"Aşil"den eski nişanlıya "asil" jest... 
</HEADLINE>
<TEXT>

     Ünlü aktör Brad Pitt, doğum yapan eski nişanlısı Gwyneth Paltrow'u televizyon ekranından tebrik etti. 
     Internetteki ''imdb'' sitesinin haberine göre, ''Aşık Shakespeare'' filmiyle Oscar kazanan oyuncu Paltrow'a eski nişanlısı Pitt büyük bir jest yaptı. 
     Anne ve eşi şarkıcı Chris Martin'i yeni doğan kızları Apple Blythe Alison Martin'den dolayı tebrik eden Pitt, ''Truva-Troy'' filminin tanıtım turları için gittiği Japonya'dan ''Entertainment Tonight'' adlı televizyon şovuna canlı bağlantıyla katıldı. 
     Filmde canlandırdığı Aşil karakteriyle milyonların gönlünde bir kez daha taht kuran Pitt, çifti, ''Bu harika bir haber. Çok güzel, kutluyorum'' sözleriyle tebrik etti. 
     Programa katılan diğer yıldızlar da Melannie Griffith ile Cameron Diaz oldu. Melanie Griffith, Paltrow'u isim seçiminden dolayı kutlarken, Diaz da bebeğin ismini Apple-elma gerçekten hakettiğini söyledi. Diaz, ''Bu şirin bebek, güzel yanaklarını zaten annesinden almış. İsmi gibi yaşasın'' dileğinde bulundu. 
     Paltrow ile Martin'in kızları Apple, 15 Mayıs'ta çiftin Londra'daki evlerinde dünyaya gelmişti. 
     Brad Pitt ile Gwyneth Paltrow, 1997 yılında nişanlanmış ve 1999 yılında 2.5 yıllık beraberliklerini ayrılıkla noktalamıştı. 
     
</TEXT>
</DOC>
