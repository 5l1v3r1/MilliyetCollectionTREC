<DOC>
<DOCNO> 206446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/dunya/dun04.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa battı NASA başardı 
</HEADLINE>
<TEXT>

   Avrupa Uzay Ajansı'nın Mars'a gönderdiği Beagle 2 hayal kırıklığı yaratırken, ABD'nin uzay aracı Spirit'in 'Kızıl Gezegen'e başarıyla inişi sevinç çığlıklarıyla karşılandı 
      DIŞ HABERLER SERVİSİ 

   
   Avrupa Uzay Ajansı'nın ESA 25 Aralık'ta Mars'a gönderdiği Beagle 2'den h l haber alınamazken, ABD'nin uzay aracı Spirit "Kızıl Gezegen"e dün sabah başarıyla indi. Araçtan gelen ilk sinyal, California'nın Pasadena kentindeki Jet Propulsion Laboratory'deki kontrol merkezinde, sevinç çığlıklarıyla karşılandı. Mars yüzeyini incelemek, gezegende geçmişte su olup olmadığını araştırmak üzere gönderilen Spirit'in çektiği ilk fotoğraflar da, Amerikan Havacılık ve Uzay Dairesi'ne NASA ulaştı. 
   Aracın indiği Gutev kraterinin ve Mars yüzeyinin yakından görüntülerinin yer aldığı fotoğrafların, çok yüksek kalitede olduğu belirtildi. NASA, Spirit robotunun güneş panellerini yerleştirdiğini, bu sayede gerekli enerjiyi temin edebileceğini duyurdu. 
   
   Üç ay boyunca kalacak 
   "Kızıl Gezegen"de üç ay boyunca kalacak Spirit, Florida'daki Cape Canaveral Uzay Üssü'nden 10 Haziran'da fırlatılmış, Mars'a ulaşmak için 500 milyon kilometre yol kat etmişti. NASA, Opportunity adlı uzay aracını da ay sonunda Mars'a gönderecek. Avrupa Uzay Ajansı'nın 25 Aralık'ta Mars'a gönderdiği Beagle 2'nin bir kratere düşmüş olmasından korkuluyor. 
   
   
   
</TEXT>
</DOC>
