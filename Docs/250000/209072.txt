<DOC>
<DOCNO> 209072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/soneko14.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi faizleri yüzde 2.35'e kadar indi... Faiz oranları için... 
</HEADLINE>
<TEXT>

     Türkiye'nin önde gelen 8 bankasında tüketici kredilerine uygulanan faiz oranları, yüzde 1.95 ile yüzde 2.95 arasında değişiyor. 
     18 aya kadar vadede taksitli ihtiyaç kredilerinde yüzde 2.35 faiz oranı ile Akbank en düşük faizi uygulayan banka konumunda bulunuyor. 
     Taksitli ihtiyaç kredilerinde Akbank'ı 3-12 ayda yüzde 2.40, 15-18 ayda da yüzde 2.45 faiz oranıyla Ziraat Bankası, 01-12 ay vadede uyguladığı yüzde 2.50 faiz oranıyla da İş Bankası takip ediyor. İş Bankası 13-18 ay vadede yüzde 2.75, 19-24 ay vadede 2.95 faiz uyguluyor. 
     Taksitli ihtiyaç kredilerinde 01-18 ay vadede Vakıfbank yüzde 2.55, Garanti Bankası yüzde 2.80, Yapı Kredi Bankası ve Oyakbank yüzde 2.60, HSBC ise yüzde 2.65 oranında faiz uyguluyor. 
     Konut ve taşıt kredilerinde 48 aya kadar vadede en düşük faizi yüzde 1.95 ile Akbank kullandırırken, konut ve taşıt kredilerinde diğer bankalar yüzde 2.25 ile yüzde 2.95 arasında değişen oranlarda faiz uyguluyor. 
     Kredi kartı faizlerinde ise alışveriş ve nakitte yüzde 5.75 faiz oranıyla Vakıfbank ve Oyakbank en düşük faizi uygulayan banka konumunda bulunuyor. 
     
</TEXT>
</DOC>
