<DOC>
<DOCNO> 237194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/soneko32.html </URL>
<DATE> 2004/05/04/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kurumlar vergisi rekortmenleri açıklandı...İlk 10'un 9'u kamu kuruluşu 
</HEADLINE>
<TEXT>

     Türk Telekom, 900 trilyon 216 milyar liralık vergi ile Ankara'nın kurumlar vergisi rekortmeni oldu. 
     Ankara Defterdarlığı, 2003 yılı gelirlerine ilişkin olarak Nisan ayında verilen kurumlar vergisi beyanları sonrasında oluşan rekortmenler listesini açıkladı. 
     Buna göre, geçen yılın da vergi rekortmeni olan Türk Telekom, beyan ettiği 3 katrilyon 721 milyar liralık gelire karşılık, tahakkuk eden 900 trilyon 216 milyar liralık vergi ile bu yıl da başkentin en fazla kurumlar vergisi ödeyecek kuruluşu oldu. 
     Ziraat Bankası 2 katrilyon 481 trilyon 521 milyar liralık gelir ve 744 trilyon 456 milyar liralık vergi ile Türk Telekom'u izlerken, Halk Bankası da 1 katrilyon 105 trilyon 774 milyar liralık gelir ve 331 trilyon 732 milyar liralık vergi ile üçüncü sırada yeraldı. 
     Ankara'nın en fazla kurumlar vergisi ödeyecek ilk 10 kuruluşunun 9'u kamu kurumlarından oluşurken, ilk 10'a özel sektörden sadece FNSS Savunma Sistemleri A.Ş girebildi. İlk 100'deki kamuya ait işletme sayısı da 25 olarak belirlendi. 
     Geçen yılların rekortmenleri arasında yeralan Merkez Bankası ise 2003 yılında zarar beyan ettiği için bu defa listeye giremedi. 
     
     VERGİDE YÜZDE 66.7'LİK ARTIŞ OLDU 
     Ankara Defterdarı Cemal Boyalı, 2003 yılı Nisan ayında alınan beyanname sayısının 59 bin 229 olduğunu, bu rakamın 2004 Nisanı'nda 59 bin 847'ye ulaştığını bildirdi. 
     Boyalı, geçen yılki bildirimlerde 7 katrilyon 444 trilyon 364 milyar lira gelir beyan edildiğini, bu yıl ise beyannamelerde yeralan gelir tutarının 10 katrilyon 211 trilyon 387 milyar liraya ulaştığını belirtti. Ankara Defterdarı, söz konusu beyanlar karşılığında mükelleflere geçen yıl 1 katrilyon 821 trilyon 601 milyar lira, bu yıl ise 3 katrilyon 37 trilyon 707 milyar lira vergi tahakkuk ettirildiğini ifade etti. 
     Cemal Boyalı, bu şekilde 2004'de verilen beyanname sayısında yüzde 1.05, beyan edilen gelir miktarında yüzde 37.18, tahakkuk eden vergide de yüzde 66.76 oranında artış kaydedildiğini vurguladı. 
     
     VERGİ REKORTMENLERİ 
     Ankara Defterdarlığı'nın kurumlar vergisi rekortmenler listesinde ilk 25'i oluşturan kuruluşlar şöyle 
     
     
KURUMLAR FAALİYET 
ALANI BEYAN ETTİĞİ 
GELİR Milyon TL ÖDEYECEĞİ 
VERGİ Milyon TL Türk Telekom Telekom 3.000.721.779 900.216.3 Ziraat Bankası Bankacılık 2.481.521.165 744.456.349 Halk Bankası Bankacılık 1.105.774.122 331.732.236 İller Bankası Bankacılık 385.716.285 115.714.886 Şeker Fabrikaları Şeker İm. 369.627.936 110.888.380 Devlet Hava Mey.İş. Hava Trf. 231.047.411 69.314.223 TPAO Ham Petrol 175.556.783 52.667.035 TKİ Kömür Sat. 142.082.302 42.624.690 FNSS Savunma Sis. Zırhlı Araç 126.412.341 37.923.702 Orman Gen. Müd. Ormancılık 124.791.838 37.437.491 TMO Hububat 115.306.283 34.591.885 Türk Traktör Traktör im. 87.382.174 24.222.771 Settar Sigorta Sigorta 57.277.3 17.183.205 TEDAŞ Elektrik 49.337.338 14.801.201 TKB Bankacılık 42.928.828 12.878.648 Park Teknik El.San. Madencilik 40.699.950 12.209.985 Havelsan Elektronik 38.494.727 11.548.418 Aselsan Elektronik 46.925.609 11.262.146 N.V. Turkse Perenco Ham petrol 70.810.495 11.258.868 İsmi açıklanmıyor İnşaat Taah. 31.503.524 9.451.057 MAN Türkiye A.Ş. Kamyon İm. 30.686.059 9.205.817 DMO İmalat San. 27.250.373 8.175.112 Tapu Kadastro G.M. Plan proje 25.797.658 7.739.297 Nüfus Hiz. Vakfı Vakıf İşl. 23.502.635 7.050.790 PTT PTT İşl. 21.666.730 6.500.019 
     
</TEXT>
</DOC>
