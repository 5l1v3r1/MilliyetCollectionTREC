<DOC>
<DOCNO> 219387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/spor/spo05.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kare bozulmasın 
</HEADLINE>
<TEXT>

   Beşiktaş Valencia'yı, Gençlerbirliği ise Parma'yı evinde ağırlayacak. Gaziantepspor Roma'ya, Galatasaray da Villarreal'e konuk olacak. Kalplerimiz onlar için çarpacak 
      
   Kazanması şart 
   İSPANYA'DAN 3 - 2'lik yenilgiyle dönen Beşiktaş'ın, Valencia karşısında tur atlayabilmesi için mutlaka kazanması gerekiyor. 1 - 0 ve 2 - 1'lik galibiyetler Kartal'a yeter. 3 - 2 maçı uzatmaya götürür. Bu skorun üzerinde tek farklı galibiyetlerde bile gülen taraf Valencia olur. 
   
   Mutlaka gülmeli 
   GALATASARAY, İspanya'da galibiyet kovalamak zorunda. İstanbul'da elde edilen 2 - 2'lik skor, İspanyollar için büyük bir avantaj. Sarı - Kırmızılılar galibiyet halinde turu atlar. 2 - 2'nin altındaki beraberlikler Valencia'ya üstündekiler ise Galatasaray'a yarar. 2 - 2 maçı uzatır. 
   
   Beraberlik yeter 
   İTALYA'DAN 1 - 0'lık galibiyetle dönen Gençlerbirliği bugün sahaya diğer temsilcilerimize oranla daha rahat çıkacak. Kırmızı - Siyahlılar'ın tur atlaması için 90 dakikanın berabere bitmesi yeterli. 1 - 0'lık yenilgi maçı uzatır. Parma'nın diğer sonuçlu galibiyetleri Gençler'i eler. 
   
   Avantaj bizde 
   GAZİANTEPSPOR, Roma karşısına ilk maçta elde edeceği 1 - 0'lık galibiyetin avantajıyla çıkacak. Roma Olimpiyat Stadı'nda elde edilecek olan beraberlik Gaziantepspor'a tur vizesini getirir. 1 - 0'lık Roma galibiyeti maçı uzatır, tek farklı yenilgiler ise Gaziantep'e tur atlatır. 
   
   
</TEXT>
</DOC>
