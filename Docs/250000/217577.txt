<DOC>
<DOCNO> 217577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/magazin/mag01.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Armağan Çağlayan için beste 
</HEADLINE>
<TEXT>

   Ankara elemeleri için kuyruğa giren Türkstar adayları, hünerlerini önce birbirlerine gösterdi. Adaylardan birinin yarışma parçası, Armağan Çağlayan için yazılmıştı... 
      ŞERİF ÇIRAY Ankara 
   
   Kanal D'nin düzenlediği Türkstar yarışmasının Ankara elemelerinde, binlerce adayın katılımıyla başlayan seçmeler ilginç görüntülere sahne oldu. 
   Sabahtan itibaren Merit Altınel Oteli önünde uzun kuyruklar oluşturan Türkstar adaylarından bazıları gitarıyla, uduyla, sazıyla mini konserler veriyordu. 
   Adaylar arasında ünlü sanatçılara benzerliğiyle dikkat çekenler de vardı. Michael Jackson'ın kılığına giren İlker Atak, Ricky Martin hayranı bir kıza sesini duyurabilmek için yarışmaya katıldığını belirtirken, şöyle diyordu "Bütün amacım kız arkadaşıma çok iyi dans edebildiğimi göstermek, gönlünü kazanabilmek. Jackson kadar iyi dans ediyor ve tüm şarkılarını çok iyi biliyorum." Bir başkası ise Gökhan Özen'e benzeyen Alper Çürek'ti. O da sesine çok güvendiğini söylüyordu. 
   
   'Kızlar Armağan'a bayıldı' 
   Jüri üyeliğini Armağan Çağlayan, Zerrin Özer, Ahmet San ve Ercan Saatçi'nin yaptığı elemelere aileleriyle gelen genç kızlar da, şıklık yarışındaydı. 
   Sazına ve sesine güvenenlerden biri de Sincan'daki yerel bir gazetede çalışan Gökşen Efe'ydi. Yarışmaya Armağan Çağlayan için yazdığı şarkıyla katılacağını belirten Efe'nin yazdığı şarkının sözleri şöyle "Evde bardak kırıldı, anası bana darıldı. Evde kalan genç kızlar Armağan'a bayıldı. What is this, What is this. Neredesin sen filiz..." 
   
   Zerrin Özer de jüriyi terk etti    Türkstar yarışmasının jüri üyeleri arasında yer alan Zerrin Özer, dünkü Ankara elemelerini terk etti. Ahmet San, Armağan Çağlayan ve Ercan Saatçi'nin bir adaya ön elemeyi geçmeye hak kazandığını söylemesi üzerine Özer, buna karşı çıktı. Adayın sesinin çok kötü olduğunu kaydeden Özer, diğer jüri üyeleri ile uzun süre tartıştı. Bütün ısrarlarına rağmen Çağlayan, Saatçi ve San adaya olumlu not verince Özer sinirli bir şekilde, "Burayı tiyat- roya çevirdiniz" diyerek odayı terk etti. Armağan Çağlayan ise, "Zerrin Özer'le tartıştınız mı " sorusuna "Böyle bir şey yaşanmadı. Özer'in tansiyonu yükseldi. Bu yüzden seçmelere katılmadı" yanıtını verdi. 
   
   
</TEXT>
</DOC>
