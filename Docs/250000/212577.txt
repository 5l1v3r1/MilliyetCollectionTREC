<DOC>
<DOCNO> 212577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sonspo08.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya Hakan Şükür de gol atmasaydı.. 
</HEADLINE>
<TEXT>

     Hakan Şükür, 3 sezonluk ayrılığın ardından, sezon başında yeniden döndüğü Galatasaray'da, attığı gollerle takımını sırtlamayı sürdürüyor. 
     Ligde sarı-kırmızılıların 6 maçlık galibiyet hasretine son veren Gaziantepspor maçında 2 gol kaydeden Hakan, bu sezon forma giydiği 26 resmi maçta toplam 15 gole imza attı. 
     Galatasaray ile birlikte 4 yıl üstüste şampiyonluk yaşayan, bunun ilk 3 sezonunda gol krallığını da kimseye kaptırmayan Hakan Şükür, 3 sezon süren İtalya ile İngiltere macerasının ardından, yine sarı-kırmızılıların en etkili ve yararlı isimlerinden biri olmayı başardı. 
     Türk futbol tarihinin en önemli isimleri arasında yer alan Hakan Şükür, bu sezon attığı 15 golün 9'unu Birinci Süper Futbol Ligi'nde, 6'sını ise Avrupa Şampiyonlar Ligi'nde kaydetti. 
     Ayrıca Hakan'ın Avrupa kupalarında 33, milli takımda 41, ligde de toplam 203 golü bulunuyor. 
     
     HAKAN'IN DÖNÜŞ PERFORMANSI 
     Hakan Şükür'ün bu sezon Galatasaray formasıyla gol attığı resmi maçlar şöyle 
     
     
Rakip Lig SONUÇ GOL Diyarbakırspor Süper Lig 2-1 2 CSKA Sofya Şamp.Ligi el. 3-0 1 Gençlerbirliği Süper Lig 2-1 1 Juventus Şamp.Ligi 1-2 1 Fenerbahçe Süper Lig 2-2 1 Real Sociedad Şamp.Ligi 1-2 1 Çaykur Rizespor Süper Lig 1-0 1 Samsunspor Süper Lig 1-0 1 Juventus Şamp.Ligi 2-0 2 İstanbulspor Süper Lig 1-3 1 Real Sociedad Şamp.Ligi 1-1 1 Gaziantepspor Süper Lig 3-0 2 
     
</TEXT>
</DOC>
