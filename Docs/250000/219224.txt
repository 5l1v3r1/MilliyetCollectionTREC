<DOC>
<DOCNO> 219224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/soneko24.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin iki ihalesi sonuçlandı... Bono'da faiz yüzde 24.74 
</HEADLINE>
<TEXT>

     Hazine tarafından bugün düzenlenen 224 gün vadeli bono ihalesinde ortalama bileşik faiz yüzde 24.74, 420 gün vadeli tahvil ihalesinde ortalama bileşik faiz yüzde 24.45 oldu. 
     Her iki ihalede, nominal toplam 4 katrilyon 411.9 trilyon lira tutarında kağıt satıldı. 
     Hazine bugün düzenlediği 224 gün vadeli bono ihalesinde nominal toplam 2 katrilyon 17 trilyon lira tutarında teklif gelirken nominal toplam 1 katrilyon 867.1 trilyon liralık kağıt satıldı. 
     İhalede net satış 1 katrilyon 629.6 trilyon lira, ortalama bileşik faiz yüzde 24.74, ortalama basit faiz yüzde 23.69 oldu. 
     İhalede, kamuya net 150 trilyon lira, piyasa yapıcılarına da ortalamadan 602.8 trilyon lira tutarında kağıt satıldı. 
     Hazine tarafından bugün düzenlenen 420 gün vadeli tahvil ihalesinde ise nominal toplam 3 katrilyon 284.1 trilyon lira teklif gelirken, ortalama bileşik faiz yüzde 24.45, ortalama basit faiz yüzde 24.88 olarak gerçekleşti. 
     İhalede nominal toplam 2 katrilyon 544.8 trilyon lira tutarında kağıt satılırken ihalede net satış miktarı 1 katrilyon 977.2 trilyon lira olarak gerçekleşti. 
     İhalede, kamuya net 100 trilyon lira, piyasa yapıcılarına da ortalamadan 316.2 trilyon liralık kağıt satıldı. 
     Her iki ihalede satılacak kağıtların ihraç tarihleri 3 Mart Çarşamba olarak belirlenirken, geri ödeme tarihleri 224 gün vadeli bono için 13 Ekim 2004, 420 gün vadeli tahvil için 27 Nisan 2005 olarak öngörüldü. 
     Hazine bu hafta, Mart ayının en büyük iç borç ödemesi olan toplam 8.2 katrilyon lira iç borç servisi ile 5 milyon dolar dış borç ödemesi yerine getirecek. 
     
</TEXT>
</DOC>
