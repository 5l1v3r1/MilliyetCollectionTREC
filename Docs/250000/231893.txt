<DOC>
<DOCNO> 231893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/spor/spo06.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tatlı cadı değiliz' 
</HEADLINE>
<TEXT>

   MHK Başkanı Bülent Yavuz, kalan beş haftada hataları en aza indireceklerini söyledi, "Bir anda her şeyi mükemmele çevirecek sihirli değneğimiz yok" dedi 
      CEMAL ERSEN 

   
   Hakemleri topladı 
   MERKEZ Hakem Kurulu Başkanı Bülent Yavuz, Süper Lig'in bitmesine beş hafta kala hakemleri Ankara'da topladı. Birbirinden çarpıcı açıklamalar yapan Yavuz, eğitim programlarını eleştirenlere ateş püskürdü. MHK Başkanı, "Böyle düşünen ve konuşanları Allah'a havale ediyorum. Keşke tüm kurumlar bizim kadar şeffaf olsa. Avrupa bizim verdiğimiz eğitimi örnek alıyor" diye konuştu. 
   
   'Haklıysa susarız' 
   HAKEM hatalarını en aza indirmeyi hedeflediklerini açıklayan MHK Başkanı, "Her insan gibi elbette hakem de hata yapacak" dedi. Bülent Yavuz şunları söyledi "Hiçbir hakem kasıtlı davranmıyor. Ben hata yapandan bunun hesabını soruyorum. Haklı eleştirileri öpüp başımızın üzerine koyarız, susarız. Ama hakem hiç hata yapmayacak demenin de mantığı yok" 
   
   'Sabretmek lazım' 
   YAVUZ, üç yıl önce gençleştirme operasyonuna başladıklarını hatırlattı. Yavuz, "Tatlı cadı değiliz ki elimizde sihirli değnek her şeyi bir anda mükemmel yapalım. Sabretmek lazım. Kalan 5 haftayı tartışmasız bitirmek için tüm özeni göstereceğiz" dedi. Bu arada konuşma yapması beklenen Haluk Ulusoy, yönetim kurulu nedeniyle toplantıya katılamadı. 
   
   Haftanın hakemleri 
   17 Nisan Cumartesi 
   14.30 G.Antep - Malatya 
   Ünsal Çimen 
   14.30 Elazığ - Trabzon 
   Kuddusi Müftüoğlu 
   14.30 G.Birliği - A.Gücü 
   Cüneyt Çakır 
   19.00 Konya - Beşiktaş 
   İsmet Arzuman 
   18 Nisan Pazar 
   14.30 Adana - Ç.Rize 
   Bülent Yıldırım 
   14.30 D.Bakır - İstanbul 
   Mustafa Çulcu 
   14.30 A.Sebat - Bursa 
   Cem Papila 
   19.00 F.Bahçe - Samsun 
   Metin Tokat 
   
   
</TEXT>
</DOC>
