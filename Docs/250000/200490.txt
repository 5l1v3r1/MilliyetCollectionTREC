<DOC>
<DOCNO> 200490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/siyaset/siy03.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsizle dolaşmayın 
</HEADLINE>
<TEXT>

   Baykal, belediye başkanlarına, "Halkın içine eli telsizli zabıtalarla çıkmayın. Elinizi cebinize atın, halkın arasına karışın" talimatı verdi 
   EZELHAN ÜSTÜNKAYA Ankara 

   
   Yerel seçimlere hazırlanan CHP, Ankara'da il ve belediye başkanlarıyla yaptığı toplantılarda stratejisini şekillendirmeye başladı. Sadece sol oylarla seçimin kazanılamayacağı vurgulandı. "Sınıf geçmek istiyorsak, sağ oyları da kazanmalıyız" görüşü üzerinde duruldu. CHP'nin seçim öncesi kamp kuracağı yerler arasında öğrenci yurtları da bulunuyor. 
   CHP Genel Başkanı Deniz Baykal da, toplantılarda il ve belediye başkanlarına şu talimatları verdi 
   Halkın içine eli telsizli zabıtalarla çıkmayın. Antipati toplarsınız. Elinizi cebinize atın, halkın arasına karışın. 
   Kırsaldan kente göç hızla sürüyor. Politikalarınızı buna göre şekillendirin. 
   Kaçak yapılaşmaya izin vermeyin. 
   İhalelerde şeffaf olun. 
   Her yıl servet beyanında bulunun. 
   
   
   
   
   
   
   
   
</TEXT>
</DOC>
