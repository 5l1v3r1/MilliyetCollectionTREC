<DOC>
<DOCNO> 230466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonyas05.html </URL>
<DATE> 2004/04/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Para kazanıyorlar ama yüzleri gülmüyor... 
</HEADLINE>
<TEXT>

     Aydın'da cenaze malzemesi satan Kazım Okuyucu, çok para kazanmasına rağmen yüzlerinin gülmediğini belirterek, ''Bir gün önce selam verdiğim kişiye, ertesi gün cenaze malzemesini hazırladığım oluyor'' dedi. 
     Aydın'da 30 yıldır baba mesleği olan cenaze malzemeleri dükkanı işlettiğini belirten Okuyucu, AA muhabirine yaptığı açıklamada, il merkezinde aynı işi yapan 5 esnaf olduğunu ve ne kadar çok para kazansalar dahi hiç bir zaman yüzlerinin gülemediğini belirtti. Her esnafın siftah yaptığı zaman yüzünün güldüğünü ve işinin rast gideceğine inandığını belirten Okuyucu, kendi mesleklerinde ise genelde, ağlayan, morali bozuk, psikolojik olarak çöküntü içindeki kişilerin alışverişe geldiğini ve bu kişilerle hiçbir şekilde güler yüzlü bir şekilde muhatap olamadıklarını bildirdi 
     Okuyucu şöyle konuştu 
     ''Dünyanın duygusal yönden en zor mesleğini yapıyoruz. Hazırladığımız malzemeleri kime nasıl olacağı belli olmuyor. Bir gün önce selam verdiğim kişiye, cenaze malzemesi hazırladığım oluyor. İşyerine müşteri geldiğinde acısının çok büyük olduğunu tahmin edebiliyoruz. Bizde güler yüz, müşteriye karşı saygısızlık oluyor. Bizim meslekteki arkadaşlarımız, müşterilerine karşı acılarını paylaşarak, tesellide bulunarak iş yapabiliyor'' Kendisinin babasından devraldığı mesleğe hiç kolay alışamadığını belirten Okuyucu, aylık olarak 20-30 cenaze malzemesi sattıklarını ve ekonomik şartlar nedeniyle cenaze malzemelerini son yılarda taksitle satmaya başladıklarını kaydetti. 
     
</TEXT>
</DOC>
