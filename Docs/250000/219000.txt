<DOC>
<DOCNO> 219000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo09.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons Mehmet Okur'suz kazandı 
</HEADLINE>
<TEXT>

     ABD Profesyonel Basketbol Ligi'nde NBA 18. hafta mücadelesi, bu sabaha karşı yapılan 8 maçla tamamlandı. 
     Merkez Grubu ikincisi Detroit Pistons, deplasmanda Los Angeles Clippers'ı 100-88 yendi. 
     Pistons'da Mehmet Okur forma giymezken, Chauncey Billups'un 28 sayı, 4 ribaunt, 7 asisti, Richard Hamilton'ın 21 sayı, 5 ribaunt, 4 asisti, Rasheed Wallace'ın 15 sayı, 10 ribauntu ile Ben Wallace'ın 13 sayı ve 13 ribauntluk performansları takımlarını galibiyete taşıdı. 
     Los Angeles Clippers'da ise Elton Brand'ın 26 sayı, 10 ribaunt ve 4 asisti, Quentin Richardson'ın 22 sayı, 10 ribantu ve Coney Maggette'in 19 sayısı takımlarını yenilgiden kurtaramadı. 
     Pasifik Grubu ikincisi Los Angeles Lakers, Atlantic Grubu lideri New Jersey Nets'i deplasmanda 100-83 yenerken, Shaquille O'Neal 19 sayı ve 14 ribaunt ile ''double-double'' yaparak galibiyetin mimarı oldu. 
     Lakers'da, Kobe Braynt'ın 11 sayı, 10 asist, 6 ribauntluk, Gary Payton'ın 16 sayı ve Horace Grant'in 14 sayılık performansları da göz doldurdu. 
     New Jersey Nets'de ise Richard Jefferson'un 19 sayı, 7 ribaunt, 5 asist, Kenyon Martin'in 11, Jason Kidd'in de 10 sayısı takımını galibiyete taşımaya yetmedi. 
     Ligde 19. hafta mücadelesi, yarın sabaha karşı yapılacak 5 maçla devam edecek. 
     NBA'de günün maçlarında alınan sonuçlar şöyle 
     Toronto Raptors-Boston Celtics 82-91. 
     Milwaukee Bucks-Miami Hiat 108-104. 
     Houston Rockets-Seattle Supersonics 80-97. 
     New Jersey Nets-Los Angeles Lakers 83-100. 
     Philadelphia 76'ers-Minnesota Timberwolwes 81-74. 
     Denver Nuggets-New York Knicks 107-96. 
     Sacramento Kings-Phoenix Suns 108-94. 
     Los Angeles Clippers-Detroit Pistons 88-100. 
     
</TEXT>
</DOC>
