<DOC>
<DOCNO> 247684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/yasam/axyas01.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Oturma odasına 'derin darbe' .. 
</HEADLINE>
<TEXT>


Yeni Zelanda'daki bir evin oturma odasına, tam 1.3 kiloluk göktaşı düştü. 'Saldırıda' şans eseri ölen ya da yaralanan olmadı 

DIŞ HABERLER SERVİSİ 

Greyfurt büyüklüğünde ve 1.3 kilogram ağırlığındaki göktaşı, Yeni Zelanda'nın Auckland kentindeki bir evin çatısını delip geçti. Önce kanepeye çarpan göktaşı, daha sonra tavandan sekip bir bilgisayarın altında durdu. 
Evin sahibi Brenda Archer, Star - Times gazetesine yaptığı açıklamada, mutfakta kahvaltı hazırlarken büyük bir patlama duyduğunu ifade ederek, "Bomba patladığını düşündüm. Hiçbir şey göremiyordum. Sadece toz vardı" dedi. 
Archer, bir yaşındaki torununun olaydan birkaç dakika önce göktaşının düştüğü noktada oyun oynadığı söyledi. Archer ailesinin, taşı satmayı ya da bir müzeye vermeyi düşündüğü belirtildi. Uzmanlar, göktaşının 6 bin dolardan fazla edebileceğini kaydetti. 



</TEXT>
</DOC>
