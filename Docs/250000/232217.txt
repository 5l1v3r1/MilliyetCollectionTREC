<DOC>
<DOCNO> 232217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yazar/cemal.html </URL>
<DATE> 2004/04/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çözümle Rumlara geçecek olan Güzelyurt'un Yedidalga köyünde halk iki taraftan da 'evet' çıkacağından umutlu 
</HEADLINE>
<TEXT>
   Güney'de 'hayır' çantada keklik değil 
   GÜZELYURT 
   
      Koca koca dalgalar denizden gürültüyle kopuyor, kıyıyı dövdükçe bembeyaz köpürüyorlar. Bir yanda Akdeniz'in mavisi, öbür yanda narenciye bahçelerinin yeşili... Denizin bittiği yerde öylesine güzel bir kucaklaşma ki, insanın içinden yaşamak ne güzel şey demek geliyor. 
   Köyün adı, Yedidalga. 
   Rumca adı biraz uzun 
   Potamos Du Kambo. Kısaca, Kambo Deresi diyorlarmış. Çözüm olursa, yani Kuzey'le Güney'den 24 Nisan'da evet çıkarsa, Yedidalga tarihe karışacak. Çünkü bu topraklar yeniden Rumlara geçiyor. Güzelyurt'un CTP'li İlçe Başkanı Niyazi Düzgün ekliyor 
   "Kurulacak yeni Güzelyurt'un deniz kıyısındaki bir mahallesinin adı yine Yedidalga olacak, projesi hazır..." 
   
   Türk ve Kıbrıs Lirası    Balıkçının adı Aspava. "Allah sıhhat, para, afiyet versin, amin" diye açıklıyor uzun adını. Mönüyü gösteriyor. Hem Türk lirası, hem Kıbrıs lirasıyla verilmiş fiyatlar. "Gördünüz mü halklar çözmüş olayı" diye ekliyor. 
   Garson çocuk soruyor 
   "Ne zaman Avrupa'ya giriyoruz " 
   Avukat Hakkı Alpagut 
   "2 Mayıs'ta..." 
   Soruyorum 
   "Peki, ya Rumlar hayır derse..." 
   "O zaman gaileyi, yani problemi Rumlar çeksin... Ama ben daha h l umudumu yitirmedim Rumlardan. Bir yandan Klerides'in DİSİ'sinin eveti, diğer yandan Verheugen'in Rumlara dönük ciddi uyarısı Güney'de de havayı değiştirebilir. Şunu da unutmayın. Kapılar açıldığı zaman hem Papadopulos, hem AKEL, hem de bugün evet diyen DİSİ çağrı yapmışlardı Rumlara, Kuzey'e geçmeyin, geçerseniz de pasaportunuzu göstermeyin diye... Ama Rumlar bu çağrıyı dinlemedi, akın akın Kuzey'e geldiler. Bütün bunları alt alta koyarsak ve bir de Güney'de evet kampanyasının daha yeni hızlanacağını göz önünde tutarsak, 24 Nisan'da Güney'den de niçin evet çıkmasın diye düşünebiliyorum." 
   Sohbet koyulaşırken çoluklu çocuklu bir Rum ailesi yan masada balıklarını yiyip şaraplarını içiyordu. Az sonra bir başka masaya iki Rum geldi oturdu, etrafla Türkçe Rumca selamlaştılar. 
   AKEL'in hayır çağrısından sonra bile Güney'den h l evet çıkması ihtimali kaldı mı Klerides'in partisi DİSİ'den önceki gece çıkan kuvvetli evet, bazı gözlemcilere göre Rum tarafında evetleri yüzde 40'a çıkarmış durumda. Çünkü AKEL'in seçmen tabanında da bir bölünme yaşandığı belirtiliyor. 
   Ayrıca, AB yetkilisi Verheugen'in, "Rumlar hayır derse, yeşil hat Avrupa'yla sınır olur " diye yapmış olduğu uyarının ve ABD'den gelen mesajların da Güney'i karıştırdığı söyleniyor. 
   Şu not edilebilir 
   Verheugen'in "Yeşil hat sınır olur " sözü, Rum tarafında, "Hayır verirseniz, o zaman sonucuna katlanır, Türkiye'yle sınırdaş, komşu olursunuz" diye algılanmış durumda... 
   Peki, Kuzey'de evet kesin mi 
   Kamuoyu yoklamalarının dili öyle diyor. Sonuncusu dahil seçimleri doğru tutturmuş olan KADEM isimli şirketin araştırmalarında gidiş rahat bir çoğunlukla evete doğru. Araştırmaları yöneten sosyolog Muharrem Faiz'le dün sabah sohbet ederken durumu şu noktalarda özetledi 
   1 8 - 9 Nisan'da yapılan araştırmada evetler yüzde 59.3, hayırlar yüzde 28.1 çıktı. Kararsızlar eşit olarak dağıtıldığında evetler yüzde 63'e kadar yükseliyor. 
   2 Türk hükümetine güven yüzde 52.5, Başbakan Talat'a yüzde 38.2, Cumhurbaşkanı Denktaş'a yüzde 33.5, Türk sivil ve asker bürokrasiye yüzde 27.8 olarak çıkıyor. 
   3 Bugün basında yayımlanacak olan en son araştırmada ise evetler yüzde 60'ın üzerinde seyrediyor. Hayırcı Ulusal Birlik Partisi UBP'nin seçmen tabanında da ciddi bir bölünme görülüyor. 
   
   Orgeneral Özkök'ün etkisi    Güzelyurt'a geçen mart ayının başlarında gelmiştim. O tarihten bu yana evetler yükselişe geçmiş. Nedenini sorduğumda, Güzelyurt Kalkındırma Derneği Başkanı Hakan Kuntay şu noktalarda yanıtladı 
   1 Başbakan Erdoğan'dan evet mesajı... 2 Mal mülkle ilgili olarak İsviçre zirvesinde yapılan düzeltmeler... 3 Yer değiştireceklere dönük somut projelerin ortaya çıkması... 4 Genelkurmay Başkanı Orgeneral Özkök'ün son konuşmasının olumlu etkileri... 
   Özetle deniyor ki 
   Kuzey'de evetlerin son kamuoyu yoklamalarına göre yüzde 60'ın üzerinde seyretmesi ve hayırcı cephenin moralsizliği yukarıdaki noktalardan kaynaklanıyor. 
   Yazılar bir süre için Kıbrıs'tan... 
   
      
   
   
   
</TEXT>
</DOC>
