<DOC>
<DOCNO> 207290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/soneko20.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 1.96 prim yaptı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 379.48 puan artışla 1. seansı 19,762.28 puandan tamamladı. 
     Günün ilk seansında hisse senetlerinin ortalama değer artışı yüzde 1.96 olarak gerçekleşti. 
     Dün 19,382.80 puandan kapanan Borsa, 1. seansa 11.90 puan artışla 19,394.70 puandan başladı. İlk yarıyı 19,650.21 puandan geçen endeks, seans içinde bir önceki kapanış değerinin altına düşmezken, en yüksek 19,765.02 puanı gördü. 
     Seans sonunda mali endeks 541.05 puan artışla 27,466.70 puana, sanayi endeksi 321.71 puan artışla 17,072.34 puana ve hizmetler endeksi 164.59 puan artışla 10,337.75 puana yükseldi. 
     Böylece, önceki kapanışa göre mali grup hisseler ortalama yüzde 2.01, sanayi grubu hisseler ortalama yüzde 1.92 ve hizmetler grubu hisseler ortalama yüzde 1.62 değer kazandı. 
     1. seansta işlem gören toplam 284 hisse senedinden 246'sı değer kazanırken, 14 hisse senedi değer yitirdi, 24 hissenin fiyatında değişiklik olmadı. 
     Seansta, 552 trilyon 223 milyar 938 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Koç Holding ve Garanti Bankası en yoğun işlem gören hisseler oldu. 
     Borsa uzmanları, alıcılı bir açılış yapan piyasanın tekrar yükselen sistemin dışına çıkmadıkça yukarı yöndeki eğilimini devam ettireceğini belirterek, mevcut durumda yukarı yöndeki hareketin seans içi düzeltmelerle devam edeceği düşüncesini dile getiriyor. Uzmanlar, yukarı yöndeki eğilime karşın işlem hacminin sığlığının piyasanın hızlı bir şekilde hareket etmesini engellediğini savunuyor. 
     
</TEXT>
</DOC>
