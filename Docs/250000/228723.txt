<DOC>
<DOCNO> 228723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo27.html </URL>
<DATE> 2004/04/05/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Trabzonsporlu Mehmet Yılmaz, bu sezon 5 golünü de iç sahada attı... 
</HEADLINE>
<TEXT>

     Birinci Süper Futbol Ligi'nde son haftalarda Denizlispor ve İstanbulspor maçlarında attığı kritik gollerle takımının kazanmasında önemli rol oynayan Mehmet Yılmaz, taraftarı önünde çoşuyor. 
     Bordo-mavili futbolcu, bu sezon 5 golünü de Hüseyin Avni Aker Stadı'nda kaydetti. 
     Mehmet Yılmaz, Hüseyin Avni Aker Stadı'nda ligin 4. haftasındaki Akçaabat Sebatspor, ligin 8. haftasındaki Ankaragücü maçında, 15. haftasındaki Gaziantepspor maçında, ligin 26. haftasındaki Denizlispor ve ligin 28. haftasındaki İstanbulspor maçında 1'er gol atmayı başardı. 
     Mehmet Yılmaz, ligde son haftalarda başarılı bir performans ortaya koyduğunu belirterek, ''Takımımızda iyi bir seri yakaladı. Önemli olan da bu galibiyet serisini sürdürüp hedefimiz olan şampiyonluk ve şampiyonlar ligine katılmayı başarmak'' dedi. 
     İç sahada daha baskılı bir futbol sergilediklerini kaydeden Mehmet Yılmaz, ''Bu gol fırsatlarını da iyi değerlendirmeye başladım. Daha fazla gol atmayı tabiki isterim ama beni sevindirecek lig sonunda arzuladığımız hedefe ulaşmaktır'' diye konuştu. 
     
</TEXT>
</DOC>
