<DOC>
<DOCNO> 210676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo07.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Halterde 2003 dünya klasmanını açıklandı Halil Mutlu 1 numara 
</HEADLINE>
<TEXT>

     Uluslararası Halter Federasyonu IWF , sıkletlere göre 2003 yılı dünya klasmanını açıkladı. 
     IWF'nin geçen yıl içinde sporcuların elde ettiği dereceleri baz alarak yaptığı değerlendirmede 62 kiloda Halil Mutlu, toplamda 322.5 kiloyla ilk sırayı Çinli halterci Zhiyong Shi ile paylaştı. 
     Türkiye'yi geçen yıl içinde 77 kiloda temsil eden Reyhan Arabacıoğlu ve Taner Sağır ise toplamda kaldırdıkları 365 kiloyla Bulgaristan'dan Georgi Markov ve Çin'den Hongli Li ile birlikte birinci sırada yer aldı. 
     Bayanlarda da Nurcan Taylan, hem 48 kiloda, hem de kiloda dereceye girerek, her iki sıklette dünya sıralamasında yer almayı başardı. Taylan, kiloda toplamdaki 210 kiloluk derecesiyle 4. sırayı alırken, 48 kiloda da 187.5 kiloyla 6. sırada kaldı. Nurcan Taylan'ın ardından sıralamada en iyi dereceyi, 58 kiloda mücadele eden Aylin Daşdelen, 220 kiloyla 5. olarak elde etti. 
     Bu arada erkekler artı 105 kiloda hiçbir Türk sporcusunun 2003 yılında uluslararası yarışmalara girmemesi nedeniyle bu sıklette Türk sporcusu yer almadı. 
     
</TEXT>
</DOC>
