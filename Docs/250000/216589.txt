<DOC>
<DOCNO> 216589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sontur17.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ı takip eden gazeteciler kamyona çarptı 2 ölü... 
</HEADLINE>
<TEXT>

     Osmaniye'de meydana gelen trafik kazasında, Başbakan Recep Tayyip Erdoğan'ın Siirt'teki programını takip amacıyla yola çıkan gazetecilerin bulunduğu minibüste bulunan iki kişi öldü, biri ağır 4 kişi yaralandı. 
     Alınan bilgiye göre, Osmaniye'nin Düziçi İlçesi turnikeleri yakınında meydana gelen kazada, Özgür Kul 24 yönetimindeki 34 UB 3925 plakalı minibüs, önünde seyir halindeki Mustafa Sığ'ın 33 kullandığı 38 D 1346 plakalı kamyona çarptı. 
     Minibüsteki, İstanbul Büyükşehir Belediyesi'ne bağlı Kültür A.Ş'de görüntülü servisinde görevli olan kameraman Sinan Dönmez 35 ile ses teknisyeni Sabahattin Ünalan 32 olay yerinde öldü. İkinci boyun kemiğinde kırık bulunan yaralı Özgür Kul, kaldırıldığı Osmaniye Devlet Hastanesi'ndeki ilk müdahalenin ardından Adana'daki Çukurova Üniversitesi Tıp Fakültesi Balcalı Hastanesi'ne sevk edildi. 
     Bacağında kırıklar bulunan Cihan Haber Ajansı muhabiri Adem Kılıç 28 , Osmaniye Devlet Hastanesi'nde tedavi altına alındı. Kültür A.Ş'de çalışan hafif yaralılar kameraman Murat Kırık 33 ve stüdyo sorumlusu Oğuz Evcan 40 da hastanede kontrol altında tutuluyorlar. 
     Kültür A.Ş yetkilileri, minibüsteki personelin izin dilekçesi verdiklerini ve şehir dışına çıkacakları bildiriminde bulunduklarını ifade ettiler. 
     Emniyet yetkilileri, olayla ilgili soruşturmaya başlandığını bildirdiler. 
     
</TEXT>
</DOC>
