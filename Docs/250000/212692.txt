<DOC>
<DOCNO> 212692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sondun04.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
8 yaşındaki çocuk evinden okuluna tüfekle ateş açtı 
</HEADLINE>
<TEXT>

     Yeni Zelanda'da 8 yaşındaki bir ilkokul öğrencisi, evinin penceresinden çok yakındaki okuluna tüfekle ateş açtı. 
     Polise göre, Dunedin kentindeki Ocean View ilkokulunun küçük öğrencisi, sabah saatlerinde öğrenciler sınıflarına girmeye hazırlanırken, okula 120 metre mesafedeki evinin penceresinden okul binasına ateş açtı. 
     Öğrencinin 6-7 el ateş ettiği ve bu sırada okulda bulunan öğrenci ve velilerin kendilerine siper bulmak zorunda kaldığını söyleyen polis yetkilileri, mermilerden birinin telefonla görüşen bir öğretmenin çok yakınından geçtiğini belirttiler. 
     Polis yetkililerine göre, annesinin evden 10 dakika kadar ayrılmasını fırsat bilen yaramaz, ateş ettikten sonra tüfeği bırakarak okuluna gitti. Silahın kime ait olduğunu açıklamayan yetkililer, çocuğun silahla ateş etmeyi bildiğini söylediler. 
     
</TEXT>
</DOC>
