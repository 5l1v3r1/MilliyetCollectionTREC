<DOC>
<DOCNO> 231834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas18.html </URL>
<DATE> 2004/04/15/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fil bunalıma girince karakola sığındı .. 
</HEADLINE>
<TEXT>

     Arjantin'de bir sirkte gösteriye çıkması geçici olarak yasaklandığı için bunalıma girerek kaçan fil, çareyi polis karakoluna sığınmakta buldu. 
     Arjantin medyasının haberine göre, filin bunalıma girmesine, hayvanların gösterilerde kullanılmalarını yasaklayan Santa Fe Belediyesi neden oldu. 
     Yasaklama kararı üzerine, kente gösteri yapmaya gelen İspanyol sirki, kentte bulunduğu süre içinde filinden ayrılmak zorunda kaldı. 
     Santa Fe Veteriner Servisleri Yönetimi de, adı geçen sirkte 41 yıl önce doğan filin, her zamanki çevresinden uzaklaştığı için ''strese girdiğini'' açıkladı. 
     Bu arada, DyN adlı haber ajansı, filin neden karakola sığındığının anlaşılamadığını belirtti. 
     
</TEXT>
</DOC>
