<DOC>
<DOCNO> 241855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/siyaset/siy01.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk mahkemesine ancak 1 yılda çıkılıyor 
</HEADLINE>
<TEXT>


Çocuk mahkemelerinde yargılanma yaşı 15'ten 18'e çıkarılınca iş yükü 2 kat arttı. Yasa, gerekli altyapı oluşturulmadan çıkarıldı 

ŞÜKRAN ÖZÇAKMAK İstanbul 


AB Uyum Yasaları çerçevesinde yapılan yasal değişiklikten sonra, yargılama yaş sınırının 15'ten 18'e çıkarıldığı Çocuk mahkemeleri kilitlendi. İş yükü yüzde 100'ün üzerinde artan çocuk mahkemeleri, normalde ayda bir verilmesi gereken duruşma gününü neredeyse yılda bir vermeye başladı. 

Yaş sınırı değişti 
Yasa uyarınca Ağustos 2003'ten itibaren çocuk mahkemelerinde 18 yaşından küçükler yargılanıyor. Çocuk suçlu oranının en yüksek olduğu İstanbul'daki çocuk mahkemelerindeki dosya geçen yıl 9657'yken, bu yılın ilk 5 ayında bu sayı 20 bin oldu. Sanık sayısı yaklaşık 50 bine çıktı. Tutuklu yargılanan çocuk sayısı da 1500'ü aştı. İstanbul Çocuk Mahkemeleri'nde görevli h kim ve savcılar, yaşanan sıkıntıyı şöyle anlattı 

'Altyapı hazır değil' 
"Altyapı hazırlanmadan yasa çıktı. Geçen yıllarda zaten iş yükü oranı çok yüksek olan çocuk mahkemeleri, bu yıl adeta kitlendi. Şimdi yılda bir duruşma günü verebiliyorsak çocuklar kendilerini şanslı sayıyor. Bazen 15 - 17 ay sonraya da gün verilebiliyor. Bu, tutuksuz yargılanan çocuk suçlular için geçerli. Tutuklu yargılanan çocuklar için yasa zorunlu olarak bir ay diyor ama ne zaman yetiyor, ne de okumakla dosya bitiyor. 
'Tutukluluk halinin incelenmesi' gibi gerekçelerle tutuklu sanıkların mahkemelerini iki ay sonraya ertelemek zorunda kalıyoruz." 
Adalet Bakanlığı, çocuk mahkemelerinin h kim ve savcılarını Ankara'ya davet ederek görüşlerini sorarken, suç oranının yüzde 54'ünü çocukların oluşturduğu İstanbul'da 7 ayrı ağır ceza mahkemesinin bulunduğu adliyelerde çocuk mahkemesi kurulmasına karar vermişti. Ancak daha sonra, çocuk mahkemesi kurulacak yerlerde mek n ve personel sorunu yaşanmıştı. 


</TEXT>
</DOC>
