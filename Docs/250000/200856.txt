<DOC>
<DOCNO> 200856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko05.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 17 bin puanın üstünde... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 2000 yılı Mayıs ayından sonra tekrar 17,000 puanın üstünü gördü. 
     Dün 16,913.31 puandan kapanan ve sabah 6.45 puanlık artışla 16,919.76 puandan güne başlayan endeks, ilk dakikalardan itibaren artış eğiliminde oldu. Seansın ilk 2 dakikası tamamlanmadan 119.14 puanlık artışla 17,032.45 puana ulaşan endeks ortalama yüzde 0.70 oranında artış kaydetti. 
     Yılın en yüksek seviyelerinde seyreden endeks, 17,000 puanlı bu seviyeleri en son 2000 yılı Mayıs ayında görmüştü. 17,000 puanın üstündeki en son gün kapanışı 17,492. puanla 16 mayıs 2000 günü gerçekleşmişti. 
     İlk seans sonu itibariyle 17,000 puanın üstündeki en son kapanış da 17,117.79 puanla 17 Mayıs 2000 günü olmuştu. 
     Seansın ilk 10 dakikası tamamlanırken, gelen satışlar sonucunda endeks tekrar 17,000 puanın altına geriledi. Seansın ilk 10 dakikası 52.67 puan ve yüzde 0.31'lik artışla 16,965.98 puandan geçildi. 
     
     DOLARDAKİ DÜŞÜŞ SÜRÜYOR 

     Dün 10 bin lira düşüş kaydeden dolar, günü 1 milyon 439 bin liradan tamamlamıştı. Bu sabah ise güne 1 milyon 436 bin liradan başladı. 
     İstanbul ve Ankara'da dolar, Euro ve sterlinin alış-satış fiyatları, saat 09.30 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,429,000 1,436,000 Euro 1,746,000 1,754,000 İngiliz Sterlini 2,474,000 2,495,000 İsviçre Frangı 1,125,000 1,135,000      

ANKARA SERBEST PİYASA ALIŞ SATIŞ ABD Doları 1,430,000 1,438,000 Euro 1,748,000 1,757,000 İngiliz Sterlini 2,464,000 2,500,000      
     BANKALARARASI DOLAR KOTASYONLARI 

     Bankalararası piyasa dolar kotasyonlarında alışta en düşük fiyat 1 milyon 427 bin 500 lira, en yüksek 1 milyon 431 bin lira, satışta en düşük fiyat 1 milyon 433 bin lira, en yüksek fiyat 1 milyon 440 bin lira düzeyinde bulunuyor. 
     Uluslararası piyasalarda euro-dolar paritesi 1.2231, sterlin-dolar paritesi 1.7358, yen-dolar paritesi ise 107.18 düzeyinde seyrediyor. 
     
     BONODA FAİZLER GEVŞEDİ 

     İMKB Tahvil ve Bono Piyasası Kesin Alım Satım Pazarı'nda işlem gören 26 Ocak 2005 vadeli tahvilin, bugün valörlü işlemlerinin saat 10.00 itibariyle basit getirisi yüzde 28.18'e, bileşik getirisi yüzde 27.70'e geriledi. 
     Bu tahvilin aynı gün valörlü işlemlerinin dünkü kapanışında basit getiri yüzde 28.77, bileşik getiri yüzde 28.26 olmuştu. 

     
</TEXT>
</DOC>
