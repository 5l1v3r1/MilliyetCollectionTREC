<DOC>
<DOCNO> 247616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonyas02.html </URL>
<DATE> 2004/06/13/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Cassini, Satürn Phöbe'nin etrafındaki uçuşunu başarıyla tamamladı 
</HEADLINE>
<TEXT>

     Cassini uzay aracının Satürn'ün dış tarafındaki en büyük uydusu Phöbe etrafındaki uçuşunu başarıyla tamamlayarak Satürn'ün yörüngesine girmeye hazırlandığı bildirildi. 
     ABD Ulusal Havacılık ve Uzay Dairesi NASA yetkilileri, Avrupalılarla ortaklaşa yürütülen proje kapsamında 1997'de fırlatılan ve Satürn hakkında çalışmalar yürütecek uydunun normal şekilde işlevini sürdürdüğünü ve durumunun çok iyi olduğunu belirttiler. Bilim adamları uzay aracının gönderdiği sadece 220 kilometre ötesindeki Phöbe uydusuna ait fotoğrafların yayınlanacağını kaydettiler. Uzay aracının gönderdiği verilerin Phöbe uydusunun kütlesi ve kompozisyonu hakkında bilim adamlarına ışık tutacağı ifade edildi. 
     Cassini, 3 milyar dolara mal olacak 4 yıllık görevi süresince Satürn'ün bilinen 31 uydusunun yakınlarından geçecek, hem Satürn'ü, hem de uydularını inceleyecek. 
     
</TEXT>
</DOC>
