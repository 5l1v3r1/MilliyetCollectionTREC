<DOC>
<DOCNO> 208889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur14.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü nehre yuvarlandı... 1 kişi kayıp, 37 kişi yaralı 
</HEADLINE>
<TEXT>

     Erzincan'ın Sansa mevkiinde bir yolcu otobüsü Fırat Nehri'ne yuvarlandı. Otobüsten yaralı olarak kurtarılan 37 yolcu hastaneye kaldırıldı. 
     Yolcular arasında bulunan özürlü bir çocuğa ise şu ana kadar ulaşılamadı. Özürlü çocuğun, suya kapılmış olma ihtimalinin bulunduğu, aramaların bu doğrultuda sürdürüleceği öğrenildi. 
     Kaza, Gıyasettin Karabulut yönetimindeki 34 YMV 64 plakalı yolcu otobüsünün saat 08 00 civarında, Erzincan-Erzurum karayolunun 45. kilometresinde, yolda buzlanma ve dikkatsizlik nedeniyle kayması ve yol kenarındaki bariyerlere çarptıktan sonra nehre yuvarlanması sonucu meydana geldi. 
     Yarısı nehrin sularına gömülmüş olan otobüsten çıkarılan 37 yaralı Erzincan Devlet Hastanesi'ne kaldırıldı. Hastanede tedavi altına alınan ve Azeri uyrukluların da bulunduğu 37 yaralının kimlikleri şöyle 
     Bahattin Gültekin, Hayrettin Günay, Nigaro Soypedinovk, Ekber Zeytinova, Sudabi Zeyrettinoğlu, Murat Zeyrettinoğlu, Hüseyin Koç, Murat Aydemir, Amit Seferd, Nevzat Kaya, Ekrem Kaya, Turgut Varan, Hüseyin Kamburcu, Ramazan Doğan, Mustafa Yıldız, Leyla Yıldız, Azat Seyidoğlu, Aslan Aydemir, Metanet Abdullayeva, Aydemir Hüseyinova, Habil Mehmetli, Mehmet Boygir, Sait Kömür, Oruç Tokay, Hamiyet Arın, Bahattin Çelik, Zeki Temel, Ünsal Yalçın, Figen Gök, Abdulllah Yeva, Abdulkerim Atbaşı, Timur Cabbar, Aliyev Haganiali, Hasanov Vugor, Cavit İsmailov, Abai Kesiliören, Gülizar Atbaşı. 
     Öte yandan Erzincan Emniyet Müdürü Ahmet Kaplan, otobüs şoförünün jandarma tarafından gözaltına alındığını açıkladı. 

     
</TEXT>
</DOC>
