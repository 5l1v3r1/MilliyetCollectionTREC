<DOC>
<DOCNO> 204851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/guncel/gun90.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   İç Yazışma...    KONU RTÜK Uygulamaları 
   İLGİ Yüksek 
   SAYI 03-567-03 
   Artık kanal kapatmak yerine ceza alınmasına neden olan programın yayını durduran, o program yerine kültür ve veya eğitim ağırlıklı program yayınlanmasını isteyen ve bunun ilk uygulamasını da Star Haber'le yapan RTÜK'ün yayını durdurulan programımız yerine konacak program için alternatifler aşağıdadır. Arz ederim... 
   1 SANAT SEÇİM İÇİN Program bir meydanda, parti mitingi havasında, yepyeni bir formatla hazırlanacaktır. Halkına kültür ve sanat aşılamak isteyen beyaz gömlekli sunucunun sırtı ter içinde kalmıştır. Sanata yeteri kadar önem vermeyen iktidara epey bir yüklenilir. Alanda dağıtılan yemekler döner, pilav gibi her yöreye uyan de yendikten sonra şarkı ve türküler eşliğinde eğlenilir... 
   2 YAKIN TARİHİMİZ "Geçmişini bilmeyenin geleceği olamaz" özlü sözünden yola çıkılarak hazırlanan programda, "beyaz atlı sunucu" atının üstünden bir baraja tepeden bakmaktadır. Üzgündür, eskiden sahip olduğu ve "buralar hep bizimdi" dediği uçsuz bucaksız alanlar, gerileme dönemiyle birlikte ellerinden çıkmıştır. Evet, ÇEAŞ ve Kepez tarihinden önemli dersler çıkarılabilir... 
   3 YAVRULARIMIZ İÇİN Beyaz takkeli sunucu, çocuklarımız için ciddi kaygılar içindedir. Okullarda din derslerin yeteri kadar verilememektedir. İşte bu yüzden, sırf bu yüzden din derslerinin uygulamalı olarak verilmesi için çaba gösterir. Hiçbir masraftan kaçınılmadan namazların canlı yayınlandığı program ilgiyle izlenecektir... 
   4 DİL BİLGİSİ Dilimizi güzel kullanmak ve Türkçemizi geliştirmek, ileride başımıza istemediğimiz şeyler gelmesini engelleyebilmek adına çok önemlidir. Beyaz takım elbiseli sunucu, deyimler ve bunların mecazi anlamlı ya da gerçek anlamlı olup olmadığını bir güzel inceler. İlk olarak "Allahsız Adam"la başlanır. Eğer devam edilebilirse "Eşekten düşmüş karpuz gibi olmak" vs... Faydalı bir eser kısacası... 
   5 BENİ AFFET Sinan Çetin'in sunduğu Film Gibi'nin bir versiyonu. Yaptığı hatalardan dolayı vicdan azabı çeken "beyaz saçlı sunucu", önce duyduğu pişmanlığı, çektiği acıları anlatır. Kendi hatasının İmar'ını başkasından istemiş, ama pişman olmuştur. Kendisini affetmesini istediği kişinin gelmesini beklemeye başlar. Gazete ve televizyon ların dan barışma sinyalleri gönderir. Ama ı-ıh .. Kapıdan kimse gelmez, program gözyaşları içinde sona erer... 
   
   Merak Kediyi Öldürdü .. No 27    SerinDuruş ve ShockHaberciler tarafından gönderilen sorulara devam 
   Kitleler için üretim yapıp herkese aynı şeyi tükettirmeye çalışan şirketler, reklamlarda neden "farklı olun bizi kullanın" gibi paradokssal bir olgu içerisine girerler Seri üretim bir malla insan kendini nasıl farklı hissedebilir 
   Kimyasal silahı yokken, kendini savunacak gücü yokken, ABD''ye kafa tutup krallığından olup yerin dibine saklanan Saddam saf mıdır 
   Neden köpeğin çıkardığı "hav" sesine "havlıyor", kedinin "miyav" sesine "miyavlıyor" denir de atın çıkardığı anlamsız seslere "kişneme" denir 
   Neden normal çekilişlerde piyango bileti almayan insanlarımız ikramiye "10 trilyon" olunca kapışa kapışa bilet alır 600 milyar neyimize yetmez 
   100 Ankaralıya "Vilhelm Thomsen kimdir " sorusunu sorsak yüzde kaçı doğru cevabı verecektir Ya da Bahçelievler''de Milli Kütüphane önündeki caddeye neden bu isim verilmiştir Bu zatın Bahçelievler camiasına ne gibi katkısı olmuştur 
   Not araştırdık Vilhelm Thomsen, Türklere ait ilk yazılı belgeler olarak kabul edilen Orhon Yazıtlarını bundan 110 yıl önce 15 Aralık 1893 çözen Danimarkalı dilbilimciymiş... 
   
   Şak diye keserim canımı sıkarsan, hiç çekemem hiç bıkarsam... 
   Karın deşen Jack 
   
   Hiii 
   "Konuşmayın Ağzınızı öldürürüm .." 
</TEXT>
</DOC>
