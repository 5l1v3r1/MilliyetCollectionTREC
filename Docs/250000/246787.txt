<DOC>
<DOCNO> 246787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun44.html </URL>
<DATE> 2004/06/10/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
G-8'lerden AIDS aşısının hızlandırılmasına onay 
</HEADLINE>
<TEXT>

     ABD'nin Georgia eyaletindeki G-8 zirvesinde, AIDS hastalığının tedavisinde kullanılacak bir aşının geliştirilmesinin hızlandırılmaya çalışılması önerisi onaylandı. 
     AIDS hastalığına neden olan virüsü etkisiz hale getirecek aşının geliştirilmesine ilişkin planın benimsendiği zirvede, ABD Başkanı George Bush'un da planın uygulanmaya başlaması için 15 milyon dolar katkıda bulunacakları sözünü verdiği belirtildi. 
     ABD Ulusal Sağlık Enstitüsü'nden Dr. Anthony Fauci, plan kapsamında dünya çapında HIV aşısı geliştirme merkezleri kurulacağını, aşı üretim kapasitesinin artırılmasına çalışılacağını, dünya çapındaki laboratuvarlarda kullanılan ölçü sistemlerine standart getirileceği ve farklı ülkelerdeki yetkililerin, sınırları dışında yapılan klinik testleri tanımasına izin verilmesinin sağlanacağını söyledi. 
     Dünyada her gün yaklaşık 14 bin kişinin AİDS'e yakalandığını belirten Fauci, her yıl 3 milyon kişinin bu hastalıktan öldüğünü kaydetti. 
     
</TEXT>
</DOC>
