<DOC>
<DOCNO> 242313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun21.html </URL>
<DATE> 2004/05/24/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Powell işkenceler için özür diledi 
</HEADLINE>
<TEXT>

     ABD Dışişleri Bakanı Colin Powell, ''Amerikan askerlerinin Bağdat'ın Ebu Garib hapishanesindeki Iraklı tutuklulara kötü muamele yapmasından dolayı'' yazılı olarak özür diledi. 
     Powell, Danimarka'da yayınlanan Politiken gazetesinde bugün yer alan mektubunda, ABD Başkanı George Bush'un ''daha önce aynı konuda Amerikan ulusu adına özür dilediğini'' belirterek, ''Bu özrün gereğini yerine getireceğiz. Bütün kalbimle size şunu söyleyebilirim Bu konuyla ilgileneceğiz. Adaletin yerine getirilmesini sağlayacağız'' dedi. 
     ABD'nin yönetimi 30 Haziran'da Iraklılara devretme planından vazgeçmeyeceğini belirten Powell, ''Geçici Koalisyon Yönetimi lağvedilecek ve yetki, bütün yetki Irak hükümetine geçecek'' dedi. 
     Irak savaşında ABD'yi kararlı bir biçimde destekleyen Danimarka'da parlamentonun bu ay sonunda Irak'taki Danimarka askerlerinin görev süresinin uzatılıp uzatılmaması konusunda karar vermesi bekleniyor. 
     
</TEXT>
</DOC>
