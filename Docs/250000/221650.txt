<DOC>
<DOCNO> 221650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/magazin/amag.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Duvar'ı yıkan kentte gala... 
</HEADLINE>
<TEXT>

   'Duvara Karşı'nın Berlin'deki galasına, Dışişleri Bakanı Fischer ve Claudia Roth da dahil Alman siyasetinin 'ağır' isimleri katıldı 
      ÇİĞDEM BAĞRIAÇIK Berlin 
   
   Yönetmen Fatih Akın'ın Berlin Film Festivali'nde Altın Ayı ödülü alan filmi 'Duvara Karşı'nın Berlin'deki galası, iktidar ortağı Yeşiller partisinin çıkarmasına sahne oldu. 
   Akın'ın belindeki rahatsızlık nedeniyle katılmadığı galaya Dışişleri Bakanı Joschka Fischer, partinin eski Eşbaşkanı Claudia Roth, Federal Meclis Başkan Yardımcısı Antje Vollmer, Milletvekili Ekin Deligöz, AP adayı Cem Özdemir ve sanat dünyasının ünlüleri geldi. 
   
   Fischer, İranlı sevgilisiyle geldi 
   Galaya, objektiflerden sakladığı İran kökenli sevgilisi Minu ile gelen Fischer, uzun süre alkışladığı filmi, 'ödülü hak etmiş bir çalışma' olarak değerlendirdi. Filmi Türkiye'nin Berlin Büyükelçisi Mehmet Ali İrtemçelik ile izleyen Fischer, daha sonra sanatçıları tek tek tebrik etti. Claudia Roth ise, filmin 'Kazablanka'nın devamı gibi olduğunu ifade ederek şunları söyledi 
   "Bir an Humphrey Bogart ile Ingrid Bergman'ın o muhteşem filminin devamını izliyorum zannettim. Sibel Kekilli sanatıyla öne çıkmış. Film, Türk - Alman kültürünün çok güzel bir sentezi. İki dilde yapılması da çok iyi bir düşünce." 
   
   Kekilli Prenses gibi hissettim    Berlin'deki galada Birol Ünel, Dışişleri Bakanı Fischer, Güven Kıraç, Sibel Kekilli ve Büyükelçimiz İrtemçelik bir arada. Fischer ve İrtemçelik'in tebriklerini kabul eden 'Duvara Karşı' oyuncularının duygularını Sibel Kekilli şöyle özetledi "Kendimi prensesler gibi hissettim. Neredeyse devlet protokolüyle bir gala gerçekleştirmek, yaptığımız işin önemini gösteriyor." 
   
   
   
</TEXT>
</DOC>
