<DOC>
<DOCNO> 211088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sontur21.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TCDD Eminönü lojmanlarında yangın 4 ölü 
</HEADLINE>
<TEXT>

     Devlet Demiryolları'na TCDD ait Eminönü'ndeki lojmanda çıkan yangında, 4 kişi öldü. 
     Devlet Demiryolları'na ait Eminönü'ndeki tek katlı lojmanda, saat 06.00 sıralarında henüz belirlenemeyen bir nedenle yangın çıktı. 
     Kar ve buzlanma yüzünden olay yerine ulaşmakta güçlük çeken itfaiye ekipleri, yangına Sahil Kennedy Caddesi'nden merdivenli araç yardımıyla müdahale etti. 
     Kısa sürede 3 odalı lojmanı saran yangın, yaklaşık 1 saat süren çalışma sonucu söndürüldü. 
     Yangının söndürülmesinden sonra lojmanda yapılan incelemede, 4 kişinin yanmış cesetleriyle karşılaşıldı. 
     TCDD İstanbul 1. Bölge Müdürü Üzeyir Ülker, lojmanda kendi mensuplarından kimse kalmadığını belirterek, ölen kişilerin kimler olduğunun araştırıldığını söyledi. 
     Cesetler, olay yerindeki incelemelerin tamamlanmasından sonra Adli Tıp Kurumu'na gönderildi. 
     Yangın çıkan lojmanda yapılan incelemelerde, ''Orhan Aslan'' ve ''Ahmet Bozdağ'' adlarına düzenlenmiş kimlikler bulundu. Yetkililer, cesetlerden 1'inin, kimliği henüz belirlenemeyen bir kadına ait olduğunu kaydettiler. 
     
</TEXT>
</DOC>
