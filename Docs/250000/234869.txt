<DOC>
<DOCNO> 234869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun70.html </URL>
<DATE> 2004/04/26/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
AB'de "İkinci referandum beklentisi olduğu" iddia edildi" 
</HEADLINE>
<TEXT>

     AB Komisyonu'nun KKTC'de bir büro açabileceği ileri sürüldü. 
     AB Dışişleri Bakanları Genel İşler Konseyi toplantısının yapıldığı Lüksemburg'daki AB yetkililerine dayanılarak Reuters tarafından verilen haberde, ''Yetkililer, AB yürütme organının komisyon Kuzey Kıbrıs'ta bir büro açabileceğini belirttiler'' dedi. 
     Öte yandan, AB başkanı İrlanda tarafından hazırlanan ve üye ülkeler tarafından bugün onaylanan bildiride geçen bir ifade de bazı AB diplomatik kaynaklarınca, ''AB'de, ikinci referandum yapılması beklentisinin bulunduğu'' şeklinde yorumlandı. 
     Bildiride, ''Kıbrıs'taki halkların, AB bünyesindeki birleşik bir Kıbrıs'ın vatandaşları olarak ortak bir kader birliğine yakında kavuşmalarının sağlanması yolunda Konsey'in kararlı olduğu'' şeklindeki ifadeler, AB diplomatik kaynaklarınca, ''bu ifadeler, ikinci bir referandumu ima ediyor'' şeklinde yorumlandı. 
     
</TEXT>
</DOC>
