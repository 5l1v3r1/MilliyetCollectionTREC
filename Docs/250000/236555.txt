<DOC>
<DOCNO> 236555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonyas06.html </URL>
<DATE> 2004/05/01/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Maradona hastaneden çıktıktan sonra hayranları onu ilk kez gördü 
</HEADLINE>
<TEXT>

     Arjantin'de 12 gün önce kalp ve solunum yetersizliği nedeniyle hastaneye kaldırılan Arjantinli eski ''futbol ilahı'' Diego Armando Maradona'nın taburcu olduğu bildirildi. 
     Maradona'nın görüntüleri Arjantin televizyonunda da yayınlandı. Maradona'nına şırı şişmanlığının yanısıra bitkin olduğu gözlendi. 
     Arjantinlilerin 'milli kahraman' olarak gördükleri Maradona, hastanede kaldığı süre içinde hayranları sokakta yatıp kalkarak onun iyileşme haberini beklemişlerdi. Görüntüsü geçmişteki Maradona'dan çok farklı da olsa, onun sağlığına kavuştuğu haberi Arjantinlileri sevindirmeye yetti. 
     Todo Noticias televizyonunun haberine göre, özel İsviçre-Arjantin kliniğinden taburcu olan Maradona'nın klinikten ayrılışı sırasında, polis, eski futbolcuyu taşıyan aracın bölgeden ayrılması için trafiği bir süre durdurdu. 
     Arjantin basınında birkaç gündür Maradona'nın taburcu olmak istediğine dair haberler yer alıyordu. 
     Sağlık kaynakları, durumunun düzelmesine rağmen, Maradona'nın en az iki hafta daha hastanede kalması gerektiğini duyurmuştu. 
     Maradona, 12 gün önce kalp ve solunum yetersizliği nedeniyle tedavi altına alınarak, yoğun bakım servisine yatırılmıştı. 
     
</TEXT>
</DOC>
