<DOC>
<DOCNO> 235286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo13.html </URL>
<DATE> 2004/04/27/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Milli Takım'ın 81 yıllık tarihinde toplam 40 teknik direktör görev yaptı 
</HEADLINE>
<TEXT>

     Belçika ile yarın yapılacak özel maçta A Milli Futbol Takımı'nın başında ilk sınavını verecek olan Ersun Yanal, milli takımda görev yapacak 41. teknik adam olacak. 
     Türk Milli Futbol Takımı'nın geçmişinde toplam 40 teknik adam görev yaptı. 
     Milliler, 81 yıllık tarihindeki 395 maçta 23'ü Türk, 17'si yabancı olmak üzere toplam 40 teknik direktörle çalıştı. 
     Ay-yıldızlı ekipte Türk hocaların yanı sıra, 4'er İngiliz ve Macar, 3'er İtalyan ve Yugoslav, 1'er de İskoç, Rumen ve Alman teknik adam görev yaptı. 
     
     REKOR COŞKUN ÖZARI'DA 
     A Milli Futbol Takımı, 81 yıllık tarihinde en çok maçı Coşkun Özarı döneminde oynadı. 
     Ay-yıldızlı ekibin başında 1972 ile 1986 yılları arasında 4 ayrı dönem görev yapan Coşkun Özarı yönetimindeki milliler toplam 54 maç yaptı. 
     Özarı'nın başındaki Türk Milli Takımı, 14 galibiyet, 16 beraberlik, 24 mağlubiyet alırken, 56 gol atıp, 93 gol yedi. 
     
     1 MAÇLIK ANTRENÖRLER 
     Milli Takım tarihinde sadece 1 maç görev yapan hocalar da bulunuyor. 
     Ali Sami Yen 1923 , Rumen Petrescu 1971 , Gündüz Kılıç 1954 , Şeref Görkey 1962 , Şükrü Gülesin 1969 , Doğan Andaç 1976 ve son olarak da Ünal Karaman 2004 , sadece 1'er milli maçta ay-yıldızlı ekibin başında sahaya çıktı. 
     
     EN ÇOK GALİBİYET ŞENOL GÜNEŞ İLE 
     Türkiye, tarihindeki en çok galibiyeti, Şenol Güneş'in teknik adamlığı döneminde aldı. 
     A Milli Futbol Takımı'nın başında 2000-2004 döneminde görev yapan Şenol Güneş yönetiminde ay-yıldızlı ekip 50 maça çıkarken, aldığı 23 galibiyetle, 40 teknik adam arasında en çok galbiyet alan isim olarak dikkat çekti. 
     
     EN BÜYÜK DÜŞ KIRIKLIĞI PİONTEK 
     A Milli Futbol Takımı'nda görev yapan 40 teknik adam içinde en büyük düş kırıklığını Sepp Piontek yarattı. 
     Danimarka mucizesini gerçekleştiren isim olarak Türk Milli Takımı'nın başına getirilen Alman teknik adam, ay-yıldızlı ekipte görev yaptığı süre içinde başarılı sonuçlara imza atamadı. 
     1990-1993 yılları arasında Milli Takımı'ın başında görev yapan Piontek döneminde Türkiye, yaptığı 27 maçtan sadece 4'ünü kazanırken, 15'ini yitirdi, 8'inde de berabere kaldı. 22 gol atıp, 50 gol yedi. 
     Piontek dönemindeki 4 galibiyetten 3'ü özel maçlarda gelirken, resmi maçlardaki tek galibiyetin de San Marino karşısında alınması dikkat çekti. 
     
     ''MUHTEŞEM 3'LÜ'' 
     A Milli Futbol Takımı'nın başında görev yapan son 3 Türk teknik adam da büyük başarılara imza attı. 
     Türkiye, Fatih Terim döneminde tarihinde ilk kez Avrupa Şampiyonası finallerine EURO 1996 katılırken, Mustafa Denizli döneminde aynı başarıyı EURO 2000 tekrarladı, üstelik Türkiye bu kez çeyrek final oynama başarısını da gösterdi. 
     Bayrağı Denizli'den devralan Şenol Güneş de, Milli Takım'ı 48 yıl sonra Dünya Kupası finallerine taşırken, elde edilen Dünya üçüncülüğü ve Konfederasyon Kupası'ndaki üçüncülük, Türk futbol tarihine altın harflerle geçti. 
     'Muhteşem 3'lü''nün A Milli Takım'ın başındaki performansları şöyle 
     
     
Teknik Direktör Görev Süresi O G B M A Y Fatih Terim 1990, 1993-1996 34 17 8 9 47 38 Mustafa Denizli 1987, 1996-2000 37 12 10 15 46 52 Şenol Güneş 2000-2004 50 23 13 14 72 50 
     
     EN AZ 10 MAÇA ÇIKANLAR 
     A Milli Futbol Takımı'nın başında 10 ve daha fazla maça çıkan teknik adamların performans tablosu şöyle 
     
     
Teknik Adam O G B M A Y Coşkun Özarı 54 14 16 24 56 93 Şenol Güneş 50 23 13 14 72 50 Mustafa Denizli 37 12 10 15 51 54 Fatih Terim 34 17 8 9 47 37 Puppo Sandro İtalyan 30 9 5 16 34 58 Sepp Piontek Alman 27 4 8 15 22 50 Adnan Süvari 16 4 4 8 14 31 Metin Türel 13 2 1 10 11 22 Sabri Kiraz 12 5 1 6 13 15 Billy Hunter iskoç 12 5 0 7 21 29 Cihat Arman 12 3 4 5 19 23 Tınaz Tırpan 11 5 1 5 16 12 
     
</TEXT>
</DOC>
