<DOC>
<DOCNO> 206181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/yazar/asik.html </URL>
<DATE> 2004/01/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Küçük dilekler... 
</HEADLINE>
<TEXT>

   
   Bahçeşehir İlköğretim Okulu'nun 1240 öğrencisi, Cumhurbaşkanı Ahmet Necdet Sezer'e özel olarak hazırladıkları dev bir yılbaşı kartı ve isteklerini gönderdiler... Mesela 
   2004 yılında enflasyondan uzak, dokunulmazlığı kalkmış milletvekilleri ile dolu bir Meclis diliyorum. Doruk Bozatlı 
   Devlet okullarının çoğaltılması ve çocukların daha çok bilgi almasını istiyorum. Serra Bezci 
   Olabiliyorsa lütfen sınavları kaldırabilir misiniz Kaan Özoğul 
   "Sokaktaki evsiz çocuklara yemek alsınlar." Kaan Erdoğan 
   "Şapkasından şeker çıkarsın." 
   Kaan Başköylü 
   "Karanlık olunca güneş çıkarsın." 
   Taner Alpaslan 
   
   Başbakan'ın korumaları, soru soran gazeteciyi dövmüş. 
   Bu devirde Başbakan'ı koruyan gazeteci olacaksın ki rahat edesin... 
   Haldun Ertem 
   
   Cemal Süreya...    Şair Cemal Süreya vefatının 14. yılında kendi adına kurulan Kültür Sanat Derneği'nin düzenlediği etkinlikle anılıyor. 9 Ocak tarihinde saat 14.00'te Kadıköy Barış Manço Kültür Merkezi'nde yapılacak anma töreninde konuşmacılar Hulki Aktunç, Orhan Alkaya ve Haydar Ergülen... 
   Bir küçük şiiriyle analım ölümsüz Şair'i... Bil ki bir düelloda acı bir şey vardır ölüm korkusundan da Dün en güvendiğin adam karşı tarafın şahididir ve daha acıdır bu ölümden de korkusundan da... 
   
   Herkesin aynı şeyi düşündüğü bir ortamda hiç kimse hiçbir şey düşünmüyor demektir. 
   Walter Lipmann 
   
   İyi öğretmen...    İyi öğretmen dünyayı ve hayatı iyi öğretendir. Dün öyleydi daha doğrusu... Acaba h l öyle mi 
   Profesör İsa Eşme "iyi öğretmen" tanımının artık değiştiğini söylüyor ABECE dergisinin son sayısında. Diyor ki 
   - Toplum büyük oranda "iyi insan, iyi yurttaş yetiştiren, cumhuriyetin değerlerini öğreten öğretmen" yerine "sınava iyi hazırlayan öğretmeni" başarılı görmektedir... 
   Sınav da bilgi ölçen değil eleyen bir sınav üstelik... O zaman Dünyayı ve hayatı kim öğretecek çocuklarımıza 
   
   Dert bir olsaydı ağlamak kolaydı... 
   Atasözü 
   
   "Türk Devrimleri"    Çetin Yetkin'in "Türk Direniş ve Devrimleri" adlı 3 ciltlik kitabı toplam bin sayfayı aşıyor... Ama rahat okunuyor... Çetin Yetkin önsözünde şöyle diyor 
   "... kimliğimizin önemli göstergelerinin başında tarihimizin sayfalarını dolduran direnişler, başkaldırılar, insanca, başı dik ve onurlu yaşamak uğruna verilen savaşımlar geliyor." 
   Türk halkının başkaldırıları gelecek nesillere örnek olmasın diye hep gizlenmiştir. Kitap Orta Asya'dan Cumhuriyet'e, o gizli sayfaları açıyor. 
   
   Hangisi sahih ..    "1 Ocak'ta kutlanan yılbaşına gelince, böyle bir adet her ne kadar Batı Hıristiyan toplumlarınca Noel ile birleştirilen bir kutlama olarak görülse de, miladi takvimi esas alan bütün uluslarca yeni yılın başlangıcı anısına kutlanan bir etkinliktir. Bugün dünya genelinde yılbaşı kutlamaları dinsel bir bağlamdan öte kültürel bir anlam ifade etmektedir. Noel kutlamalarının vazgeçilmez folklorik unsurları arasında çam ağacı süslemeleri önemli yer tutar. Noel Baba inancı da Hıristiyan geleneğinin önemli bir folklorik değerini oluşturmaktadır. Yılbaşı kutlamaları Anneler günü gibi bütün insanlığa malolmuş olumlu bir davranış biçimi olarak görülmelidir." 
   Bunlar, Diyanet İşleri Başkanı Ali Bardakoğlu'nun yılbaşı kutlamalarına ilişkin 30 Aralık günü yaptığı yazılı açıklamadaki görüşler... 
   Şunlar da Diyanet İşleri Başkanlığı'nın 2004 takviminin 23 Aralık sayfasında "Yılbaşı ve Doğum Günü Kutlamaları" başlığı altındaki görüşler 
   "... toplumumuzda yılbaşı ve doğum günü kutlamaları adı altında düzenlenen eğlence toplantıları hiçbir kültürel ve geleneksel temele sahip değildir. Bu nedenle İslami ölçüler içerisinde olmayan ve Hıristiyanların örf ve geleneklerinden ibaret bulunan eğlencelerle kutlama yapmak uygun değildir.." 
   Anlaşılıyor ki, Diyanet İşleri teşkilatı Başkan'ın hayli gerisinde... 
   
   Duman parası...    Fuat Çağdaş sigarayı bırakmaya niyetlenmiş... Bu konuda yardım almak üzere Sigara ile Savaşanlar Vakfı'nı aramış. Uygulayacakları tedavi ücretinin 550 milyon lira olduğunu söylemişler. Okurumuz biraz pazarlık etmiş. İki taksitte 350 milyona bu işi yapmayı kabul etmişler. Okurumuz 
   - Evet derneklerin ayakta kalabilmek için paraya ihtiyaçları var ama bunu ticarete dökmeleri yanlış, diyor gönderdiği notta... Dernek yerine bir tedavi merkezi açmalarını öneriyor... Ve anlaşılan bunları düşünürken sigarasından birkaç hatta birçok nefes daha çekiyor 
   
      
   
</TEXT>
</DOC>
