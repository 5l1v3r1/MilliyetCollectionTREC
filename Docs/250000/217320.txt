<DOC>
<DOCNO> 217320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/spor/aspo.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SON GOL DAUM'DAN 
</HEADLINE>
<TEXT>

   Samandıra'da dün sabah Daum rüzgarı esti. Farklı Antep galibiyetine rağmen Alman hoca, odasına topladığı futbolcuları yaptıkları hatalardan dolayı önce eleştirdi ardından skordan dolayı kutladı 
      YUSUF KOBAL 

   
   Soğuk duş etkisi 
   FENERBAHÇE Teknik Direktörü Christoph Daum dün sabah sürpriz bir şekilde oyuncularını odasına çağırdı. Alman hocanın farklı Gaziantep galibiyetine rağmen oyuncularına çıkışması bir anda soğuk duş etkisi yaptı. Karşılaşmanın analizini yapmaya başlayan tecrübeli çalıştırıcı tek tek hataları gösterdi, özellikle performanslarını beğenmediği Fatih Akyel ile Kemal'i sert bir dille eleştirdi. Bu ani çıkış karşısında bocalayan futbolcular, Daum'un ardından iltifatlar yağdırmasıyla rahatladılar. 
   
   Röportaj yasağı 
   DAUM, "Ayaklarınız yere bassın. Skordan dolayı hepinizi kutluyorum. Sürekli ileri gidiyoruz, ancak h l eksiklerimiz var. Size 24 saat süre. Şimdi gidin ve mutluluğunuzu ve üzüntünüzü yaşadıktan sonra geri gelin. Önemli bir derbi sizi bekliyor" dedi. Futbolculara katı bir yasak da koyan Alman teknik direktör, basına demeç verilmemesini istedi. Fenerbahçeli oyuncular, Alman hocanın bu alışılmadık tavrı karşısında şaşırsalar da, odadan çıkarken topluca Daum'a başarı sözü verdiler. 
   
   Serhat yok    SARI - Lacivertli takımda düz koşulara başlamasına rağmen ağrıları bir türlü düzelmeyen Serhat'ın, Galatasaray derbisinde de forma giyemeyeceği öğrenildi. Dünkü antrenmana Mehmet, Selçuk, Rebrov ve Tomas da katılmadı. Oldukça neşeli geçen antrenman sonrası Daum oyuncularına bir gün izin verdi. 
   
   
</TEXT>
</DOC>
