<DOC>
<DOCNO> 214584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur39.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, kar kabusuna hazırlanıyor... İşte önlemler... 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, Devlet Meteoroloji İşleri Genel Müdürlüğü ve Büyükşehir Belediye Afet Koordinasyon Merkezi'nin AKOM verdiği bilgilere göre, kentte bu geceden itibaren pazar gününe kadar ağır kış şartlarının yaşanacağını belirterek, ''Her alanda gerekli tedbirleri önceden aldık'' dedi. 
     Gürtuna, Kağıthane'deki AKOM'da düzenlediği basın toplantısında, kışla mücadele çalışmaları hakkında bilgi verdi. 
     Geçen ay yaşanan ağır kış şartlarında kamuda yer yer ortaya çıkan koordinasyon eksikliği ve vatandaşların trafiğe hazırlıksız çıkmalarının afetin getirdiği şartları daha da ağırlaştırdığını kaydeden Gürtuna, ''doğaya meydan okuma, doğayı hiçe sayma psikolojisinin, normalin üstündeki doğa şartlarının afete dönüşmesine neden olduğunu'' söyledi. 
     
</TEXT>
</DOC>
