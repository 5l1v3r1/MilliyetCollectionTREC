<DOC>
<DOCNO> 230275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonyas06.html </URL>
<DATE> 2004/04/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Schwarzenegger, gerçek hayatta da kahraman oldu... 
</HEADLINE>
<TEXT>

     Eski aktör, California Valisi Arnold Schwarzenegger, Havaii açıklarında boğulmak üzere olan bir kişiyi kurtararak gerçek hayatta da kahraman oldu. 
     Schwarzenegger'in yardımcılarından biri, filmlerinde birçok insanı, hatta tüm gezegeni kurtarmaya alışık olan eski aktörün, geçen hafta Paskalya bayramında tatil için Havaii'deki Maui adasına gittiğini söyledi. 
     Yardımcısı, Schwarzenegger'in 3 gün önce adanın açıklarında bacağına kramp giren ve boğulma riskiyle karşı karşıya kalan bir adamı gördüğünü ve onu kıyıya getirdiğini anlattı. 
     Schwarzenegger'in boğulma tehlikesini atlatan adamla bir süre sohbet ettiği ve kendisine yarım saat kadar oturmasını tavsiye ettiği belirtildi. 
     
</TEXT>
</DOC>
