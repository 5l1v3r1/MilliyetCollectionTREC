<DOC>
<DOCNO> 240919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/soneko01.html </URL>
<DATE> 2004/05/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Akaryakıt ürünlerine yüzde 5.02'ye varan oranlarda zam yapıldı... 
</HEADLINE>
<TEXT>

     Petrol fiyatlarının tarihsel rekorlar kırarak yükselmesi ve döviz kurlarındaki artışın baskısıyla, akaryakıt ürünlerine yüzde 5 dolayında zam yapıldı. 
     Akaryakıt Dağıtıcıları Derneği ADER tarafından yapılan açıklamaya göre, İstanbul Avrupa Yakası'nda akaryakıt ürünlerinin karşılaştırmalı perakende satış fiyatları şöyle 
     

ÜRÜN ESKİ YENİ Kurşunsuz Benzin 1.795.000 1.885.000 5.01 Süper Benzin 1.798.000 1.888.000 5.01 Motorin 1.398.000 1.468.000 5.01 Gazyağı 1.258.000 1.321.000 5.01 Kal-Yak 812.000 852.000 4.93 Fuel-Oil 1 538.000 565.000 5.02 Fuel-Oil 3.5 447.000 469.000 4.92      
Uluslararası Para Fonu'nun IMF desteğindeki ekonomik program çerçevesinde enflasyonla mücadele eden hükümet, 1.5 yıl dolayındaki iktidari sırasında, uluslararası piyasalardaki petrol fiyat artışlarına rağmen bu yıl akaryakıta sadece bir kez zam yapmıştı. 
     
     LPG VE TÜPGAZA DA ZAM 

     Tüpgaz olarak bilinen Likit Petrol Gazı LPG satış fiyatlarına da bugünden geçerli olmak üzere yüzde 4.18 ile yüzde 4.65 arasında değişen oranlarda, otogaza ise yüzde 4.96-5.02 arasında zam yapıldı. 
     Türkiye Likid Petrol Gazcıları Derneği'nden yapılan yazılı açıklamada, Enerji ve Tabii Kaynaklar Bakanlığı Petrol İşleri Genel Müdürlüğü'nün yürürlükteki kararnamesi gereği, artırılan Özel Tüketim Vergisi ÖTV sebebi ile meydana gelen değişikliği bugün bir yazı ile bildirdiği kaydedilerek, üye şirketlerce derneğe bildirilen geçerli ortalama satış fiyatlarının değiştiği ifade edildi. 
     Buna göre, Ankara'da 12 kilogramlık mutfak tüpünün fiyatı 21 milyon 630 bin liradan 22 milyon 620 bin liraya yükselirken, otogazın litre fiyatı da 947 bin liradan 994 bin liraya yükseldi. 

     
</TEXT>
</DOC>
