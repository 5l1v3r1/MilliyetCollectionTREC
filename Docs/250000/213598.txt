<DOC>
<DOCNO> 213598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur20.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'ndaki gösterilere polis müdahalesi 46 gözaltı... 
</HEADLINE>
<TEXT>

     Beyoğlu'nda 3 farklı yerde gösteri yapmak isteyen gruplara müdahale eden polis, 46 kişiyi gözaltına aldı. 
     Edinilen bilgiye göre, İstiklal Caddesi üzerinde ''F'' tipi cezaevlerini protesto amacıyla ''TAYAD'lı aileler'' imzalı bildiri dağıtan gruptan 8 kişi, polis tarafından gözaltına alındı. 
     Aynı sıralarda Taksim Meydanı'nda toplanan 13 kişilik bir grubu da çembere alan Çevik Kuvvet ekipleri, bu kişileri topladı. 
     Ayrıca Gümüşşuyu'nda basın açıklaması yapmak isteyen bir grup da, polis tarafından gözaltına alındı. 
     Müdahaleler sırasında bazı göstericilerin birbirlerine sarılıp gözaltına alınmamak için direndikleri ve slogan attıkları dikkat çekti. 
     Gözaltına alınan toplam 46 kişi, Güvenlik Şube Müdürlüğü'ne götürüldü. 
     
</TEXT>
</DOC>
