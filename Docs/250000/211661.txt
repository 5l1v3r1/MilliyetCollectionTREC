<DOC>
<DOCNO> 211661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun04.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de intihar saldırısı 
</HEADLINE>
<TEXT>

     Afganistan'ın başkenti Kabil'in dışında bulunan Alman askeri üssü yakınında düzenlenen intihar saldırısında, 5 yabancının yaralandığı bildirildi. 
     Afgan polis yetkilisi Kasım Mangal, Kabil'in doğusunda, bir taksinin içindeki intihar eylemcisinin Alman barış gücü askerlerinin bulunduğu üssün yakınında aracı havaya uçurduğunu, patlamada 5 yabancının yaralandığını söyledi. 
     Polis yetkilisi, yaralanan yabancıların tabiyetine ilişkin ayrıntı vermedi. 
     Bu arada, yine Kabil yakınlarındaki İngiliz üssünde meydana gelen patlamada bir İngiliz askerinin öldüğü belirtildi. 
     Afganistan'daki barış gücü askerlerinin komutan yardımcısı Kanadalı Tümgeneral Andrew Leslie, İngiliz ve Alman üsleri yakınlarındaki patlamaların, dün bir intihar saldırısında ölen Kanadalı asker için yapılan tören sırasında meydana geldiğini kaydetti. 
     
</TEXT>
</DOC>
