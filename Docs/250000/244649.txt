<DOC>
<DOCNO> 244649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/yasam/axyas02.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce ölüm, sonra özür 
</HEADLINE>
<TEXT>


Küçük Ali, Denizli'de düştüğü belediye çukuruna diri diri gömüldü. Belediye, koca çukuru küçüğe mezar olduktan sonra şeritle çevirip 'özür tabelası' dikti 

RAMAZAN ÇETİN Denizli DHA 

Denizli Belediyesi'nin Anafartalar Mahallesi 2083 Sokak'ta onarım çalışması için açtığı 3 metre uzunluğunda, 2 metre derinliğindeki kanalizasyon çukuru, iddiaya göre, yine önce faciaya yol açtı, 'önlem' ardından geldi. 
Arkadaşlarıyla top oynayan Ali Yeşiltaş 12 , önceki gün üzerinden atlamaya çalışırken dengesini kaybederek çukurun içine düştü. Çukurun kenarına yığılı toprak da, o sarsıntıyla küçük çocuğun üzerine yığıldı. Yaklaşık 2 ton toprağın altında kalan Ali'yi, çevreden yetişenler çukurdan çıkardı. Denizli Devlet Hastanesi'ne kaldırılan çocuk, müdahaleye rağmen kurtarılamadı. 

'Geçici rahatsızlıktan ötürü ..' 
Baba Sabri ve anne Rukiye Yeşiltaş, oğullarını dün gözyaşları arasında Çal'ın Denizler beldesinde toprağa verirken, mahalle sakinleri çukurun etrafında, daha önce önlem almayan belediyeye tepki gösterdi. 
Belediye yetkilileri ise çukurun etrafını dün güvenlik şeridiyle çevirdi. Bununla da yetinmeyen yetkililer, Ali'ye mezar olan çukurun yanına bir de, "Çevreye verdiğimiz rahatsızlıktan ötürü özür dileriz. Denizli Belediyesi" yazılı levha koydu. 

Belediye Sebep dikkatsizlik 
Yeşiltaş'ın öğrenim gördüğü Hulusi Kulaklı İlköğretim Okulu 5 - A sınıfı öğrencileri de, arkadaşlarının ölümü üzerine Denizli Belediye Başkanı Nihat Zeybekçi'ye bir şik yet mektubu yazdı. 
Fen İşlerinden Sorumlu Belediye Başkan Yardımcısı Şamil Çınar, ihmal olup olmadığını araştırdıklarını, ilk belirlemelere göre, olayın dikkatsizlik sonucu meydana geldiğini saptadıklarını belirterek, "Hepimiz çok üzüldük" dedi. 


</TEXT>
</DOC>
