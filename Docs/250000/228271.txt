<DOC>
<DOCNO> 228271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo23.html </URL>
<DATE> 2004/04/03/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Gaziantepspor 2 - Ankaragücü 1 maç bitti 
</HEADLINE>
<TEXT>

     Birinci Süper Futbol Ligi'nde Gaziantepsporile Ankaragücü arasında yapılan maçı evsahibi takım 2-1 kazandı. 
     Karşılaşma öncesinde, geçen günlerde yaşamını yitiren Gaziantepspor masörü Cemal Cenk için bir dakikalık saygı duruşunda bulunuldu. Gaziantepspor, sahaya siyah formayla çıktı. 
     8. dakikada, ani gelişen atakta Bülent, Ankaragücü defansından kaptığı topla orta alanı geçti ve topu uygun durumdaki Lazarov'a verdi. Ceza sahasında bulunan Lazarov, topu kaleye vurmayıp Jaziri'ye vermek isteyince Ankaragücü defansı topu uzaklaştırıp tehlikeyi önledi. 
     13. dakikada, defansın arkasına atılan topu Ömer kafayla uzaklaştırmaya çalıştı. Ömer'den dönen topa Umut vurdu. Top az farkla yandan auta gitti. 
     18. dakikada, Hakan'ın soldan pasında topla buluşan Umut, ceza sahası içinde plase vurdu, kaleci Ömer topu çeldi. Dönen topa Desouki vurdu, top üst direkten döndü. Dönen topa Erhan Albayrak vurdu, yan direğe çarpıp oyun alanına dönen topu savunma uzaklaştırdı. 
     20. dakikada, Lazarov'un ortasında, ceza sahası içindeki Jaziri meşin yuvarlağa kafayla vurmak istedi, ama başaramadı. Jaziri'nin ıskaladığı topla arka direkte buluşan Erdal, boş kaleye yaptığı vuruşta topu az farkla üstten auta gönderdi. 
     23. dakikada, Sedat defansın arkasına topu ortaladı. Lazarov ceza sahasının içinde hiç bekletmeden plase vurdu. Top kaleci Zafer'i aşıp filelerle buluştu 1-0 
     25. dakikada, Adem Koçak'ın soldan ortasında arka direkten iyi yükselen Umut, yükselip topa kafayla vurdu. Top kaleci Ömer'in kapattığı köşeden filelerle buluştu 1-1 
     45. dakikada, defansın uzaklaştırmaya çalıştığı topla buluşan İlhan, kaleye 30 metre mesafeden sert vurdu, topu iyi takip eden kaleci Zafer gole izin vermedi. 
     Karşılaşmanın ilk yarısı 1-1 sona erdi. 
     
     İKİNCİ YARI 

     51. dakikada Gaziantepspor'un organize gelişen atağında Lazarov. Lazarov topla birlikte ceza sahasına girerek, kaleci Zafer ile karşı karşıya kaldı. Sert şutunda defansa çarpan top az farkla kornere çıktı. 
     58. dakikada, Jaziri şık hareketlere Ankargücü defansını geçip, topu sağ kanatta bulunan İlhan'a verdi. İlhan'ın yerden pasında Lazarov ceza sahasında topa sert vurdu. Top az farkla yandan dışarı gitti. 
     61. dakikada Lazarov'un pasında topu iyi takip eden Bülent, düzgün bir vuruşla meşin yuvarlağı filelere gönderdi 2-1 
     73. dakikada, Gaziantespor'un ani gelişen atağından Yusuf topu Lazarov'a verdi. Lazarov topla birlikte ceza sahasına girip sert vurdu. Kaleci Zafer, topu son anda kornere çeldi. 
     89. dakikada Tolga'nın pasıyla buluşan Özgür, kaleye 25 metre mesafeden sert vurdu. Kaleye yönelen top Gaziantepspor defansına çarparak dışarı çıktı. 
     Kalan dakikalarda gol olmayınca karşılaşma Gaziantepspor'un 2-1'lik üstünlüğüyle sona erdi. 
     
     MAÇIN KARNESİ 

     

Stat Kamil Ocak Hakemler Fırat Aydınus xx, Alparslan Dedeş xx, Can Filat xx Gaziantepspor Ömer xxx, Mehmet Polat xx, Bülent xxx, Sedat xx, Şevki xxx, İbrahim Toroman xx, Hakan Bayraktar x Dk. 46 Yusuf xx , Erdal xx Dk. 75 Bouazizi x , İlhan xx, Lazarov xxx, Jaziri xxx Dk. 82 Erhan Namlı x Ankaragücü Zafer x, Adem Dursun xx, Yılmaz x Dk. 69 Ramadan x , Hüseyin xx, Amr El Desouki xx Dk. 55 Özgür x , Tolga xx, Umut xxx, Adem Koçak xx, İsmet x, Hakan Keleş xx, Erhan Albayrak xx Dk. 81 Mehmet x Goller Dk. 23 Lazarov, Dk. 25 Umut, Dk. 61 Bülent Sarı kartlar Dk. 14 Sedat, Dk. 78 Bülent Gaziantepspor , Dk. 12 Yılmaz, Dk. 18 Adem Koçak, Dk. 38 Hakan Keleş Ankaragücü      

     
</TEXT>
</DOC>
