<DOC>
<DOCNO> 237356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/guncel/axgun01.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asıl genel liseler mağdur durumda' 
</HEADLINE>
<TEXT>


İnönü Üniversitesi Rektörü Hilmioğlu, "2002'de meslek liselerinden mezun olanların yüzde 50'si bir fakülteye giriyor. Düz lisede ise fakülteye yerleşme oranı yüzde 20" diyor 

İmam Hatiplerin dünü bugünü yarını - 4 
Mehmet Gündem 
mgundem milliyet.com.tr 

İHL'lere yönelik en sert eleştiriler, bu okullarda çocukların "şeriatçı" olarak yetiştirildiği şeklinde... İHL mezunlarının hukuk ve kamu yönetimi gibi bölümleri tercih etmelerini "devlet bürokrasini ele geçirmeye yönelik bir kadrolaşma" olarak görüyorlar. İmam ve hatip yetiştirmek üzere kurulmuş olan İHL'nin kuruluş amacından saptığı, İHL'lerin hızla büyüdüğü, meslek liselerini olumsuz etkilediği, hatta genel liselere 'alternatif' bir kurum haline dönüştüğü de eleştiriler arasında... Bu okullara kız öğrenci alınması da sıkça tartışılan konulardan. Sayıları hızla artan kız öğrenciler imamlık yapamayacaksa niçin bu okula gönderiliyor deniyor. Eleştirilen bir başka nokta da İHL'lerde yüzde 60'a yüzde 40 kültür dersleri lehine olan oranın diğer meslek okullarında yüzde 30'a yüzde 70 meslek dersleri lehine olmasıdır. 

Zaten meslek sahibi 
Prof. Dr. Fatih Hilmioğlu İnönü Üniversitesi Rektörü Mevcut sistemden asıl mağdur olanlar genel liseler. 2002'de meslek liselerinden mezun olanların, sınavsız geçişle Meslek Yüksek Okulu MYO , kendi branşlarıyla ilgili dört yıllık lisans programlarını ve açık öğretime yerleşenlerin oranı yüzde 50. Kendi branşlarında bir fakülteyi tercih ederken de 08'den yararlanıyorlar. Açıkta kalan diğer yüzde 50 zaten bir meslek sahibi. Sonraki yıllarda da sınava girme hakları devam ediyor. Meslek liselerinden MYO'ya geçen öğrenci kitlesinden de her yıl yüzde 10 kadarı 4 yıllık fakülteler geçiyor. 2002'de düz lisede ise bir fakülteye yerleşme olanı yüzde 20. Dışarıda kalan yüzde 80'in mesleği de yok, hiçbir şey olamıyorlar. 2002'deki yüzde 50 olan meslek liselerinin fakülteye yerleşme oranı 2003'te yüzde 63'e çıkıyor. 
Düz liselerde ise değişen bir şey yok. Üstelik düz liselerde de 03, 08 katsayı uygulaması var. Sözel bölümde okumuş bir öğrenci mühendislik tercihi yaptığında 03'le karşılaşıyor. İktidar "İHL'ler iyi eğitim görmüyorlarsa sınavda elenirler" diyor. Olaya böyle yaklaşırsak meslek liseleri pratikte hızla düz liseye dönüşür. Meslek dersleri yerine üniversiteye hazırlık ön plana geçer. 
Şimdi İHL'lerin öğrenci sayısı 80 binlere düştü. Katsayıyı dümdüz ederseniz bir iki yıl içinde bu rakam 500 binleri bulur. Devlet en iyi öğretmenlerini oraya verir. En iyi öğrenciler de oraya gelirler. Ardından da dört yıllık lisans programları İHL mezunlarıyla dolar. Bugün 2 milyon olan İHL mezunu sayısı iktidarın arka bahçesini oluşturuyor. Yapılmak istenen kuruyan arka bahçeleri yeşertmektir. 

Okudukları da değişti... 

Eskiden İHL'li öğrenciler daha fikri kitaplar okurlardı. Özellikle İslam dünyasından çeviri kitaplar ilgi görürdü. Konuştuğum çocuklardan sadece biri ne okuyorsun dediğimde "İslami Hareket Metodu" dedi. Bu İHL'lerdeki değişimin önemli göstergelerinden biri. İHL öğrencilerinin en çok okuduğu yazarlar şunlar İpek Ongun, Emine Şenlikoğlu, Ayşe Kulin, Ahmet Altan, Engin Noyan, İsmet Özel, Rasim Özdenören, Nuri Pakdil, Mustafa Kutlu, Sezai Karakoç, Cemil Meriç, Ahmet Günbay Yıldız, Ahmet Şahin, Hekimoğlu İsmail, Yaşar Nuri Öztürk, Halit Ertuğrul, Ali Bulaç, İbrahim Refik, Orhan Pamuk, Alev Alatlı, Adalet Ağaoğlu, Necip Fazıl, İskender Pala, Fatma Karabıyık Barbarosoğlu, N zım Hikmet, Hayrettin Karaman, Yavuz Bahadıroğlu, Ahmet Taşgetiren, İclal Aydın, Haşmet Babaoğlu, Fehmi Koru, Attila İlhan... 

İHL'de neler okunuyor 

Din Eğitimi Genel Müdürü Prof. Dr. İrfan Aycan, "İHL müfredat programlarında yüzde 40 meslek dersi yüzde 60 kültür dersi oranı her dönemde korundu. Genel liselerde okutulan dersler, İHL'lelerde yüzde 80-85 oranında okutuluyor" diyor. 
İHL haftalık ders programı 

HAZIRLIK 
Türkçe 4, Arapça 15, Kuranıkerim 8, Beden 2, Temel dini bilgiler 2 
Seçmeli dersler Resim, Müzik, Bilgisayar 2'şer saat. 

IX. SINIF 
Ortak Genel Kültür dersleri Türk dili ve edebiyatı 4, Tarih 2, Coğrafya 2, Matematik 5, Biyoloji 2, Fizik 2, Kimya 2, Yabancı dil 4, Sağlık 2, Beden 1 
Alan dersleri Kuranıkerim 4, Arapça 4, Siyer Peygamberin hayatı 

X. SINIF 
Ortak Genel Kültür Dersleri Türk dili ve edebiyatı 4, Tarih 2, Milli Güvenlik 1, 
Alan dersleri Kuranıkerim 4, Arapça 4, Hadis 2, Fıkıh 2, İslam tarihi 2, Tefsir 2, Psikoloji 2 
Okul türüne ait seçmeli dersler Biyoloji 2, Fizik 3. Kimya 3, Matematik 3, Geometri 2, Edebi metinler 2, Genel Türk tarihi 2, Sanat tarihi 2, Güzel konuşma ve yazma 2, Türkiye coğrafyası 3, Hızlı okuma 1, Hüsn-ü hat 2, Yabancı dil 2, Bilgisayar 2, Dini musiki 2, Dil bilim 2, mantık 2 Alınabilecek ders saati 8 
Seçmeli dersler Resim, Müzik, Beden, Çevre ve insan, Demokrasi ve insan hakları 2'şer saat. Alınabilecek ders saati 2 

XI. SINIF 
Ortak Genel Kültür Dersleri Türk dili ve edebiyatı 4, Felsefe 2, İnkılap tarihi 2 
Alan dersleri Kuranıkerim 4, Arapça 4, Kelam 2, Hitabet ve mesleki uygu. 4, Karşılaştırmalı dinler tarihi 2, Sosyoloji 2 
Okul türüne ait seçmeli dersler Biyoloji 2, Fizik 3. Kimya 3, Matematik 3, Geometri 2, Edebi metinler 2, Türk edebiyatı tarihi 2, Analitik geometri 2, Güzel konuşma ve yazma 2, Türkiye beşeri ve ekonomik coğrafyası 3, Hızlı okuma 1, Osmanlı tarihi 3, Yabancı dil 2, Bilgisayar 2, Dini musiki 2, Sanat tarihi 2, Tezhip 2 Alınabilecek ders saati 8 
Seçmeli dersler Resim, Müzik, Beden, İnsan ilişkileri, Halk bilimi 2'şer saat. Alınabilecek ders saati 2 
Normal lise haftalık ders programı 

I. SINIF 
Türk dili ve edebiyatı 4, Matematik 5, Fizik 2, Kimya 2, Biyoloji 2, İngilizce 4, Din kültürü ve ahlak bilgisi 1, Tarih 2, Coğrafya 2, Sağlık 2, Beden 2 
Seçmeli dersler Çevre ve insan 2, İnsan ilişkileri 1, Trafik 1 

II.SINIF sözel bölüm 
Türk dili ve edebiyatı 4, Tarih 2, Genel Türk Tarihi 3, İslam tarihi 2, Din kültürü ve ahlak bilgisi 1, Milli güvenlik 1, Edebi metinler 3, Türkiye fiziki coğrafyası 3, Ülkeler coğrafyası 3, Psikoloji 2, Resim 2, Beden 2 
Seçmeli dersler Sanat tarihi 2, Edebiyat tarihi 2 

III.SINIF sözel bölüm 
Türk dili ve edebiyatı 4, Din kültürü ve ahlak bilgisi 1, Felsefe 2, İnkılap tarihi 2, Edebi metinler 3, Osmanlı tarihi 3, Beşeri ve ekonomik coğrafya 3, Mantık 2, Sosyoloji 2, Turizm 2, Sanat tarihi 2, Türk edebiyatı tarihi 2, Müzik 2, Beden 2 

ÖSS'de başarılı mı 
Bir öğrenci üniversite sınavında dört yıllık lisans programlarını tercih edebilmek için üniversite sınavından en az 185 puan alması gekeriyor. Bu puanı alamayan öğrenci lisans programlarını tercih edemiyor. 
2004 ÖSYM okulların üniversite sonuçları kitapçığına göre Anadolu ve meslek düz İHL'lerin diğer bazı meslek liselerine göre karşılaştırmalı başarı oranları şöyle 

Anadolu Öğretmen 97.63 
Anadolu İmam Hatip 79.23 
Anadolu İletişim Meslek 70.68 
Anadolu Tekstil Teknik 57.89 
Turizm Anadolu Kız Mesl. 50.00 
Anadolu Otelcilik Turizm 46.00 

Meslek Lisesi düz 
Konservatuvar 54.83 
Kız Teknik 40.48 
Ziraat Teknik 39.13 
İmam Hatip Lisesi 30.44 
Kız Meslek 17.56 
Matbaa Meslek 9.46 

Not Sınava giren ve 185 puanı aşan öğrencilerin ortalaması 




</TEXT>
</DOC>
