<DOC>
<DOCNO> 219332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur44.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da düşen uçaktan 1 pilot fırlatma koltuğu ile kurtuldu... 
</HEADLINE>
<TEXT>

     Konya'da düşen 2 uçaktan birinde bulunan eğitim pilotlarından Pilot Teğmen Onur Uyanık'ın, fırlatma koltuğuyla kurtulduğu öğrenildi. 
     AA muhabirinin olay yerine yakın köylülerden edindiği bilgiye göre, Teğmen Onur Uyanık, çarpışmadan hemen önce fırlatma koltuğuyla uçaktan ayrılmayı başardı. 
     Hamzalar Mevkii'nde köylüler tarafından bulunan Onur Uyanık'ın halen olayın şokunu yaşadığını ve hiçbir şey hatırlamadığını belirten köylüler, Uyanık'ın şu anda durumunun çok iyi olduğunu kaydetti. 
     Bölgeye ulaşan askeri helikopterlerin arama çalışmalarını sürdürdüğü bildirildi. 
     
</TEXT>
</DOC>
