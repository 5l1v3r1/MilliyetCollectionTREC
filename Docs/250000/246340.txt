<DOC>
<DOCNO> 246340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonyas16.html </URL>
<DATE> 2004/06/08/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Marc Anthony, Lopez'le evlenmedi mi 
</HEADLINE>
<TEXT>

     Amerikalı şarkıcı Marc Anthony 34 , kendisi gibi şarkıcı ve aktris olan Jennifer Lopez ile evlenip evlenmediğine ilişkin açıklama yapmadı. 
     Anthony, NBC televizyonunda yayımlanan Today adlı programda Matt Lauer'in ''Hafta sonunuzu nasıl geçirdiniz '' sorusuna, ''Nereye varmak istediğinizi anlıyorum ve bunu 'Hepiniz özel hayatımla ilgili konuşmadığımı biliyorsunuz' sözüyle cevaplandıracağım'' diye yanıtladı. 
     Marc Anthony, Lauer'in, ''Öyleyse sizi kutlamalı mıyım '' sorusuna, ''Tabii ki adamım, 2 albümüm çıktı. Tabii ki. Ve bunun değerini biliyorum'' yanıtını verdi. 
     ''Us'' ve ''People'' dergileri, Anthony ve Lopez'in hafta sonunda Lopez'in evinin bahçesinde yaklaşık 40 davetlinin huzurunda evlendiğini yazmıştı. 
     Nişanlısı ünlü oyuncu Ben Affleck'ten yaklaşık 6 ay önce ayrılan 33 yaşındaki Jennifer Lopez, daha önce garson Ojani Noa ve dansçısı Cris Judd ile kısa süren iki evlilik yapmıştı. 
     Latin müziğindeki başarısıyla tanınan Marc Anthony ise eski eşi kainat güzeli Dayanara Torres'ten geçen hafta boşandı. Anthony'nin daha önceki ilişkisinden bir kızı, Torres'ten iki oğlu var. 
     
</TEXT>
</DOC>
