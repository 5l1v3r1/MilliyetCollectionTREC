<DOC>
<DOCNO> 221279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo07.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstatistikler öyle diyor Gençler, Avrupa'da en iyi Türk takımı 
</HEADLINE>
<TEXT>

     Futbolda UEFA Kupası 4. tur ilk maçında yarın İspanya'nın Valencia takımıyla Ankara'da karşılaşacak Gençlerbirliği, Avrupa kupalarında bugüne dek yaptığı 13 maçta, 5 galibiyet, 3 beraberlik ve 5 yenilgi aldı. 
     Kırmızı-siyahlı ekip, 4. kez katıldığı Avrupa kupalarında rakip filelere 13 maçta 20 gol atarken, kendi kalesinde ise 15 gol gördü. 
     İlk kez 1987-88 sezonunda Avrupa Kupa Galipleri Kupası ile Avrupa macerasına başlayan Gençlerbirliği, bu kupada ilk turda eski SSCB'nin Dinamo Minsk takımına deplasmanda 2-0 ve Ankara'da 2-1'lik sonuçlarla yenilerek elendi. 
     UEFA Intertoto Kupası'nda mücadele ettiği 1995-96 sezonunda ise ilk maçında İsrail'in Hapoel Tel Aviv takımını Ankara'da 4-0 yenerek kupalardaki ilk galibiyetini alan Gençlerbirliği, daha sonra deplasmandaki maçlarda Fransa'nın Racing Club Strasbourg ve Avusturya'nın Tirol Innsbruck takımlarına aynı sonuçla 3-1 yenilerek kupaya veda etti. 
     Gençlerbirliği, ilk kez 2001-2002 sezonunda katıldığı UEFA Kupası'nda da İsveç'in Halmstad takımıyla ilk tur ilk maçında Ankara'da 1-1 berabere kalırken, deplasmanda 1-0 yenilerek yine elenmekten kurtulamadı. 
     Başkent temsilcisi, bu sezon UEFA Kupası'nda ilk turda mücadele ettiği İngiliz rakibi Blackburn Rovers'ı Ankara'da 3-1 yenerek, 2. maç için iyi bir avantaj elde etti. Kırmızı-siyahlı ekip, İngiltere'deki rövanş karşılaşmasında da sahadan 1-1'lik beraberlikle ayrılarak, 2. tura çıkma başarısını gösterdi. 
     Gençlerbirliği, UEFA Kupası 2. tur ilk maçında Ankara'da 1-1 berabere kaldığı Portekiz'in Sporting Club Lizbon takımını Lizbon'da 3-0 yenerek, 3. tura çıkmayı başarırken, 3. turda eşleştiği İtalya'nın AC Parma takımını da her 2 maçta da yenerek kupanın dışında bıraktı. Kırmızı-siyahlı ekip, AC Parma'yı İtalya'da 1-0, Ankara'da ise 3-0'lık skorlarla yendi. 
     
     KUPALARIN TAKIMI VALENCIA... 

     Gençlerbirliği'nin UEFA Kupası 4. turundaki İspanyol rakibi Valencia, Avrupa kupalarında oldukça deneyimli ve başarılı bir ekip olarak dikkati çekiyor. 
     İspanyol ekibi, eski adıyla Avrupa Fuar Şehirleri Kupası olan UEFA Kupası'nda, 1962'de final mücadelesinde Barcelona'ya 6-2 ve1-1, 1963'de de Dinamo Zagreb'e 2-0 ve 2-1 üstünlük sağlayarak şampiyon oldu. 
     Valencia, 1980 yılında finalde İngiliz ekibi Arsenal'i penaltılarla 5-4 yenerek Avrupa Kupa Galipleri Kupası'nı kazandıktan sonra, o yılın Avrupa Şampiyon Kulüpler Kupası sahibi yine İngiliz Nottingham Forest'e 1-2 ve 1-0'lık skorlarla şans tanımadı ve Avrupa Süper Kupası'nı da müzesine götürdü. 
     İspanyol takımı, son yıllarda başarılı sonuçlar aldığı Avrupa Şampiyonlar Ligi'nde de finalde 2000 yılında İspanyol Real Madrid'e 3-0, 2001 yılında da Alman rakibi FC Bayern Münih'e penaltılarla 6-5 yenilerek şampiyonluğa ulaşamadı. 
     Bu sezon kupada ilk turda İsveç'in AIK Solna Stockhom takımını 2 maçta da 1-0 yenerek 2. tura yükselen İspanyol ekip, 2. turda karşılaştığı İsrail'in Maccabi Hayfa takımıyla ilk maçta kendi sahasında 0-0 berabere kaldı, rövanşta ise rakibini 4-0 yenerek bir üst tura yükseldi. Valencia, 3. turda da Beşiktaş'ı 3-2 ve 2-0 ile geçti. 
     
     KADRO 

     Maçlarını Mestalla Stadı'nda yapan, Rafael Benitez Maudes'in çalıştırdığı ve 8 yabancı futbolcunun da yer aldığı Valencia'nın kadrosu şöyle 
     Kaleciler Canizares, Palop Savunma Pellegrino, Ayala Arjantin , Aurelio Brezilya , Carboni İtalya , Marchena, Garrido, Navarro, Torres, Ferrero Orta Alan Canobbio Uruguay , Aimar Arjantin , Albelda, Baraja, Angulo, Rodriguez, Rufete, Gavilan, Tortajada Forvet Oliveira Brezilya , Sissoko Fransa , Sanchez, Mista, Xisco Munoz, Gil, Lopez Munoz. 
     Karşılaşmayı, Norveçli hakem üçlüsü Tom Henning Ovrebo, Arild Sundet ve Ole Hermann Borgan yönetecek. 
     
</TEXT>
</DOC>
