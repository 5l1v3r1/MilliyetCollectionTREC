<DOC>
<DOCNO> 234056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yasam/yas03.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Stresten uzak dur, hamile kal .. 
</HEADLINE>
<TEXT>

   Araştırmalar, kısırlık tedavisi gören kadınların, merak, kaygı ve stresten uzak kaldıkları sürece anne olma ihtimalinin yükseldiğini ortaya çıkardı 
      NEVSAL ELEVLİ Londra 
   
   SAN Diego'da California Üniversitesi'nde yapılan araştırmaya kısırlık tedavisi gören 150 kadın katıldı. Araştırmada, kadınların kendileriyle yapılan anketlerde, tedavinin yan etkilerine ilişkin, anestezi, ameliyat, ağrılar, iyileşme süresi, maliyet, işten uzak kalma ve bir bebek sahibi olma konularındaki endişe ve kaygıları soruldu. 
   
   Merak, 'döllenmeyi' azaltıyor 
   TIBBİ açıdan merak ve şüpheleri olan kadınların yumurtalarının, az endişe eden kadınlara oranla yüzde 19 daha az döllendiği ortaya çıktı. Kısırlık tedavi nedeniyle işlerinden uzak kalanların endişelerinin ise döllenme şansını yüzde 30 azalttığı görüldü. 
   
   Yaş da önemli 
   ARAŞTIRMADA, kısırlık tedavisinin maliyetinin ne kadar olacağı endişesinin bile düşük riskine yol açtığı belirlendi. Çıkan sonuçlarda, kısırlık tedavisinin başarıya ulaşmasında yaş, ırk, daha önceki hamilelik sayısı ve kısırlık tipinin de rol oynadağı açıklandı. 
   
   
</TEXT>
</DOC>
