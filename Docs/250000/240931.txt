<DOC>
<DOCNO> 240931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/soneko13.html </URL>
<DATE> 2004/05/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Akaryakıt ürünlerinde ÖTV tutarları yeniden belirlendi... 
</HEADLINE>
<TEXT>

     Bazı akaryakıt ürünlerinde uygulanan Özel Tüketim Vergisi tutarları ÖTV yeniden belirlendi. 
     Akaryakıt ürünlerine uygulanan ÖTV tutarlarının yeniden düzenlenmesine ilişkin Bakanlar Kurulu'nun, 23 Mart 2004 ve 04 Mayıs 2004 tarihleri arasındaki kararları, Resmi Gazete'nin bugünkü sayısında yayımlandı. 
     Buna göre 04 Mayıs 2004 tarihinde alınan karara göre ÖTV oranları, kurşunsuz süper benzinde litrede 904 bin 500 lira, kurşunlu süper benzinde litrede 923 bin lira, gazyağında litrede 558 bin 500 lira, motorinde litrede 668 bin 500 lira olarak uygulanacak. 
     Aynı dönemde, fuel-oil'lerde ağırlık itibariyle kükürt miktarı yüzde 1'i geçmeyenlerde 148 bin lira, kükürt miktarı yüzde 1'i geçen fakat yüzde 2'yi geçmeyenlerde 336 bin 500 lira, kükürt miktarı yüzde 2'yi geçen fakat yüzde 2.8'i geçmeyenlerde ve yüzde 2.8'i geçenlerde 102 bin 500 lira ÖTV uygulanacak. 
     Aynı tarihte, sıvılaştırılmış Doğalgaz'da, metreküpte motorlu taşıtlarda kullanılacak olanlarda 508 bin 3 lira uygulanırken, sıvılaştırılmış propanda kilogramda 599 bin lira, sıvılaştırılmış Bütanda 599 bin lira, sıvılaştırılmış petrol gazında LPG 599 bin lira, Oto gazda 683 bin lira olarak uygulanacak. 
     Solvent naftada, benzolde, petrol eterinde kilogramda 923 bin lira, vernikler ve benzeri ürünler için inorganik karma çözücüler ve incelticilerde ise 65 bin 272 lira ÖTV uygulanacak. 
     
</TEXT>
</DOC>
