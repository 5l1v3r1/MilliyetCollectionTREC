<DOC>
<DOCNO> 245428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonyas09.html </URL>
<DATE> 2004/06/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İş Bankası'ndan gençlere yönelik Sanal Popstar'' yarışması... 
</HEADLINE>
<TEXT>

     İş Bankası’nın gençlik sitesi İş’te Genç’te gerçekleştirilen, sanal dünyanın pop starı"nın belirleneceği Yıldız Avcısı" adlı yarışma başladı. Özellikle 18-21 yaş grubundaki gençleri hedefleyen yarışmaya şu ana kadar yaklaşık 2.000 kişi adayını kaydettirdi. 10 Temmuz’a kadar sürecek yarışmaya son başvuru tarihi 10 Haziran. 
     Yarışmacıların müzik bilgilerini, giyim zevklerini, hatta hayata bakışlarını kullanarak birer Sanal Yıldız Adayı" yaratmalarına dayanan Yıldız Avcısı" yarışmasında katılımcılar, adayların fiziki görünümünden ismine kadar her şeyini belirliyor. Starölarının yarışma şarkısını da seçip isterlerse şarkı sözü de yazan yarışmacılar, adaylarını kaydettirerek yarışmaya başlıyor. Yaratılan adaylar arasında kimin yıldız" olacağına ise İş’te Genç sitesinin üyeleri oylarıyla karar veriyor. 
     14 Haziran’da yapılacak değerlendirmeyle, Pop, Rock, Metal, Hip Hop, Techno ve Arabesk olmak üzere altı farklı müzik dalında finale kalanların açıklanacağı yarışmada, siteye üye olanlar 27 Haziran’a kadar finalistleri oylayabilecek. Belirlenecek altı müzik türünden 6 yıldız adayı ise 5 Temmuz’da ilan edilecek. 
     Yıldız Avcısı hakkındaki detaylı bilgiye, www.istegenc.com.tr adresinden ulaşılabilir. 
     
</TEXT>
</DOC>
