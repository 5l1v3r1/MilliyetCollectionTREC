<DOC>
<DOCNO> 229462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/guncel/gun03.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK da Kıbrıs'a kurban edilmiş 
</HEADLINE>
<TEXT>

   İHSAN DÖRTKARDEŞ DHA 
   
   AB'nin PKK - KADEK'in ardından örgütün devamı Kongra - Gel'i de terör örgütleri listesine alması, örgütte şok etkisi yarattı. Örgüt yeniden PKK adını almak için çalışmalara başlarken, Kongra - Gel'in başkanı ve eski DEP Milletvekili Zübeyir Aydar, "Kıbrıs'a kurban edildik" dedi. 
   
   Listeye haksız alındık 
   Aydar, örgütün internet sitesinde yayımlanan açıklamasında AB'nin ikiyüzlü davrandığını öne sürdü. Kongra - Gel'in terör örgütleri listesine alınmasının mesnetsiz ve haksız bir uygulama olduğunu savunan Aydar, şu iddialarda bulundu "Bu tamamen AB'nin bölgede kendi çıkarları çerçevesinde yürüttüğü siyasetin bir ürünüdür. Kıbrıs konusunda Türkiye'den taviz koparmak için Kürtler pazarlık konusu yapılıyor ve adımız listeye alınıyor." 
   
   GÜNÜN ESPRİSİ    Katliam yapanların arasında işimiz ne 
   AB'nin PKK - KADEK'in devamı Kongra - Gel'i terör örgütleri listesine alması üzerine Kongra - Gel'in başkanı Zübeyir Aydar, şu açıklamayı yaptı "Her gün onlarca sivil insanı öldüren, hiçbir hedef gözetmeden sivillere yönelik katliamlar yapan örgütlerle bizim adımızın aynı listeye alınması, Kürt halkına hakarettir." 
   
   
   
</TEXT>
</DOC>
