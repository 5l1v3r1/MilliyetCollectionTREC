<DOC>
<DOCNO> 217507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur02.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda silahlı saldırı... 1 polis yaralandı... 
</HEADLINE>
<TEXT>

     Beyoğlu'ndaki bir otoparkta, aranan kişilerin çevreye açtığı ateş sonucu, bu kişileri yakalamak için bekleyen ekipteki bir polis memuru yaralandı. 
     Asayiş Şube Müdürlüğü Cinayet Büro Amirliği'nde görevli bir polis ekibi, Eminönü'ndeki cinayet olayını soruşturmak için Sıraselviler Caddesi'ndeki Santral Otoparkı'na gitti. 
     Ekip otomobilindeki polis memuru İdris Karslı'nın 35 yazıhaneye girdiği sırada, cinayet olayına ilişkin aranan kişiler oldukları anlaşılan 2 kişi, bir otomobille otoparka geldi. 
     Otoparkta polislerin bulunduğunu farkeden bu kişiler, yakalanmamak için çevreye ateş açtılar. 
     Saldırganlar, polis memurlarının da karşılık vermesi üzerine, plakalarının çalıntı olduğu belirlenen otomobille kaçtılar. 
     Saldırıda, karnına isabet eden kurşunla yaralanan Karslı, meslektaşları tarafından Taksim Eğitim ve Araştırma Hastanesi'ne kaldırılarak tedavi altına alındı. 
     İstanbul Emniyet Müdürü Celalettin Cerrah, hastaneye gelerek İdris Karslı'nın sağlık durumu hakkında bilgi aldı. 
     Cerrah, basın mensuplarına yaptığı açıklamada, Karslı'nın ameliyata alındığını ve hayati tehlikesinin bulunmadığını belirtti. 
     Polis, saldırganların yakalanması için çevrede operasyon başlattı. 
     
</TEXT>
</DOC>
