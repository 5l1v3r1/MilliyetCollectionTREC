<DOC>
<DOCNO> 208957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/guncel/gun90.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   İbo'nun batırdığı işler .. No 2    30 Kasım Pazar günü bir TOPX listesi yayımlamıştık. "İbrahim Tatlıses'in bir hevesle cumburlop dalıp bir ikisi hariç kapatmak ya da devretmek zorunda kaldığı iş alanları Top10" başlıklıydı... 
   1 Seyahat Otobüsçülük 
   2 Turizm Otelcilik 
   3 Radyo-Televizyon Yayımcılık DJcilik Yönetmencilik 
   4 Basın Patronculuk Yayımcılık 
   5 Sinema Yönetmencilik Oyunculuk 
   6 Fast Food Lahmacunculuk 
   7 Gıda İsot Bibercilik 
   8 Hazır giyim Tekstilcilik 
   9 Marketler zinciri Perakendecilik-Yapacak deniyor 
   10 Casinoculuk Yeni 
   İşlerini ya yapmış ya da yapmaya devam ediyordu İbrahim abimiz. Listenin sonundaki notta da "Allah rızası için bunların hangisi faaliyette, hangisi değil ve varsa eğer unuttuğumuz, bize iletir misiniz Bu konulara acayip meraklıyız da nedense " diyerek bir çok tehlikeyi de İbo'nun kapımıza dayanması gibi göze almıştık... 
   2 gün önceki gazetelerden öğreniyoruz ki 9 numaralı madde de yer alan Marketler Zinciri, daha birinci halkasındayken batmış, kapanmış. Valla billa çok üzüldük. 
   Millet faizden, hazine bonosundan, oturduğu yerden malı götürürken para olmadığı için hükümet yatırımların neredeyse hepsini durdururken, İbo iş yeri açıyor, istihdam yaratıyor. Ama Asena'yla uğraşmaktan işler "tek tek" batıyor. Biz de anlamıyoruz ki ticaretten. O yüzden geçen seferki gibi yine bir notla bitiriyoruz yazımızı. 
   Not Allah rızası için, ticaretten anlayan birileri varsa, yukarıdaki listeden de halen faaliyette olan kaldıysa casinoyu biliyoruz bir tek oraya gidip o da batmadan bir el atsınlar. Valla ciddiyiz, yazıktır... 
   
   Ah o gemide ben de olsaydım, açık denizlere yol alsaydım... 
   Rus Çarı Panislavizm için 
   
   Merak Kediyi Öldürdü ..    SerinDuruş ve ShockHaberciler tarafından gönderilen sorulara devam 
   Neden hit olmuş İbrahim Tatlıses şarkıları ikilemelerden oluşur Tek Tek, Mavi Mavi, Allah Alah... Oktar Babuna'ya ne oldu Kendisine uygun iliği bulabildi mi Topladığı kan örneklerini ne yaptı Babuna iyileşti mi İyileşti ise neden Türk halkına teşekkür etmedi Yoksa Osman Durmuş haklı mıydı Neden "150 ile 500 milyon lira arasında değişen miktarlarda..." benzeri ifadeler okunurken "150 il 500..." diye okunur. Türkçemizde "ile" şeklinde yazılan, ancak "il " diye okunan bir başka bağlaç mı vardır Neden banknotların üzerinde "Türkiye Cumhuriyet Merkez Bankası" yazar da "Türkiye Cumhuriyeti Merkez Bankası" yazmaz Yoksa "Bankanın adı neden Türkiye Cumhuriyeti Merkez Bankası değildir " diye mi sormak gerekir Neden yabancı filmlerin kargaşa ve panik sahnelerindeki dublajlar baştan savma yapılır "Hadi hadi kaçalım ", "Çabuk olun, daha hızlı " gibi klasik repliklerde, mesleğe yeni başlamış çömez dublajcılar deneyim kazanıp pişmeleri için mi görevlendirilir Neden "Ağustos Böceği ile Karınca" masalındaki, sanatçı ağustos böceği hep tembel ve sorumsuz olarak aşağılanır Sanata sanatçıya değer vermediği gibi bir parça ekmeği komşusundan esirgeyecek kadar bencil ve cimri olan karınca neden sevilir Yoksa sanatçı ağustos böceği ülkemizdeki sanatçılarla bir benzerlik mi gösterir Neden son dönem Türk filmlerinin hepsinde ana avrat küfür vardır Mizah anlayışımız gittikçe basitleşiyor mu yoksa Amerikan filmlerindeki her saniye duyulan "shit" veya "fuck"dan etkilenme söz konusu mudur 
   
   Ah Ah 
   "Aslında Avukat Bey'in içi kan ağlıyor, hani senin bir lafın var Reha, "acı var mı acı" diye. Avukat Bey'e sorsak "acı var mı acı" diye, gözünden iki damla yaş süzülür. Ah ah der .." b b 
</TEXT>
</DOC>
