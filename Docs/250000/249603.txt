<DOC>
<DOCNO> 249603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun38.html </URL>
<DATE> 2004/06/21/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Seçim bürosuna silahlı saldırı 1 ölü, 1 yaralı 
</HEADLINE>
<TEXT>

     Afganistan'ın güneyindeki Kandahar eyaletinde, motosikletli silahlı kişiler, bir seçim kayıt bürosuna saldırı düzenledi. Saldırıda 1 Afgan askeri öldü, 1'i yaralandı. 
     Hükümet yetkilisi Muhammed Şoheyb, öğleden sonraki saldırının, Argandab bölgesinin Taraki köyünde düzenlendiğini söyledi. Yetkili, ''Eylül ayında yapılacak seçimlerle ilgili hazırlıkları baltalamak için girişilen bu eylemin 2 motosikletli 4 kişi tarafından yapıldığını'' belirtti. 
     Bu arada, BM'nin Afganistan temsilcisi Jean Arnault, ülkenin güvenliği için, seçimlerden önce, acil olarak daha çok NATO askerine ihtiyaç olduğunu söyledi. 
     Arnault, Kabil'de düzenlediği basın toplantısında, yabancılara ve yardım görevlilerine yönelik son günlerdeki saldırıların NATO'nun varlığını artırması için uygun zaman olduğunu gösterdiğini belirtti. 
     
</TEXT>
</DOC>
