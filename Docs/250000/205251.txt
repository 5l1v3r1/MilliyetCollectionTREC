<DOC>
<DOCNO> 205251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/ekonomi/eko13.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin ve Japonya Irak'ın borcunu silmeye hazır 
</HEADLINE>
<TEXT>

   Çin ve Japon hükümetleri James Baker ile yaptıkları görüşme sonrası Irak'ın borçlarını silebilecekleri mesajlarını verdiler 
   EKONOMİ SERVİSİ 
   
   Çin ve Japonya hükümetleri Irak'ın kendilerine olan borçlarını silebileceklerini açıkladılar. Çin Başbakanı Wen Jiabao, Çin yönetiminin Irak'ın borçlarının büyük kısmını silmeyi düşüneceğini belirterek Irak halkının içinde bulunduğu zor durumu anladığını açıkladı. 
   ABD Başkanı'nın Irak'ın borçları sorunundan sorumlu özel elçisi James Baker ile görüşen Wen borçların silinebileceği yönünde mesaj verdi. 
   Baker ise Irak'ın yeniden yapılandırılmasının dünyanın barış ve istikrarına yararlı olacağını, ancak borç sorununun çözülememesi durumunda yeniden yapılandırma sürecinin ilerleme sağlamayacağını ifade etti. Bu arada Japonya Başbakanı Junichiro ile James Baker yaptıkları ortak açıklamada Irak'ın tüm borçlarını unutmaya hazır olduklarını açıkladı. Japonya'nın bu açıklaması diğer Avrupa ülkelerinin aynı şekilde hareket etmesi halinde gerçekleşecek. 
   Japonya'nın alacağının büyük bir bölümü 1970 ve 1980'lerde yapılan hastane ve enerji santrallerinden kaynaklanıyor. Japonya şu ana kadar Irak'a 5 milyar dolarlık yardım yolladı ve bölgede 1.000 askeri bulunuyor. 
   
   
</TEXT>
</DOC>
