<DOC>
<DOCNO> 242994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonsiy26.html </URL>
<DATE> 2004/05/26/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Erdoğanla Prens ve Prensesin gezi sohbeti... 
</HEADLINE>
<TEXT>

     Başbakan Recep Tayyip Erdoğan, dünya ülkelerini gezme konusunda Papa "2. Jean Paul'e fark atmış olmamız gerekirdi" dedi. 
     Başbakan Erdoğan, Hollanda Veliaht Prensi Willem Alexander ve eşi Maxima Alexander'la görüştü. 
     Edinilen bilgilere göre, görüşmede, Veliaht Prens Willem Alexander, dünya ülkelerine yaptığı gezilere dikkat çekerek, Erdoğan'a "Siz ne kadar geziyorsunuz " dedi. 
     Erdoğan da Türkiye'nin AB üyelik süreci nedeniyle gezmeye ve çeşitli temaslarda bulunmaya mecbur olduklarını ifade etti. 
     Erdoğan'la Veliaht Prensin sohbetine katılan Hollanda Prenses Maxima da "Ama siz Papa'yı da geçtiniz" şeklinde espri yaptı. 
     Başbakan Erdoğan, Prenses'in bu esprisi üzerine "Bu başarı değil, Papa'nın yaşını dikkate alırsanız, daha fazla fark atmış olmamız gerekirdi" diye konuştu. 
     Görüşmede, Türkiye'nin AB süreci ile Türkiye-Hollanda arasındaki ikili ilişkilerin de değerlendirildiği bildirildi. 

     
</TEXT>
</DOC>
