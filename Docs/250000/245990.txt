<DOC>
<DOCNO> 245990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonsiy01.html </URL>
<DATE> 2004/06/07/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
DYP, AKP'yi YÖK'le vuracak 
</HEADLINE>
<TEXT>

     Cumhurbaşkanı Ahmet Necdet Sezer'in vetosu sonrasında AKP'nin askıya aldığı YÖK Yasası, yaz döneminde DYP'nin en önemli kozu olacak. 
     İmam Hatip mezunlarına katsayı kolaylığı getiren YÖK değişikliğinde tasarıya destek veren DYP, AKP'nin tutumunu Anadolu'ya taşıyacak. 
     YÖK Yasası örnek gösterilerek AKP'nin TBMM'de 368 milletvekiliği gibi bir çoğunluğu bulunmasına karşın, çıkardığı yasalarda geri adım attığı, bunun "hükümetin iktidar olup muktedir olamadığı" anlamına geldiği halka anlatılacak. 
     AKP'nin iktidarda olmanın gereğini yerine getiremediği, samimiyetten uzak "göstermelik" adımlar atarak, tribünlere oynadığı ileri sürülecek. 
     İktidarın "değişim" söylemine karşın Cumhuriyet kurumlarının güvenmekte zorlandığı bir siyasi yapı olduğu belirtilecek. 
     DYP'nin, DP ve AP çizgisinde olduğu gibi milletle devleti kuçaklaştıracak asıl yapı olduğu anlatılarak, "Vatandaşın sıkıntı ve sorunlarını ancak biz çözeriz" mesajı verilecek. 
     
</TEXT>
</DOC>
