<DOC>
<DOCNO> 206107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/ekonomi/eko06.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'a ikinci haciz geliyor 
</HEADLINE>
<TEXT>

   TMSF, altı aylık sürenin dolmasıyla İmar'daki 8 katrilyonluk zarar için Uzanlar'a ikinci hacizleri koydurtuyor 
   Kadife Şahin 
   
   Tasarruf Mevduatı Sigorta Fonu Yönetim Kurulu'nun TMSF aldığı karar üzerine Fon, Uzan Grubu'nun İmar Bankası'ndaki yaklaşık 8 katrilyon liralık zarara karşılık, 6183 sayılı Amme Alacaklarının Tahsil Usulü Hakkındaki Kanun'un hükümleri gereği tatbikat başlatıyor. 
   
   Hacizler devam edecek 
   İmar Bankası'daki kanuna aykırı işlem ve uygulamalarının kayıtlarının ortaya çıkmasından sonra Uzanlar'ın bütün mal, hak ve alacaklarına ihtiyati tedbir kararı koydurtan TMSF, 7 Ocak Çarşamba günü altı aylık sürenin dolması üzerine Bankalar Kanunu hükümlerine göre ikinci haciz işlemlerini başlatıyor. 
   Uzanlar'ın sahibi olduğu veya ilişkili olduğu bütün şirketlerin mal, hak ve alacaklarına haciz konulmasını isteyen Fon, ilgili bütün kurum ve kuruluşlara yazı gönderiyor. 
   Fon'un devletin İmar Bankası'ndaki 7 katrilyon liranın üzerindeki zararına karşılık tedbir kararlarını bildirdiği kurumların başında ilgili bütün bakanlıklar, devlet kuruluşları, tapu daireleri, bankalar, ticaret sicil müdürlükleri ve liman başkanlıkları geliyor. 
   Fon, böylece daha önce konulan tedbirlerin ortadan kalkmasını önlenmiş olacak. 
   
   
</TEXT>
</DOC>
