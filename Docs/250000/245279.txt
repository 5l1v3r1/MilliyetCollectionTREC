<DOC>
<DOCNO> 245279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko19.html </URL>
<DATE> 2004/06/04/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Superonline'ın Yapı Kredi'ye borcu kapatılacak... 
</HEADLINE>
<TEXT>

     Superonline'ın Yapı Kredi Bankası'na olan borcu, bankanın, şirketin sermaye artırımına iştirak etmesi suretiyle kapatılacak. 
     Yapı Kredi Bankası'ndan Borsa'ya gönderilen açıklamada, bankanın dün yapılan Yönetim Kurulu toplantısında, mevcut 63 trilyon 52 milyar 723 milyon 9 bin 968 lira olan sermayesi 104 trilyon 60 milyar liraya çıkacak olan ve Yapı Kredi'nin, dolaylı olarak yüzde 72.36'sına sahip olduğu Super Online Uluslararası Elektronik Bilgilendirme ve Haberleşme Hizmetleri A.Ş.'nin artırılacak sermayesine 37 trilyon 550 milyar lira ile iştirak etmesine karar verildiği belirtildi. 
     Açıklamada, sermaye artışının gerçekleştirilmesiyle, Yapı Kredi'nin Super Online'daki doğrudan iştirakinin yüzde 36.08'e, doğrudan ve dolaylı payının ise yüzde 79.93'e çıkacağı, artırılan sermaye ile şirketin bankaya olan kredi borçlarının kapatılacağı bildirildi. 
     
</TEXT>
</DOC>
