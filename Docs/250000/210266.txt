<DOC>
<DOCNO> 210266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/magazin/amag.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizontele gaala 
</HEADLINE>
<TEXT>

   Yılmaz Erdoğan'nın çektiği 'Vizontele Tuuba'nın galasına 3 bini aşkın davetli katıldı. Davetliler 'Asmalı Konak' galasındaki gibi kırmızı halıda yürüdü... 
      Deniz Altuntaş 
   
   Yılmaz Erdoğan'ın Türk sinema tarihinin en çok izlenen filmi "Vizontele"nin ardından ikincisini çektiği "Vizontele Tuuba"nın galası dün Lütfi Kırdar Kongre ve Sergi Sarayı'nda yapıldı. Geceye 3 bini aşkın davetli katılırken, gala için Lütfi Kırdar Kongre Sarayı'nın girişine çadır yapıldı. 
   
   Sevgilisiyle geldi 
   Gecenin sürprizi, Erdoğan'ın ağabeyi Mustafa Erdoğan'ın ilk kez sevgilisi Gülben Ergen'le objektiflerin karşısına geçmesi oldu. Korumalar tarafından açılan güvenlik koridorundan yürüyen sevgililer, basın mensuplarının sorularını yanıtlamadı. Asmalı Konak Filmi'nin galasında olduğu gibi davetliler salona, kırmızı halıdan yürüyerek girdi. Gecede filmin yönetmeni, yapımcısı ve başrol oyuncusu Erdoğan, Cengiz Abazoğlu'nun gala için özel hazırladığı kostümü giydi. Erdoğan'a filmde çocuk karakterlerden birini canlandıran 10 yaşındaki kızı Berfin eşlik etti. Erdoğan, film için "Çok heyecanlıyım. Amacımız ilk Vizontele'yi geçmek" diye konuştu. 
   Erdoğan'ın filmde sevgilisini canlandıran Tuba Ünsal da Güneydoğu bölgesinde giyilen gelinlikle galaya katıldı. Ünsal, "Bu gece benim düğün gecem" dedi. Ünsal, sevgilisini soran gazetecilere, "Çok saçma bir soru soruyorsunuz. Buraya Vizontele ailesiyle geldim. Burası Vizontele'nin galası" diye yanıt verdi. 
   
   
</TEXT>
</DOC>
