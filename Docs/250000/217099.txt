<DOC>
<DOCNO> 217099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/yazar/pulur.html </URL>
<DATE> 2004/02/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İzmirlilerin eline büyük fırsat geçti... 
</HEADLINE>
<TEXT>

   
   İZMİRLİLERİN önüne büyük bir fırsat çıktı... 
   Üç ay arayla iki kafeterya yandı, ilkinde 9, ikincisinde 4, toplam 13 kişi yanarak öldü, ölenlerin içinde üniversiteli gençler var. 
   Oğlunu ilk yangında kaybeden bir anne, ikinci yangına koşarak gelmiş, feryat ediyordu, üniversite üçüncü sınıf öğrencisi olan oğlu için, gözyaşı döküyordu. 
   
   PEKİ, bu yangınlar neden çıktı 
   Gazete haberlerine göre, elektrik kontağından ve dekor olarak kullanılan yanıcı maddelerden... 
   Gazete haberlerine, kaynak olanlar kim 
   O bölgenin yetkilileri... 
   Tıpkı "Merdi kipti şecaat arzederken, sirkatin söyler " misali... 
   Uzun uzun anlatıyorlar, elektrik kablosu şöyle çekilmiş de, üzerine yanıcı maddeler kaplanmış da... 
   İnsan isyan ediyor 
   "Peki, siz neredeydiniz " 
   Böyle bir yere nasıl ruhsat verdiniz, ya da verdikten sonra hiç mi denetlemediniz 
   Buraların ne halde olduğunu bilmiyor muydunuz 
   Hiç bilmez olurlar mı 
   Hani bir laf vardır "Kılmadığı beş vakit namaz, onu da bilir kılmaz " diye... 
   
   ŞİMDİ ne olacak 
   Şimdiye kadar ne olduysa o olacak. 
   Soruşturmalar, kovuşturmalar, bilirkişi raporları birkaç günlük tutuklamalar, mahkeme, ya beraat ya hapis, o da paraya çevrilir, olur, biter... 
   Bitmese bile, arkadan af gelir 
   
   O halde ne yapmalı 
   İşte, bunun için yazının başında "İzmirlilere büyük bir fırsat çıktı " dedik... 
   Fırsat, yerel seçimler... 
   Bundan daha iyi fırsat olur mu 
   Bu iki faciada kimi, kimleri, hangi partiyi sorumlu tutuyorlarsa, onlara oy vermezler. 
   Bundan daha büyük ceza olur mu 
   
   BAŞKA cezalar bekliyorsanız, kusura bakmayın avucunuzu yalarsınız... 
   Körfez depreminde 20 bin kişi öldü, bir kişi, cezalandırıldı mı 
   Var mısınız bu cezaya 
   Eğer yoksanız, kusura bakmayın, Allah korusun, daha nice facialar karşısında ağlaşıp durursunuz, yüreğiniz yanar. 
   Ne olur, bir kere de oyunuzla ceza vermeyi düşünün ve verin. 
   
      
   
</TEXT>
</DOC>
