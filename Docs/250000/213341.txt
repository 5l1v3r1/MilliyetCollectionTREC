<DOC>
<DOCNO> 213341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo13.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'de, C.Zagreb sevinci yaşanıyor 
</HEADLINE>
<TEXT>

     Ülkerspor Antrenörü Ergin Ataman, Basketbol Erkekler Avrupa Ligi 1. tur A Grubu'nda Cibona VIP Zagreb karşısında aldıkları 76-70'lik galibiyetin kendilerini ilk hedeflerini gerçekleştirmek adına çok rahatlattığını söyledi. 
     Hırvatistan temsilcisi karşısında maçın ilk 3 periyodunda oldukça kötü bir performans sergilediklerini kaydeden Ataman, ''Bu maçı kazandığımız taktirde Top 16'ya katılmayı büyük ölçüde garantilemiş olacaktık. Bunun bilincinde olmamız bizi stresli hale getirdi'' dedi. 
     Maçın son periyodunda güzel bir oyun sergilediklerini ve Naumoski ile Haluk'un da son çeyrekteki performanslarının galibiyette önemli olduğunu vurgulayan Ataman, şunları söyledi 
     ''Cibona VIP Zagreb takımının çok özel ve etkili hücum oyuncuları var. Bu da bizi maç içinde oldukça sıkıntılı duruma soktu. Gerek savunmada, gerek hücumda sergilediğimiz üstün performans bizim maçı kazanmamızda büyük önem taşıdı. Bu galibiyet bizi ilk hedefimizi gerçekleştirmemiz adına çok rahatlattı.'' 
     
</TEXT>
</DOC>
