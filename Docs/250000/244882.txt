<DOC>
<DOCNO> 244882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/siyaset/axsiy01.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, İslamcıları kızdırdı 
</HEADLINE>
<TEXT>


YÖK Yasası'nda geri adım atan AKP'ye İmam Hatip Mensupları ve Mezunları Derneği ÖNDER , İmam Hatipliler Vakfı TİMAV ve Mazlum-Der tepki gösterdi 

BELMA AKÇURA İstanbul 


Başbakan Recep Tayyip Erdoğan'ın, Cumhurbaşkanı Ahmet Necdet Sezer'in kısmen veto ettiği YÖK Yasası'nı şimdilik gündemden çıkarması, imam hatipler konusunda mücadele veren İslami çevreleri, vakıf ve dernekleri kızdırdı. 
İmam Hatip Mensupları ve Mezunları Derneği ÖNDER Genel Başkanı İbrahim Solmaz Biz de bunun tedavisi mümkün olmayan yaralar açtığını düşünüyoruz. Çünkü AKP iktidara gelirken halka söz vermişti, halkın iradesini göz önünde bulunduracağını ifade etmişti. Üniversite sınavlarındaki katsayı farkını telafi edeceğini ifade etmişti. Bu hatadan dönülmesini arzu ediyoruz. Bir daha gündeme getirilmemesi gibi bir endişeyi de taşıyoruz, ama mutlaka getirmek zorunda. Yoksa AKP de daha önceki iktidarların akıbetine uğrar.Türkiye İmam Hatipliler Vakfı TİMAV Genel Başkanı Mehmet Emin Parlaktürk Biz umduğumuz ve beklediğimiz neticeyi alamamanın şokunu ve ezikliğini yaşıyoruz. Haksızlığın devamı bizi hayli üzüyor. Hükümet kanadı kapsamlı bir değişiklik için bunu ileri bir tarihe bıraktığını söylüyor ama biz bu konuda iyimser değiliz. Karşı çıkışlar sadece bugün değil, o zaman da tekrarlanacak. Bu gecikme hükümetin geri adım atması olarak değerlendirilebilir. TBMM'nin üstünde bir iradenin olmadığını göstermeleri gerekiyordu. Bu geri adım bunun da sanki olmadığının bir göstergesi gibi anlaşılıyor. YÖK'ün istekleri doğrultusunda bu sonuçlandı.Mazlum - Der Genel Başkanı Ayhan Bilgen YÖK değişikliği konusunda hükümetin çalışmalarını hep eksik ve yetersiz bulduk. İhtiyacı karşılayacak boyutlarda değildi. Bu noktaya varacağı belliydi. Gerilim çıkarmamak gibi argümanları insan hakları açısından bir yere oturtamayız. AKP yeniden daha kapsamlı gündeme getirirse bu tasarıya çeşitli çevrelerden de destek verilecektir. 

</TEXT>
</DOC>
