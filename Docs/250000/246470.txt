<DOC>
<DOCNO> 246470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun41.html </URL>
<DATE> 2004/06/09/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
BBC tüm dünyaya duyurdu... 
</HEADLINE>
<TEXT>

     Yargıtay 9. Ceza Dairesinin, kapatılan DEP'in dört eski milletvekilini tahliye etmesi yurt dışında da yankı buldu. İngiliz yayın kurumu BBC, bu gelişmeyi "DEP milletvekillerine tahliye" diye duyururken Türkiye'nin bu dava nedeniyle sert eleştirilere uğradığına dikkat çekti. 
     BBC, bu konudaki haberinde Yargıtay 9'uncu Ceza Dairesinin, kapatılan DEP'in dört eski milletvekili Leyla Zana, Hatip Dicle, Selim Sadak ve Orhan Doğan'ın cezalarının infazının durdurulması ve tahliye edilmelerine karar verdiğini belirtti Avrupa İnsan Hakları Mahkemesi'nin AİHM , 2001 yılında eski milletvekillerinin yargılandığı davanın adil olmadığı kararına vararak yargılamanın yeniden yapılmasını istediğini anımsatan BBC, bu nedenle Ankara 1 No'lu Devlet Güvenlik Mahkemesi'nde yeniden yargılanan DEP milletvekilleri, Nisan ayında sonuçlanan davada, yeniden aynı cezalara çarptırıldığına dikkat çekti. 
     BBC, Yargıtay Başsavcılığının, bu yargılamanın da savunma hakkının tam olarak kullanılamaması nedeniyle adil olmadığı görüşünde olduğunu belirterek "DEP davası, Avrupa Parlamentosu tarafından yakından izleniyor. Bu amaçla geçen davanın duruşmalarını izleyen Avrupalı milletvekilleri, mahkemenin daha önceki kararda hüküm kılmasını, sert ifadelerle eleştirmişler, Türkiye'nin Avrupa Birliği'ne uyum amacıyla yaptığı reformların uygulanmadığını söylemişlerdi" dedi. 
     BBC, Leyla Zana'nın Avrupa Parlamentosu tarafından verilen Sakharov Düşünce Özgürlüğü ödülü sahibi olduğuna da dikkat çekti. 
     

     
</TEXT>
</DOC>
