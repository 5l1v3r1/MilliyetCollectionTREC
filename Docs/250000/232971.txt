<DOC>
<DOCNO> 232971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonyas19.html </URL>
<DATE> 2004/04/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Trintignant'ın ailesi temyize gitti 
</HEADLINE>
<TEXT>

     Fransız sinema oyuncusu Marie Trintignant'ı döverek ünlü aktrisin ölümüne sebep olduğu gerekçesiyle 8 yıl hapse çarptırılan Fransız şarkıcı Bertrand Cantat'nın cezasını az bulan Trintignant'ın ailesinin temyize başvurduğu bildirildi. 
     Trintignant ailesinin avukatı Kazimieras Motieka, temyiz başvurusu için yazdığı yazıda, Vilnius mahkemesinin haklı nedenlere dayanmadan cezayı hafiflettiğini vurgulayarak, ''Cezanın değişmesini ve ağırlaştırılmasını talep ediyoruz'' dedi. 
     Televizyon dizisi ''Colette''in çekimlerini bitiren Marie Trintignant, geçen yıl 26 Temmuz'da sabaha karşı, Litvanya'nın başkenti Vilnius'ta bir otel odasında, sevgilisi Bertrand Cantat tarafından feci şekilde dövülmüş, geçirdiği ameliyatlara rağmen komadan çıkamamış ve 1 Ağustos'ta beyin ödeminden ölmüştü. 
     
</TEXT>
</DOC>
