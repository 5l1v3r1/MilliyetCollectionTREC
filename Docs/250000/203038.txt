<DOC>
<DOCNO> 203038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sonspo31.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan taraftarına özel yılbaşı paketleri... 
</HEADLINE>
<TEXT>

     Beşiktaş Kulübü, yılbaşı nedeniyle taraftarlarına yönelik satışa sunacağı, Beşiktaş lisanslı ürünlerinden oluşan hediye paketlerinin tanıtımını yaptı. 
     BJK Nevzat Demir Tesisleri'nde gerçekleştirilen tanıtım törenine kulüp yönetim kurulu üyesi Hüseyin Mican ile futbolculardan Tayfur, Zago, Ronaldo, Ahmed Hassan, Ahmet Yıldırım, Pancu ve Emre katıldı. 
     BJK İnönü Stadı ile Ankara'daki BJK Store'larda satışa çıkarılacak hediye paketlerinde, geçen sezon kazanılan lig şampiyonluğu kupasının maketi, BJK mührü, kartvizitlik, vazo, kül tablası, cetvel, zarf açacağı, kitap ayracı, 100. yıl forması, siyah forma, 100. Yıl VCD'si ve diğer hediyeler yer alıyor. 
     Hediye paketlerinden ''Şampiyonluk Sandığı''nın 500 milyon liradan, yılbaşı şampiyonluk paketlerinin de 250 ve 100 milyon liradan satışa sunulacağı bildirildi. 
     Kulüp yönetim kurulu üyesi Hüseyin Mican, geçen yıl da hediye paketi yaptıklarını ve yoğun ilgi olduğunu söyledi. 
     
</TEXT>
</DOC>
