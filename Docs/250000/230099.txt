<DOC>
<DOCNO> 230099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/spor/spo02.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum şaştı kaldı 
</HEADLINE>
<TEXT>

   Alman hoca, sonucu hayal kırıklığı olarak özetledi, "Kazanmak için hiçbir şey yapmadık. Yenilerek de bunun cezasını çektik. Bu sonuç uyanmamız açısından iyi durum yarattı" dedi 
      
   Ah Ali Güneş ah .. 
   FENERBAHÇE teknik patronu Daum, Rize'de üç puan hesaplarının şaşması üzerine büyük yıkım yaşadı. Alman çalıştırıcı, "Günümüzde değildik. Bu sonuç benim için hayal kırıklığı oldu. Kazanmak için hiçbir şey yapmadık. Yenilerek de bunun cezasını çektik. Mesela Ali Güneş sağdan gittiğinde, Tuncay'a daha iyi top çıkarsa, biz 1-0 öne geçerdik. Bu poziyonun dönüşünde kalemizde golü gördük. Bu tür detaylar önemlidir. Bu detaylarda da şans etkilidir" diye konuştu. 
   
   'Şans yanlarındaydı' 
   OYUNCULARIN üzerinde hissedilir baskı bulunduğunu kaydeden Daum, "Sahada birbirlerini desteklemek yerine girdikleri pozisyonlardan dolayı dert yanıp, arkadaşlarını etkilediler" ifadelerini kullandı. Kendilerini Şampiyonlar Ligi'nden elenen Real Madrid ve Milan ile karşılaştırmak istemediğini vurgulayan Daum, şöyle devam etti "Bu tür sürprizler olabilir. Rize daha fazla koştu. Şans da onlardan yanaydı. Bu sonuç uyanmamız için iyi bir durum oldu". 
   
   Saran, Haysiyet Divanı'nda    Yıldırım verdi 
   BAŞKAN Aziz Yıldırım, genel kurul öncesi başkan adaylığı gündeme gelen eski yönetici Sadettin Saran'ı Haysiyet Divanı'na verdi. Yıldırım, Saran'ın bir gazetede çıkan "Bir takım ikilemler içindeyim. 100 milyon dolar borcu olan, bazı kirli şeylerin döndüğü camia" sözleriyle Fenerbahçe'yi karaladığını belirtmişti. 
   
   Savunması alınacak 
   BİR süredir bu konuşmayı hukukçularına inceleten Aziz Yıldırım, son Divan Kurulu'nda da "Sadettin Saran gelecek bu kirli işleri Haysiyet Divanı'nda açıklayacak" ifadesini kullanmıştı. Sadettin Saran'ın savunmasını isteyecek olan Haysiyet Divanı, Fenerbahçe'nin eski yöneticisini suçlu bulursa kulüple ilişkisini kesecek. 
   
   
</TEXT>
</DOC>
