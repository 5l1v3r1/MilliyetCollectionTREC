<DOC>
<DOCNO> 224744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun27.html </URL>
<DATE> 2004/03/23/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
İsrail Genelkurmay Başkanı Hizbullah ateşle oynamasın 
</HEADLINE>
<TEXT>

     İsrail Genelkurmay Başkanı Orgeneral Moşe Yaalon, Hamas'ın kurucusu ve ruhani lideri Şeyh Ahmed Yasin'in dün sabah öldürülmesinin ardından misilleme olarak İsrail mevzilerine roket saldırısı düzenleyen aşırı dinci Hizbullah örgütüne ''ateşle oynamayın'' çağrısı yaptı. 
     Orgeneral Yaalon, İsrail askeri radyosunda yaptığı konuşmada, ''İsrail, kuzey sınırındaki bütün saldırılara karşılık verecektir'' diyerek, ''Hizbullah'ın ateşle oynamasının hiçbir şekilde çıkarına olmayacağını anlayacağını umduğunu'' belirtti. 
     Hizbullah militanları, Hamas lideri Şeyh Yasin'in öldürülmesinin ardından misilleme olarak Lübnan sınırındaki İsrail askeri mevzilerine havan topu ve roket saldırısında bulunmuştu. 
     Hizbullah lideri Şeyh Hasan Nasrallah, ''Siyonistler büyük bir akılsızlık yaptıklarını anlayacak ve bu cinayeti pahalıya ödeyecekler'' demişti. 
     
</TEXT>
</DOC>
