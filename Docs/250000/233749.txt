<DOC>
<DOCNO> 233749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/yazar/okur.html </URL>
<DATE> 2004/04/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Çağlar modeli borç tasfiyesi 
</HEADLINE>
<TEXT>

   
   IMF, Tasarruf Mevduatı Sigorta Fonu'na TMSF üç ev ödevi verdi. TMSF, 2 hafta içinde ev ödevlerinin içeriğini kamuoyuna açıklamaya hazırlanıyor. Peki, üç ev ödevi neleri içeriyor 
   İlki niyet mektubunda yer alan "alacakların çözümlenmesi stratejisi." İkincisi "alacak satış stratejisi." Üçüncüsü "alacakların ve varlıkların değerlenmesi." Diyeceksiniz ki bunlar neyin nesi 
   Önce ilki kamuoyu bu modeli büyük ihtimalle İnterbank'ın eski sahibi Nergis Holding'in patronu "Cavit Çağlar" modeli ile tanıyacak. 
   1.4 milyar dolarlık borcunu kabul edip TMSF ile anlaşmaya oturan Cavit Çağlar, öyle ya borcunu nasıl ödeyecek Model açık TMSF şu an Çağlar'ın şirketlerini ipotek altında tutuyor. Başta Yeşim Tekstil olmak üzere Çağlar'a ait şirketlerin büyük bölümünde üretim, istihdam var. 
   TMSF, şirketlere ve şirket sahiplerine borçların belli bir vade ve faizle ödenmesinin pek mümkün olmadığını düşünüyor. Üstelik, borç ödeyecek şirketlerin yeni yatırıma, işletme sermayesine ihtiyacı ortada. O yüzden IMF ile yapılan görüşmelerde de üzerinde uzlaşılan nokta "TMSF alacaklarının bir bölümünün sermayeye dönüştürülmesi." 
   Model, Uzakdoğu ülkelerinde benzeri banka krizi yaşayan ülkelerde de denenmiş. 
   Ve, gelecekte fon yaratma imkanı olan sektörlerdeki şirketlerin hisselerinin bir bölümünün yatırım fonlarına alınması. Yani borç ödemekle yükümlü şirketlere bir miktar sermaye şırınga edilecek, şirket hisselerinin bir bölümü borsada halka arz edilecek. Bu hisseler yatırım fonlarının portföyüne girecek. Bu modelde şirketler nasıl yönetilecek, denetlenecek TMSF, şirketlerin profesyonel yönetimini değitirmeyecek. Yönetime veto yetkisine sahip yönetim kurulu üyesi atayacak. Ya da şirketin mali yapısına ve ödeme kabiliyetine bağlı olarak murakıp tayin edecek. Çağlar'ın halka açık iki şirketi Nergis Holding ve Yeşim Tekstil'in kapanan işlem sırası belli bir sürenin sonunda halka açılacak. 
   
   Batık fotoğrafı 
   23 banka TMSF çatısı altına girdi. 7 banka ile yapılan protokol belli oldu. Ama geride kalan 16 banka cephesinde son durum ne Eğer merak ediyorsanız işte 10 bankanın son durumu 
   Toprakbank Borcu cari piyasa faiziyle birlikte 500 milyon dolar. TMSF'ye sunulan ödeme planı 80 milyon dolar. Mutabakat sağlanamadı ancak alacaklara sermaye eklenme modeli düşünülüyor. 
   Sümerbank Borcu cari piyasa faiziyle birlikte 300 milyon dolar. Mutabakat sağlandı. Protokolü üzerinde çalışılıyor. 
   Yurtbank Borcu cari piyasa faiziyle birlikte 1 milyar dolar. Görüşmeler sürüyor. TMSF cephesinde borcun tahsil edileceği şirketler açısından ödeme sorunu endişe yaratıyor. 
   İktisat Bankası Borç, cari piyasa faiziyle birlikte 800 milyon dolar. Borç mutabatakında uzlaşma sağlanamıyor. Esbank Borç cari piyasa faiziyle birlikte 800 milyon dolar. Borç konusunda mutabakata varıldı. Borcun ödeme planıyla ilgili görüşmeler devam ediyor. 
   Egebank TMSF ile görüşme yok. Ciddi bir sıkıntı var. 
   İmar Bankası TMSF' ye sürekli ödeme planları sunuluyor. Henüz üzerinde durulan ve görüşülen bir ödeme planı çalışması yok. 
   EGS Bank 200 milyon dolar borç var. Ve banka borcunun nasıl ödeneceğine ilişkin en küçük bir veri yok. 
   Bank Ekspres Banka satıldı. Ama eski sahibi Korkmaz Yiğit ile borç konusunda TMSF görüşüyor. Yiğit'in inşaat sektöründe faaliyet gösteriyor olması ve sektörün durumu nedeniyle borçların tahsilinde ciddi bir sıkıntı var. 
   Pamukbank TMSF, BDDK ile yapılan anlaşma gereği 3 milyar dolar alacaklı. Protokol yürüyor. Ancak Çukurova Grubu'nun sunduğu ikinci protokol ile ilgili gelişme bekleniyor. Bir taraftan da Halkbank ile birleşme konusu takip ediliyor. 
   
      
   
</TEXT>
</DOC>
