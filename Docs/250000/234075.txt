<DOC>
<DOCNO> 234075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yazar/pulur.html </URL>
<DATE> 2004/04/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İstanbul'dan Rumlara canlı yayın yapılırdı 
</HEADLINE>
<TEXT>

   
   BİZİM gazeteler, habere pek yüz vermediler ama, televizyonlarda, bayağı yer buldu. 
   Avrupa Birliği komiseri, Verheugen'i, Kıbrıs'taki Rum televizyonları konuşturmamışlar. Suratsız Alman, Annan planına "Ohi " yani hayır demeye hazırlanan Rumları, ikna etmek için televizyonlarda konuşacakmış, Rumlar bu defa kendisine "Ohi " demişler. 
   Doğrusu ayıp etmişler 
   Adam derdini anlatamamış. 
   
   LAKİN işin, esasına bakarsanız onda da kabahat var madem Rumlar sana televizyonları açmıyor, atla gel Türkiye'ye, her işin bir çaresi bulunur. 
   Türkiye'deki Karen Fogg'un hempaları ne güne duruyor, televizyonları Kıbrıs Rum kesimine bağlarlar, canlı yayın yaparlardı. 
   "Nereden çıkarıyorsun bunları " diyeceksiniz. 
   Nereden çıkaracağız, kendi mektuplarından... 
   Bunlardan biri, "Sevgili Karen"e "e - mail" ile şu teklifi yapmıştı 
   "Mr. Verheugen'in şubatta İstanbul'da olacağını öğrendim. Evimde yüksek düzeyde, ya da en üst düzeyden gazetecilerle özel toplantıyı yeniden öneriyorum. Ne diyorsun " 
   Verheugen'i evine davet edip, üst düzey gazetecilerle buluşmasını, konuşmasını sağlamaya gönüllü olanlar, böyle bir fırsatı kaçırır mıydı Varsın Rumlar, Verheugen'e ekranları kapasınlar, o İstanbul'dan öyle bir canlı yayın yapardı ki 
   Kıbrıs Rum kesimine, İstanbul'dan canlı yayın yapılır, Verheugen konuşur, akşama da "Kör Agop"ta kafalar çekilirdi. 
   
   BU yemeğin şeref konuğu da Karen Fogg olurdu 
   O artık Türkiye'ye gelemez mi 
   Haydi canım siz de, Karen Fogg, Türkiye'ye gelmek isteyecek de kim engel olacak 
   Onun adı Rauf Denktaş mı ki, Başbakan "Buraya gelme, Kıbrıs'ta ne konuşursan konuş " desin... 
   
   VELHASIL, hem Verheugen, hem de buradaki hempaları çok büyük bir fırsatı kaçırdılar... 
   Düşünün İstanbul'dan, Güney Kıbrıs'a canlı yayın... Bu ne büyük olaydır, Avrupa bu başarıyı ödüllendirmez miydi 
   Yazıklar olsun 
   
      
   
</TEXT>
</DOC>
