<DOC>
<DOCNO> 246655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonyas10.html </URL>
<DATE> 2004/06/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
''Örümcek Adam''dan ölüm diyeti 
</HEADLINE>
<TEXT>

     Ünlü aktör Tobey Maguire, duvarlara tırmanan ''örümcek adam'' olabilmek uğruna aç kaldı. Maguire, daracık kostüme sığabilmek için aylarca vejeteryan diyeti yaptığını açıkladı. 
     Internetteki ''moviedatabase'' sitesinin haberine göre, çizgi romanseverlerden sonra sinema izleyicisinin de ''sevgilisi'' haline gelen ''Örümcek Adam-Spider Man'', yeni tırmanışına başlıyor. 
     Genç Tobey Maguire'ın örümcek adama bir kez daha can verdiği filmin hazırlık safhası ise oyuncu için adeta işkence oldu. Daracık kostüme sığmak için aylarca neredeyse ağzına hiçbirşey koymadığını ifade eden Maguire, ''Kostüme sığmak en zor kısmıydı. Vücudumdaki tüyleri bile almak zorunda kaldım'' dedi. 
     Film için forma girmek uğruna aylarca uğraş verdiğini belirten genç oyuncu, ''Bacaklarımdaki tüylerin neredeyse yüzde 30'u gitti. Hala bunu hissediyorum. Diyetiyle, kostümüyle tam bir işkenceydi'' yorumunu yaptı. 
     ''Örümcek Adam-2-The Amazing Spider Man'' adlı yapım, ABD'de 30 Haziran'da, Türkiye'de ise 2 Temmuz'da izleyiciye ''merhaba'' diyecek. 
     
</TEXT>
</DOC>
