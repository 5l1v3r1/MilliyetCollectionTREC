<DOC>
<DOCNO> 225413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun04.html </URL>
<DATE> 2004/03/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İspanya Prensi, bekarlığa veda partisini iptal etti 
</HEADLINE>
<TEXT>

     Şenhan Bolelli 

İspanya veliahdı Prens Felipe ve nişanlısı Letizia Ortiz, 11 Mart'ta meydana gelen terör saldırılarında ölenlere saygı göstermek için evlilik törenlerinden önce yapacakları bekarlığa veda partilerini iptal ettiklerini açıkladılar. 
     11 Mart'taki terör saldırılarının etkisi İspanya'da her alanda hissedilmeye devam ediyor. 22 Mayıs tarihinde evlenecek olan Prens Felipe ve Letiza Ortiz evlilik törenleriyle bağlantılı olarak yapılacak tüm kutlamaları teker teker iptal etmeye başladılar. 
     İlk olarak 17 Mayıs tarihinde Madrid Belediyesi tarafından düğün hediyesi olarak hazırlanması planlanan bir gösteriyi iptal ettirerek, gösteri için harcanacak paranın terör kurbanlarının ailelerine verilmesini isteyen Prens Felipe ve nişanlısı, bugün de kendi arkadaşları arasında düğün öncesinde organize edilecek olan bekarlığa veda partilerini terör kurbanlarına saygıdan yapmayacaklarını duyurdular. 
     
</TEXT>
</DOC>
