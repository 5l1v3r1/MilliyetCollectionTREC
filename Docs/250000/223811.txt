<DOC>
<DOCNO> 223811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo11.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özhan Canaydın'ın başkanlık karnesi... 
</HEADLINE>
<TEXT>

     Galatasaray Kulübü'nün son 2 yılında başkanlık yapan ve yarınki genel kurulda da başkanlığa aday olan Özhan Canaydın, görev süresinin ilk 1,5 ayında yaşadığı lig şampiyonluğunun ardından, sportif başarıyı yakalayamadı. 
     Eski başkan Mehmet Cansun'dan lider bir takım devralan Canaydın, 2001-2002 sezonunda bu tarihten sonra sarı-kırmızılı takımı şampiyonluğa taşımıştı. 
     Canaydın, daha sonra Teknik Direktör Mircea Lucescu ile yollarını ayırıp, Fatih Terim'i takımın başına getirdi. 
     
     SON 2 SEZONDA SPORTİF BAŞARIYA UZAK KALINDI 
     Galatasaray'da, 2002-2003 sezonu ile birlikte futbol takımı sportif başarıya uzak kaldı. 
     Canaydın'ın yönetiminde 66 lig maçına çıkan ''Cim Bom', 41 galibiyet elde ederken, 14 beraberlik, 11 de yenilgi aldı. 
     Özhan Canaydın yönetimindeki Galatasaray, ilk sezonunda, ligi şampiyon Beşiktaş'ın 8 puan gerisinde ikinci olarak tamamlarken, büyük umutlarla başladığı bu sezonda da daha ilk yarı bitmeden lige adeta ''havlu attı''. 
     Galatasaray, Canaydın döneminde Türkiye Kupası'nda ise ilk turlarda elenmekten kurtulamadı. 
     
     ŞAMPİYONLAR LİGİ'NDE 2. TUR YOK 
     Özhan Canaydın'ın başkanlık döneminde Galatasaray, Avrupa Şampiyonlar Ligi'nde de düş kırıklığı yaşadı. 
     Canaydın'ın ilk sezonunda Galatasaray, Şampiyonlar Ligi'ni grup sonuncusu olarak tamamlarken, bu sezon ise ''Devler Ligi''nde grubu 3. olarak bitirip, UEFA Kupası'na katılma hakkı elde etti. ''Aslan'', 3. turdan katıldığı kupada Villarreal'a elenerek, Avrupa'ya veda etti. 
     
     CANAYDIN DÖNEMİ RESMİ MAÇLAR 
     Özhan Canaydın'ın kulüp başkanlığı döneminde Galatasaray Futbol Takımı'nın yaptığı resmi maçların istatistiği şöyle 
     
     
Organizasyon O G B M A Y P Süper Lig 66 41 14 11 114 59 137 Avrupa kupaları 16 5 3 8 19 23 - Türkiye Kupası 5 3 - 2 9 9 - TOPLAM 87 49 17 21 142 91 - 
     
</TEXT>
</DOC>
