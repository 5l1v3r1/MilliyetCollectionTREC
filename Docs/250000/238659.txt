<DOC>
<DOCNO> 238659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonyas02.html </URL>
<DATE> 2004/05/09/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İşte 25 yaşın altındaki en ünlü 25 kişi... 
</HEADLINE>
<TEXT>

     Chicago Tribune gazetesine bağlı olarak daha çok eğlence ve spor dünyasıyla ilgili günlük haberler veren RedEye, 25 yaşın altındaki 25 ünlünün listesini yayınladı. 
     En fazla ilgi gösterilen 25 yaşın altındaki müzik, sinema, spor ve televizyon yıldızlarının, giyim tarzları ve makyajlarıyla büyük hayran kitlesini peşlerinde sürüklerken, sayısız derginin kapaklarını süsledikleri kaydedildi. 
     Chicago Tribune gazetesinde yer alan habere göre, RedEye'ın ''Gençliğin Gücü'' başlığıyla yaptığı ve ilk sıraya Britney Spears'ın yerleştiği sıralama şöyle 
     1- Britney Spears 22 yaşındaki pop prensesi albüm ve konser bileti satışlarından yılda 40 milyon dolar kazanıyor. Pepsi reklamında oynayan Spears, gençlik dizisi ''Crossroads - Kavşak'' isimli filmde başrol oynuyor ve Elizabeth Arden kozmetik ürünleri arasında kendi adına bir marka çıkarılıyor. 
     2- Mary-Kate and Ashley Olsen Henüz oy verme yaşına bile gelmemiş olan ikiz kardeşlerden herbirinin en az 150 milyon dolar kazandığı tahmin ediliyor. Tv dizilerinde, filmlerde New York Minute oynayan ikizlerin, Dualstar Entartainment adlı yapım şirketi bulunuyor. Henüz 17 yaşında olan bu güzel ikizler, şimdiden Holywood ünlüler kaldırımında bir ''yıldız''a sahip. 
     3- Beyonce Knowles Destiny's Child'ın eski üyesi şarkıcının ''Dangerously in Love'' adlı solo albümü 3 milyon sattı. Son 'Austin Powers' filminde oynayan sanatçı, Pepsi ve L'Oreal ile anlaşma imzaladı. 
     4- Jessica Simpson Pop şarkıcısı ve kocası Nick Lachey ile birlikte MTV'nin ''Newlyweds - Yeni Evliler'' adlı reality şovunun yıldızı olan sanatçı, ayrıca evlilikleriyle ilgili bir de kitap yazıyor. Simpson'ın Dessert Beauty güzellik ürünleriyle bir anlaşması bulunuyor. 
     5- LeBron James Henüz profesyonel basketbol hayatına başlamadan bankada 90 milyon doları bulunan James, daha lise öğrencisiyken Sports Illustrated isimli derginin kapağında yer alınca spor ayakkabısı üretecileri arasında reklam kampanyalarında kullanılmak üzere rekabete konu olmuştu. 
     6- Kobe Bryant Yılda 35 milyon dolar kazandığı tahmin edilen Los Angeles Lakers oyuncusunun isminin bir seks skandalına karışmasından sonra gelirlerinde düşme olduğu belirtiliyor. Bryant'ın Nike ve Coca-Cola ile anlaşmaları bulunuyor. 
     7- Christina Aguilera Popun 23 yaşındaki bu ''çılgın'' kızı, 1999 yılında Grammy'nin en iyi yeni sanatçısı seçilmişti. Aguilera'nın Versace ve Skechers ile birer anlaşması bulunuyor. 
     8- Justin Timberlake 'N Sync'nin eski üyesi Timberlake, solo albümleriyle iki Grammy ödülü aldı. McDonald's ile anlaşması bulunan 23 yaşındaki şarkıcı, ''Edison'' isimli film için de imza attı. 
     9- Usher ''Confessions - İtiraflar'' isimli yeni albümü 250 bin adet sattı. 25 yaşındaki şarkıcı, ''She's All That'' adlı film de dahil bazı filmlerde rol aldı. 
     10- Paris Hilton Sosyetenin zengin kızı ve yeni reality şov yıldızı olan 23 yaşındaki Hilton ve kardeşi Nicky, 550 milyon dolarlık Hilton oteller zincirinin tek varisleri durumundalar. 
     11- Serena Williams 22 yaşındaki tennis yıldızı Williams, 2003 yılında Nike ile 5 yıl için yaklaşık 40 milyon dolarlık anlaşma imzaladı. Williams'ın ayrıca bir sakız markası, McDonald's, Avon, Close-up diş macunu, bilgisayar oyunu, oyuncaklar ve bir raket markası ile anlaşmaları bulunuyor. 
     12- Hilary Duff Lizzy McGuire filminde rol alan 16 yaşındaki Duff, bugüne kadar televizyonda ve filmlerde göründü. Şarkı da söyleyen genç sanatçı, Lizzy McGuire'den 1 milyon dolar kazandı. Duff'un CBS televizyonunda bir de komedi programı bulunuyor. 
     13- Lindsay Lohan 17 yaşında olmasına rağmen pek çok filmde rol alan Lohan, vizyona yeni giren ''Mean Girls''de başrol oynuyor. 
     14- Venus Williams 4 kez Grand Slam şampiyonu olan 23 yaşındaki sporcu, 2000 yılında Reebok ile 40 milyon dolarlık anlaşma imzaladı. 
     15- Kirsten Dunst 7 yaşından beri filmlerde rol alan 21 yaşındaki sanatçı, son olarak ''Spider Man - Örümcek Adam'' filminde rol aldı. Bu filmden 2 ila 4 milyon dolar arasında para aldığı kaydediliyor. 
     16- Bart Simpson Listenin tek çizgi film kahramanı olan 10 yaşındaki Simpson, 15 dönemdir TV yıldızı olma özelliğini koruyor. Variety dergisine göre, Bart Simspon'ın değerinin 1 milyar dolar olduğu kaydediliyor. 
     17- Yao Ming Houston Rockets'in Çinli basketbol oyuncusu 23 yaşındaki Yao, bir servet makinasına dönüşmüş durumunda. 
     18- Mandy Moore Çekiciliğinin filmlerde kullanılmasından rahatsızlık duyduğunu söyleyen 20 yaşındaki sanatçı, bu yaz ''Saved - Kurtarılmış'' isimli film için çalışmaya başlayacak. 
     19- Norah Jones Şu an 25 yaşında olan şarkıcı kariyerinin doruklarında bulunuyor. 
     20 - Freddy Adu Futbol ligi için Tiger Woods ile 4 yıllığına 2 milyon dolarlık anlaşma yapan 14 yaşındaki futbol oyuncusu. Bu rakamla ligin en yüksek miktardaki sözleşmesine imza atmış durumda. 
     21- Scarlett Johansson Bill Murray'ın ''Lost in Translation'' filmiyle ortaya çıkan 19 yaşındaki sanatçı, ''Mission Impossible 3 - Görevimiz Tehlike 3'' filminde de rol alacak. 
     22- Chingy 24 yaşındaki rap şarkıcısı, 2003 Billboard Müzik Ödüllerinde en iyi erkek R B sanatçısı seçildi. 
     23- Mischa Barton 18 yaşındaki sanatçı, yıllardır pek çok dizide, filmde rol aldı, dergilerin kapaklarını süsledi. 
     24- Frankie Muniz 18 yaşında Emmy adayı ve ''Malcolm in the Middle'' isimli filmin oyuncusu Muniz, televizyondan beyaz perdeye atlayanlardan. 
     25- Mark Prior Ulusal Beyzbol Ligi'ndeki en iyi tutucu seçilen 23 yaşındaki Prior, bu yıl ve gelecek iki sezon için 100 bin dolar avans ve 250 bin dolarlık maaş alacak. 

     
</TEXT>
</DOC>
