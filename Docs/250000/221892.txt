<DOC>
<DOCNO> 221892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/ekonomi/eko08.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yukos'un İsviçre'deki hesabı donduruldu 
</HEADLINE>
<TEXT>

   
   İsviçreli savcılar, Rus petrol devi Yukos petrol şirketinin hissedarlarının İsviçre bankalarında bulunan 5.9 milyar dolarlık hesabını dondurdu. 
   
   Dava açılabilir 
   Rusya Savcılık Bürosu Sözcüsü Natalya Vişnyakova, İnterfaks'a yaptığı açıklamada, Yukos hissedarlarının hesaplarının şirket hakkında devam eden soruşturma yüzünden, talepleri üzerine İsviçreli savcılar tarafından dondurulduğunu belirtti. Vişnyakova, İsviçre'deki hesapları dondurulan 20 Rus vatandaşı arasında Yukos'un hissedarlarından tutuklu yargılanan Mihail Hadarkovski, Platon Lebedev, Leonid Nevzlin, Mihail Brudno, Vladimir Dubov ile Yukos şirketinin Başkan Yardımcısı Aleksandır Temerko'nun da bulunduğunu belirterek, "İsviçreli savcılar bu kişilerle ilgili yasadışı para aklama suçlamasıyla dava açıp açmamayı değerlendiriyor" dedi. 
   
   
</TEXT>
</DOC>
