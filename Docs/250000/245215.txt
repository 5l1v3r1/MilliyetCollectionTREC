<DOC>
<DOCNO> 245215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/spor/ygokberk.html </URL>
<DATE> 2004/06/04/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Berlusconi, R.T.E ve de vallahi Mahmuti 
</HEADLINE>
<TEXT>



Silvio Berlusconi, sık sık pot kırardı. Bir keresinde mesela Danimarka Başbakanı'na, "Siz bizim Venedik Belediye Başkanı'nından bile yakışıklısınız" demişti "Karımın sizi tanımasını isterdim". Tüm İtalya, Berlusconi'nin eşi ile Venedikli arasında çıkan dedikodular ile çalkalanıyordu üstelik... Ortalık fena karışmıştı tabi, Venedik Belediye Başkanı da istemeden olaylara karışmıştı tabii... İşte sıradan bir 'ikili görüşme'yi yine Berlusconi 'pot'uyla tüm İtalya'nın gündemine oturtmuştu. 'Pot'unun sağını, solunu da made in Berlusconi süslemişti. 
İlk o zaman düşünmüştüm böyle zeki bir adam bu kadar aptalca bir 'pot' kırar mıydı Yoksa bilerek mi yapıyordu O kadar soruşturmadan sıyrılıp, tekrar İtalya'nın başına gelmesinde hep gündemde olmasının rolü yok muydu .. 'Satmayı' en iyi bilen İtalya'nın en başındaki İtalyan, kendini, siyasetini, gerekirse eşini bile 'satış'a getirerek, böyle 'satıyor'du belki de. 

R.T.E ve WAN 
Recep Tayyip Erdoğan, İstanbul'daki WAN'da tüm Dünyadaki gazete sahiplerine ve genel yayın yönetmenlerine konuşurken aklıma hemen 'arkadaşı' Silvio geldi... Konuşması zaten sıradan, zaten rutin ve zaten olağandı... Bir 'pot'un tam zamanıydı belki de... Çinli gazeteciye, 'Bizim Diyarbakır'dakiler sizin Çin Seddi'nden bile uzun' deyip, 'iş' bile verebilirdi mesela. Evet 'pot' kırmış olurdu belki. Çinli de, 'Hadi canım ne alakası var" filan derdi belki. Ne bileyim işte, R.T. de o zaman 'En uzundan sonraki en uzun' deyip, bağlardı yine de işi. Tüm Dünya'nın, Diyarbakırlı'nın bile bilmediğini bilmesi için kırılan 'pot'a kimse 'pot' diye de bakmazdı nasıl olsa. 
Bu tip liderlerin danışmanlara, sözcülere, filanlara falanlara ihtiyacı olduğu kadar, vizyoner reklamcılara, karikatüristlere, vizyoner hayalperestlere, hatta vizyoner 'pot kırdırıcı'lara bile ihtiyaçları var bence. İtalyan bile bu yolu deniyorsa, biz her yolu bile denemeliydik belki de... Berlusconi ve Venedik Belediye Başkanı ile başlayıp, R.T.E ve WAN ile devam eden bir yazıyı, Efes coachu Oktay Mahmuti ile bitireceğim hiç aklıma gelmezdi vallahi. Ama Oktay ile bitiriyorum işte vallahi ve de billahi. 

Oktay Mahmuti 
Efes Pilsen, finalde 2 - 0 öndeydi Ülker karşısında. Pivot'ta stüdyoda ben vardım, telefonun ucunda da Oktay Mahmuti. "3 - 0 olmasını istemiyorum" dedim "Zaten ligin bir tek Efes - Ülker'li tarafı tatlı, uzasın da, daha da tatlansın". Ve 'Ülker yensin'le bağladım sözü. Oktay almadı 'pas'ımı. Belki anlamadı. Daha kötüsü yanlış anladı, bir kısım Efesliler de 'pot' zannetti. CNN Türk'ün, en eski ve en istikrarlı programlarından birini beş yıldır yapan ben, bu kadar aptaldım yani Açık açık canlı yayında Ülker'i tutuyordum, üstelik kendi canlı yayınımda tutuyordum. Kendimi daha da aptal hissetmem için ve sizin de aptal olduğunuzu hissettirmek için Ülker 2 - 0 önde olsaydı da, Ülker cochu Ergin'e de Oktay'a söylediklerimi söylerdim bile diye yazmak zorunda kalıyorum şimdi. Oktay'a ve at gözlüklü bazı Efesliler'e daha açık bunu nasıl anlatırım bilemiyorum. 
Maç sonrası Oktay, yorgundu, gergindi, sinirliydi de. Zaten 'after maç'tı, tabii bana 'laf' attı, hatta 'laf'lar da attı. Kendine göre belki haklıydı. Onun hiçbir eleştiriye 'gık' çıkarmayan kibar, olgun, centilmen halini bildiğim için 'pas' geçtim cochu ben de ve alttan aldım "Şimdi yeri ve zamanı değil, etraf da kalabalık, sonra konuşuruz coach". Ama Oktay devam etti "Böyle konuşman yanlış. Hem kamuoyunu etkiliyorsun, hem de hakemleri". Yine sussstum. Zaten ne diyebilirdim ki. Böyle saçma sapan şey olur muydu . Ülker yensin istiyordum, Ülker yeniyordu Final uzasın diyordum, uzuyordu. Mahmuti'nin sözleri esasında benden çok hakemleri bağlıyordu. Şimdi de fazla uzamasın final diyorum o zaman. Evet bu sefer de Efes yensin. Herhalde kamuoyu da duymuştur söylediklerimi, herhalde hakemler de... Tuncay Özilhan ve Hıncal Uluç ile bağlayalım. 

'Pot' deyip geçme 
Selanik'teki Efes'li final - four'da Hıncal Uluç, Efes'i yerden yere vuran bir yazı yazmıştı köşesinde. Efesliler çok sinirlenmişlerdi. Hem de böyle bir günde Uluç nasıl böyle şeyler yazardı, o basketboldan ne anlardı Onlara göre 'pot' üstüne 'pot' kırmıştı Uluç köşesinde. Tuncay Özilhan ile otelde karşılaştık 
- Ne diyorsun Bilgin 
- Keşke her hafta yazsa. Yazsın da, ne yazarsa yazsın. Uluç'un tüm köşesi Efes'le dolu, fena mı 
Kıs kıs güldü Özilhan. O da söylemese de, benim gibi düşünüyordu. Üstelik durup dururken teknik kadroya soramadıklarını, 'Bak Uluç ne diyor' diye sorabilirdi. Özilhan işadamıydı, 'iş'ine bakıyordu. Bence bugün yine kıs kıs gülecek. Finalde Efes, Ülker var. Ama işte köşemin tümünde nerdeyse Efes var... 

Ergin telefon sana 

Ergin, Ahmet Cömert'te dördüncü periyodda sahaya sürdüğü Ülker beşini bir gece önce rüyasında görseydi, 'ter' içinde uyanırdı. Herhalde kabus bu derdi. Üç tane 1 no Tutku, Melvin, Petar ve Arda ve de Rentzias. Haluk zaten yoktu, İbo son anda yok olmuştu, o 'yokluk'taki en çalışkan Kerem, 3.5'tan 4'tü zaten, en 'atan' Serkan da 1.5'tan 2 zaten. O ikisi de 4'leyince, bu tuhaf 5 ile başlamışlardı son periyoda. Hani Ülker'in başkanı maça yetişemeyip, bana telefon açsaydı mesela, "Kaç kaç maç, şu sahadaki bizim beşi bana söylesene" deseydi. Ben de o '5'i saysaydım, herhalde telefona hemen Ergin'i çağırırdı... 
Mahmuti 10 farka çıkıp, 20'ye bağlayacağı maçı nasıl kaybettiğini iyi analiz etmeli. Bir önceki maçta 25'e çıkan farkın 10'a inmesi Ülker'e o maçı kazandırmadı, ama son maçı kazandırdı. 'Zon'la gelen 'son'du maç yorumunun başlığı. Bütün sene atan Grangers, maç sonunda susmuştu, Ülker'in kısaları da 'Grangers'laşmıştı aniden, Efes'in 'zon'u da h l devam ediyordu... 

Memo'yu bizden Dumars kurtardı 

Şimdi NBA'de finale çıkan bu Memo var ya, o aynı Memo, Ankara'daki Avrupa Şampiyonası'nda ilk iki maçta Örs tarafından çok az oynatılmıştı. İspanya'ya herro, ya merro' maçıydı, mecburen Memo'ya sarılmıştı Örs... Detroit Pistons'un Başkanı Joe Dumars, maç sonrası CNN Türk'teki yayında bana "Taa Amerika'dan taa Ankara'ya geldim, Gasol'a karşı Memo'yu seyretmeye" demişti "Coachunuza teşekkür ederim Nihayet onu oynattığı için". Sonra aldı Mehmet'i, götürdü zaten. 

Bilgin'den 

Dünün dünü herşey öyle birbirine karıştı ki aniden, ben de karıştım aniden tabii, karışırtırdım da her şeyi aniden tabii. Ya 'galiba bitti'ydi' ya da sanki 'bitti gibi'ydi, düşünün 'en iyisi' bile işte 'acaba bitti mi 'ydi. Biten 'O' değil tabii, kolay kolay da 'O' bitmez zaten, daha başlamayan 'biz' kastettiğim. Ama dün aniden yine her şey birbirine öyle karıştı ki, yine ben de karıştım aniden tabii, yine karıştırdım da her şeyi aniden tabii. Ya şimdilik 'galiba geçti', ya da şimdilik sanki 'geçti gibi' düşünün 'en iyisi' bile işte şimdilik 'acaba geçti mi '. Offf, ya da Ohhh yani. Ona bile daha karar veremedim vallahi. 

Mirsad, Pivot'ta, ama belki tabii 

Bizim deliyi, Ahmet Cömert'te gördüm. Yanında da sevgilisi... Saha dışında bir Yugoslav takımı kadar problemli olan, onunla aynı odada kalacağıma hepsi birbiriyle problemli, hepsi birden coachları ile problemli Stojkaviç ve arkadaşları ile kalmayı tercih ederim dediğim o Mirsad'ı, Pivot'a çağırdım pazar günü. Gelirim diye söz verdi. Ama diyen Mirsad, söz de Mirsad sözü, yani belki. Saha içindeki Mirsad'a bayılıyorum, onun 'deli'liğini seviyorum da. Beni ekmeyeceğini biliyorum da. Ama yine de Mirsad bu, 'belki'... 


SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
