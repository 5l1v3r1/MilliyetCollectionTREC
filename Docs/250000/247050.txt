<DOC>
<DOCNO> 247050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/spor/ygokberk.html </URL>
<DATE> 2004/06/11/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ne doğum günü m ama... 
</HEADLINE>
<TEXT>



Benim doğduğum günün kutlanmasından her zaman gıcccık kapan ben, bir 9 Haziran'da ama bir şekilde tüm 'taaa içimdekilere' iyi ki varsınız demeyi de çok istiyordum doğrusu. İşte tüm 'taaa içimdekiler' de bana iyi ki doğdun diyeceklerdi filan falan, ben tüm 'benden'lerle beraber bir 9 Haziran'da hepimiz, hep beraber filan falan işte.. Fena mı olurdu yani... 
Onun ölmek için doğduğum günü seçeceğini, doğum günümden bir gün önce onu son gördüğümde hissetmiştim. 
Ölürken bile bana son bir 'kıyak' yaptı. Doğum günümde hayatımda kim varsa hemen hemen hepsine beni arattırdı. Bu kadar 'herkes'li bir 9 Haziran'ı iki 'ben'li gerçek bir ikizler olan ben bile hayal edemezdim doğrusu. Evet, benden tüm beni arayanlara, başsağlığı dileyenlere... İyi ki varsınız, iyi ki varmışsınız... 
Servetim var tabii diyormuş galiba vasiyetinde, en küçük ablam söyledi. "Servetim çocuklarım estağfurullah, üç ablamı kastediyor herhalde ve kitaplarım 25 bin civarında "... Ve yine o vasiyette babamdan müthiş bir 'ben' yorumu. Bakmayın onun benim öyle olduğuna, çok iyi çocuktur. Bütün zararı kendisinedir. 
Ve bir 'içimde kalan'la bitiriyorum. Babam öldü dediğimde en çok sorulan kaç yaşında olduğuydu. 100 diyordum ben de 'bir acccaip' sessizlik oluyordu diğer tarafta. Etrafımızda öyle genç, hatta çok genç yaşta karısını, kocasını, çocuğunu çoluğunu, arkadaşlarını, şusunu busunu kaybeden vardı ki, belki kendilerine göre haklıydılar da... Ama benim de babam ölmüştü ve ne yapabilirim, benim babam da yüz yaşında ölmüştü... Fena 'sallanıyorum' tabii. Hiçbir şey yapmak içimden gelmiyor. 'Başka şeyler' yazmak da... O kadar profesyonel olursam zaten 'tad'ım da kaçar, 'tuz'um da... Milliyet Yönetimi'nin gösterdiği hassasiyete, anlayışa teşekkür ederim. Nooolur siz de bu cumalık beni affedin... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
