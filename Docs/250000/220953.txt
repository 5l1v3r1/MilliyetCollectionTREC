<DOC>
<DOCNO> 220953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun37.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da Başbakan'dan sonra kabine de değişti 
</HEADLINE>
<TEXT>

     Rusya Devlet Başkanı Vladimir Putin, Başbakan Mihail Fradkov'un ardından Rus kabinesinin yeni üyelerini atadı. 
     Dışişleri Bakanı İgor İvanov, yerini Rusya'nın BM Daimi Temsilcisi Sergey Lavrov'a bırakıp Rusya Güvenlik Konseyi Sekreteri görevine getirilirken, kabinede sadece Maliye Bakanı Aleksi Kudrin, Savunma Bakanı Sergey İvanov, Ekonomik Gelişme ve Ticaret Bakanı German Gref koltuklarını korudu. 
     Rus hükümetinin, sayıları 30'dan 17'ye indirilen yeni bakanları şu isimlerden oluştu 
     ''Başbakan Yardımcısı Aleksandır Sukov, İçişleri Bakanı Raşid Nurgaliyev, Doğal Kaynaklar Bakanı Yuri Turutniyev, Sağlık ve Sosyal Gelişme Bakanı Mihail Zurabov, Kültür ve Enformasyon Bakanı Aleksandır Sokolov, Eğitim ve Bilimler Bakanı Adrey Fursenko, Ulaştırma Bakanı Yuri Levitin, Acil Durumlar Bakanı Sergey Şoygu, Adalet Bakanı Yuri Çayka, Sanayi ve Enerji Bakanı Viktor Hristenko, Tarım ve Balıkçılık Bakanı Aleksi Gordayev.'' Putin, Dimitri Kozak'ı da bakan kadrosundan Başbakanlık Müsteşarı olarak atadı. 
     Putin, atamaların ardından, Pazar günü yapılacak Devlet başkanlığı seçimini kazanması halinde bu kabineyle yoluna devam edeceğini açıkladı. 
     Yabancı gözlemciler, Kudrin ve Gref'in kabinede kalmasının Rusya'nın serbest piyasa ekonomisi konusundaki reformları sürdüreceğinin bir göstergesi olarak değerlendirdiler. 
     
</TEXT>
</DOC>
