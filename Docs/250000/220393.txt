<DOC>
<DOCNO> 220393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/magazin/mag01.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akademililer'in 121. yıl coşkusu 
</HEADLINE>
<TEXT>

   121. yıllarını ünlü 'Maskeli Balo'larıyla kutlayan Mimar Sinan Üniversitesi öğrencileri, bira, dans ve eğlenceye doydu 
      DENİZ ALTUNTAŞ 
   
   Mimar Sinan Üniversitesi öğrencileri, geleneksel 'Akademi Balosu'nda coştu. Bin kadar öğrencinin 20'şer milyon lira vererek katıldığı '121. Yıl Akademi Balosu'nda, geçtiğimiz günlerde geçirdiği kalp rahatsızlığı nedeniyle 50. sanat yılı kutlamasını iptal etmek zorunda kalan Erol Büyükburç ile 'Kurban' grubu konser verdi. Prezervatif şeklinde kostüm giyip sahnede şov yapan dansçılar, Erol Büyükburç'u da havaya kaldırıp oynattı. Partiye birbirinden yaratıcı kostümlerle katılan öğrenciler, geç saatlere kadar dans edip eğlendi. 
   
   Kostüm yarışması 
   'Gelin', 'Cadı', 'Papaz', 'Mahk m' ve 'Melek' gibi onlarca değişik tipe giren öğrenciler, gecede bol miktarda bira da tüketti. Öğrencilerin en çok tercih ettiği tip ve kostüm ise bir bankanın reklamlarında kullandığı 'Bonus kafa'ydı. Barmen kızların ilginç kıyafetlerle servis yaptığı maskeli baloda, kostüm yarışması da yapıldı. 
   
   
</TEXT>
</DOC>
