<DOC>
<DOCNO> 245624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sontur05.html </URL>
<DATE> 2004/06/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yükseköğretim kurumlarına 6 bin 610 kadro... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, üniversitelere bu yıl kullanılmak üzere 6 bin 610 kadro tahsis edildiğini bildirdi. 
     CHP İzmir Milletvekili Muharrem Toprak'ın soru önergesini yanıtlayan Şahin, yükseköğretim kurumları ve üst kuruluşlarına 2004 yılında kullanılmak üzere 6 bin 610 adet kadro tahsis edildiğini belirtti. 
     Bu kontenjanın 3 bin 200'ünün TUS ve DUS sınavında başarılı olanların tıp ve diş hekimliği fakültelerinde araştırma görevlisi kadrolarına atanmalarında kullanılması kaydıyla tahsis edildiğini kaydeden Şahin, bunların dağılımının YÖK'e verildiğini bildirdi. 
     Şahin, geri kalan 3 bin 410'unun dağılımının yükseköğretim kurumlarının öğrenci sayısı, gelişmişlik düzeyi ve öğretim elemanı sayısı dikkate alınarak yapıldığına işaret ederek, geçmiş yıllardan farklı olarak belirlenen kontenjanların aşılmaması kaydıyla kaç adet akademik, kaç adet idari personel alımı yapılacağı ile bunların hangi unvanlarda olacağının YÖK'ün takdirine bırakıldığını ifade etti. 
     
</TEXT>
</DOC>
