<DOC>
<DOCNO> 248204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur32.html </URL>
<DATE> 2004/06/15/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Ahmet Piriştina'nın cenazesi otopsi yapılmak üzere Adli Tıp'a götürüldü 
</HEADLINE>
<TEXT>

     Geçirdiği kalp krizi sonucu ölen İzmir Büyükşehir Belediye Başkanı Ahmet Piriştina'nın cenazesi, otopsi yapılmak üzere İzmir Adli Tıp Kurumu'na götürüldü. 
     Daha önce Ege Üniversitesi Hastanesi'ne götürüleceği bildirilen Piriştina'nın cenazesi, kesin ölüm nedeninin belirlenmesi için otopsi yapılmak üzere İzmir Adli Tıp Kurumu'na, konvoy eşliğinde getirildi. 
     Piriştina'nın eşi Mine ve kızı Zeynep de ambulanstan cenazenin indirilmesine yardım etti. Mine ve Zeynep Piriştina da morga cenazeyle birlikte girdi. 
     Öte yandan Piriştina için İzmir Büyükşehir Belediyesi'nin önünde Piriştina için anı defteri açılarak, defterin yanına çiçeklerle süslenmiş fotoğrafı konuldu. Vatandaşların anı defterine Piriştina'nın vefatıyla ilgili duygularını yazdıkları gözlendi. 
     Belediye ve bağlı kuruluşlarda bayraklar yarıya indirildi. 
     
</TEXT>
</DOC>
