<DOC>
<DOCNO> 203232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/soneko38.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 18 bin puanın üzerinde haftayı noktaladı... 
</HEADLINE>
<TEXT>

     İMKB Bileşik Endeksi 2. seansta 248.44 puan artışla 18,206.10 puandan, yeni bir 2003 yılı rekoruyla kapandı. 
     Borsa Endeksi 5 Mayıs 2000 tarihinden bu yana 18,000 puanın üstünde bir kapanışı ilk kez yaptı. Endeks 5 Mayıs 2000 tarihinde 18,086.12 puandan günü tamamlamış, o tarihten sonra bu seviyenin altında bir seyir izlemişti. 
     Hisse senetleri 2. seansta ortalama yüzde 1.38 oranında değer kazandı. 
     İlk seanstaki 215.22 puanlık artış dikkate alındığında Borsa endeksi, günün tamamında 463.66 puan yükseldi. Hisse senetlerindeki günlük değer artışı ise yüzde 2.61 oldu. 
     Endeks, 2. seansa 27.74 puanlık artışla 17,985.40 puan seviyesinde başladı. İlk yarıyı 234.30 puan artarak, 18,191.96 puandan geçen endeks, seans içinde en düşük 17,931.84 puana gerilerken, en yüksek olarak 18,210.07 puanı gördü. 
     2. seans kapanışında mali endeks 314.72 puan artışla 25,068.49 puana, sanayi endeksi 194.85 puan artışla 15,862.12 puana ve hizmetler endeksi 107.56 puan artışla 9,648.17 puana yükseldi. 
     Böylece ilk seansa göre mali grup hisseler ortalama yüzde 1.27, sanayi grubu hisseler ortalama yüzde 1.24 ve hizmetler grubu hisseler ise ortalama yüzde 1.13 oranında değer kazandı. 
     2. seansta işlem gören toplam 291 hisse senedinden 117'si değer kazandı, 97'si değer yitirdi, 77'sinin fiyatında değişiklik olmadı. 
     Seansta, 909 trilyon 894 milyar 317 milyon liralık işlem hacmi kaydedildi. Günlük işlem hacmi ise 1 katrilyon 665 trilyon 249 milyar 232 milyon lira olarak hesaplandı. 
     2. seansta, Yapı Kredi Bankası, Doğan Holding, İhlas Holding, Koç Holding ve İş Bankası en yoğun işlem gören hisse senetleri olarak belirlendi. 
     
</TEXT>
</DOC>
