<DOC>
<DOCNO> 242220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/astro/index.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı ilerleme 
</HEADLINE>
<TEXT>


Bugün özellikle 12.06'dan sonra hızlı ve verimli biçimde hareket edebileceğiz. Işıkların uyumu iletişimi, uyumu ve yaratıcı ifadeyi cesaretlendiriyor. Akşam saatlerini boş geçirmemeliyiz. Koç'lar günlük işlerini ve eve ait konuları halletmeye bakmalılar. Onlar için çabuk hareket etmek kolay görünüyor. Boğa'lar günün büyük bir bölümünde akıcı enerjilerle birlikteler. Sosyal konular, iletişim ve hareketlilik keyif veriyor. İkizler harcamalarını dikkatli yapmak zorundalar. Gereksiz alışverişleri yüzünden pişmanlık duyabilirler. Kazançlarını gözden geçirmek gerekebilir. Yengeç'ler pek çok alanda kendilerini daha iyi gösterebilirler. Duygusal alanda kendilerini eskisinden daha güzel ifade etmekten mutlular. Aslan'lar sabırlı olmak durumunda. Duygusal olarak kendilerini yetersiz hissetmek onları üzebilir. Olaylara daha iyimser bakmaya çalışmalılar. Başak'lar rahat enerjiler altındalar. Yenilik yapmak, sosyal aktivitelere açık durmak ve arkadaşlarla beraber olmak fayda sağlayabilir. Terazi'ler pek çok iş ve ailevi konular yüzünden kendilerine zaman ayıramayabilirler. Bu arada aşırı iddialı olmak ilişkilerde gerilime neden olabilir. Akrep'ler genel olarak rahat bir gündeler. Yeni görüşlere açık olmak ve esnek davranmak yararlarına olacaktır. Yabancılarla ilgili konularda kararlı olunmalı. Yay'lar maddi durumlarını düşünmek ve ciddi davranmak zorundalar. Acele kararları yüzünden ilişkilerinde sorunlarla karşılaşabilirler. Oğlak'lar esnek ve toleranslı olmanın yararını görebilirler. İlişkiler yüzünden kendilerini baskı altında hissetmek yerine bu alanda samimi ve ılımlı olmak gerekiyor. Kova'lar kendilerine pek zaman ayıramamaktan sıkılabilirler. Bitirilmesi gereken sorumluluklar ağır basabilir. Kendilerine zaman yaratmak onlar için kolay olmalı. Balık'lar iyimser enerjiler altındalar. Bu sayede yenilikler yapmak, sosyal hayatın içinde olmak onlara keyif verebilir. Aşk hayatında sıcak ve koruyucu olunabilir. 



</TEXT>
</DOC>
