<DOC>
<DOCNO> 224127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/magazin/amag.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tercihimiz şeffaf ..' 
</HEADLINE>
<TEXT>

   Tesettürlü stilist Gonca Sevim, 'muhafazak r' iççamaşırı tercihlerini sıralıyor Dantelli, şeffaf, kırmızı, beyaz.. Çılgın renk seçenler de var.. 
      Aslı Öktener 
   
   Yerli - yabancı çok sayıda firmanın katıldığı İçgiyim, Mayo, Kumaş ve Aksesuar Fuarı, Beylikdüzü Tüyap Fuar ve Kongre Merkezi'nde devam ediyor. Fuarda, içgiyim bölümüne türbanlı kadınların da ilgisi büyük olurken, tercihleri daha çok tül, şeffaf, dantelli ve metal aksesuarlı iddialı iç çamaşırları, file ince çoraplar oluyor. Renkler tercihlerise daha çok kırmızı, siyah ve beyaz. 
   Fuarın iç giyim bölümünde yok yok. Standlarda iç çamaşırlarıyla dolaşan ve çoğu yabancı erkek ve kadın mankenler görmekte mümkün. Gençler, iç giyimde rahatlığa ve renkliliğe önem veriyor, likralı gecelikler, atletler ve boyundan bağlamalı sütyenleri tercih ediyor. 25 yaş ve üstü kadınlar ise fantezi ve frapan iç çamaşırlarına bakıyorlar... 
   Türbanlı kadınların en çok ilgi gösterdikleri ise Haşema giyim firmasının bulunduğu stand. Türbanlı kadınlar için yaptıkları özel mayolarla gündeme gelen firmanın son ürünü ise yüzde 85 oranında bronzlaştırıcı etkisi olduğu iddia edilen ve 160 milyon liraya satılan mayolar. 
   
   'Hepimiz aynıyız' 
   Sevim İçgiyim'de 13 yıldır stilistlik yapan Gonca Sevim, kendisi gibi türbanlı kadınların daha çok hangi iççamaşırlarını tercih ettiğini şöyle anlatıyor 
   "Modern denilen kadınla türbanlı kadınların içgiyim tercihi arasında hiç fark yok. Dantelli, şeffaf, tüllü, renkli, aksesuarlı iççamaşırlarını onlar da çok kullanıyor. Renkleri kırmızı, beyaz, siyah, açık mavi oluyor. Arada bir çılgın renkleri tercih edenler oluyor tabii... Onlar da bakımlarına çok düşkündür." 
   Tuhrap Tekstil şirketi yetkilileri ise daha çok İran, Suudi Arabistan, Filistin, Tunus, Fas, Cezayir'e ihracaat yaptıklarını belirterek, "Buradaki kadınların daha muhafazak r oldukları bilinir ama aracıların aldıkları ürünleri görseniz inanamazsınız. Daha çok şeffaf ve dantelli gecelik, iç çamaşırı ihraç ediyoruz. Renkleri ise daha çok kırmızı, eflatun ve mavi oluyor" diyor. 
   
   
</TEXT>
</DOC>
