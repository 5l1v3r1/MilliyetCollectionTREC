<DOC>
<DOCNO> 214118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur05.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy Kadın ve Çocuk Tutukevi'nde yangın... 
</HEADLINE>
<TEXT>

     Bakırköy Kadın ve Çocuk Tutukevi'nde, çocuk tutukluların kaldığı bölümün avlusunda çıkan yangın, kısa sürede söndürüldü. 
     A.A muhabirinin edindiği bilgiye göre, Kadın ve Çocuk Tutukevi'nde çocuk tutukluların kaldığı koğuşların bulunduğu bölümün avlusunda, henüz belirlenemeyen bir nedenle yangın çıktı. 
     Yangın, olay yerine gelen Bakırköy İtfaiye ekiplerinin müdahalesiyle kısa sürede kontrol altına alınarak, söndürüldü. 
     Cezaevi yetkilileri, yangının çıkış nedeninin araştırıldığını, olayla ilgili soruşturmanın sürdürüldüğü kaydettiler. 
     
</TEXT>
</DOC>
