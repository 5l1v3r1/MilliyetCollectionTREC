<DOC>
<DOCNO> 226118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko10.html </URL>
<DATE> 2004/03/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Dünya Devleri listesinde 12 Türk firması yer aldı... 
</HEADLINE>
<TEXT>

     Dünyanın en büyük 2000 firması arasında Türkiye'den de 12 şirket yer aldı. 
     FORBES dergisi dünyanın en büyük 2000 firmasını pazartesi günü piyasaya çıkacak olan sayısında açıkladı. Listede Türkiye'nin en büyük firması olarak Türkiye İş Bankası yer aldı. İş Bankası dünya devleri arasında 566'ıncı sırada bulunuyor. Onu 666'ıncı sırada bulunan Sabancı Grubu izliyor. 
     Listedeki öteki Türk firmaları ise şunlar 
     ''Yapı ve Kredi Bankası 746'inci, Koç Grubu 883'üncü, Türkiye Garanti Bankası 1133'üncü, Turkcell 1143'üncü, Petrol Ofisi 1299'üncü, Tüpraş 1304'üncü, Doğan Holding 1312'inci, Finansbank 1557'inci, Enka 1615'inci ve Arçelik 1943'üncü.'' Forbes, Türk firmalarının satış, kar, malvarlıkları toplamı ve piyasa değerlerini de şöyle açıkladı 
     
     DÜNYA DEVLERİ 

     Amerikan Citigroup, FORBES'in listesinde dünyanın en büyük şirketi olarak yer aldı. Citigroup'un satış toplamı 94.71 milyar dolar, karı 17.85 milyar dolar, malvarlıkları 1 trilyon 264.03 milyar dolar, piyasa değeri ise 255.30 milyar dolar. 
     Citigroup'u sırasıyla General Electric ABD , American İnt. Group ABD , Exxon-Mobil ABD , BP İngiltere , Bank of America ABD , HSBC Group İngiltere , Toyota Motor Japonya , Fannie Mae ABD ve Wal-Mart mağazaları ABD izliyor. 
     
     İLK KEZ HAZIRLANDI 

     Forbes, 2000 firmalık listenin ilk kez hazırlandığını ve şirketlerin satış, kar, malvarlıkları ve piyasa değerleri itibariyle değerlendirmeye tabi tutulduklarını belirtti. 
     Listede 51 ülkeden, 27 sektörde faaliyet gösteren 2000 firma bulunuyor. Bu şirketlerin toplam satışları 19 trilyon doları karları 760 milyar doları malvarlıkları 68 trilyon doları ve piyasa değerleri 24 trilyon doları buluyor. Şirketler dünya çapında 64 milyon kişiye iş olanağı sağlıyorlar. 

     
</TEXT>
</DOC>
