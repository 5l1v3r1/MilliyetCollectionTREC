<DOC>
<DOCNO> 246245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonsiy08.html </URL>
<DATE> 2004/06/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
CHP'de muhalefet imza toplamaya başladı... 
</HEADLINE>
<TEXT>

     CHP'de parti içi muhalefet, Genel Başkan Deniz Baykal'ın uyarılarına karşın, seçimli olağanüstü kurultay ve tüzük kurultayı için imza toplamaya başladı. 
     Olağanüstü kurultay için imza toplama sürecini dün başlatan CHP'nin İktidar Yürüyüşü Hareketi adına Amasya Milletvekili Mustafa Sayar bir açıklama yaptı. Yerel seçimlerin aday saptaması sürecindeki uygulamalar ve yerel seçim sonuçlarından anlaşılacağı üzerine CHP'nin kötü yönetildiğini ve değil iktidar alternatifi, muhalefet bile olmaktan hızla uzaklaştığını dile getiren Sayar, bu nedenle partinin, üye ve örgüt haklarını güvence altına alacak, yetkili kurulları çalıştırarak ülke sorunlarına çözümler üretecek ve karar alma süreçlerine katılımı sağlayacak, gençlik ve kadın kollarını güçlendirecek, parti içi eğitimi sürekli kılarak siyasal katılım bilincini geliştirecek ve böylelikle toplumla kucaklaşmasını sağlayacak demokratik bir tüzüğe sahip olması ve bu yönde yapılanması için gerekli girişimleri başlattıklarını bildirdi. 
     
</TEXT>
</DOC>
