<DOC>
<DOCNO> 214665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/tv/ekran.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ustalara saygı 
</HEADLINE>
<TEXT>

   Cem Karaca "Oradaydım"da yurda dönüşünü anlatıyor, "Yıllar, Yollar, Yüzler"de ise Kazancı Bedih'in öyküsü var 
      
   Soner Yalçın imzalı "Oradaydım" belgeseli bu hafta Cem Karaca'yla yapılan son röportajı ekrana taşıyor. Karaca belgeselde, Türkiye'ye dönüş serüveninin ayrıntılarını anlatıyor. 
   "Yurt dışında vatandaşlıktan ihraç edilmiş bir Türk olarak yaşamaya devam etmeye çalışıyordum ..... Arkadaşım Mehmet Barın bana 'Mesut Bey ile bir randevu ayarlarsam politik açıdan içine sindirebilir misin ' dedi. 'Olur mu öyle şey' dedim. Yani ben gidip bu hadiseyi Gorboçov'la mı konuşacağım. Tabi ki ülkemin başbakanı ile konuşacağım." 
   
   ÖZAL'LA GÖRÜŞME 
   "Odaya girdim, 'hoş geldin evladım' dedi ..... Onur duydum tabii. Birlikte TV izledik ..... Bekledim tabii biraz. Öyle konuyu pat diye açamazsınız ..... Turgut Bey, 'bizim zamanımızda mı oldu' diye sordu. Mesut Bey, 'Askerler zamanında' diye cevap verince, bana döndü, 'O zaman, gelirsin, çıkarsın yargı önüne, aklanırsın" dedi." 
   
   "EL ÖPME" HADİSESİ 
   "Bİr el öpme faslıdır gider. İşte Turgut Bey'in elini öptü, af diledi... Ben ne af diledim, ne de Turgut Bey'in elini öptüm. Ama Semra Hanım'ın elini, almış olduğum aile terbiyesi doğrultusunda centilmence bir edayla eğilip, şlock diye de öpmedim. Çünkü bu yakışık almaz, sadece dudak temas ettirilir." 
   
   VE DÖNÜŞ... 
   "1978'in 27 Haziran'ında geldim .... Uçaktan inerken beyaz bir Renault'nun olmasını bekliyordum. Baktım yok ..... Dış hatlar kapısındaki polis bana 'Yurdunuza hoşgeldiniz' dedi. O öyle deyince, ben bir ohh çektim..." 
   CNN TÜRK 20.10 
   
   
   Bir geçmiş zaman adamı    "YIllar, Yollar, Yüzler" belgeselinde bu hafta bir geleneğin sesi olmuş, kalabalıklara türkü söylemiş bir geçmiş zaman adamı Kazancı Bedih var. Şöhret, onun yaşamında hiçbir şeyi değiştirmedi... O, ilerleyen yaşına karşın çarşı içindeki dükkanında kazan yapmaya devam etti. Ve bir katalitik sobadan zehirlenerek, bir gece ansızın gidiverdi. Yapım, sanatçı hayattayken çekilmişti. 
   TRT 2 23.05 
   
   
   "Arena" takipte    UĞur Dündar genel yönetiminde hazırlanan "Arena", gıda terörünün peşini bırakmıyor. Programda yine denetimlerde ortaya çıkan ve izleyeni dehşete düşüren görüntüler yer alıyor. 
   KANAL D 23.10 
   
   
   'Gelin'le yeniden    Zara'nın oynadığı "Gelin" bir buçuk aylık aradan sonra yeni bölümüyle karşınızda. Kadroya Bulut Aras, Mehmet Çepiç ve Dost Elver'in de katıldığı bu bölümde, ilçeye yeni atanan savcı, Bedrettin'in dosyasını incelemeye başlıyor. 
   KANAL D 21.50 
   
   
</TEXT>
</DOC>
