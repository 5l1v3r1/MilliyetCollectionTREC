<DOC>
<DOCNO> 241922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun30.html </URL>
<DATE> 2004/05/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Kuzey Kore'nin kaçırdığı Japonların çocuklarından 5'i Japonya'ya ulaştı 
</HEADLINE>
<TEXT>

     Kuzey Koreli ajanlarca 1970'lerde kaçırılan Japon vatandaşların bu ülkede doğan çocuklarından 5'i, 2 yıl sonra aileleriyle buluşmak üzere Japonya'nın başkenti Tokyo'ya ulaştı. 
     Kuzey Kore lideri Kim Jong-il ile bugün biraraya gelen Japonya Başbakanı Juniçiro Koizumi, kaçırılan Japonların yakınlarından 5'inin bugün Japonya'ya dönebileceğini açıklamıştı. 
     Koizumi, kaçırıldıktan yıllar sonra 2002'de Kuzey Kore'yi terk etmesine izin verilen Hitomi Soga'nın askerden kaçmakla suçlanan Amerikalı eşi Charles Jenkins'inse ülkesinde yargılanma ihtimalinin bulunması nedeniyle 2 kızıyla birlikte Kuzey Kore'de kalmayı tercih ettiği açıklamıştı. 
     Kuzey Kore, 2 yıl önce, 1970'lerde ve 1980'lerde 13 Japon vatandaşını kaçırdığını ve bunlardan 8'inin öldüğünü açıklamış, kalan 5 Japon'un yanlarında aileleri olmadan Japonya'ya dönmelerine izin vermişti. Japonya, o zamandan beri, kaçırılan Japonların 8 yakınının serbest bırakılması için Kuzey Kore'ye baskı yapıyordu. 
     
</TEXT>
</DOC>
