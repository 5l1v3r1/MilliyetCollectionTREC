<DOC>
<DOCNO> 211764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo24.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferguson, 2006'ya kadar Manchester'da... 
</HEADLINE>
<TEXT>

     İngiltere Premier Ligi takımlarından Manchester United, menajer Sir Alex Ferguson ile olan sözleşmesini 2006 yılına dek uzattı. 
     Kulüpten yapılan açıklamada, daha önce 2002 yılında yenilenen ve 30 Haziran 2005 tarihine dek sürecek olan deneyimli teknik adamın sözleşmesinin 12 aylığına uzatıldığı bildirildi. 
     62 yaşındaki Sir Alex Ferguson, 1986'dan bu yana görev yaptığı Manchester United'a İngiltere Ligi'nde 8 şampiyonluk kazandırdı. 
     DMITRY SYCHEV LOKOMOTIV MOSKOVA'DA Rusya Birinci Ligi takımlarından Lokomotiv Moskova, Fransa'nın Olympique Marsilya takımından golcü oyuncu Dmitry Sychev'i transfer etti. 
     20 yaşındaki milli oyuncunun takımının Almanya'da yaptığı sezon öncesi kampına katılacağı bildirildi. 
     Kulüp sözcüsü Sergei Korolev, transferle ilgili tüm formaliteleri tamamladıklarını belirterek, genç futbolcunun Almanya kampına katılmasını beklediklerini söyledi. 
     UEFA'nın internet sitesine göre 3.5 milyon Euro transfer ücreti aldığı bildirilen Sychev, 1 yıl önce Spartak Moskova'dan Olympique Marsilya'ya transfer olmuştu. 
     
</TEXT>
</DOC>
