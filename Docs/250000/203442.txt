<DOC>
<DOCNO> 203442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/guncel/gun01.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlginç bir orman araştırması 
</HEADLINE>
<TEXT>
   Hem severim hem yakarım 
   Dünya Doğayı Koruma Vakfı'nın araştırmasına göre Türklerin yüzde 98'i 'ormanlar iyi korunmalı' diyor 
      ÖNAY YILMAZ İstanbul 
   
   WWF'nin Dünya Doğayı Koruma Vakfı Türkiye'nin de aralarında bulunduğu 12 Avrupa ülkesinde yaptığı araştırmadan ilginç bir sonuç çıktı. Hemen her dönem yakılan, kirletilerek çöplük haline getirilen, talan edilen ormanlara baktığımızda, araştırmanın sonucu bize, "Bu ne sevgi ah, bu ne ıstırap" dedirtti. Sonuçlar bakalım size ne dedirtecek 
   Türk toplumunun yüzde 98'i ormanların iyi korunmasının önemli olduğuna inanıyor. Yüzde 96'sı ülkelerinde daha fazla milli park ve eşdeğer korunan alanların olması gerektiğini düşünüyor. 
   Ormanların iyi korunması konusunda Avrupa ortalaması yüzde 93 çıktı. Bu konuda yüzde 99'la birinci olan Çek Cumhuriyeti'nden sonra gelen Türkiye, yüzde 98'le Yunanistan'la ikinci sırada yer alıyor. Ormanlarda daha fazla milli park ve benzeri korunan alanların bulunması gerektiği konusundaysa, Avrupa ortalaması yüzde 80. Türkiye, yüzde 99'la birinci olan Yunanistan'dan sonra, yüzde 96'ya Romanya'yla ikinci sırayı paylaşıyor. Yüzde 33 oranla inşaat, yüzde 8 oranla avlanma, yüzde 5 oranla ağaç kesimi gibi faaliyetleri reddeden Türk insanı, bu konuda da ilk sıralarda... 
   Araştırma İsveç, İngiltere, Fransa, Polonya, Letonya, Slovakya, Romanya, Türkiye, Yunanistan, Çek Cumhuriyeti, Norveç ve Avusturya'da gerçekleştirildi. 
   
   
</TEXT>
</DOC>
