<DOC>
<DOCNO> 207256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun26.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu, PASOK Genel Başkanlığı'na adaylığını açıkladı 
</HEADLINE>
<TEXT>

     Yunanistan Dışişleri Bakanı Yorgo Papandreu, PASOK genel başkanlığına aday olduğunu resmen açıkladı. 
     Papandreu, bugünkü PASOK Merkez Komitesi toplantısından sonra yaptığı açıklamada, partisinin 6-8 Şubat günleri yapılacak olağanüstü kongresinde genel başkanlık görevine talip olacağını söyledi. 
     Papandreu, büyük bir sorumluluk duygusuyla hareket ettiğini belirttiği açıklamasında, gelecek günlerde halkla siyasi programına ilişkin diyaloğa gireceğini kaydetti. 
     Yunanistan Başbakanı Kostas Simitis, öğle saatlerinde yaptığı açıklamada, PASOK genel başkanlığından istifa ettiğini duyurmuştu. 
     Simitis, dün de 7 Mart'ta yapılacak seçimlere kadar başbakanlık görevini sürdüreceğini açıklamıştı. 
     
</TEXT>
</DOC>
