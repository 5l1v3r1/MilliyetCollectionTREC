<DOC>
<DOCNO> 218615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur36.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'deki kafeterya yangınında yaralanan Ebru Temelbaşar 
</HEADLINE>
<TEXT>

     İzmir'in Balçova İlçesi'ndeki Şarkevi Kafeterya'da, 10 gün önce meydana gelen yangında ağır yaralanan ve hastanede tedavi altında tutulan Ebru Temelbaşar, yaşamını yitirdi. 
     Alınan bilgiye göre, Dokuz Eylül Üniversitesi Dahiliye Servisi Yoğun Bakım Ünitesi'nde 10 gündür tedavi gören Ebru Temelbaşar, akşam saatlerinde öldü. 
     Temelbaşar'ın cenazesi, yarın ailesine teslim edilecek. 
     Balçova İlçesi Sakarya Caddesi'ndeki Şarkevi Kafeterya'da, 18 Şubat 2004 günü çıkan yangında, müşteriler Cumhur Çolakoğlu, Gülhan Deniz olay yerinde, Müjde Başkaya ve Dürdane Çakır ise hastanede hayatını kaybetmiş, ağır yaralanan Ebru Temelbaşar Dokuz Eylül Üniversitesi Hastanesi'nde tedavi altın alınmıştı. 
     Olaydan yara almadan kurtulan işletmeci Sercan Yakın, ''dikkatsizlik ve tedbirsizlik sonucu ölümle sonuçlanan yangına sebebiyet vermek'' suçundan sevk edildiği İzmir Adliyesi'nde tutuklanmıştı. 
     
</TEXT>
</DOC>
