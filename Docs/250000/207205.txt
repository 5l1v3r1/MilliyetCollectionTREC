<DOC>
<DOCNO> 207205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/yasam/yas01.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabıkalı 'kanka'ların suç serisi 
</HEADLINE>
<TEXT>

   Cezaevinde tanışan iki arkadaş, 10 günde 10 telekıza tecavüz edip soydu 
      ANKARA Milliyet 
   
   Ankara'da, telekızlara para vermeyip tecavüz ettikleri, cep telefonlarını da aldıkları belirtilen Osman Nuri Yeniçeri 26 ve Mustafa Baltacıer 38 tutuklandı. 
   Tecavüz zinciri, yılbaşından iki hafta önce yaşandı. Polise başvuran Ö.Ş., anlaştığı iki kişinin kendisine para vermediğini ve tecavüz ettiğini söyledi. Ardından Ö.Ş.'nin arkadaşları D.E., B.H ve S.Y. de bir hafta içinde aynı iddiayla şik yetçi oldu. Bunun üzerine Gasp Masası ekipleri, Yeniçeri ile Baltacıer'in kimliklerini tespit etti. Gözaltına alınan hırsızlıktan sabıkalı iki zanlının, aynı cezaevinde yatarken iyi arkadaş oldukları anlaşıldı. Yeniçeri ve Baltacıer'in, 10 günlük süre içinde, polis bölgesinde dört, jandarma sorumluluk alanında da altı kadına aynı yöntemle tecavüz ettiği belirlendi. 
   Zanlıların, Ö.Ş.'nin cep telefonundaki numaralardan arkadaşlarına ulaştığı, genç kadının adını vererek pazarlık yaptıkları kaydedildi. Yeniçeri ve Baltacıer'in, paraları olmadığı için kadınları evlere götürüp tecavüz ettikleri belirtildi. 
   
   
   
</TEXT>
</DOC>
