<DOC>
<DOCNO> 225475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/soneko12.html </URL>
<DATE> 2004/03/25/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ek niyet mektubu, seçimlerden sonra gönderilecek 
</HEADLINE>
<TEXT>

     7. gözden geçirmeye ilişkin Ek Niyet Mektubu'nun IMF'ye, yerel seçimlerin ardından gönderilmesi bekleniyor. 
     Edinilen bilgiye göre, 7 katrilyon liralık açığı kapatmaya dönük, daha önce açıklanan yüzde 13'lük ödenek kesintisi ile gelir yaratıcı tedbirleri içeren paketin yer aldığı Ek Niyet Mektubu üzerindeki çalışmaların sonuna gelindi. 
     IMF İcra Direktörleri Kurulu'nun Nisan ayı içerisinde toplanıp, 7. gözden Geçirmeyle ilgili kararını vermesi ve gözden geçirmenin tamamlanması bekleniyor. 
     İcra Direktörleri Kurulu'nun toplanarak Gözden Geçirme'yi onaylamasının ardından, yaklaşık 500 milyon dolarlık kredi dilimi serbest bırakılacak. 
     Bu arada IMF ile yapılan görüşmelerde, bundan sonra yapılması öngörülen 4 gözden geçirmenin 3'e indirilmesini kararlaştırılmıştı. 
     Bu yeni anlaşma çerçevesinde, her gözden geçirmede, 500 milyon dolar yerine, yaklaşık 660 milyon dolar bir kredi dilimi serbest bırakılacak. 
     
</TEXT>
</DOC>
