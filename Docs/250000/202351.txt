<DOC>
<DOCNO> 202351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/guncel/gun90.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Değişim...    Şimdi aşağıya, eski bir dünya güzeli, manken, şimdinin dizi oyuncusu çok ünlü bir kadının 5 cümlesini yazıyoruz. Sabah, 14 Aralık 
   1 Her ortama uyarım, kabız biri değilim... 
   2 Beni sonradan tanıyan çok şaşırır... 
   3 Herkes gibi sinirleniyorum, tepki veriyorum, yeri geldiğinde küfür ediyorum... 
   4 Belki deli gibi dans etmem bir yere gittiğimde ama kafayı bulduğumda bunu da yaparım... 
   5 Üstelik çok da hızlı araba kullanırım .. 
   Kimdir bu Eminiz ki 10 isim geçmiştir kafanızda, Arzum Onan hariç. Ama bu sözler O'na ait. Belli ki sıkılmış "cici kız" görüntüsünden. "Sandığınız gibi biblo ya da melek değilim, kötü yanlarım da var" diyor. Neden diyor acaba Ne zararı var ki yarattığı o düzgün imajın Oynadığı dizilerin reyting alamaması hariç... 
   Ah be Arzum... Bu "anti-cici kız" söylem ve eylemleri, piyasadakilerin yanında solda sıfır kalıyor. Dur bak biz de bir 5 madde yazalım... 
   1 Bıraktığın mankenliğe geri döneceğini, boşluğunu kimsenin dolduramadığını söyle, polemiğe gir... 
   2 Mehmet Bey'den boşanacağını açıkla... 
   3 Bu açıklamadan sonra bir başka adamla sevgili şart değil, akraba da olur Televole kamerasına yakalan... 
   4 Hemen ücretine zam yap... 
   5 Kaç gece kulübü varsa oralara abone ol. Herkes eğlenirken arada hüzünlü bir ifadeyle boş boş bak. "Bak kız boşanacağı için nasıl üzgün. Tüh sana Mehmet " dedirt, tepki alma... 
   Nasıl, yapabilir misin Daha doğrusu değer mi Sen yine o cici kız olarak kal. Tarkancan'ın dediği gibi b öyle çok daha güzelsin... 
   
   Takıntılar No 20    SerinDuruş ve ShockHabercilerden gelen takıntılara devam 
   Yaptığınız espriye diğerleri gülmeden gülmemeye dikkat eder misiniz Otobüste camı açmak istediğiniz halde "ya açamayıp millete ezil olursam" diye düşünüp vazgeçer misiniz Markette raftan herhangi bir şey alırken özellikle sıvı "öndekinden kesin araklanmıştır " diyerek , arkadakilerden seçmeye kasar mısınız Bu şekilde en arkaya doğru yönelip, sonra da markette çalışanların sizin gibilere karşı kurnazlık yapabileceğini ve en arkaya yine araklanmış olanları koyduklarını düşünüp ortalardan alır mısınız Tuvalete girdiğinizde kenarda duran gazeteden size doğru bakan bir yüz varsa ters çevirir misiniz Araba kullanırken yoldaki bir çukurdan, sağa ya da sola hamle yaparak başarıyla kaçtığınızda, hemen dikiz aynasına bakıp arkadaki arabanın da aynı şekilde hamle yapıp yapmadığını kontrol eder misiniz Eğer sizin hamlenizin aynısını yaparsa sürücülük kabiliyetinizle gurur duyar mısınız Biri hapşırdığında "çok yaşa" demenin saçma olduğunu düşünseniz bile refleksle "çok yaşa" der ardından pişman olur musunuz Şayet o anda demeseniz, bir sure sonra vicdan azabı çekip der misiniz Siz hapşırınca "çok yaşa" demeyenlerin sizi sevmeme ihtimali olup olmadığını düşünür müsünüz Tek aspirin alınmış bir ambalajdaki boş yeri gördüğünüzde dirlik bozulmasın diye o bölgeyi kesip atma ihtiyacı hisseder misiniz 
   
   Eh Be Hocam 
   "Galatasaray kontraatak yemekten 500 kiloluk adama döndü, hani bazı adamlar olur turşu murşu yemesi yasaktır aynen öyle işte..." b b 
</TEXT>
</DOC>
