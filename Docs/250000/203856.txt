<DOC>
<DOCNO> 203856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yasam/yas01.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sineması yeni yıla iddialı girecek 
</HEADLINE>
<TEXT>

   Hababam Sınıfı Merhaba, Okul, Neredesin Firuze, Yazı Tura, Vizontele Tuuba ve Mustafa Hakkında Her Şey, çok yakında art arda sinemalarda 
      Birsen Altuntaş 
   
   Yeni yılla birlikte Yeşilçam'ın birbirinden iddialı filmleriyle, yerli film bombardımanı yaşanacak. Art arda vizyona girecek filmlerin ilki, 'Okul' olacak. Yapımcılığını Sinan Çetin'in üstlendiği, Yağmur - Durul Taylan'ın yönettiği, başrollerini Nehir Erdoğan, Burak Altay ve Sinem Kobal'ın paylaştığı 'Okul', 9 Ocak'ta seyirciyle buluşacak. 
   Kartal Tibet'in yönettiği, Mehmet Ali Erbil, Memet Ali Alabora, Zeki Alasya, Hülya Koçyiğit ve Ceyhun Başaran gibi çok sayıda ünlünün kamera karşısına geçtiği 'Hababam Sınıfı Merhaba' 16 Ocak'ta Yılmaz Erdoğan'ın merakla beklenen filmi 'Vizontele Tuuba da 23 Ocak'ta vizyonda olacak. 
   
   Aynı gün iki film 
   20 Şubat'ta ise iki film birden vizyona girecek. Uğur Yücel'in yönettiği, başrollerini Kenan İmirzalıoğlu ile Olgun Şimşek'in paylaştığı 'Yazı Tura' da, Ezel Akay'ın yönettiği Özcan Deniz, Haluk Bilginer, Demet Akbağ, Şebnem Dönmez ve Cem Özer gibi ünlülerin oynadığı 'Neredesin Firuze' ile birlikte, aynı gün seyirci karşısına çıkacak. 
   
   'Mustafa' ile 12 Mart'ta 
   'Asmalı Konak' dizisinin yönetmeni Çağan Irmak'ın yazıp yönettiği 'Mustafa Hakkında Her Şey'in vizyon tarihi ise 12 Mart. Trafik kazası sonrası eşinin kendisini aldattığını öğrenen bir adamın hik yesini anlatan filmin başrol oyuncuları Fikret Kuşkan, Başak Köklükaya ve Nejat İşler. 
   
   
</TEXT>
</DOC>
