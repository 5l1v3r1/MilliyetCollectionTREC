<DOC>
<DOCNO> 214161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/guncel/gun03.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den rötar rekoru 
</HEADLINE>
<TEXT>

   THY'nin, önceki günkü 11 saate varan rötarları mumla arandı Türkiye'ye dönecek hacılar, Cidde'de tam 17 saat uçak bekledi 
      SİNAN TOROS İstanbul 
   
   B ayram öncesindeki kötü hava koşullarında uzun süreli rötarlar yaşanan Türk Hava Yolları'nda THY uçuş tarifesi iyice arapsaçına döndü. 18 gün önceki elverişsiz hava şartlarından bu yana binlerce yolcu saatlerce Atatürk Havalimanı'nda beklemek zorunda kaldı. 
   Ancak asıl rekor dün kırıldı ve THY, 17 saat 10 dakikalık bir rötara imza attı. THY'nin TK 5173 sefer sayılı Cidde uçağının sabah 06.45'te İstanbul'a inmesi gerekirken, iniş 17 saat 10 dakikalık gecikmeyle 23.55 olarak gerçekleşti. 01.25'te inmesi gereken TK 5239 sefer sayılı Cidde uçağının da 14 saat 20 dakikalık rötarla 15.45'te geleceği ilan edildi. 
   TK 5171 sefer sayılı başka bir Cidde uçağı da 05.20 yerine 16.00'da, aynı yerden gelecek 5175 sefer sayılı uçağın iniş saati 07.45 iken 20.00, yine 08.45'te inmesi gereken uçak 15.30, 5011 sefer sayılı uçakta 9.45 iken 15.10 olarak elektronik panoda gösterildi. Ayrıca, THY'nin Almati - İstanbul seferinde de 11 saat 45 dakikalık gecikme olduğu da gözlendi. 
   THY'nin dün iç hatlarda yaşanan en uzun rötarı ise 5 saat 5 dakika ile Van - İstanbul seferi oldu. İstanbul - Odesa seferinin 4 saat 25 dakika, Strazburg seferi 3.5 saat rötarlı olarak uçuş bilgi panosuna yansıdı. 
   
   Güvenlik gerekçesi 
   THY Genel Müdür Basın Danışmanı ve Sözcüsü Recep Güvelioğlu, sıkıntıyla ilgili olarak, "İran ve Mısır gibi ülkeler hacılarını bekletmeden ülkelerine götürüyor. Ancak, biz hacılarımızı Cidde Havaalanı'nda güvenlik kontrolünden geçirmek durumundayız. Bir yolcunun güvenlik araması da en az üç saat sürüyor. Bu nedenle de tarifemize uyamıyoruz" dedi. 
   
   
   
</TEXT>
</DOC>
