<DOC>
<DOCNO> 210488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur34.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçli yaşlı kadın Atatürk Havalimanı'nda öldü... 
</HEADLINE>
<TEXT>

     Türkiye'de komşusunun sünnet düğününe katılan Norveçli Annie Fyhn 80 , ülkesine dönerken Atatürk Havalimanı'nda öldü. 
     A.A muhabirinin aldığı bilgiye göre, Norveç'te komşusu olan Mehmet Alp'in çocuğunun sünnet düğünü için yaklaşık bir hafta önce Türkiye'ye gelen Fyhn, komşusuyla birlikte Frankfurt aktarmalı olarak ülkesine dönmek üzere Atatürk Havalimanı'na geldi. 
     Terminale girişte tekerlekli sandalyeye bindirilen Fyhn'in öldüğü, yaklaşık 20 dakika sonra bilet işlemleri yaptırılırken anlaşıldı. 
     Fyhn'in vefatından büyük üzüntü duyduğunu kaydeden Mehmet Alp, yaşlı komşusunun Norveç'te hiç yakını bulunmadığını bildirdi. 
     
</TEXT>
</DOC>
