<DOC>
<DOCNO> 217532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur28.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Birol Güven'e Uzan engeli... 
</HEADLINE>
<TEXT>

     Beşiktaş Kulübü Yönetim Kurulu Üyesi, yapımcı ve senarist Birol Güven, yurt dışı çıkış yasağı olduğu için takımı ile birlikte Valencia'ya İspanya'ya gidemedi. Güven, havalanından polis tarafından çevrildi. 
     Atatürk Havalimanı'na gelen ve durumu öğrenen Güven, yaptığı açıklamada, ''Star TV ile ticari ilişkimiz var. Bu nedenle de bana ve şirketime tedbir konulmuştu. Ama bu yapılan görüşmeler sonrasında kaldırıldı. Ancak, tedbirin kaldırılması buraya iletilmemiş. Bu nedenle de yurt dışı yasağı var. Bunda bizim hiçbir suçumuz yok. Konuyu kısa sürede halledeceğim, çünkü üzerimizdeki tedbir kaldırıldı, sadece buraya iletilmedi. Talihsizlik oldu, maça gidemediğim için üzgünüm'' şeklinde konuştu. 
     Bu arada, Atatürk Havalimanı'nda siyah-beyazlı takımın gidişi sırasında sürekli Beşiktaş marşları çalındı. 

     
</TEXT>
</DOC>
