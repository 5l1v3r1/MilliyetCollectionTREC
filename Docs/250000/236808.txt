<DOC>
<DOCNO> 236808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/yasam/axyas01.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortalık sahte 5 milyon dolu 
</HEADLINE>
<TEXT>


Piyasada 100 bine yakın sahte beş milyonluk var. Altı ayda 261 kişi sahte parayla karakola başvurdu 

SERHAT ÜNAL İstanbul 

Son bir yılda İstanbul'daki operasyonlarda 158 bin adet sahte beş milyonluk ele geçirilirken, piyasada halen 70 ile 100 bin adet arasında sahte beş milyonluk olduğu tahmin ediliyor. İstanbul Mali Şube Müdürlüğü'nün derlediği bilgilere göre, son altı ayda 261 kişi değişik karakollara başvurarak, kendilerine sahte 5 milyonluk verildiği şik yetinde bulundu. 
Birçok vatandaşın da, eline geçen sahte parayla karakola başvurmayıp kasıtlı olarak tekrar piyasaya sürdüğünü belirten yetkililer, bunun da suç olduğuna dikkat çekti. 
Sahte paralar, daha çok Beyoğlu, Kadıköy, Bakırköy gibi nüfusun yoğun olduğu yerlerde, taksiler ya da ortamı loş olan mek nlarda kullanıma sokuluyor. Son bir yıldaki operasyonlarda ele geçirilen sahte 5 milyonluklarda en çok J84551720 - B43111645 - J53789015 -A21191605 ve L69111571 nolu seri numaraları kullanılıyor. 

Sahte parayı nasıl anlarsınız 

1 - Işığa tutulduğunda sol boşluktaki Atatürk görünmüyor. 
2 - Emniyet teli standartlara uymuyor. Silik ve üzerinde TCMB yazmıyor. Işığa tutulduğunda düz bir çizgi gibi görünmüyor. Hatta tel, paranın üstündeki 'Türkiye' yazısının 'e' harfini kapatmış. 
3 - Her iki yüzde de yazılar kabartma değil... 
4 - Sağ köşedeki özel motifler tek renk ve çok mat. 

1 - Sol üst köşe düzgün kesilmemiş. Bir köşe diğerinden daha uzun. 
2 - 'Türkiye Cumhuriyeti Merkez Bankası' yazısı dağılmış, ikinci bir gölge yazı oluşmuş. 
3 - Sol alt köşede baskıdan kaynaklanan yeşil bir hat oluşmuş. 
4 - Her iki yüzde de renkler çok cansız ve silik. 
5 - Işığa tutulunca sağ köşede olması gereken Atatürk portresi yok. 


</TEXT>
</DOC>
