<DOC>
<DOCNO> 219819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sonspo15.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftar faturayı Canaydın ve Terim'e kesti 
</HEADLINE>
<TEXT>

     Galatasaray'da 3-0'lık Villarreal yenilgiyle Avrupa kupalarına veda edilmesi sonrası taraftarlar tepkilerini Kulüp Başkanı Özhan Canaydın ve Teknik Direktör Fatih Terim üzerinde yoğunlaştırdı. 
     Yaklaşan kongre öncesi yaşanan sportif başarısızlıklar başkan Özhan Canaydın'ın başını ağrıtırken, sarı-kırmızılı takımla ilgili haberlerin yer aldığı ''www.galatasaray.com'' internet sitesinde düzenlenen, ''Sizce Canaydın yönetimi derhal istifa etmeli mi '' anketine katılanların yüzde 92.8'i ''Evet'' oyu kullandı. 
     Toplam 8 bin 988 kişinin oy kullandığı ankette 8 bin 338 kişi ''Evet'' şıkkını tercih ederken, ''Hayır'' diyenlerin oranı ise 650 kişiyle yüzde 7.2'de kaldı. 
     
     TERİM'E DE SIRT ÇEVİRDİLER 
     Galatasaray'a tarihinin en başarılı dönemini yaşatan ve sarı-kırmızılıların sevgilisi haline gelen Teknik Direktör Fatih Terim'e, alınan başarısız sonuçların ardından taraftarlar da sırt çevirdi. 
     Futbol haberlerinin yayınlandığı, ''www.turktransfer.com'' internet sitesinde yer alan, ''Fatih Terim istifa etmeli mi '' anketine katılan 4 bin 846 kişinin yüzde 72'si, sarı-kırmızılı teknik adamın istifa etmesini istedi. 
     Fatih Terim'in görevinden ayrılması yönünde 3 bin 501 oy kullanılırken, kalmasını isteyenlerin oranı ise bin 345 oyla yüzde 28 oldu. 
     
</TEXT>
</DOC>
