<DOC>
<DOCNO> 239629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun24.html </URL>
<DATE> 2004/05/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Parlamento da onayladı, İspanyol askerler Irak'tan çekiliyor 
</HEADLINE>
<TEXT>

     İspanya Başbakanı Jose Luis Rodriguez Zapatero'nun aldığı ''Irak'taki İspanyol askerlerinin geri çekilmesi'' kararı, bugün mecliste yapılan oylamada kabul edildi. 
     Zapatero'nun göreve geldiği ilk gün aldığı karar, bugün mecliste oylandı. Halkçı Parti'nin PP 141 ''hayır'' oyuna karşı, 186 ''evet'' oyuyla kabul edilen karara, tek başına hükümette olan Sosyalist İşçi Partisi PSOE , Katalonya bölgesinde faaliyet gösteren Yönelim ve Birlik Koalisyonu CİU , Katalonya Cumhuriyetçi Solu ERC , Bask Milliyetçi Partisi PNV , Birleşik Sol IU , Kanarya Koalisyonu CC , Galiçya Milliyetçi Bloku BNG , Aragon Birliği CHA , Bask bölgesindeki Eusko Alkartasuna EA ve Nafarrao-Bai destek verdi. 
     Başbakan Zapatero, İtalya'da olduğu için oylamaya katılmadı. 
     Kararda, İspanya'nın Irak'ın yeniden yapılanması, toprak bütünlüğü, egemenliği ve istikrarı için verdiği sözleri yerine getireceği, Irak halkı ile dayanışma içinde olup, BM ile tam işbirliği içinde olacağı belirtiliyor. 
     Irak'ın Divaniye ve Necef kentlerinde toplam 1300 asker bulunduran İspanya, 15-17 Mayıs'ta Divaniye'deki üssün kontrolünü tamamen ABD'ye bırakarak, 27 Mayıs'a kadar asker, araç ve malzemeleriyle tamamiyle Irak'tan çıkmış olacak. 
     
</TEXT>
</DOC>
