<DOC>
<DOCNO> 206029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko37.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman talihlisi ortaya çıktı... Talihli TIR şoförü, 7 çocuk babası 
</HEADLINE>
<TEXT>

     Milli Piyango'nun Yılbaşı Özel Çekilişinde, çeyrek biletine 10 trilyon liralık büyük ikramiye isabet eden Batman talihlisi Ahmet Beycür 45 de çekini aldı. 
     Eşi Hatice Beycür, bazı akrabaları ve Batman Akbank Şube Müdürü Halil Özbek ile birlikte Milli Piyango İdaresi'ne gelen Beycür, ikramiye çekini, Milli Piyango Genel Müdürlüğü Muhasebe ve Mali İşler Daire Başkanı Şener Varol'dan aldı. 
     Daha sonra gazetecilerin sorularını yanıtlayan Beycür, asgari ücretle çalıştığını ve 20 yıldır tır şoförlüğü yaptığını söyledi. 
     7 çocuğu bulunduğunu ve bunlardan 5'inin eğitim gördüğünü belirten Beycür, kazandığı ikramiye ile çocuklarına iş kurmaya çalışacağını kaydetti. 
     Beycür, çekiliş öncesinde 4 adet çeyrek bilet aldığını, bunlardan ikisinin 3'er rakamının da büyük ikramiyeyi tuttuğunu ifade ederken, ''biletleri alırken hiç umudum yoktu'' diye konuştu. 
     Beycür, kazandığı parayla ne yapacağına ilişkin şimdilik bir planı olmadığını, ancak Batman'da kalacağını, başka bir yere taşınmayacağını söyledi. 
     Talihlinin eşi Hatice Beycür de, gazetecilerin ne hissettiğini sormaları üzerine, ''bu parayla Allah bizi şaşırtmasın, şaşırmayacağız'' dedi. 

     
</TEXT>
</DOC>
