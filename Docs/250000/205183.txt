<DOC>
<DOCNO> 205183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur06.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret yarın açıklanıyor... 
</HEADLINE>
<TEXT>

     Asgari Ücret Tespit Komisyonu, yarın yapacağı 6. toplantıda, 1 Ocak 2004'ten itibaren geçerli olacak yeni ücreti belirleyerek kamuoyuna ilan edecek. 
     Çalışma Genel Müdürü Cengiz Delibaş'ın başkanlığında yapılacak toplantıda, DİE tarafından besiniçi ve besindışı harcamalar doğrultusunda geçen hafta komisyona sunulan net 396 milyon 994 bin 971 liralık rakam değerlendirilerek, yeni asgari ücrete ilişkin bir karara varılacak. 
     DİE'nin sunduğu net 396 milyon 994 bin 971 liralık rakam, komisyona işçi tarafını temsilen katılan Türk-İş tarafından olumlu karşılandı. Türk-İş, geçmiş yıllarda Asgari Ücret Tespit Komisyonu'nun DİE tarafından sunulan rakamları dikkate almadığını, bu nedenle işçilerin yıllardır eksik ücret aldığını ve kayba uğradığını savunuyor. 
     Komisyona işveren tarafını temsilen katılan TİSK ise öncelikle asgari ücret üzerindeki SSK primi ve vergilerin belli oranda indirilmesini istiyor. 
     Komisyonun daha önceki yıllarda olduğu gibi yeni asgari ücreti 1 Ocak 2004 ve 1 Temmuz 2004 tarihinden geçerli olmak üzere 6'şar aylık iki ayrı dilim halinde saptayabileceği de kaydedildi. 
     
     İŞÇİNİN BEKLENTİSİ 

     Asgari Ücret Tespit Komisyonu'nun yarın yapacağı 6. toplantıdan çıkacak karar, bu ücretle çalışan milyonlarca işçi tarafından merakla beklenirken, işçi sendikaları konfederasyonları, Başbakan Recep Tayyip Erdoğan'ın açıklamaları doğrultusunda komisyonda yüksek oranlı bir ücret belirlenmesi beklentisinde. 
     Halen 16 yaşını doldurmuş işçiler için brüt 306 milyon lira olarak uygulanan asgari ücretten yüzde 14 oranında SSK primi, yüzde 15 oranında gelir vergisi, yüzde 1 oranında işsizlik sigortası primi ve binde 6 oranında damga vergisi kesintisi yapılarak, işçiye net 225 milyon 999 bin lira ödeniyor. 
     Asgari Ücret Tespit Komisyonu 5 işçi, 5 işveren ve 5 hükümet temsilcisi olmak üzere toplam 15 üyeden oluşuyor. 
     
     DİE'NİN RAKAMLARI VE BELİRLENEN ASGARİ ÜCRET 

     Türk-İş'in araştırmasına göre, daha önceki yıllarda DİE'nin önerdiği ve komisyonun belirlediği rakamlar şöyle Yıllar 
     

Tarih DİE net ücreti Komisyonun net ücreti Fark Ocak 2001 153.436.336 102.369.600 51.066.736 Ağustos 2001 195.060.720 122.186.520 72.874.200 Ocak 2002 255.464.820 163.563.537 91.901.283 Temmuz 2002 274.655.003 184.251.937 90.403.066 Ocak 2003 326.602.029 225.999.000 100.603.029 Ocak 2004 396.994.971 - -      
     YILLAR İTİBARİYLE ASGARİ ÜCRET 

     1 Ocak 1999'dan bu yana 16 yaşını doldurmuş işçiler için uygulanan aylık brüt ve net asgari ücret şöyle 
     

Yürürlük Tarihi Aylık Brüt Ücret Aylık Net Ücret 1 Ocak 1999 78.075.000 58.948.065 1 Temmuz 1999 93.600.000 70.222.320 1 Ocak 2000 109.800.000 82.417.500 1 Temmuz 2000 118.800.000 86.922.500 1 Ocak 2001 139.950.000 102.369.600 1 Temmuz 2001 146.947.500 107.323.830 1 Ağustos 2001 167.940.000 122.186.520 1 Ocak 2002 222.000.750 163.563.7 1 Temmuz 2002 250.875.000 184.251.937 1 Ocak 2003 306.000.000 225.999.000      
</TEXT>
</DOC>
