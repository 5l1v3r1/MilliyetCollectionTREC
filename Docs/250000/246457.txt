<DOC>
<DOCNO> 246457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun28.html </URL>
<DATE> 2004/06/09/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Dev bir uyuşturucu laboratuvarına baskın 
</HEADLINE>
<TEXT>

     Fiji'de, 6 milyon dolar değerinde methamfetamin adlı uyuşturucuyu üretmek üzere olan dev bir laboratuvarın kapatıldığı bildirildi. 
     Fiji polis yetkilisi Andrew Hughes, başkent Suva'daki laboratuar ve bir fabrikanın iki hafta içinde 1 ton uyuşturucu üretmeye hazır olduğunu, laboratuvar ve fabrikanın kapatıldığını belirtti. 
     Bir polis sözcüsü de operasyonda 4'ü Hong Konglu olduğu sanılan 7 kişinin tutuklandığını kaydetti. 
     Fiji, Avustralya ve Yeni Zelanda polislerinin, 14 ay laboratuvarı gözlemledikten sonra yaptıkları bu ortak operasyonda ayrıca 5 kilogram uyuşturucu ele geçirildi. 
     Laboratuvarda üretilmeye hazırlanan uyuşturucunun, Avustralya, Yeni Zelanda, ABD ve Avrupa'ya gönderileceği belirtildi. 
     Yeni Zelanda suçla mücadele yetkililerinden Larry Reid, operasyonun ''dünyanın en önemli operasyonlarından biri'' olduğunu söyledi. 
     Amfetaminin aşırı bağımlılık yapan ve oldukça yüksek zehirleyici özelliği bulunan şekli olan methamfetamin, şeffaf kayaya benzeyen görüntüsü nedeniyle ICE buz olarak da adlandırılıyor. 
     
</TEXT>
</DOC>
