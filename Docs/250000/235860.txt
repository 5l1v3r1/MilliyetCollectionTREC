<DOC>
<DOCNO> 235860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/soneko07.html </URL>
<DATE> 2004/04/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bono piyasasında faiz yüzde 24.09'a yükseldi... 
</HEADLINE>
<TEXT>

     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin, bugün valörlü işlemlerinin saat 09.40 itibariyle basit getirisi yüzde 25.30'a, bileşik getirisi yüzde 24.09'a yükseldi. 
     Bu tahvilin aynı gün valörlü işlemlerinin dünkü kapanışında, basit getiri yüzde 24.93, bileşik getiri yüzde 23.74 olmuştu. 
     24 Ağustos 2005 vadeli tahvilin bugün valörlü işlemlerinde de basit getiri yüzde 25.37'ye, bileşik getiri yüzde 24.46'ya çıktı. Bu kağıdın dünkü işlemlerinin kapanışında basit getiri yüzde 25.04, bileşik getiri yüzde 24.14 olarak belirlenmişti. 
     Uzmanlar, döviz piyasasında yaşanan gelişmelerin etkisiyle yükseliş trendini koruyan faizler üzerinde, uluslararası kredi derecelendirme kuruluşu Moody's'ten dün gelen açıklamaların da etkili olduğunu vurguluyorlar. Moody's, büyümekte olan cari işlemler açığının kaygı verici olduğunu belirterek, kredi notunu değiştirmeyeceğini açıklamıştı. Önümüzdeki dönemde faizlerin, döviz piyasasındaki harekete bağlı olarak yön bulması bekleniyor. 
     
     DOLAR KOTASYONLARI 

     Bankalararası piyasa dolar kotasyonlarında alışta en düşük fiyat 1 milyon 438 bin lira, en yüksek 1 milyon 441 bin lira, satışta en düşük fiyat 1 milyon 443 bin lira, en yüksek fiyat 1 milyon 445 bin 500 lira düzeyinde bulunuyor. 
     
     PARİTE 

     Uluslararası piyasalarda euro-dolar paritesi 1.1813, sterlin-dolar paritesi 1.7672, yen-dolar paritesi ise 110.46 düzeyinde seyrediyor. 
     
</TEXT>
</DOC>
