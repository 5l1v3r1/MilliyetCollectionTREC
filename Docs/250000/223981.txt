<DOC>
<DOCNO> 223981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun11.html </URL>
<DATE> 2004/03/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İngiliz SAS komandoları Bin Ladin avında... 
</HEADLINE>
<TEXT>

     İngiltere'de yayımlanan The Daily Telegraph gazetesi, İngiltere'nin, El Kaide lideri Usame Bin Ladin'in yakalanması operasyonlarına katılmak üzere Afganistan'a 100 SAS komandosu gönderdiğini öne sürdü. 
     Haberini Savunma Bakanlığı kaynaklarına dayandıran gazete, SAS güçlerinin Bagram hava üssünden Kabil'in kuzeyine doğru ilerlerken görüldüğünü iddia etti. 
     Bagram hava üssündeki bir kaynağın, SAS komandolarının doğrudan Pakistan ile Afganistan sınırındaki dağlık bölgeye ilerlemekte olduğunu söylediğine dikkat çekilen haberde, ''Bu güçlerin bölgede sürdürülecek 'dağ fırtınası' operasyonuna katılacağı bildiriliyor'' denildi. 
     İngiltere'de komuta kademesinin, ABD'den gelen ''daha çok komando ve özel kuvvet elemanı'' talebini gözden geçirmekte olduğu da kaydedilen haberde, bu güçlerin bütün El Kaide üyelerinin, özellikle de örgüt lideri Usame Bin Ladin'in peşinde olduğunu bildirdi. 
     
</TEXT>
</DOC>
