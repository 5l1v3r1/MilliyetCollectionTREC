<DOC>
<DOCNO> 224718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun01.html </URL>
<DATE> 2004/03/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İsrail ''Yasin'e operasyon ABD ile koordine edilmedi'' 
</HEADLINE>
<TEXT>

     İsrail Dışişleri Bakanı Silvan Şalom, Hamas örgütünün ruhani lideri Şeyh Ahmed Yasin'e yönelik operasyonun ABD ile koordine edilmediğini söyledi. 
     ABD'nin başkenti Washington'daki temsaları çerçevesinde ABD Dışişleri Bakanı Colin Powell ile görüşmesinden sonra basına açıklamalarda bulunan Şalom, ''Karar, İsrail kabinesi tarafından alındı ve Hamas'ın söylediği gibi ABD ile koordine edilmedi'' dedi. 
     Şalom, görüşmeden ayrılırken yaptığı açıklamada, ''Biz kendi kararlarımızı kendimiz alırız. Bu bir nefsi müdafaydı'' dedi. İsrailli Bakan, Şeyh Yasin'in ''yüzlerce kişinin öldüğü yüzlerce saldırıdan bizzat ve doğrudan sorumlu'' olduğunu da yineledi. 
     Şalom'un, ABD Başkan Yardımcısı Dick Cheney ve Powell'ın ardından görüşmesi beklenen Amerikan Ulusal Güvenlik Danışmanı Condoleezza Rice da, İsrail'in Şeyh Yasin'i öldürme planından önceden haberdar edilmediklerini açıklamıştı. 
     ABD Dışişleri Bakanlığı, İsrail'in operasyonunu eleştirmiş, ancak resmen kınamamıştı. 
     
</TEXT>
</DOC>
