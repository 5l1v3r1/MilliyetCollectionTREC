<DOC>
<DOCNO> 244266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur15.html </URL>
<DATE> 2004/05/31/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Edirne'de sağanak yağış 
</HEADLINE>
<TEXT>

     Edirne'de son 24 saatte metrekareye 9.2 kilogram yağış düştü. 
     AA muhabirinin, meteoroloji yetkililerinden aldığı bilgiye göre, uzun yıllar mayıs ayı ortalaması 47.7 kilogram olan Edirne'de bu yıl aynı dönemdeki yağış miktarı 59 kilograma ulaştı. Edirne'de son 24 saatte metrekareye 9.2 kilogram yağış düştüğünü belirten meteoroloji yetkilileri, bugün ve yarın da yağışlı havanın etkili olacağını belirttiler. 
     Tekirdağ'da son 24 saatte metrekareye 2.6 kilogram yağış düşerken, Kırklareli'nde ise metrekareye düşen yağış miktarı 2.4 kilogram oldu. Kırklareli'nde uzun yıllar mayıs ayı yağış ortalamasının 45.9 kilogram olduğu ve bu yıl ise aynı dönemde yağış miktarının 44.9 kilogramda kaldığı kaydedildi. 
     Edirne Ziraat Odası Başkan Yardımcısı Süleyman Ekmen, AA muhabirine yaptığı açıklamada, Trakya'daki son yağışların çiftçinin yüzünü güldürdüğünü söyledi. 
     Buğdayın, yetersiz yağış nedeniyle gelişemediğini ifade eden Ekmen, yazlık mahsul, mısır ve ayçiçeğin de yağışa ihtiyacı olduğunu söyledi. 
     
</TEXT>
</DOC>
