<DOC>
<DOCNO> 245707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/spor/bnba.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerin savası 
</HEADLINE>
<TEXT>


Los Angeles Lakers ile Detroit Pistons, NBA finalinin ilk maçını pazartesi sabahı oynayacaklar. En az ilk beşler kadar benchlerin de göstereceği performans serinin kaderini çizecek 

NBA'e yakın plan 

METE AKTAŞ 


Ve geriye kaldı iki takım. Son 4 yılda 3 defa şampiyonluğu kazanan Los Angeles Lakers ve 14 yıl sonra finallere geri dönen Detroit Pistons 2004 NBA Finalleri'nde kozlarını paylaşacaklar. 7 maçlık seride 4 galibiyete ulaşan takım "Larry O'Brein Kupası"nın bu seneki sahibi olacak. 
Los Angeles Lakers kadrosundaki 4 süper yıldız ve sahip olduğu tecrübe ile, Detroit karşısında favori. Ama bu demek değil ki Lakers için her şey çok kolay olacak ve güle oynaya kupayı havaya kaldıracak. Karşısındaki takım Detroit Pistons, temsil ettiği Detroit şehrinin özelliklerini taşıyan bir takım Çok çalışan, asla pes etmeyen ve hep daha fazlasını isteyen. 
Detroit'in finaldeki en büyük avantajı belki de hiç kimse tarafından favori gösterilmemeleri. Takımın finale kadar gelmesi bile başarı olarak kabul ediliyor ve şampiyonluğun pastanın üstüne konacak kalın bir krema tabakası olacağı söyleniyor. Yani Pistons'ın kaybedecek hiç bir şeyi yok. Takım daha çok genç ve edinecekleri final tecrübesi gelecek yıllarda çok işlerine yarayacak. Lakers içinse önlerinde fazla vakit yok. Hatta mevcut kadro için bu büyük bir ihtimalle bir şampiyonluk daha kazanmak için son şans. Karl Malone ve Gary Payton kariyerlerinin belki de son 7 maçını oynuyorlar ve bir daha önlerine böyle bir fırsat çıkmayabilir. Ama ilginçtir bütün bu baskı aslında Lakers için pozitif bir unsur. Çünkü baskı bu yılki Lakers takımı için başarının anahtarı. Baskı olmazsa Lakers başarılı olamıyor. Bunu 2 - 0 geriye düştükleri San Antonio serisinde de, 2 - 1 önde olmalarına rağmen az kalsın avantajlarını yitirdikleri Minnesota serisinde de gördük. Kuyrukları sıkıştığı anda içine düştükleri çukurdan çıkmanın yolunu ne yapıp edip bir şekilde buluyorlar zira önlerine konan her türlü engeli aşabileceklerini düşünecek kadar kibirli, yetenekli ve tecrübeliler. 
Serinin anahtar eşleşmesi skorer guard mevkiinde olacak. Pistons'ın Play -Off'daki en istikrarlı skoreri Richard Hamilton ile Kobe Bryant arasında sahanın her iki ucunda geçecek müthiş mücadele, serinin kaderini doğrudan etkileyecek. 
Pistons'ın önündeki en büyük engel şüphesiz Shaquille O'Neal. Paşa gönlü istediği zaman ligin en dominant oyuncusu olabileceğini 2004 Play - Off'ları boyunca bir kez daha kanıtlayan Shaq'i durdurmak için Pistons, Ben Wallace - Rasheed Wallace ikilisinin yanı sıra Mehmet Okur, Elden Campbell'ı da kullanmak zorunda. Özellikle Mehmet Okur serideki "x-faktör" olabilir. Shaq savunmadayken 2.16m-155 kg'luk cüssesini pota altından ne kadar uzaklaştırabilirseniz, o kadar iyi hücum edebilirsiniz. Pistons'ın Rasheed Wallace dışında dışarıdan etkili biçimde oynayan ve Shaq'i dışarı çekebilecek tek ismi de Mehmet Okur. 
En az ilk beşler kadar benchlerin de göstereceği performanslar serinin gidişatında önemli rol oynayacak. Lakers benchinin önemli ismi Derek Fisher, Spurs serisinin 5. maçında attığı basketle Lakers'ın belki de kaderini değiştiren adam oldu. Keza yedek skorer guard Kareem Rush, Minnesota serisinin 6. maçının kahramanı olarak Lakers'ı finale taşıdı. Final serisinde her iki benche de fazla iş düşecek. 
İki farklı mentaliteye sahip takımın ve coachun mücadelesinde benim de favorim Lakers. TAHMİN 4-2 LAKERS. 

LOS ANGELES LAKERS NO OYUNCU MEVKİİ BOY KİLO YAŞ 2 Derek Fisher PG 1.85m 93 30 3 Devean George SF 2.03m 108 27 4 Luke Walton SF 2.03m 107 24 7 Brian Cook PF 2.06m 106 24 8 Kobe Bryant SG 1.98m 100 26 9 Bryon Russell SF 2.01m 102 34 11 Karl Malone PF 2.06m 117 41 14 S.Medvedenko PF 2.08m 113 25 17 Rick Fox SF 2.01m 106 35 20 Gary Payton PG 1.93m 81 36 21 Kareem Rush SG 1.98m 97 24 31 S-Jamal Sampson PF 2.11m 106 21 34 Shaquille O'Neal P 2.16m 155 32 54 S-Horace Grant PF 2.08m 110 39 
S- Sakat 
Coach Phil Jackson 

FİNALE NASIL GELDİLER 
LA LAKERS 56-26 Pasifik Grubu Şampiyonu 
1.TUR LAKERS 4 HOUSTON 1 
2.TUR LAKERS 4 SAN ANTONIO 2 
KONFERANS FİNALİ LAKERS 4 MINNESOTA 2 
PLAY-OFF LİDERLERİ 
LOS ANGELES LAKERS 
SAYI Kobe Bryant 25.1 
RİBAUND Shaquille O'Neal 13.9 
ASİST Kobe Bryant 5.8 
BLOK Shaquille O'Neal 3.41 
TOP ÇALMA Kobe Bryant 1.94 
ŞUT İSABETİ Shaquille O'Neal 57.8 
3 SAYI İSABETİ Kareem Rush 47.1 
FAUL İSABETİ Kobe Bryant 79.4 
BU SEZONKİ MAÇLARI 
14 Kasım 2003 L.A. Lakers 94 Detroit 89 
18 Kasım 2003 Detroit 106 L.A. Lakers 96 

DETROIT PISTONS NO OYUNCU MEVKİİ BOY KİLO YAŞ 1 Chauncey Billups PG 1.91m 100 28 3 Ben Wallace PF 2.06m 108 30 7 Mike James PG 1.88m 85 29 8 Darvin Ham SF 2.01m 108 31 10 Lindsey Hunter PG 1.88m 88 34 13 Mehmet Okur PF 2.12m 112 25 22 Tayshaun Prince SF 2.06m 97 24 24 S-T.Fowlkes SF 1.98m 96 28 30 Rasheed Wallace SF 2.11m 104 30 31 Darko Milicic PF 2.13m 111 18 32 Richard Hamilton SG 2.01m 87 26 34 Corliss Williamson PF 2.01m 111 31 41 Elden Campbell P 2.13m 126 36 
S- Sakat 

FİNALE NASIL GELDİLER 
DETROIT PISTONS 54-28 Merkez Grubu 2.si 
1.TUR DETROIT 4 MILWAUKEE 1 
2.TUR DETROIT 4 NEW JERSEY 2 
KONFERANS FİNALİ DETROIT 4 INDIANA 2 
PLAY-OFF LİDERLERİ 
DETROIT PISTONS 
SAYI Richard Hamilton 21.5 
RİBAUND Ben Wallace 14.4 
ASİST Chauncey Billups 6.1 
BLOK Ben Wallace 2.83 
TOP ÇALMA Ben Wallace 1.94 
ŞUT İSABETİ Mehmet Okur 47.4 
3 SAYI İSABETİ Mike James 42.9 
FAUL İSABETİ Chauncey Billups 87.2 

Üçüncü randevu 
TÜRKİYE saati ile pazartesi sabahı 04 00'de final serisi 1. maçının hava atışı yapıldığında L.A. Lakers ve Detroit Pistons takımları tarihlerinde 3. defa NBA Finali'nde karşılaşmış olacaklar. İki takım ilk NBA Finali'nde 1987-88 sezonunda karşılaşmışlar ve NBA klasikleri arasına giren 7 maçlık seri sonunda şampiyonluğu kucaklayan Magic Johnson, Kareem Abdul-Jabbar ve James Worthy'li Lakers olmuştu. Pistons tarihinde 6. defa final oynarken, Lakers ise tarihindeki 28. final heyecanını NBA rekoru yaşayacak. 

Din adamları boş durmuyor 
POLİTİKACILAR iddiya girer de, din adamları giremez mi "Eh artık Tanrı günah yazmasın" diyerek Detroit ve Los Angeles'lı bazı din adamları da bahisçiler kervanına katılmış. İddia sahipleri Detroit Roman Kilisesi Piskoposluğu kardinalleri ile Los Angeles Roman Kilisesi Piskoposluğu kardinalleri. İddianın ucunda ise para alışverişi yok. Eğer Detroit kazanırsa Los Angeles'lı din adamları Detroit'teki yardım kuruluşlarına, Lakers kazanırsa ise Detroitli din adamları Los Angeles'daki yardım kuruluşlarına bağış yapacak. 

Pistons heykeli 
DETROİT Belediye Başkanı Kwame Kilpatrick, final serisi boyunca ve Pistons'ın şampiyonluğu kazanması halinde yeni sezona kadar şehrin sembollerinden "The Spirit Of Detroit" adlı heykele Detroit Pistons forması giydirmeyi planladıklarını açıkladı. 

25 kameralı yayın 
DÜNYA çapında 3 milyar kişi tarafından izleneceği tahmin edilen NBA Finalleri'nin Amerika'daki yayıncı kuruluşu ABC Televizyonu, maçı 6 el kamerası, 2'si pota üstünde, 2'si zemine gömülü olan 8 robot kamera ve 3 "super slo-mo" kamera dahil olmak üzere toplam 25 kamera ile yayınlayacak. Ayrıca bazıları yine zemine gömülü toplam 75 mikrofon finaller boyunca kullanılacak. ABC'nin tüm yayın ekibi ise 250 kişiden oluşuyor. 

Biletler karaborsa 
LAKERS - Pistons serisi maç biletlerinin neredeyse tamamı satışa çıktığı anda tükenirken, karaborsada fahiş fiyatlarda biletlerin satılmaya başlandığı belirtiliyor. Aldıkları biletleri alışveriş sitelerinde satmaya çalışanlar misli misli fiyat istiyorlar. The Palace'da normalde 50 dolara satılan üst sıra biletlerinin 250 dolara, Staples Center'ın 1000 dolarlık delüks koltuklarının ise 5000 dolara müşteri bulduğu söyleniyor. 



</TEXT>
</DOC>
