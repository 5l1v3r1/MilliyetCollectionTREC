<DOC>
<DOCNO> 215717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko18.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Profilo TELRA, ''Projection TV''leri satışa sundu... 
</HEADLINE>
<TEXT>

     Grundig'in Avusturya'daki fabrikasını satın alarak gelişen teknolojiye uygun elektronik ürünler üretmeye başlayan Profilo TELRA, ilk olarak ''Projection TV'' olarak bilinen televizyonları satışa sundu. 
     Profilo Telra'dan yapılan açıklamaya göre, Profilo TELRA'nın üretimini yaptığı Projection TV'ler henüz piyasaya çıkmadan satıldı. 
     Hafifliği ile dikkat çeken 43'' 109 cm 4 3 format Projection TV'ler, sahip olduğu 100 Hz teknolojisi sayesinde görüntüdeki titreme efektini ortadan kaldırıyor. Üründe P.I.P. fonksiyonu, Teletext, önemli bir detay görüntüyü telefon numarası gibi rahatlıkla izleyebilmek için TV görüntüsünün kullanıcı tarafından dondurulmasına olanak tanıyan özellikler de bulunuyor. 
     Virtual surround ses sistemi özelliğiyle de iki hoparlörden gerçeğe yakın ve zengin bir surround sanal ses sağlanabiliyor. 
     Dynamic gürültü azaltımı DNR sayesinde görüntü sinyalinin zayıf ve parazitli olduğu durumda, bu özellik aktif hale getirilerek rahatsız edici görüntülerden kullanıcının daha az etkilenmesi mümkün hale getirilebiliyor. 
     Projection TV'de çok amaçlı kullanım için 3 scart bağlantısı, artı S- Video girişi, kulaklık girişi ve AV çıkışı-girişi yer alıyor. 
     Ayrıca ''multi-way wheel'' tekerlek sistemi sayesinde de televizyon, dilenilen yönde rahatlıkla hareket edebilme özelliğine sahip bulunuyor. 
     
</TEXT>
</DOC>
