<DOC>
<DOCNO> 238151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonsiy31.html </URL>
<DATE> 2004/05/07/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Sayıştay'ın TSK'daki devlet mallarını denetlemesiyle ilgili madde geçti 
</HEADLINE>
<TEXT>

     TBMM Genel Kurulu'nda, Anayasa değişikliği teklifinin ikinci tur oylamasında, Sayıştay'ın Silahlı Kuvvetler'in elindeki devlet mallarını denetlemesine imkan veren 10. maddesi kabul edildi. 
     Yapılan gizli oylamaya, 463 milletvekili katıldı. Madde, 4 ret oyuna karşılık 4 oyla kabul edildi. Bir milletvekili çekimser kalırken, 5 oy da boş çıktı. 
     Benimsenen madde ile Anayasanın ''Sayıştay'' başlıkı 160. maddesinin son fıkrası yürürlükten kaldırılıyor. Kaldırılan fıkra, ''Silahlı Kuvvetler elinde bulunan devlet mallarının TBMM adına denetlenmesi usulleri, milli savunma hizmetlerinin gerektirdiği gizlilik esaslarına uygun olarak kanunla düzenlenir'' hükmünü içeriyordu. 
     Buna göre, Sayıştay bundan sonra Silahlı Kuvvetler'in elindeki devlet mallarını da TBMM adına denetleyecek. 
     
</TEXT>
</DOC>
