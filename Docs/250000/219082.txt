<DOC>
<DOCNO> 219082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/ekonomi/eko10.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'dan ABD'ye yüzde 5'lik engel 
</HEADLINE>
<TEXT>

   EKONOMİ SERVİSİ 
   
   Avrupa Birliği AB , uzun süredir ticari anlaşmazlıkları olduğu ABD'ye yüzde 5'lere varan oranlarda gümrük tarifeleri uygulama kararı aldı. Dünya Ticaret Örgütü'nün DTÖ izniyle uygulamaya konan yaptırımların, ABD şirketlerine sadece bu yıl 315 milyon dolarlık bir ek maliyet getireceği tahmin ediliyor. 
   Tarifeler hakkında AB'nin Dış Ticaret'ten Sorumlu Komisyon Üyesi Pascal Lamy, "İki yıldan fazla beklememize rağmen ABD, dış ticaret mevzuatını DTÖ kurallarına uygun hale getirmedi. Karşı önlemlere başvurmaktan başka çaremiz kalmadı" dedi. 
   
   'Meşru müdafaa' 
   Uygulamanın 'misilleme değil meşru müdafaa' olarak görülmesini isteyen Lamy, ABD'yi vergi kolaylıklarını kaldırmaya razı etmek için aşamalı bir yaptırım stratejisi benimsendiklerini de belirtti. ABD cephesinde hiçbir değişiklik yapılmazsa Mart 2005'te gümrük vergileri yüzde 17'ye çıkacak ve gelecek yıl ABD şirketlerinin kaybı 666 milyon doları bulacak. 
   
   
</TEXT>
</DOC>
