<DOC>
<DOCNO> 247115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/soneko08.html </URL>
<DATE> 2004/06/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türk Traktör, borsada işlem görmeye başladı... 
</HEADLINE>
<TEXT>

     Türk Traktör ve Ziraat Makineleri A.Ş.'nin hisse senetleri Borsa'da işlem görmeye başladı. 
     İstanbul Menkul Kıymetler Borsası İMKB Yönetim Kurulu'nun kararına göre, Türk Traktör'ün halka arz edilen 11 trilyon 747 milyar 963.5 milyon lira nominal değerli 1. Tertip C grubu hamiline yazılı hisse senetleri, halka arz fiyatı olan 8 bin TL baz alınarak bugünden itibaren İMKB Ulusal Pazarı'nda işleme açıldı. 
     Şirketin I. tertip A ve B grubu nama yazılı hisse senetleri imtiyazlı hisse senetleri olduklarından, halka arzedilen I. Tertip C grubu hamiline yazılı hisse senetleri ile Borsa'da aynı işlem sırasında işlem göremiyor Şirketin işlem sırasına gönderilecek emirlerde maksimum lot miktarı 5 bin olarak uygulanıyor. 
     Türk Traktör hisseleri, 1. seansın ilk dakikalarında 7 bin 700-8 bin 400 lira fiyat aralığında işlem görüyor. 
     
</TEXT>
</DOC>
