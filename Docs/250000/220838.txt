<DOC>
<DOCNO> 220838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/ekonomi/eko02.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Piliçler borsayı sevindirdi ama üretici h l tedirgin 
</HEADLINE>
<TEXT>

   AB'nin beyaz et ithal edeceği ülkeler içinde Türkiye'nin de adının geçmesi, sektördeki üreticilerin hisselerine prim yaptırdı 
   EKONOMİ SERVİSİ 
   
   Avrupa Birliği AB , Türk tavukçuluk sektörüne vurduğu prangayı çözmeye hazırlanırken, sektörün halka açık şirketlerinin hisselerini de hareketlendirdi. AB Komisyonu'nun, taze kümes hayvan etlerinin ithal izni verilen ülkeler arasında Türkiye'nin de yer aldığını açıklamasıyla piliç üreten halka açık şirketleri borsada en çok konuşulan şirketleri oldu. Beyaz et üreten şirketlerin hisseleri gün içinde yüzde 20'lik prime ulaştı. 
   Sektör hisselerinden Şeker Piliç günü yüzde 12.75, Vanet Et yüzde 8.67, Banvit yüzde 8.45 ve Pınar Et hisseleri de yüzde 5.23 primle kapattı. Beyaz Et Sanayicileri ve Damızlıkçıları Birliği BESD - BİR Genel Sekreteri Yüce Canoler, aslında sektörün bu haberi değil, AB Daimi Veterinerlik Komitesi'nin raporunu beklediğini kaydetti. Canoler şunları söyledi 
   "2003'te de yine aynı şekilde Almanya'nın resmi gazetesinde buna benzer bir karar çıkmıştı. Bir şirketimiz et ihraç etmek istedi, ancak 'yetki belgeniz yok' diye ihracat yapmasına izin vermemişlerdi. Türkiye'den hangi firmadan ürün alınacağı henüz belli olmadı. Bu konuda asıl yetkili olan Tarım Bakanlığı'ndan da bir açıklama yapılmadı." 
   
   Çok darbe yedi 
   Üretimde dünyada ilk 20 ülke arasında bulunan Türkiye'de 2001'de finansal krizle tavukçuluk sektörü de yara aldı. Başta Mudurnu Tavukçuluk olmak üzere orta ve küçük ölçekli birçok tavukçuluk şirketi battı. Hatta Mudurnu da yem parası olmadığı için civcivlerinin öldüğü bile kamuoyuna yansımıştı. Ancak geçen yıl Asya ülkelerinde ortaya çıkan Kuş Gribi hastalığının, bu ülkelerden kanatlı et ithal eden AB ülkeleri ve Japonya'yı temiz yeni ülkeler bulmaya itmesi, bu yılın kanatlı et ihracatı konusunda bir rekor yılı olacağı beklentisini güçlendirdi. 
   
      
   
   
</TEXT>
</DOC>
