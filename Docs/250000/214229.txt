<DOC>
<DOCNO> 214229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sondun06.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran uçağı, Birleşik Arap Emirlikleri'nde düştü 43 ölü, 3 yaralı 
</HEADLINE>
<TEXT>

     Birleşik Arap Emirlikleri'ni BAE oluşturan 7 emirlikten biri olan Şarca'da düşen İran havayolu şirketi Kish Airways'e ait uçağın, İran'ın Kiş adasına gitmek üzere havalandıktan sonra düştüğü bildirildi. 
     Bir sivil havacılık yetkilisi, İran'ın Kiş Airways'e ait uçakta 46 kişinin bulunduğu, 43'ünün öldüğü ve 3 kişinin sağlık durumunun kritik olduğu yolunda bilgi aldıklarını söyledi. 
     Uçak kazasında 38 kişinin öldüğü, biri çocuk 2 kişinin kurtulduğu bildirilmişti. Kurtulanların sağlık durumlarının kritik olduğu belirtilmişti. 
     Kish Havayolları'nın bir yetkilisi, uçağın Hollanda yapımı, çift motorlu Fokker-50 olduğunu söyledi. 
     Uçağın yolcu listesine göre, yolcuların İran, Hindistan, Mısır, Nepal, Nijerya ve Filipinler'den olduğu belirtildi. 
     
     "Ölenlerden 13'ü İranlı" 

     İran resmi haber ajansı İRNA'nın haberine göre, İran Sivil Havacılık Kurumu, BAE'yi oluşturan 7 emirlikten biri olan Şarca havaalanı yakınında düşen uçakta ölenlerden 13'ünün İran vatandaşı olduğunu, diğerlerininse başka ülkelerden olduğunu açıkladı. 
     Açıklamada, uçak kazasındaki ölü ya da yaralı sayısı hakkında bilgi verilmedi. 
     İran televizyonu da kazada 34 kişinin öldüğünü, uçakta İran vatandaşlarından başka Suriye, Hindistan ve diğer ülkelerden yolcular bulunduğunu duyurdu. 
     
</TEXT>
</DOC>
