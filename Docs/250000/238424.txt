<DOC>
<DOCNO> 238424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo32.html </URL>
<DATE> 2004/05/08/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
Malatyaspor, Konyaspor maçının ardından 
</HEADLINE>
<TEXT>

     Malatyaspor Teknik Direktörü Mehmet Özdilek, beklemedikleri bir sonuç aldıklarını belirterek, ''İstediğimizi sahada yapamadık'' dedi. 
     Mehmet Özdilek, sezonun kendi sahalarında yaptıkları son maçından galibiyetle ayrılmak istediklerini, ancak beklemedikleri bir sonuçla sahadan yenik ayrıldıklarını söyledi. 
     Halı saha maçında bile yenilmeyecek golleri yediklerini ifade eden Özdilek, ''İstediğimizi sahada yapamadık. Bir halı saha maçında yenilmeyecek golleri yedik. İşi ciddiye almazsanız sonuç böyle olur. Bazı arkadaşları gelecek sezon için daha iyi değerlendirmeliyiz. Bu maç için seyircilerimizden özür diliyoruz. Artık Fenerbahçe ile yapacağımız ligin son maçını düşünmek istiyoruz'' dedi. 
     Konyaspor Teknik Sorumlusu Kemal Özdeş ise, iyi oynadıklarını ve alınan sonuç için futbolcularını kutladığını bildirdi. 
     Sezonun son maçını da kazanıp ligi 8. sırada tamamlamak istediklerini anlatan Özdeş, ''İyi oynayıp kazandık. Bu sonuçla Tevfik Lav hocamızın sezonun ikinci yarısı için belirlediği puan hedefinin 2 puan üzerindeyiz. Sezonun son maçını da kazanıp ligi 8. sırada tamamlamak istiyoruz. Bu da Tevfik hocaya en iyi hediyemiz olacaktır'' dedi. 
     
</TEXT>
</DOC>
