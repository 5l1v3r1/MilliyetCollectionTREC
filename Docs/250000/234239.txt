<DOC>
<DOCNO> 234239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sontur25.html </URL>
<DATE> 2004/04/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yangın merdiveninden düşen üniversiteli öldü 
</HEADLINE>
<TEXT>

     Antalya'nun Kumluca İlçesi'nde, öğrenci yurduna yangın merdiveninden girmeye çalışan bir öğrenci düşerek öldü. 
     AA muhabirinin aldığı bilgiye göre, gece yarısı kapanan Belediye İşhanı'nın 4. katındaki öğrenci yurdu yatakhanesine, geç kaldığı için yangın merdiveninden girmek isteyen, Akdeniz Üniversitesi Kumluca Meslek Yüksek Okulu Seracılık Bölümü Öğrencisi Ö. Yalçın Kaya 18 , merdivenden düşerek ağır yaralandı. 
     Arkadaşları tarafından farkedilen öğrenci, Kumluca Devlet Hastanesi'ne kaldırıldı, ancak kurtarılamadı. 
     Cumhuriyet Savcılığı olayla ilgili soruşturma başlattı. Savcılık, öğrenci yurdu çalışanlarıyla öğrencilerin ifadelerine başvurdu. 
     Öğrencinin cenazesinin, Yozgat'tan gelecek ailesine teslim edileceği bildirildi. 
     
</TEXT>
</DOC>
