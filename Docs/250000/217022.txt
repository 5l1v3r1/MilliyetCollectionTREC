<DOC>
<DOCNO> 217022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur47.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsur kalan otobüslerden birinin benzini bitti, diğeri sınırda 
</HEADLINE>
<TEXT>

     Yoğun kar yağışı ve tipi nedeniyle Sivas'ın Gürün İlçesi'nde yaklaşık 50 yolcusuyla mahsur kalan 2 yolcu otobüsünden birinin yakıtının tükendiği, tüm yolcuların toplandığı diğer otobüsün ise yarım saatlik yakıtının kaldığı öğrenildi. 
     Gürün yakınlarındaki Konakpınar ile Otlukilise mevkiileri arasında mahsur kalan otobüslerden birinin sürücüsü olan Fuat Aras ile araç telefonuyla haberleşme sağlandı. 
     Bölgedeki otobüslerden birinin yakıtının tükendiği belirten Aras, bu otobüsteki yolcuların da kendi kullandığı otobüste toplandığını kaydetti. 
     Aralarında 2 bebeğin de olduğu yaklaşık 50 kişinin bulunduğu otobüste çok zor durumda olduklarını belirten Aras, kendilerinin de yarım saatlik yakıtlarının kaldığını bildirdi. 
     Yolcuları kurtarmak için yola çıkan kurtarma ekiplerinden bazılarının yoğun kar yağışı ve tipi nedeniyle görüş mesafesinin çok az olduğu bölgeye ulaşamayarak, geri dönmek zorunda kaldığını belirten yetkililer, iş makineleri ve paletli araçlarla yollarına devam eden ekiplerin, söz konusu otobüslere ulaşmaya çalıştıklarını kaydettiler. 
     
</TEXT>
</DOC>
