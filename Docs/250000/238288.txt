<DOC>
<DOCNO> 238288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/siyaset/siy03.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başpiskopos iyi komşu oldu 
</HEADLINE>
<TEXT>


ATİNA Milliyet 


Bir süre önce "Barbar Türklerin Avrupa'da yeri yok" diyen Atina Başpiskoposu Hristodulos, Başbakan Recep Tayyip Erdoğan'la Yunanlı muadili Kostas Karamanlis arasındaki dostluk ve Yunanistan'ın Türkiye'nin AB üyeliğine verdiği desteğin ardından çark ederek, "Hepimiz iki ülke ilişkilerinin düzelmesi için katkıda bulunmalıyız. Komşu olarak birbirimizi sevmeliyiz" dedi. 
Türkiye'ye ve Türklere yönelik sert açıklamalarıyla tanınan, Annan Planı'nı "şeytan işi" ilan eden ve İstanbul Fener Patriği Bartholomeos'nun kendisiyle her türlü ilişkiyi kestiği Hristodulos, Erdoğan'a Atina Belediyesi'nde şehrin altın anahtarının sunulması için düzenlenen törenin ardından Milliyet'e konuştu. 
Hristodulos, "Erdoğan'ın ziyaretini nasıl değerlendiriyorsunuz " sorusuna, güler yüzle şu yanıtı verdi 
"İki komşu halk arasındaki ilişkilerin barışçı şekilde düzelmesi için ümit veren bir işaret. Hepimiz ilişkilerin düzelmesi çabalarına katkıda bulunmalıyız. Komşu olarak birbirimizi sevmeliyiz. Hepimiz var gücümüzle bu hedefe hizmet etmeliyiz." 
"Geçmişte Türkleri barbar olarak nitelendirmiştiniz" sorusunu duyunca suratı asılan Başpiskopos Hristodulos, "Bunları şimdilik bırakalım. Çünkü şu resmi ve güzel anda ortamı bozmanın lemi yok" dedi. Hristodulos, "Artık barbarlar yok mu " sorusunu ise yanıtsız bıraktı. 


</TEXT>
</DOC>
