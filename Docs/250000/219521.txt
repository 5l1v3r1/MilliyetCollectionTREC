<DOC>
<DOCNO> 219521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo03.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Weah Junior babasının izinde... 
</HEADLINE>
<TEXT>

     Dünya futbolunun ünlü yıldızı George Weah'ın oğlu Amerikan Milli Takımı'na çağrıldı. 
     Bir zamanlar dünyanın en iyi futbolcusu olarak kabul edilen, Monaco ve Milan'da forma giydiği dönemlerde birçok kez Galatasaray'a rakip olan George Weah'ın geçmişte bıraktığı müthiş bir kariyeri var. 
     Siyahi yıldızın Milan'ın altyapısında forma giyen oğlu Weah Junior gösterdiği olumlu performanstan dolayı Amerikan 20 Yaşaltı Milli Takımı'na davet edildi. Annesi Amerikalı olan ve Florida'da yaşamını sürdüren Weah Junior'ın yanısıra bir başka Afrika kökenli genç yıldız dünyada en genç profesyonel futbolcu olan Adu da ABD Milli Takımı'nda yer alacak. 
     Yankeeler, 2005'te Hollanda'nın Amsterdam kentinde yapılacak Dünya Gençler Şampiyonası'na oldukça iddialı hazırlanıyor. 
     
</TEXT>
</DOC>
