<DOC>
<DOCNO> 212905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/soneko12.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakü-Tiflis-Ceyhan'da son anlaşmalar imzalandı 
</HEADLINE>
<TEXT>

     Azeri petrolünü Türkiye ve dünya pazarına ulaştıracak Bakü-Tiflis-Ceyhan BTC projesiyle ilgili kredi ve boru hattı geçişinde ev sahipliğiyle ilgili son anlaşmalar bugün Bakü'de imzalandı. 
     Azerbaycan Cumhurbaşkanı İlham Aliyev, imza töreninde yaptığı açıklamada, eski Cumhurbaşkanı Haydar Aliyev tarafından oluşturulan petrol politikasının başarılı bir şekilde sürdürüldüğünü kaydetti. 
     Ülkedeki petrol çalışmaları alanında son dönemdeki başarılı çalışmaları örnek gösteren ve BTC'nin de kısa zamanda tamamlanarak işletime geçeceğini belirten Aliyev, "efsane gerçek oldu" dedi. 
     Aliyev, gelecekte Şahdeniz doğalgaz projesi gibi büyük projelerin de gerçekleştirileceğini bildirdi. 
     Enerji ve Tabii Kaynaklar Bakanı Güler de, BTC'nin inşaat sürecinde herhangi bir gecikme yaşanmayacağını ve zamanında tamamlanacağını vurgulayarak, "bundan kimsenin şüphe etmemesi gerektiğini" söyledi. 
     Öte yandan, Güler, Türkiye'nin BTE hattıyla alacağı doğalgazını 11 milyar metreküpünü diğer ülkelere ihraç edeceğini kaydetti. 
     
</TEXT>
</DOC>
