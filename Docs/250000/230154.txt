<DOC>
<DOCNO> 230154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun12.html </URL>
<DATE> 2004/04/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bakuba'da son 24 saatte 9 Iraklı öldürüldü... 
</HEADLINE>
<TEXT>

     Irak'ın başkenti Bağdat'ın kuzeydoğusundaki Bakuba'da, silahlı gruplarla Amerikan askerleri arasında son 24 saatte çıkan çatışmalarda, biri polis 9 Iraklı öldürüldü. 
     Irak polisine göre, Bakuba'nın değişik bölgelerinde çıkan çatışmalarda 14 kişi de yaralandı. Kentin bazı bölümlerinde çatışmaların 4 saat sürdüğü belirtildi. 
     Çatışmaların ardından kentte bugün sükunetin hakim olduğu kaydedildi. 
     Bu arada Bağdat'taki AFP muhabiri, milislerin bir Amerikan tankı ve kamyonuna roket saldırısı düzenlediğini, tank ve kamyonunun yandığını söyledi. 
     Abrams tipi tanka ve kamyona Bağdat'ın güneyinde roket atıldığı belirtildi. 
     
</TEXT>
</DOC>
