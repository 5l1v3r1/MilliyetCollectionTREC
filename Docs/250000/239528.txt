<DOC>
<DOCNO> 239528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonyas13.html </URL>
<DATE> 2004/05/12/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Avustralya'da nüfus artışı seferberliği... Başbakan Howard Çoğalın 
</HEADLINE>
<TEXT>

     Nüfus artış oranının düşmesinden korkuya kapılan Avustralya hükümeti, vatandaşlarına ''çoğalma'' çağrısı yaptı. 
     Başbakan John Howard, Hazine Bakanı Peter Costello'nun her yeni anneye bir kerelik 3000 Avustralya Doları 2100 ABD Doları verileceği açıklamasını doğruladı. 
     Howard, Costello'nun açıklamasını soran gazetecilere, ''Hadi, hadi, ulusunuzun size ihtiyacı var'' diye yanıt verdi. 
     Hazine Bakanı Costello, dün gece Canberra'da gazetecilere, gülerek, ''Eve gidiyorsunuz ve bu gece vatanseverlik görevinizi yerine getiriyorsunuz'' demişti. 
     3 çocuk babası Costello, yaşlı nüfusun artması ve nüfus artışındaki düşüşle mücadele için her çiftin iki çocuğu olmasının yetersiz olduğunu belirterek, ''Çocuk sahibi olmak, güzel bir şey. Bir tane kocanız, bir tane karınız ve bir tanede de ulusunuz için'' dedi. 
     
</TEXT>
</DOC>
