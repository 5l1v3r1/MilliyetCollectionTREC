<DOC>
<DOCNO> 239251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/spor/spo05.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şu kadere bak 
</HEADLINE>
<TEXT>


Bakanlar Kurulu'nda imzaya açılan yeni futbol yasasındaki delege düzenlemesine göre, aday olduğunu açıklayan Haluk Ulusoy ile görevden aldığı Şenol Güneş karşı karşıya gelecek 

NECMİ KEPÇETUTAN 


Hocalar var 
3813 sayılı futbol yasasında yapılacak değişiklikleri içeren tasarı, Haluk Ulusoy ile Milli Takım'dan gönderilen Şenol Güneş'i karşı karşıya getirecek. Tasarı, A Milli takımlarda asgari 6 ay görev yapan isimlerin delege olmasını öngörürken, Şenol Güneş'in yanı sıra Fatih Terim, Metin Türel, Fethi Demircan, Mustafa Denizli, Tınaz Tırpan ve Coşkun Özarı oy hakkına sahip olacak. Yasanın çıktığı tarihten önce 40, bu tarihten sonra 75 kez, A Milli Takım formasını giymiş faal olmayan Cemil Turan, Fatih Terim, Lefter, Turgay Şeren, Oğuz Çetin, Gökhan Keskin, Hami Mandıralı gibi isimler de oy kullanacak. 

Başkanlar da sırada 
6 ay asaleten federasyon başkanlığı yapan Faik Gökay, Hasan Polat, Sahir Gürkan, Cemal Saltık, Yılmaz Tokatlı, Kemal Ulusu, Erdenay Oflas, Ali Uras, Halim Çorbalı ve Haluk Ulusoy da delege olacak. Ayrıca bünyesinde futbol dalı bulunan zihinsel, bedensel, işitsel engelliler ile üniversiteler spor federasyonları başkanları da genel kurulda yer alacak. UEFA ve FİFA icra kuralları ile komisyonlarda görev yapan Şenes Erzik, Necdet Çobanlı, Togay Bayatlı, Tarık Özerengin, Levent Bıçakcı, Süheyl Önen ve Mehmet Binnet delege olacak. Birden fazla oy hakkına sahip bulunanlar tek kategoride oy kullanacak. 

Diğer dağılımlar 

1 - Süper lig kulüp başkanları ve yönetimlerinin seçeceği 4'er temsilci, bu ligde şampiyon olan takımlardan ekstra 2'şer temsilci 98 üye . 
2 - A kategorisi kulüp başkanları ile ilk on sırada bulunanlardan 1'er kişi 28 üye , B kategorisinde gruplarda ilk üçte bulunan kulüplerin başkanları ve 1'er temsilcisi 18 üye . 
3 - 3. ligde gruplarında ilk üçte yer alan kulüplerin başkanları 12 üye 
4 - TMOK Başkanı ve yönetim kurulunca belirlenecek üç kişi 4 üye 
5 - Profesyonel Futbolcular Derneği Başkanı ve bir temsilci 2 üye 
6 -TASKK Genel Başkanı ve dört temsilcisi 5 üye 
7 - TÜFAD Başkanı ve bir temsilcisi 2 üye 
8 - Futbol Adamları Derneği'nin 1 temsilcisi, TFFHGD yönetim kurulu tarafından belirlenecek FIFA kokartlı ve faal olmayan 3 temsilci. 


</TEXT>
</DOC>
