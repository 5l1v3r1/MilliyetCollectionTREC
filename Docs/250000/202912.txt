<DOC>
<DOCNO> 202912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun06.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Affleck, Irak'a gidiyor... 
</HEADLINE>
<TEXT>

     Hollywood'un yakışıklı jönlerinden Ben Affleck'in Irak'a gideceği bildirildi. 
     ''People'' dergisi, ''Affleck'in nereye gideceğinin güvenlik gerekçesiyle gizli tutulduğunu, ancak Irak'a gidişinin kesin olduğunu'' yazdı. Dergi, Affleck'in görevinin, bu ülkede bulunan Amerikalı askerleri Noel döneminde eğlendirmek olduğu kaydetti. 
     Affleck'in, henüz ABD'de gösterime girmemiş olan son filmi ''Paycheck''i de beraberinde götüreceği ve filmin ilk kez Irak'ta bulunan Amerikan askerleri tarafından izleneceği belirtiliyor. 
     Ben Affleck'in ziyaretiyle ilgili bilgi veren Paramount stüdyoları sözcüsü, ''Ben Affleck askerlerimizi ziyaret edeceği için çok mutlu ve gururlu. Kendisine bu fırsat verildiği için onur duyuyor ve askerlerimize anavatanlarından biraz olsun bir şeyler götürmek istiyor'' dedi. 
     Sözcü, Ben Affleck'e, şarkıcı nişanlısı Jennifer Lopez'in bu yolculukta eşlik etmeyeceğini söyledi. 
     
</TEXT>
</DOC>
