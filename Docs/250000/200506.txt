<DOC>
<DOCNO> 200506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/spor/spo05.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya yabancı ya Çetiner 
</HEADLINE>
<TEXT>

      BİLAL MEŞE 

   
   Oy kaygısı 
   MİLLİ Takımlar Teknik Direktörü Şenol Güneş'in mayısta bitecek sözleşmesinin yenilenmeyeceği öğrenildi. Federasyona yakın çevreler, Başkan Haluk Ulusoy'un şu aşamada Güneş'i görevden almamasının temelinde bazı siyasi baskıların da yattığını ileri sürdü. Yönetimin, yabancı hoca üzerinde durduğu, ancak haziran ayında yapılacak seçimlerdeki oy kaygısı nedeniyle de yerli hocaya dönülebileceği ifade ediliyor. 
   
   Luce düşüncesi 
   İŞBAŞINDAKİ yönetim kurulunun, yabancı çalıştırıcının yanısıra, şu aşamada Ümit Milli Takım Teknik Direktörü Raşit Çetiner'in adını ön plana çıkardığı vurgulandı. Yabancı tercihi durumunda ise Beşiktaş'ın başarılı çalıştırıcısı Lucescu'nun düşünüldüğü belirtildi. Bazı idareciler koordinatörlüğe iyi bir yabancının, teknik direktörlüğe de Raşit Çetiner'in getirilmesini savunuyor. 
   
   İskoçya seferi    ALMANYA Futbol Federasyonu'nun düzenlediği Future Cup Turnuvası kapsamında, 10 Aralık'ta deplasmanda İskoçya ile karşılaşacak olan A2 Milli Takımı'nın aday kadrosu dün akşam İstanbul'da toplandı. Ay - Yıldızlılar, bugün İskoçya'ya uçacaklar. Dundee'de Tannadica Stadı'nda oynanacak maç TSİ 21.30'da başlayacak. 
   
   
</TEXT>
</DOC>
