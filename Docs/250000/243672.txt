<DOC>
<DOCNO> 243672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonyas19.html </URL>
<DATE> 2004/05/28/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Şaka gibi İşte milletvekilinin garip 'hırsızlık' davası... 
</HEADLINE>
<TEXT>

     Bir otele zorla girip içki çalmakla suçlanan Grönland bölge parlamentosu milletvekili Jensine Berthelsen, havanın çok soğuk olduğu gerekçesiyle kendisini savundu. 
     Yerel KNR radyosuna konuşan Atassut partisi milletvekili Bayan Berthelsen, Sisimiut kasabasındaki bir otele zorla girmesiyle ilgili olarak ''Çok soğuktu, içeri girmekten başka çarem yoktu'' dedi. 
     Polisin milletvekiline cezayı ödeme ya da mahkemeye çıkma seçeneklerini sunduğu, Berthelsen'in de mahkemeye gitmeyi tercih ettiği belirtildi. 
     Berthelsen, parayı ödemesi halinde suçlu durumuna düşeceğini, oysa suçlu olmadığını düşündüğünü söyledi. 
     Danimarka'ya bağlı sınırlı özerk yönetime sahip Grönland'ın yüzde 85'i buz örtüsüyle kaplı ve buz katmanının derinliği 3 bin metreyi geçiyor. 
     
</TEXT>
</DOC>
