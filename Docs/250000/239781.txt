<DOC>
<DOCNO> 239781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur15.html </URL>
<DATE> 2004/05/13/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Baba mirası odunlar, cinayete yolaçtı .. 
</HEADLINE>
<TEXT>

     Muş'ta babadan kalan odunların camiye bağışlanması konusunda 2 kardeş arasında çıkan kavgada 2 kişi öldü, 1 kişi yaralandı. 
     AA muhabirinin aldığı bilgiye göre, Bulanık İlçesi'ne bağlı Okçular Köyü'nde, Nurettin Şahin ile kardeşi Muhittin Şahin arasında bir süre önce ölen babalarından kalan odunların camiye bağışlanıp bağışlanmaması yönünde tartışma çıktı. 
     Tartışmanın kavgaya dönüşmesi sonucu Muhittin Şahin ile oğlu Ayhan Şahin, Nurettin Şahin'i taş ve sopalarla dövdüler. Babasının dövüldüğünü gören Halit Şahin de babasına ait ruhsatsız Kaleşnikof tüfekle 4 el ateş ederek, amcası Muhittin Şahin ile kuzeni Ayhan Şahin'i yaraladı. 
     Bulanık Devlet Hastanesi'ne kaldırılan Muhittin Şahin 48 ile oğlu Ayhan Şahin 20 öldü. Dövülerek yaralanan Nurettin Şahin ise Bulanık Devlet Hastanesi'nde tedavi altına alındı. 
     Yetkililer, olaydan sonra kaçan Halit Şahin'in 27 yakalandığını, olayla ilgili soruşturmanın sürdürüldüğünü kaydettiler. 
     
</TEXT>
</DOC>
