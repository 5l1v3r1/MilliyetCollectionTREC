<DOC>
<DOCNO> 230270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonyas01.html </URL>
<DATE> 2004/04/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Michael Douglas'a iki çocuk yetmedi... 
</HEADLINE>
<TEXT>

     Hollywood'un ünlü çifti Michael Douglas ile Catherine Zeta-Jones, ailelerine üçüncü ferdi katmak istiyor. İlk eşinden de bir çocuğu olan 60 yaşındaki Douglas, üçüncü çocuk için özel diyete başladı. 
     Internetteki ''starmagazine'' sitesinin haberine göre, iki çocuk sahibi olan Michael Douglas ile 34 yaşındaki eşi Zeta-Jones, üçüncü çocuk istiyor. 
     Dylan 4 ve Carys 1 adlı iki çocukları bulunan çiftin aileyi genişletmek istediği, Michael Douglas'ın da bu nedenle özel bir diyete girdiği kaydedildi. Douglas'ın pekmez, avokado ve karaciğeri sofrasından eksik etmediği öğrenildi. 
     Ünlü sinema oyuncusu Michael Douglas ile Oscarlı güzel aktris Catherine Zeta-Jones, 1998'de Cannes Film Festivali'nde tanışmıştı. Çift, Douglas'ın eşi Diandra'dan uzun süre boşanamaması nedeniyle oğulları Dylan'ın doğumundan sonra 19 Kasım 2000'de evlenebilmişti. 
     
</TEXT>
</DOC>
