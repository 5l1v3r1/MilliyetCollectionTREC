<DOC>
<DOCNO> 223141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonsiy01.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçmene yaz saati uyarısı... 
</HEADLINE>
<TEXT>

     Yüksek Seçim Kurulu YSK , oy verme gününde saatlerin bir saat ileri alınmış olacağı konusunda seçmenleri uyardı. 
     Türkiye'nin doğusundaki 32 ilde 07.00-16.00, diğer illerde 08.00-17.00 saatleri arasında oy kullanılacak. 
     Yaz saati uygulamasına 28 Mart Pazar günü 01.00'de saatlerin, bir saat ileri alınmasıyla geçilecek. 
     YSK yetkilileri, uygulamanın oy verme günü olan 28 Mart'a denk gelmesi nedeniyle seçmenleri saatlerini ayarlamaları konusunda uyardı. 
     Seçimlerin Temel Hükümleri ve Seçmen Kütükleri Hakkında Kanun'da oy verme saatlerinin 08.00-17.00 olarak belirlendiğini belirten YSK yetkilileri, oy verme saatlerinin yaz saati uygulaması dikkate alınarak düzenlendiğine dikkati çektiler. 
     YSK'nın kararına göre, Adıyaman, Ağrı, Artvin, Bingöl, Bitlis, Diyarbakır, Elazığ, Erzincan, Erzurum, Gaziantep, Giresun, Gümüşhane, Hakkari, Kars, Malatya, Kahramanmaraş, Mardin, Muş, Ordu, Rize, Siirt, Sivas, Trabzon, Tunceli, Şanlıurfa, Van, Bayburt, Batman, Şırnak, Ardahan, Iğdır ve Kilis'te oy verme 07.00'de başlayacak ve 16.00'da sona erecek. Oy verme saat 08.00'de başlayacak ve saat 17.00'de bitecek iller şunlar 
     Adana, Afyon, Amasya, Ankara, Antalya, Aydın, Balıkesir, Bilecik, Bolu, Burdur, Bursa, Çanakkale, Çankırı, Çorum, Denizli, Edirne, Eskişehir, Hatay, Isparta, Mersin, İstanbul, İzmir, Kastamonu, Kayseri, Kırklareli, Kırşehir, Kocaeli, Konya, Kütahya, Konya, Manisa, Muğla, Nevşehir, Niğde, Sakarya, Samsun, Sinop, Tekirdağ, Tokat, Uşak, Yozgat, Zonguldak, Aksaray, Karaman, Kırıkkale, Bartın, Yalova, Karabük, Osmaniye ve Düzce. 

     
</TEXT>
</DOC>
