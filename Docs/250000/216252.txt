<DOC>
<DOCNO> 216252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko25.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 391 puanlık kayıpla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 391.17 puan düşüşle, 1. seansı 19,087.51 puandan tamamladı. 
     1. seansta hisse senetlerinin ortalama değer kaybı yüzde 2.01 olarak gerçekleşti. 
     Dün 19,478.68 puandan kapanan İMKB Ulusal 100 Endeksi, 1. seansa 19.93 puan düşüşle 19,498.61 puandan başladı. Endeks, seansın ilk yarısını 19,271.03 puandan geçti. 
     Endeks, seans içinde en düşük 19,054.24, en yüksek 19,560.20 puanı gördü. 
     Seans sonunda mali endeks 613.79 puan düşüşle 26,515.70 puana, sanayi endeksi 189.57 puan düşüşle 16,268.87 puana ve hizmetler endeksi 248.95 puan düşüşle 10,503.42 puana geriledi. 
     Böylece, önceki kapanışa göre mali grup hisseler ortalama yüzde 2.26, sanayi grubu hisseler ortalama yüzde 1.15 ve hizmet grubu hisseler ortalama yüzde 2.32 değer yitirdi. 
     1. seansta işlem gören toplam 291 hisse senedinden 103'ü değer kazanırken, 140 hisse senedi değer kaybetti, 48 hissenin fiyatında değişiklik olmadı. 
     Seansta, 559 trilyon 692 milyar 956 milyon liralık işlem hacmi oluştu. 
     1. seansta, İş Bankası C , Doğan Holding, Yapı Kredi Bankası, Turkcel ve Akbank en yoğun işlem gören hisseler oldu. 
     Endeksin, gelen satışlarla destek bölgesine kadar çekildiğine dikkat çeken uzmanlar, nakit çıkışının bugün de devam ettiğini ve endeksin direnç seviyelerinde zorlandığını savunuyor. 
     Piyasa üzerindeki baskının bir süre daha devam edebileceğini ve endeksin ilk etapta 19,200 ve 19,000 desteklerini korumaya çalıştığını kaydeden uzmanlar, Kıbrıs görüşmelerinden gelebilecek olan haberlerin piyasa üzerinde etkili olacağını ifade ediyor. 
     
</TEXT>
</DOC>
