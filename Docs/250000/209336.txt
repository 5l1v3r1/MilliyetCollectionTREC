<DOC>
<DOCNO> 209336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sontur27.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgeneral Tolon "Bu memleket hain de yetiştirmeye başladı" 
</HEADLINE>
<TEXT>

     Ege Ordu Komutanı Orgeneral Hurşit Tolon, Kıbrıs konusunda ''ver kurtul'' yaklaşımını benimseyenlerin olduğunu ifade ederek, ''Bu memleket hep güzel insan yetiştirirdi. Son zamanlarda hain de yetiştirmeye başladı. Haini yoksa 'verelim kurtulalım' diyen kim '' dedi. 
     Orgeneral Tolon, İzmir'in Karaburun ilçesine bağlı Eğlenhoca köyünde vatandaşlara hitaben yaptığı konuşmada, Kıbrıs konusundaki gelişmelere değindi. Tolon, şöyle konuştu 
     ''Bazı kimseler, 'ne var yani verelim şu Kıbrıs'ı kurtulalım' diyor. 1974 öncesinde köylerinde mezalimi, zulmü yaşayan kadınımız, kızımız, canını veren evladımız, bebelerimizi ne çabuk unuttuk biz... Şimdi birileri çıkıyor 'ne var yani verelim şu Kıbrıs'ı kurtulalım' diyor. Bu memleket hep güzel insan yetiştirirdi. Son zamanlarda hain de yetiştirmeye başladı. Haini de var... Yok diyemeyiz ki... Haini yoksa 'verelim de kurtulalım' diyen kim '' 
     
     IRAK'IN TOPRAK BÜTÜNLÜĞÜ 
     Tolon, Irak'ın toprak bütünlüğünün Türkiye için önemli olduğunu belirterek, şunları kaydetti 
     ''Türkiye'yi ilgilendiren olay, Irak'ın toprak bütünlüğünün korunmayarak parçalanması olayıdır. Bu parçalanma olayı başlangıçta, etnik temele dayalı, yani kürt federasyonu adı altında bir federasyon olur. Irak'ta başlangıçta federasyon olur, gelecek yıllarda bakarsınız bağımsız devlete dönüşür ki, bu hedefleri 1908'lerden beri vardır. Arkasında da İngiltere vardır, Batı vardır. Bunu biliyorsak, kitaplar yazıyorsa söylemeyelim mi '' 
     
</TEXT>
</DOC>
