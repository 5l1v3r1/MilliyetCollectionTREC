<DOC>
<DOCNO> 204757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/yazar/pulur.html </URL>
<DATE> 2003/12/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kemal Derviş'li CHP'ye yakışmayan bir kitapçık 
</HEADLINE>
<TEXT>

   
   CHP'nin Menemen ilçe merkezini polis aramış ve bir kitapçıktan 14 tane alıp götürmüş... 
   Niye, nesi varmış kitabın, içinde neler yazıyormuş 
   Öğrenince polise hak veriyorsunuz, hatta içinizden "Çok iyi yapmış " diyorsunuz. 
   Kitapçığın adı bile CHP'ye ters 
   "Kubilay Olayı ve Laiklik" 
   Ya içinde olanlar 
   "AKP'li bakanların bağlı olduğu tarikatlar, Başbakan Tayyip Erdoğan ile Afganistanlı Gülbeddin Hikmetyar'ın birlikte çekilen fotoğraf, tarikat ileri gelenlerinin Erbakan zamanında başbakanlıkta ağırlanışı, Milli Güvenlik Kurulu'nun irticayla ilgili raporları." 
   Polis baskınına bazı CHP'liler ateş püskürüyor, hele Genel Başkan Baykal, "Bunun hesabı sorulacaktır" diyor. 
   Yanlış 
   
   CHP polisten hesap soracağına, teşekkür etmeli, hatta başka yerde varsa onların da toplatılması için polise yardımcı olmalıdır. 
   Ne var 
   Galiba ya anlamıyorsunuz, ya da "Bu adam şaşırdı " diyorsunuz. 
   Hayır, bizim şaşırdığımız filan yok 
   Polis çok doğru yapmış, CHP'nin çıkardığı bu kitapçığı toplatarak CHP'ye iyilik yapmıştır. 
   Neden mi 
   Günlük politikayı izlemiyorsanız, kimin nerede, kimler için ne dediğini izleyip, değerlendiremiyorsanız, haklısınız. 
   
   MECLİS'te AKP'ye övgüler yağdıran, kendisini Amerika'dan Türkiye'ye getiren kuvvete "Merak etmeyin, işler yolunda, bu çocuklara ben kefilim " mesajı veren Kemal Derviş'li CHP'ye böyle bir "kitapçık" yakışır mı 
   Polis de bu yakışıksızlığı anladığı için kitabı toplatmış, CHP'yi bir utançtan kurtarmıştır 
   Partisi adına, Meclis'te AKP'yi öven Kemal Derviş, ya da "Dervişler"in bulunduğu bir parti o kitapçığa layık değildir 
   Polis, kitapçığı alarak, CHP'yi ileride çok üzüleceği bir lekeden kurtarmıştır 
   Ne demek AKP ile irtica arasında bir bağlantı kurmak, ne demek "Kubilay olayı ile laiklik" savunması yapmak, Kubilay'ı katledenleri lanetlemek, laikliği savunmak 
   Polis kitapçıkları alarak, - keşke yakıp imha etse, - CHP'ye iyilik yapmış, "Sizin partiye bunlar yakışmaz" demiştir. 
   
   ŞİMDİ adımız gibi biliyoruz, bazı CHP'liler bize kızacaklar, "mizahın" rengi "kara" da olsa sinirlenecekler. 
   Kızmak gerekiyorsa, sinirlenmek gerekiyorsa, daha önce yapsaydınız, Amerika'dan gelip, cebindeki Dr. IMF'nin reçetesindeki ilaçları veren, zamanı gelince, Ecevit'e kazık, İsmail Cem'e duble kazık atan Kemal Derviş'i mal bulmuş mağribi gibi listeye alan Deniz Baykal'a kızsaydınız. 
   Hem sadece CHP'ye yakışmayan o kitapçık değil, bugünkü Başbakanlık müsteşarının yıllar önce "laikliğin İslamla bütünleşmesi gerekir" dediği belgeyi açıklayan CHP Grup Başkanvekili Ali Topuz da, Kemal Derviş'in CHP'sine yakışıyor mu 
   Demek CHP, bunlara da layıkmış 
   
      
   
   
</TEXT>
</DOC>
