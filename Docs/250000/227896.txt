<DOC>
<DOCNO> 227896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun53.html </URL>
<DATE> 2004/04/02/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Gazze şeridi'ndeki gösteride,İsrail parlamentosu'nu yok etme çağrısı 
</HEADLINE>
<TEXT>

     Gazze Şeridi'nde düzenlenen bir gösteride, İsrail tarafından öldürülen Hamas'ın kurucusu ve ruhani lideri Şeyh Yasin'in öcünü almak için İsrail Parlamentosu'nu Knesset yok etme çağrısında bulunuldu. 
     Gazze Şeridi'nin kuzeyinde bulunan Cebaliye mülteci kampında düzenlenen ve binlerce Filistinlinin katıldığı ''İntikam Yemini'' adlı gösteride, Hamas'ın askeri kanadı İzzedin El Kassam Tugayı'ndan bir militan, ''Şeyhimiz, yemin ederiz ki İsrail Parlamentosu'nu yakıp, siyonistlerin kafalarına yıkacağız. İzzedin El Kassam Tugayı bir şeye söz veriyorsa bunu yapar'' şeklinde konuştu. 
     Konuşma sırasında Hamas askeri kanadının maskeli ve silahlı diğer üyeleri de İsrail Parlamento binasını temsil eden bir maketi yaktılar. 
     Topluluk da ''İntihar saldırıları'' ve ''Tel Aviv'den öç almaya'' çağıran sloganlar attı. 
     Gösterilere katılan Hamas'ın siyasi liderlerinden Nizar Rayan, gazetecilere yaptığı açıklamada, ''Burada toplanan insanlar, savaşçılara, Şeyh Yasin'in kanının yerde kalmayacağını ve İsrail'in, bunun bedelini ödemesi gerektiğini söylemek için toplandılar'' dedi. 
     
</TEXT>
</DOC>
