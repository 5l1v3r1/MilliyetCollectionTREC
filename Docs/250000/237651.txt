<DOC>
<DOCNO> 237651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonyas22.html </URL>
<DATE> 2004/05/05/ </DATE>
<TIME> 18.28 </TIME>
<AUTHOR>  </AUTHOR>
<HEADLINE>
Tekirdağ'da seyyar sütçünün küçük kıza taciz iddiası... 
</HEADLINE>
<TEXT>

     Tekirdağ'da, seyyar sütçü, ilköğretim okulu öğrencisi bir kıza teşhircilik yaparak tacizde bulunduğu gerekçesiyle yakalanarak gözaltına alındı. Sanık, suçlamayı kabul ederek, psikolojik sorunları bulunduğunu söyledi. 
     Edinilen bilgiye göre, polise başvuran H.C. 39 , ilköğretim okulu öğrencisi kızı M.N.C.'nin 12 , okul çıkışında evine giderken bir kişinin tacizine uğradığını ve kendisine teşhircilik yaptığını belirtti. 
     Polis, olayı 59 AT 380 plakalı otomobiliyle mahalle aralarında seyyar süt satan Aydın K'nin 39 yaptığını belirledi. Yapılan arama sonucu Aydın K. yakalanarak, tacize uğrayan ilköğretim öğrencisine teşhis ettirildi. 
     M.N.C. okul çıkışı evine gitmek isterken, otomobiliyle okulun arka kısmında bekleyen Aydın K'nin, kendisini yanına çağırarak, ismini ve adresini sorduğunu ve teşhirde bulunduğunu anlattı. 
     Polis, olayla ilgili okul idarecilerinin de bilgisine başvurdu. 
     Aydın K.'nin polisteki ifadesinde suçlamaları kabul ettiği ve 2002 yılında da aynı olayla ilgili yakalandığını belirterek, psikolojik sorunlarının olduğunu söylediği bildirildi. 
     Zanlının, soruşturmanın sonunda adliyeye sevk edileceği bildirildi. 
     
</TEXT>
</DOC>
