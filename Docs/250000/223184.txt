<DOC>
<DOCNO> 223184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo17.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Fenerbahçe maçı hazırlıkları... 
</HEADLINE>
<TEXT>

     Bursaspor, hafta sonu deplasmanda Fenerbahçe ile oynayacağı maçın hazırlıklarını sürdürüyor. 
     Vakıfköy Orhan Özselek Sosyal Tesisleri'nde, Teknik Direktör Nejat Biyediç gözetiminde yapılan ve yaklaşık 2 sat süren antrenman, ısınma koşularıyla başladı. 
     Biyediç, antrenmanın ikinci bölümünde, takımı 2 gruba ayırdı. Defans ağırlıklı oyuncularla yardımcı antrenör Çetin Kahraman ilgilenirken, orta saha ve forvet oyuncuları Biyediç'in kontrolünde çalıştı. 
     Gol çalışmasına ağırlık veren ve futbolcularından kaleyi gördüklerinde şut denemesi yapmalarını isteyen Biyediç, hata yapan oyuncularını uyardı. 
     Boşnak çalıştırıcı, kaleciler Serdar, Vintila ve Tamer ile de yakından ilgilenip, Fenerbahçe'nin gol yollarında etkili oyuncuları bulunduğuna değinerek, iyi çalışmalarını istedi. 
     Sakatlığı süren Grozdiç, takımdan ayrı koştu. 
     
</TEXT>
</DOC>
