<DOC>
<DOCNO> 219983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun11.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Anglikan Kilisesi, e - kilise dönemine giriyor 
</HEADLINE>
<TEXT>

     İngiliz Anglikan kilisesi, sanal ortamda da hizmet verme kararı aldı. 
     İnternet üzerinden kiliseyi ziyaret etmek isteyenlere, Anglikan kilisesine ait adresi tıklamaları çağrısında bulunan kilise yönetimi, böylelikle Hıristiyanlığı daha iyi öğrenip daha çok ibadet etmek isteyen, ancak buna vakit bulamayanlar için çözüm bulmayı amaçladıklarını belirtti. 
     İngiltere'de kiliseye gitme alışkanlığının giderek azalmasına önlem olarak düşünülen ''e-kilise'' uygulamasının, bölgesindeki kiliseyi bizzat ziyaret edemeyenler için ''sanal ortamda ayine katılma imkanı'' vereceği belirtiliyor. 
     Kilise yönetiminin Church Times gazetesine verdiği ilanlarda, ''Dinamik ve kendine güvenen Hıristiyanlar arıyoruz. Bu sayede internet ortamında yeni bir kilise ortamı yaratmaya çalışıyoruz'' denildi. 
     
</TEXT>
</DOC>
