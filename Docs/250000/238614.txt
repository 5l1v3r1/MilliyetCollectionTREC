<DOC>
<DOCNO> 238614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo20.html </URL>
<DATE> 2004/05/09/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
İstanbul, Gençlerbirliğini net geçti 3-0 
</HEADLINE>
<TEXT>

     Süper Lig'de düşmeme mücadelesi veren İstanbulspor, konuk ettiği Gençlerbirliği'ni 3-0'la geçerek 3 puanın sahibi oldu. Sarı-siyahlıların sayıları Iordanov, Uche ve Boliç'ten gelirken, Ankara temsilcisinde Daems kırmızı karla oyun dışı kaldı. İstanbulspor, ligin son haftasında Konyaspor deplasmanına gidiyor. 
     9. dakikada Musa Büyük'ün sağdan ortasında, ceza alanında uygun pozisyonda topla buluşan Yordanov'un kafa vuruşunda, meşin yuvarlak filelere gitti 1-0. 
     14. dakikada Saidou'nun pasıyla topa hamle yapan Boliç'ten önce ceza alanını terkeden kaleci Gökhan, meşin yuvarlağı uzaklaştırdı. 
     24. dakikada Filip'in sağ çaprazdan kullandığı serbest vuruşta, ceza alanı içinde oluşan karambol sonrasında kaleci Oğuz topa sahip oldu. 
     29. dakikada Balili'nin uzak mesafeden şutunda, kaleci Gökhan topu kornere çeldi. 
     32. dakikada Ali Tandoğan'ın sağdan uzun pasında ceza alanının içinde sol çaprazda topla buluşan Filip, kötü bir vuruşla meşin yuvarlağı auta attı. 
     39. dakikada Musa Büyük'ün sağdan kullandığı köşe atışında, savunmadan seken topu ceza alanı dışında önünde bulan Balili'nin şutunda, ceza alanı içinde meşin yuvarlak Deniz Uygar'ın önüne düştü. Bu futbolcunun topu kontrol ettikten sonra dönerek vuruşunda, meşin yuvarlak 2. kez filelere gitti 2-0. 
     41. dakikada ceza alanında topla buluşan Veysel, Deniz Uygar'ın müdahalesiyle yerde kaldı. Hakem Serdar Tatlı, bu pozisyonda penaltı noktasını gösterdi. 42. dakikada Filip'in kullandığı penaltı atışında, kaleci Oğuz topa müdahale etti. Oğuz'dan seken topu önünde bulan Ali Tandoğan, kötü bir vuruşla meşin yuvarlağı auta attı. 
     Karşılaşmanın ilk yarısı 2-0 İstanbulspor'un üstünlüğüyle sona erdi. 
     
     İKİNCİ YARI 

     45. dakikada Ali Tandoğan'ın sağdan ortasında, altıpasta topla buluşan Mustafa, kötü bir kafa vuruşuyla meşin yuvarlağı auta attı. 
     50. dakikada Yordanov'un soldan ortasında, ceza alanında topla buluşan Balili'nin kafa vuruşunda, meşin yuvarlak üstten auta çıktı. 
     51. dakikada Musa Büyük, sağdan taşıdığı topu son çizgide altıpastaki Boliç'in önüne bıraktı. Bu futbolcu, topla buluştuğu anda meşin yuvarlağı bekletmeden filelere göndererek, farkı 3'e çıkardı 3-0. 
     62. dakikada Ali Tandoğan'ın uzak mesafeden sert şutunda, top az farkla üstten auta çıktı. 
     90. dakikada Baki'nin hatalı pasında Boliç, topa müdahale etmek isterken ceza alanından çıkan Gökhan, meşin yuvarlağı uzaklaştırdı. 
     Karşılaşmayı İstanbulspor, 3-0 kazandı. 
     MAÇIN KARNESİ 
     

İSTANBULSPOR 3 - GENÇLERBİRLİĞİ 0 Stat Güngören Mimar Yahya Baş Hakemler Serdar Tatlı xxx, Altan Erden xxx, Feridun Kara xxx İstanbulspor Oğuz xxx, Pinto xx, Deniz Uygar xxx, Yalçın xx, Cem xx, Musa Büyük xxxx Dk. 67 Musa Kuş xx , Saidou xxx, Aytekin xx, Yordanov xxx, Boliç xxx Dk. 90 Serhat , Balili xx Dk. 63 Faruk xx Gençlerbirliği Gökhan x, Deniz xx, Ümit x, Baki x, Ali Tandoğan xx, M'Bayo x, Serkan xx, Skoko x, Filip x Dk. 69 Ali Öztürk x , Mustafa x, Veysel x Dk. 56 Nihat x Goller Dk. 9 Yordanov, Dk. 39 Deniz Uygar, Dk. 51 Boliç Sarı Kartlar Dk. 13 Pinto, Dk. 41 Deniz Uygar İstanbulspor      
</TEXT>
</DOC>
