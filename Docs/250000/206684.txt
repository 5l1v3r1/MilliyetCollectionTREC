<DOC>
<DOCNO> 206684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/siyaset/siy01.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk hassasiyeti 
</HEADLINE>
<TEXT>

   TBMM Başkanı Arınç'ın törenle açtığı İletişim Ofisi'nde üniformalı, smokinli ve takım elbiseli olmak üzere üç Atatürk portresi yer alıyor 
      GÜNSELİ ÖNAL Ankara 

   
   TBMM'deki mareşal üniformalı Atatürk resminden ve taburdan rahatsızlığını dile getiren AKP Adıyaman Milletvekili Hüsrev Kutlu için disiplin süreci başlatılırken, "Mareşal Atatürk" resimleri AKP'lilerin odalarını süslüyor. TBMM Başkanı Bülent Arınç'ın dün törenle açtığı İletişim Ofisi'nin duvarlarında da Atatürk'ün mareşal üniformalı, smokinli ve takım elbiseli olmak üzere üç farklı portresi yer alıyor. AKP Grup Başkan Vekili Salih Kapusuz'un odasında da "Mareşal Atatürk" resmi bulunuyor. 
   Yıllardır başkanlık müşavirlerinin kullandığı odada asılı olan Mareşal Atatürk tablosu, odanın iletişim ofisine dönüştürülmesi sırasında da yerini korudu. Mareşal üniformalı Atatürk resminin bulunduğu tablonun üzerinde Arapça harflerle Osmanlıca ithaf yazısı yer alıyor. Tablonun altına konulan pirinç tabeladaki yazıda şu ifadeler yer alıyor 
   "1922 Sakarya Meydan Savaşı kazanıldıktan sonra TBMM Başkanı ve Türkiye orduları Başkomutanı Mareşal Gazi Mustafa Kemal'e milletimizin minnet ve şükran ifadesini göstermek amacıyla, bu tablo taş baskı olarak yapılmıştır." 
   
   O konuya girmeyelim 
   Arınç, tabloya ilişkin soruları yanıtlamazken, tablonun karşısında Atatürk'ün smokinli portresinin olduğuna dikkat çekilince, "Fotoğraf konusuna girmeyelim" dedi. 
   
   
   
   
</TEXT>
</DOC>
