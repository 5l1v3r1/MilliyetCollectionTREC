<DOC>
<DOCNO> 216908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/yazar/uras.html </URL>
<DATE> 2004/02/22/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Postacılığı beceremeyen PTT bankacılık yapacak 
</HEADLINE>
<TEXT>

   
   PTT, esas kuruluş işi olan postacılığı 'beceremiyor'... PTT'nin yeni Genel Müdürü İbrahim Şahin, "Postacılığı beceremeyen PTT'ye bankacılık yaptırmaya başlıyor"... 
   Kimse en başta Başbakanımız demiyor ki, "Beyefendi, sen önce esas işini becer. Doğru dürüst postacılık yap bakalım... Sen kendi işini beceremiyorsun... Bankacılığı nasıl yapacaksın " 
   Sayın okuyucularım, uzağa gitmeye lüzum yok... En yakın PTT'ye uğrayınız. Rezaleti görünüz. Pul istersiniz, pul yok. Acele Posta Zarfı isterseniz, zarf yok. "Burada yok, öbür postaneye git" derler. Gidersiniz. Öğle tatili. Veya günlük mesai bitmiş. 
   
   Halk kesesinden hovardalık    Nerede eski 'postacı amca'lar .. Nerede o bir günde İstanbul'dan Ankara'ya, iki günde Kars'a - Van'a mektup ulaştıran PTT'miz 
   PTT'nin dağıtamadığı postayı dağıtmak için kurulan yüzlerce yerli yabancı özel posta firmasının PTT'nin piyasasını ele geçirerek, bol bol para kazandırması karşısında Genel Müdür'ün, 'başarısızlığını anlayarak görevi bırakacak yerde', "PTT postacılık yapamıyor, bankacılık yapacak da para kazanacak" diyerek yeni bir macerayı başlatmasına, 'devlet pardon halk kesesinden hovardalık' denilir. 
   PTT Genel Müdürü gazetelere beyanat veriyor. "Türkiye'nin 3.500 yerinde PTT merkezi veya şubesi var. 35 binin üzerinde PTT personeli var. Mektup dağıtarak artık bu personelin maaşını ödeyemez hale geldik" diyor. 
   Acaba PTT mektup dağıtarak çalışanlarının maaşını ödeyemiyor da, her gün sayıları artan yerli ve yabancı posta dağıtım firmaları, uçaklar ve otomobiller alarak, motosikletli - telsizli - taşınabilir bilgisayarlı elemanlar kullanarak nasıl para kazanıyor İnsanlar neden PTT'nin 10 liraya yapacağı hizmet için özel posta dağıtım firmalarına 60 milyon lira ödemeye razı oluyor 
   
   PTT Bank hizmete giriyor    Çünkü PTT, bırakınız şehirler ve uluslararası dağıtımı şehir içi dağıtımı bile doğru dürüst yapamıyor. Benim mektubumu kızıma ulaştıramıyor. Kızımın mektubunu benim evime getiremiyor. 
   PTT'yi kendi işini doğru dürüst yapacak şekilde yönetemeyenler, şimdi PTT'ye bankacılık hizmeti yaptırmaya kalkıyor. 4 Mart 2004 tarihinden itibaren 'PTT Bank' hizmete giriyor. 
   PTT şubeleri, 'anlaşmalı bankalar adına' mevduat toplamaya başlayacak... Postacılık yapamadığı için para kazanamayan PTT teşkilatı da başka bankalar adına topladığı mevduattan komisyon alarak ayakta kalacak... Ne denilebilir ki Vatana millete hayırlı olsun 
   
      
   
</TEXT>
</DOC>
