<DOC>
<DOCNO> 242477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur40.html </URL>
<DATE> 2004/05/24/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kadıköy'de yangın .. 
</HEADLINE>
<TEXT>

     Kadıköy'de çıkan yangında bir gecekondu ile bir imalathane tamamen yanarken, 5 binanın çatısında da büyük hasar oluştu. 
     Yenisahra Mahallesi Yıldırım Beyazıt Caddesi Kireç Sokak'ta Müslüm Mısır'a ait gecekondunun ahşap katında elektrik kontağı nedeniyle çıkan yangın, kısa sürede büyüdü. 
     Ev ve mahalle sakinlerinin söndürmeye çalıştığı alevler, gecekondunun bitişiğindeki poşet imalathanesine ulaştı. 
     Olay yerine çağırılan Kadıköy İtfaiye ekiplerinin kısa sürede olay yerine gelmesine rağmen yangın, imalathanenin ardından yakındaki 5 binanın çatısına da sıçradı. 
     Yangın, itfaiye ekiplerinin yaklaşık 2 saat süren çalışması sonucu kontrol altına alınarak söndürüldü. Gecekondu ve imalathane tamamen yanarak kullanılmaz hale gelirken, 5 binanın çatısında da büyük hasar oluştu. 
     Bu arada, yangın söndürme çalışmaları sırasında dumandan etkilenen birkaç kişiye de olay yerine gelen ambulanslarda oksijen verildi. 
     
</TEXT>
</DOC>
