<DOC>
<DOCNO> 226452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/magazin/mag01.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eroin de satmıyoruz ayak da yapmıyoruz' 
</HEADLINE>
<TEXT>

   Maksim'de sahneye çıkan Mehmet Ali Erbil, bir masadaki müşterinin 'Bu masaya gelme' sözleri üzerine çileden çıkınca, açtı ağzını yumdunu gözünü 
      DENİZ ALTUNTAŞ 
   
   Maksim'de sahneye çıkan Mehmet Ali Erbil, önceki gece her zamanki gibi masaları dolaşıp müşterilerle şakalaşırken beklemediği bir masada, beklemediği bir tavırla karşılaştı. Erbil, neşeli başladığı gecede önce yakın arkadaşı Ebru Gündeş'in masasına gitti ve Gündeş'e "Ooo Safiye Soyman da gelmiş. Kar yağdığında ne güzel mahsur kalmıştık. Keşke yine kar yağsa da mahsur kalsak" diye espri yaptı. 
   
   Bırakın bu ayakları 
   Daha sonra Gündeş'in arka masasında oturan müşterilerin masasına giden Erbil'e masada oturan erkeklerden biri, "Benim masama gelme, başka masaya git" diye tepki gösterdi. 
   Bu sözler üzerine çileden çıkan Erbil, müşteriye dönerek açtı ağzını yumdu gözünü "Sen de gelme o zaman. Ben burada her yere giderim. Biz eroin satmıyoruz, silah kaçırmıyoruz. Sonra da buraya gelip delikanlı ayakları yapmıyoruz. Bunlar 40 yıl önceydi. Bırakın bu delikanlılık ayaklarını. Ben çalışıyorum, işimi yapıyorum, aslanlar gibi de vergimi ödüyorum. 30 yıldır kimse beni yıkamadı. Bundan sonra da öyle küçük şeylerle yıkılmam. Var mı iki saat boyunca benim yerimde duracak delikanlı Çıksın, gelsin, delikanlı gibi burdayım. Sapına kadar da delikanlıyım..." Yaşadığı olay karşısında morali bozulan Erbil, sahneyi erken terk etti. İsmini vermek istemeyen ve fotoğrafını da çektirmeyen gazino müşterisi ise, "Bu olay yaşandı ve bitti. İsmimin böyle şeylere karışmasını istemiyorum. Erbil'le herhangi bir problemim yok" dedi. 
   
   
</TEXT>
</DOC>
