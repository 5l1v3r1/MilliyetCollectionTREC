<DOC>
<DOCNO> 215730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko31.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirdöküm'den Almanya çıkarması... 
</HEADLINE>
<TEXT>

     Türk Demir Döküm Fabrikaları A.Ş., Blomberg Werke GMBH'ye ait Almanya'da kurulu termosifon üretim hattını satın aldı. 
     Demir Döküm'den Borsa'ya gönderilen açıklamada, Blomberg unvanlı şirkete ait üretim hattının sökülüp Türkiye'ye getirilmesi ve toplam 370 bin euro bedelle satın alınarak Bozüyük tesislerine monte edilmesi konusunda anlaşmaya varıldığı bildirildi. 
     Demir Döküm'ün bu proje için toplam yatırım tutarının 2.5 milyon euro civarında olacağının belirtildiği açıklamada, yatırımın 2004 yılı içinde gerçekleşmesiyle şirketin yılda 250 bin adet olan termosifon üretim kapasitesinin 375 bin adede yükseleceği kaydedildi. 
     Açıklamada, Demir Döküm'ün şofben ve kombi üretim tesislerinde kapasite artırımı, yeni modeller üretimi ve termosifon yatırımlarını içeren toplam 15 trilyon lira tutarındaki yatırım teşvik belgesi başvurusunun da dün Hazine Müsteşarlığı'nca onaylandığı bildirildi. 
     
</TEXT>
</DOC>
