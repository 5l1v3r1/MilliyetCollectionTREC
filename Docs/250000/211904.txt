<DOC>
<DOCNO> 211904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun27.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan "Türk tarafının bir adım değil, çok önündeyiz" 
</HEADLINE>
<TEXT>

     Yunanistan hükümet sözcüsü Hristos Protopapas, Yunan ve Rum tarafının, Türkiye ve KKTC'nin ''bir adım değil, çok önünde'' olduğunu söyledi. 
     Protopapas, yaptığı basın toplantısında, Başbakan Recep Tayyip Erdoğan'ın ABD ziyaretine değindi. 
     Erdoğan'ın dün yaptığı ''Kıbrıs'da Rum kesiminin attığı her adımın bir adım daha önünde olacağız'' şeklindeki açıklamasına yanıt veren Protopapas, ''Sayın Erdoğan bu konuda haklı değildir. Yıllardır gerek Yunanistan gerekse Kıbrıs Rum Cumhuriyeti, Türkiye'den ve Kıbrıs Türk tarafından KKTC Ada'da sorunun çözülmesi konusunda bir adım değil, çok önündedir. Bu, Sayın Klerides zamanında da böyle olmuştur, Sayın Tasos Papadopulos zamanında da böyle devam etmektedir'' dedi. 
     Protopapas, ''Biz Annan planı çerçevesinde müzakerelere her an hazırız ve hazır kalacağız'' ifadesini de kullandı. 
     
</TEXT>
</DOC>
