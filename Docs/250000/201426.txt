<DOC>
<DOCNO> 201426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sontur04.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah uzmanı Emniyet Müdürleri açığa alındı... 
</HEADLINE>
<TEXT>

     Hükümet'in toplam 45 ilin emniyet müdürünün değiştirilmesine ilişkin kararı Resmi Gazete'de yayınlanarak yürürlüğe girdi. 
     Cumhurbaşkanı Ahmet Necdet Sezer'in dün akşam saatlerinde onayladığı emniyet müdürleri kararnamesine göre 28 il emniyet müdürü merkeze çekildi, bunların yerine yenileri atanırken 17 ilin de emniyet müdürü yer değiştirdi. 
     CNN Türk'ün haberine göre, atamalarda Hizbullah uzmanı olan ve bugüne kadar Hizbullah'a yönelik operasyonları ile bilinen Emniyet Müdürleri'nin görevlerinden alınmaları dikkat çekti. 
     İstanbul'daki bombalı saldırılar sırasında adı gündeme gelen İmamlar Birliği operasyonunu yapan Bursa Emniyet Müdürü Kırklareli'ne gönderildi. 
     Hizbullah örgütüne büyük darbe vuran Diyarbakır, Gaziantep ve Adana Emniyet Müdürlerinin görev yeri değiştirildi. Hizbullah operasyonları yapan Konya Emniyet Müdürü ise kızağa alındı. 
     
     BİNGÖL EMNİYET MÜDÜRÜ MERKEZE ÇEKİLDİ 

     Merkeze çekilen emniyet müdürleri arasında, terör ve güvenlik konularında tartışmalı il olarak gündeme gelen Bingöl'ün emniyet müdürü Osman Nuri Özdemir de yer alıyor. 
     Özdemir'in yerine, Emniyet Müdürü APK Uzmanı Mehmet Gülnaz atandı. 
     Uzun bir dönem DSP Genel Başkanı Bülent Ecevit'in koruma müdürlüğünü yapan Denizli Emniyet Müdürü Mümtaz Karaduman da merkeze çekilen emniyet müdürleri arasında. 
     
     FEYZULLAH ARSLAN, GAZİANTEP'E ATANDI 

     Emniyet Genel Müdür Yardımcısı Feyzullah Arslan Gaziantep Emniyet Müdürülüğüne atandı. Gaziantep Emniyet Müdürü Ali Kalkan ise Uşak'a getirildi. Feyzullah Arslan'ın yerine ise Emniyet Genel Müdür Yardımcılığına, Emniyet Müdürü APK uzmanı Mehmet Tokgöz atandı. 
     
     ANTALYA'YA BAYAN EMNİYET MÜDÜRÜ 

     Turizmin gözde kentlerinden Antalya'ya ise bir bayan emniyet müdürü atandı. Antalya'nın yeni Emniyet Müdürü, Polis Teftiş Kurulu Başkanı Naciye Ekmekçibaşı oldu. 
     
     Kararnameye göre, görevlerinden alınan emniyet müdürleri şöyle 

     Amasya Emniyet Müdürü Metin Hatipoğlu, Balıkesir Emniyet Müdürü İhsan Yılmaztürk, Bilecik Emniyet Müdürü Önder Karaman, Bingöl Emniyet Müdürü Osman Nuri Özdemir, Burdur Emniyet Müdürü Hayrettin Gök, Çankırı Emniyet Müdürü Celal Kahraman, Denizli Emniyet Müdürü Mümtaz Karaduman, Düzce Emniyet Müdürü Mükerrem Remzi Tan, Edirne Emniyet Müdürü Behiç Demirer, Elazığ Emniyet Müdürü Mehmet Tekin, Erzincan Emniyet Müdürü Osman Araç, Eskişehir Emniyet Müdürü Mehmet Alptekin, Giresun Emniyet Müdürü Süleyman Turşucu, Isparta Emniyet Müdürü Ali Selçuk, Karabük Emniyet Müdürü Haluk Baykal, Kars Emniyet Müdürü Ümit Batıbay, Kayseri Emniyet Müdürü Bekir Tanrıkulu, Kırklareli Emniyet Müdürü Metin Günay, Konya Emniyet Müdürü Mehmet Aksu, Muğla Emniyet Müdürü Sedat Hasay, Muş Emniyet Müdürü Turhan Ayyıldız, Rize Emniyet Müdürü Osman Öztürk, Şırnak Emniyet Müdürü Metin Şen, Tokat Emniyet Müdürü Yusuf Altınpınar, Trabzon Emniyet Müdürü Hamdi Güngör, Uşak Emniyet Müdürü Habip Şahin, Yalova Emniyet Müdürü Ali Yön ve Yozgat Emniyet Müdürü Akif Acarlı. 
     
     Kararnameye göre, emniyet müdürlüklerine yapılan atamalar ise şöyle 

     Uşak Emniyet Müdürlüğü'ne Gaziantep Emniyet Müdürü Ali Kalkan, Gaziantep Emniyet Müdürlüğü'ne Emniyet Genel Müdür Yardımcısı Feyzullah Arslan, Emniyet Genel Müdür Yardımcılığı'na Emniyet Müdürü APK Uzmanı Mehmet Tokgöz, Kırklareli Emniyet Müdürlüğüne Bursa Emniyet Müdürü Reşat Altay, Bursa Emniyet Müdürlüğüne Adana Emniyet Müdürü Hüseyin Çapkın, Adana Emniyet Müdürlüğüne Emniyet Müdürü APK Uzmanı Mehmet Cebe, Amasya Emniyet Müdürlüğüne Trabzon Polis Meslek Yüksek Okulu Müdürü Mustafa Demirok, Balıkesir Emniyet Müdürlüğü'ne Polis Başmüfettişi Celal Uzunkaya, Bilecik Emniyet Müdürlüğüne Polis Başmüfettişi Şuayip Doğanç, Bingöl Emniyet Müdürlüğü'ne Emniyet Müdürü APK Uzmanı Mehmet Gülnaz, Burdur Emniyet Müdürlüğüne Bitlis Emniyet Müdürü Ekrem Sevindik, Bitlis Emniyet Müdürlüğü'ne Emniyet Müdürü APK Uzmanı Salih Kesmez, Edirne Emniyet Müdürlüğü'ne Bolu Emniyet Müdürü Uğur Gür, Bolu Emniyet Müdürlüğü'ne Antalya Emniyet Müdürü Mehmet Yazıcı, Antalya Emniyet Müdürlüğü'ne Polis Teftiş Kurulu Başkanı Naciye Ekmekçibaşı, Çankırı Emniyet Müdürlüğü'ne Erzincan Polis Meslek Yüksek Okulu Müdürü Vadi Çiçekli, Yozgat Emniyet Müdürlüğü'ne Çorum Emniyet Müdürü Cumhur Kuluy, Çorum Emniyet Müdürlüğü'ne Emniyet Müdürü APK Uzmanı İsmail Karaman, Denizli Emniyet Müdürlüğü'ne Hatay Emniyet Müdürü İhsan Ünal, Diyarbakır Emniyet Müdürlüğü'ne Polis Başmüfettişi Orhan Okur, Düzce Emniyet Müdürlüğü'ne Polis Başmüfettişi Saim İşlek, Elazığ Emniyet Müdürlüğü'ne Polis Başmüfettişi Hüseyin Namal, Erzincan Emniyet Müdürlüğü'ne Emniyet Müdürü APK Uzmanı Ahmet Kaplan, Eskişehir Emniyet Müdürlüğü'ne Polis Başmüfettişi Dr. Savaş Yücel, Giresun Emniyet Müdürlüğü'ne Samsun Emniyet Müdürü Tekin Akın, Karabük Emniyet Müdürlüğü'ne Hakkari Emniyet Müdürü Zekeriya Kahraman, Hakkari Emniyet Müdürlüğü'ne Emniyet Müdürü APK Uzmanı Yaşar Ağdere, Hatay Emniyet Müdürlüğü'ne Gümüşhane Emniyet Müdürü Cafer Şahin, Gümüşhane Emniyet Müdürlüğü'ne Emniyet Müdürü APK Uzmanı Ali Tom, Isparta Emniyet Müdürlüğü'ne Polis Başmüfettişi Kemal Seyhan, Kars Emniyet Müdürlüğü'ne Polis Başmüfettişi Necmettin Seymen, Kayseri Emniyet Müdürlüğü'ne Polis Başmüfettişi Orhan Özdemir, Kilis Emniyet Müdürlüğü'ne Niğde Emniyet Müdürü Atalay Sönmez, Konya Emniyet Müdürlüğü'ne Polis Başmüfettişi Salih Tuzcu, Muğla Emniyet Müdürlüğü'ne Polis Başmüfettişi Emin Körpe, Muş Emniyet Müdürlüğü'ne Polis Başmüfettişi İsmet Türkmen, Niğde Emniyet Müdürlüğü'ne Polis Başmüfettişi Ferudun Boz, Osmaniye Emniyet Müdürlüğü'ne Erzurum Emniyet Müdürü Özdemir Gürsu, Erzurum Emniyet Müdürlüğü'ne Polis Başmüfettişi Tahsin Demir, Rize Emniyet Müdürlüğü'ne Polis Başmüfettişi İbrahim Kaya, Samsun Emniyet Müdürlüğü'ne Artvin Emniyet Müdürü Mustafa İlhan, Artvin Emniyet Müdürlüğü'ne Emniyet Müdürü APK Uzmanı Orhan Ekinci, Şırnak Emniyet Müdürlüğü'ne Emniyet Müdürü APK Uzmanı Ali Osman Kahya, Tokat Emniyet Müdürlüğü'ne Emniyet Müdürü APK Uzmanı Atilla Çınar, Trabzon Emniyet Müdürlüğü'ne Polis Akademisi Başkan Yardımcısı Ramazan Akyürek, Yalova Emniyet Müdürlüğü'ne Emniyet Müdürü APK Uzmanı Ahmet Çokgüler. 
     
</TEXT>
</DOC>
