<DOC>
<DOCNO> 203845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/spor/spo00.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerdesin be birader 
</HEADLINE>
<TEXT>

   Beşiktaş Lucescu'yla futbol, taraftarı ise kayıpları oynuyor. Kartal farkı açtıkça stadı boşalıyor. Bir de hakemler, sürekli kayıplar listesinde. Ancak, futbolun büyük başları nedense oralı olmuyor 
      TAMER BAĞLAN 

   
   Ligin en çok kazanan ve yenilmeyen tek takımı son şampiyon Beşiktaş. 17 maçta tam 13 galibiyet... Ligin en çok gol atan ve en az gol yiyen takımı üstelik 42'ye karşı, 15 gol ve kimsenin yanına bile yaklaşamadığı 27'lik bir averaj... 
   Birbuçuk yıldır böyle kara - kartal. Lucescu'yla birlikte çıktığı 51 lig maçında 39 galibiyeti, tek yenilgisi var. Bu süreçte Terimli Galatasaray'a attığı fark 22, Yanallı Gençler'e 36, Aybabalı Trabzon'a 43, çok başlı Fener'e ise 45 puan... 
   Böyle bir takımın taraftarı olsanız, daha ne istersiniz Ey Beşiktaşlılar liderlikse eğer derdiniz Süper Lig'in son 51 haftasının 37'sinde takımınızın liderlik koltuğunda kaldığını bilmelisiniz. Ee O zaman nerdesiniz Neden boş, tıka basa dolmayı hakeden tribünleriniz... 
   Devrenin son karşılaşmasında, 5 - 1'den sonra girdiği tatil havasını saymazsak, diyecek bir şey yok lider için. Ancak siz siyah - beyazlı taraftarlar eleştiriyi fazlasıyla hakettiniz... 
   Yardımcı hakemler gerçekten yardımcı olsalar Ali Aydın'a, Elazığspor'un penaltıdan kazandığı iki gol, pozisyon aşamasına bile gelmeyecek, attıkları tek düzgün gol de iptal edilmeyecekti. Fatih Terim, rakibin ikinci yarıda girdiği onca fırsatı, takımının savunma zaaflarını gözardı edip, Ali Aydın'a yüklenmeyecekti. 
   Yardımcı Gökhan Memişoğlu santraya doğru hemen hareketlense, gol kararı 2 dakika gecikmeyecek, Hamza Mısır ve dördüncü hakem Gökhan Güneşer devreye girmeyecek, ortalık savaş alanına dönmeyecek, centilmence geçen mücadele ve Konyaspor'un 11 hafta sonra aldığı haklı galibiyet gölgelenmeyecekti. 
   Muhittin Boşat'la yardımcıları Trabzonspor'un bir penaltısını ve bariz golünü verebilse, Hüseyin'in ceza sahası içinde elle oynayışını ve Petkoviç'in Youla'yı kırmızı kartlık biçişini görebilse, Trabzon'daki futbol dolu oyun kesinlikle değişik bir sonuçla bitecekti. 
   İki ayağı yere basan bir adamın eli havadaysa ve kaleye doğru giden bir şut bu ele çarparak yön değiştirirse, tıpkı Serhat'ın 6. dakikadaki şutu gibi penaltı verilmeli. Ünsan Çimen gibi tecrübeli bir hakem bunu artık bilmeli. Boş kaleye gol vuruşu yapmak üzere olan bir futbolcu kolundan çekiliyorsa eğer, ya da ceza sahası içinde ayağına basılıyorsa, tıpkı Hooijdonk ve Atilla'nın başlarına geldiği gibi bunlara da "penaltı" denilmeli. Şüphe nedeniyle düdük çalınmamalı, tıpkı Atilla'nın güme giden golündeki gibi ofsayt bayrağı çekilmemeli... 
   Ne yazık, hakemler yine bir lig haftasında futbolun önüne geçti.. Ve ne yazık, "böyle gelmiş böyle gider" diyecek kadar onlardan umudu kesmiş vaziyetteyiz. Ey hallerinden memnun, futbolumuzu yönetenler Ner'desiniz .. 
   
   Haftanın takımı    Gençlerbirliği Karadeniz fırtınasının önünü kesti, 14 haftadır Avni Aker Stadı'nda bükülmeyen Trabzonspor'un bileğini masaya indirdi. Bitip, tükenmek bilmeyen enerjileri, kıskandıran sorumluluk bilinçleri, futbolun unsurlarının tamamını sunmaya odaklanmış mekanizmaları ile haftanın en şık kreasyonunu üstlerine geçirdi. 
   
   Haftanın hocası    Ersun Yanal Gençlerbirliği Teknolojinin tüm verilerini kullanarak, kendisini sürekli yeniledi, bilgi çağının gerisinde kalan bazı meslektaşlarına tur bindirdi. Onun yönetimindeki oyunculara adeta sihirli değnek değdi, hepsi sivrildi. Trabzon önünde galibiyet için tüm teknik donanımını sahaya döktü, karşılığında tatile mutlu girdi. 
   
   Haftanın hakemi    Kuddusi Müftüoğlu Denizli-Adana Hakemlerin sınıfta kaldığı haftada ilk yarının son sınavında karnesine pekiyi notu yazdırdı. Tartışmadan uzak kararları, kusurlu hareketleri ayıklamada tereyağından kıl çekercesine mahareti ve kart seçimlerindeki doğru tercihleri ile taktir topladı. Maçtan sonra oyuncular ve teknik heyet tebrik için sıraya girdi. 
   
   Gol krallığı Futbolcu Takım Maç Gol Van Hooijdonk Fenerbahçe 16 13 Serkan Aykut Samsunspor 13 12 Tuncay Şanlı Fenerbahçe 14 11 Ahmed Hassan Beşiktaş 17 10 Zafer Biryol Konyaspor 17 10 
   
   Gol pası Futbolcu Takım Maç Gol Pası A.Yordanov İstanbulspor 15 10 Ali Tandoğan Gençlerbirliği 15 8 Necati Ateş Adanaspor 16 7 Miika Aleksi Denizlispor 17 7 M.Yozgatlı İstanbulspor 17 7 
   
   Altın Eldiven Futbolcu Takım Maç Gol Oscar Cordoba Beşiktaş 13 11 Botonjic Damir G.Birliği 11 12 M.Petkoviç Trabzonspor 11 12 Fevzi Tuncay Malatyaspor 12 13 İke Shorunmu Samsunspor 11 14 
   
   Kart cezalıları    Kırmızı kart Desouki Ankaragücü , Ömer Galatasaray , Ali Eren Ç.Rizespor 
   Sarı kart Ronaldo, Sergen, Emre Beşiktaş , Miu Bursaspor , Çetin Diyarbakırspor , Bülent Gaziantepspor , Tayfun Konyaspor , Erdinç Trabzonspor 
   
   Hafta sonuçları    Beşiktaş - Çaykur Rizespor 5 - 3 
   Raphael Chukwu Dk.12 , Sergen Dk.37 ve 78 , Ahmed Hassan Dk.58 ve 79 , Redlak Dk.64 Ken.Kal. , Okan Dk.81 ve 84 
   Elazığspor - Galatasaray 2 - 2 
   Batista Dk.25 , Yunus Dk.35 Pen. ve 90 Pen. , Bratu Dk.45 
   Trabzonspor - Gençlerbirliği 1 - 3 
   Veysel Dk.16 , Ali Tandoğan Dk.18 Ken.Kal. , Youla Dk.77 , M'Bayo Dk.90 1 
   Malatyaspor - Fenerbahçe 2 - 2 
   Hooijdonk Dk.9 ve 27 Pen. , Atilla Dk.21 , Tolga Dk.76 
   İstanbulspor - Konyaspor 2 - 3 
   Mehmet Yozgatlı Dk.22 , Cenk Dk.24 , Musa Kuş Dk.58 , Uche Dk.62 Ken.Kal. , Zafer Biryol Dk.81 
   Denizlispor - Adanaspor 1 - 1 
   Serhat Dk.18 , Meszaros Dk.33 
   Ankaragücü - Akçaabat Sebatspor 1 - 1 
   Yılmaz Dk.40 , Selahattin Dk.84 
   Diyarbakırspor - Gaziantepspor 2 - 1 
   Jaziri Dk.27 , Murat Hacıoğlu Dk.47 , Kais Dk.50 - Pen. 
   
   Haftanın portresi    Sergen Yalçın Beşiktaş 
   Futbol için yaratılmış bir beyin, onun emrine verilmiş iki usta ayak ve yeteneklerinin farkında olmanın getirdiği özgüven... Onu anlamak için kahin olmak gerekmiyor. Bulunduğu ortamda kendini ayrıcalıklı hissederse kök salıyor, çiçek açması için biraz ilgi yetiyor. Lucescu, bu çocuğu iyi tanıyor. Sergen'e sevildiğini bilmek yetiyor, daha çok çalışıyor, bize resitaller sunuyor, gözlerimizin pasını siliyor. Onsuz Kartal'ın kanatlarına ağırlık çöküyor. Rize karşısındaki jenerik golleri, değerlendirilemeyen bir penaltı kazandırışı, takımı için adeta bulunmaz bir hint kumaşı olduğunun en çarpıcı ispatıydı. 
   
   
   
</TEXT>
</DOC>
