<DOC>
<DOCNO> 225355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/siyaset/siy06.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Bana ikinci Özal demeyin 
</HEADLINE>
<TEXT>

   Erdoğan, "1. Erdoğan'ım. Yok birinci de değil, sadece Tayyip Erdoğan'ım" dedi 
      HABER MERKEZİ 

   
   Başbakan Recep Tayyip Erdoğan, kendisine neden ikinci Özal denildiğini anlamadığını belirterek, "Tamam, Özal'a saygımız var. Ama bana 2. Özal demeyin. Ben 1. Erdoğan'ım. Yok birinci de değil, sadece Tayyip Erdoğan" dedi. 
   Posta gazetesi yazarı Hakan Çelik'e açıklamalarda bulunan Erdoğan, Türk cumhurbaşkanlarının iyi yönlerini örnek aldığını kaydederek, "Benim için en iyi örnek Atatürk. Atatürk attığı adımlarla, dünya çapında büyük bir sayfa açtı" diye konuştu. 
   
   ABD ile yeni görüşmeler 
   "Irak'a asker göndermeyerek iyi yaptık" diyemeyeceğini de söyleyen Erdoğan, "Irak'ın dışında kalırsak, bu ülkenin geleceğinde söz sahibi olamayız. Amerika ile yeni görüşmeler yapıyoruz" şeklinde konuştu. 
   Erdoğan, İsrail'in Hamas'ın lideri Şeyh Ahmed Yasin'i öldürmesini de "Yanlış oldu. Tekerlekli sandalyeye mahk m yaşlı bir adama füze fırlatmanın Ortadoğu barışına hiçbir katkısı olacağını sanmıyorum" sözleriyle değerlendirdi. 
   
   Belediye'yi hanım kardeşimize verin 
   ÖNDER YILMAZ Giresun 

   Başbakan Erdoğan'ı Ordu'da halk oyunları ekipleri karşıladı. Girusun'da da Doğankent adayı Nazmiye Kabadayı'yı tanıtan Erdoğan, "Belediyemizi hanım kardeşimize teslim edeceğiz ve belediyecilik nasıl yapılır gösterecek" dedi. 
   
   
   
   
</TEXT>
</DOC>
