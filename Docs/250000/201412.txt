<DOC>
<DOCNO> 201412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo23.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyaka'nın ismi 'Orkide'li oldu 
</HEADLINE>
<TEXT>

     ''Orkide Yağları'', Voleybol Bayanlar Birinci Ligi'nde mücadele eden Karşıyaka'ya sponsor oldu. Yeşil-kırmızılı takımın, ''Orkide Karşıyaka'' ismiyle mücadele edeceği bildirildi. 
     ''Orkide Yağları'' fabrikasında düzenlenen törende, Küçükbay Yağ ve Deterjan Sanayi A.Ş. Yönetim Kurulu Başkanı Ahmet Küçükbay ile Karşıyaka Kulübü Başkanı Cenk Karace, sponsorluk protokolüne imza attı. 
     Cenk Karace, Ahmet Küçükbay'a, verdiği destek nedeniyle teşekkür ederken, yeşil-kırmızılı kulübü ve Orkide firmasını en iyi şekilde temsil etmek için gayret göstereceklerini söyledi. 
     Ahmet Küçükbay ise, bugüne kadar birçok kulübe destek verdiklerini belirtti. Küçükbay, şöyle konuştu 
     ''İmkanı olan firmalara, spora destek vermelerini tavsiye ediyoruz. Bu bir alışveriş. Bir yandan spora destek verirken bir yandan da firmamızın tanıtımını yapacağız.'' Karşıyaka ile Küçükbay Yağ Deterjan Sanayi A.Ş arasında yapılan anlaşma gereği Voleybol Bayanlar Birinci Ligi'nde mücadele eden takımın artık ''Orkide Karşıyaka'' ismiyle mücadele edeceği belirtilirken, yapılan anlaşmanın maddi boyutu açıklanmadı. 
     
</TEXT>
</DOC>
