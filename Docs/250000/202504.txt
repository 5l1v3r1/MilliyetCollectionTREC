<DOC>
<DOCNO> 202504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/soneko41.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkulesi'nde yılbaşı asgari ücret fiyatına... 
</HEADLINE>
<TEXT>

     Yeni yıla Kızkulesi'nde ''merhaba'' diyeceklerin, asgari ücret tutarında bir harcamayı gözden çıkarması gerekiyor. 
     Boğazın incisi Kızkulesi, dünyanın en güzel manzarasını izleyerek, muhteşem bir ortamda birbirinden güzel yemekler, unutulmaz bir müzik eşliğinde 2004'ü karşılamak isteyenleri bekliyor. 
     Kızkulesi, yılbaşı programı misafirlerine dışarıda büyük ateşler çevresinde büyüleyici manzarası eşliğinde vereceği kokteyl ile başlayacak. Gecenin ilerleyen saatlerine kadar canlı müzik eşliğinde devam edecek olan programda birçok sürpriz de yer alıyor. Özenle hazırlanan zengin yılbaşı mönüsü, özel lezzetleri ile de konuklara büyük keyif verecek. 
     Kızkulesi yılbaşı programı 175 ile 225 milyon lira arasında değişiyor. 
     
</TEXT>
</DOC>
