<DOC>
<DOCNO> 246887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo03.html </URL>
<DATE> 2004/06/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ziya Doğan'dan rest Gerekirse kimseyi almayacağım... 
</HEADLINE>
<TEXT>

     Trabzonspor Teknik Direktörü, ''300-400 bin dolarlık futbolcular için milyon dolarlar isteniyor. İstediğimiz şartlara uygun olmazsa transfer yapmayabiliriz'' dedi. 
     
     'Sıradan transfer yok' 
     Trabzonspor Teknik Direktörü Ziya Doğan, yabancı transferler konusunda radikal bir açıklama yaptı, gerekirse kimseyi almayacağını söyledi. Yurt dışında 300-400 bin dolarlık oyunculara baktıklarını ancak karşılarına milyon dolarlar çıktığını vurgulayan Doğan, Bu da geçmişte verilen paralar nedeniyle oluyor. Büyük yıldız denilen oyuncuları almamız mümkün değil, sıradan oyuncu da almayacağız. İstediğimiz şartlara uygun olmazsa yabancı transferi yapmayabiliriz'' dedi. 
     
     'Biz çok iddialıyız' 
     GÖKDENİZ'İN transferinin bitmek üzere olduğunu vurgulayan Ziya Doğan, ''Ufak tefek pürüzler kaldı. İmza atmasıyla iyice rahatlayacağız'' diye konuştu. Şampiyonluk için mücadele verdikleri diğer büyük kulüplerden daha az imkanlara sahip olmalarına rağmen iddialı olduklarını anlatan Doğan, ''Biz iddialıyız, bunu herkes görecek. İşimiz zor, çünkü bizden beklentiler fazlalaştı. Taraftarımızın desteğiyle Şampiyonlar Ligi'ne gireceğiz'' diyerek iddiasını dile getirdi. 
     
</TEXT>
</DOC>
