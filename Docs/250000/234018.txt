<DOC>
<DOCNO> 234018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/magazin/amag.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bizdeki şöhretler mutlu değil' 
</HEADLINE>
<TEXT>

   Türkiye'de starların mutlu olmadığını söyleyen Tuba Ünsal, açık konuştu "Onlardan biriyle iki yıl geçirdim, oradan biliyorum" 
      İlknur Gülmez 
   
   Tuba Ünsal, Türkiye'de starların kendi hayatlarını yaşayamadığını iddia etti. 
   Star olmak gibi bir derdi olmadığını söyleyen Ünsal, "Ben huzurlu ve mutlu yaşamak istiyorum. Çünkü Türkiye'deki starların hiç biri mutlu değil. Hayatlarını yaşayamıyorlar. Mesela Hülya Avşar, dünyanın en güzel kadınlarından biri. Ancak rahatça gezip tozamadığı için evinde oturuyor. Böyle bir hayat istemiyorum" dedi. Ünsal, eski sevgilisi Mustafa Sandal'ı kastederek "O starlardan biriyle iki yıl birlikte oldum. Bire bir gördüm. Yüzlerinden, elektriklerinden belli oluyor. O da çok mutlu değildi" diye konuştu. 
   Kanal D'de yayımlanacak 'Ben Sana Mecburum' adlı dizide Fikret Kuşkan'la birlikte kamera karşısına geçecek olan Ünsal, rol arkadaşıyla karşılaşınca çok şaşırdığını söyleyip, bunun nedenini de şöyle anlattı 
   "Dizide Cihangir'de yaşayan ve entel bir hayat süren Fikret Kuşkan'la aşk yaşayacağız. Fikret'le çalışmanın zor olduğu söyleniyor, ben ise çalışması çok kolay biriyim. Bu nedenle birbirimizi dengeleriz. Ayrıca ikimiz de ekranda heybetli görünen ancak gerçek hayatta çıtı-pıtı tipleriz. Fikret'i ilk gördüğümde tanıyamadım. Ekranda çok heybetli görünüyordu. Yüz yüze görünce ne kadar küçük olduğunu gördüm." 
   
   
</TEXT>
</DOC>
