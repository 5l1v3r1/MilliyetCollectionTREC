<DOC>
<DOCNO> 248916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/yasam/yas04.html </URL>
<DATE> 2004/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 10 yıl öncesinden menopoz yaşını öğren 
</HEADLINE>
<TEXT>


Yumurtalarının sayısını tahmin eden test sayesinde kadınlar, menopoz başlangıç tarihlerini öğrenecek 

DIŞ HABERLER 

Doğurganlık testi 
İSKOÇ bilim adamları, kadınların yumurtalık boyundan yola çıkarak menopoza girecekleri tarihi çok önceden bildiren bir doğurganlık testi geliştirdiklerini açıkladı. Edinburgh Üniversitesi'nden bir grup uzman, doğurgan bir kadının ortalama yumurtalığını gösteren bir model hazırladı. 

İstenen yaşta çocuk 
BU test sayesinde, kadınların kaç yumurtası kaldığını tahmin eden doktorlar, hastalarının 10 yıl öncesinden menopoz başlangıç tarihlerini belirlediklerini bildirdi. Dr. Hamish Wallace, uygulamayla artık kadınların bebek sahibi olacakları döneme karar verebileceklerini söyledi. 

MENOPOZ TESTİ 
Kadının yaşı ilerledikçe yumurtalık boyu küçülür. Ultrason yardımıyla yumurtalık boyu belirleniyor yaşı ve hormon seviyesini içeren bir formülle, yumurta sayısı hesaplanıyor. 

GELECEĞİ PLANLAMAK KOLAYLAŞACAK 
Test sayesinde erken menopoza gireceğini öğrenen kadınların, önünde çocuk sahibi olmak ve sağlıklarını korumak için birçok seçenek olacak. 

Yumurta ve doku dondurma Hastalar, gelecekte kullanılmak üzere yumurta ve doku örneklerini dondurtabilecek. 
Tüp bebek Yakın zamanda menopoza girecek kadınlar, h l vücutları çocuk doğurmaya uygunken, tüp bebek yöntemiyle ile çocuk sahibi olabilecek. 
Hormon tedavisi Kadınlar, menopoza girmeden önce başlayacakları hormon tedavisiyle, menopozun etkilerini minimuma indirebilecek. 
Osteoporoz Kadınların korkulu rüyası olan osteoporoz hastalığına karşı, menopoz öncesinde gerekli önlemler alınabilecek. 


</TEXT>
</DOC>
