<DOC>
<DOCNO> 221208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun28.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton Belediye Başkanlığı'na aday olmuyor "Bir Clinton yeter" 
</HEADLINE>
<TEXT>

     ABD'nin eski başkanı Bill Clinton, ''Amerika'daki en iyi ikinci iş'' olarak nitelendirdiği New York belediye başkanlığına adaylığını koymayacağını açıkladı. 
     Manhattan'da işadamları için düzenlenen bir toplantıda konuşan ve soruları yanıtlayan Bill Clinton, ''politik görevde bir Clinton olması bol bol yeter'' diye konuştu. 
     Belediye başkanlığına aday olup olmayacağı sorusuna karşı eski Başkan Clinton, şunları söyledi 
     ''New York'a belediye başkanı olmayı çok isterdim. Bu belki de ABD'de yapılabilecek ikinci en iyi iş. Ancak New York belediye başkanı olmak isteyen çok sayıda iyi insan var ve onlara şans tanımamız lazım.'' ''Eşi Hillary'nin New York senatörü olarak çok başarılı bir görev yaptığına inandığını'' da belirten Clinton, ''zamanını başkanlık vakfıyla ilgili projelere harcayacağını'' söyledi. 
     
     KİTABINI TAMAMLAMAYA ÇALIŞIYOR 
     Kendisine yakın kaynaklar, Clinton'un şu sıralarda kitabını tamamlamaya çalıştığını söylediler. 
     Bill Clinton'un kitabı için 10 milyon dolar avans aldığı bildiriliyor. 
     Eski başkanın daha sonra da Demokrat Parti başkan adayı için seçim kampanyasına katılacağı belirtildi. 
     
</TEXT>
</DOC>
