<DOC>
<DOCNO> 228089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonyas25.html </URL>
<DATE> 2004/04/02/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Akciğer kanserinde ürkütücü artış .. 
</HEADLINE>
<TEXT>

     Uludağ Üniversitesi UÜ Tıp Fakültesi Göğüs Hastalıkları Anabilim Dalı Öğretim üyesi Prof. Dr. Mehmet Karadağ, Güney Marmara'da, son 20 yılda akciğer kanseri tanısı konan hasta sayısının 13 kat arttığını söyledi. 
     Karadağ, yaptığı yazılı açıklamada, sigaranın kanser yapıcı etkisinin net olarak ortaya konmasına karşın, sigara alışkanlığının hekimler de dahil toplumun her kesiminde arttığını belirterek, bunun Türk toplumunun yeterli bilgi düzeyine ulaşamadığının göstergesi olduğunu kaydetti. 
     Dünya sağlık Örgütü'nün verilerine göre, Türkiye'de 17 milyon kişinin sigara içtiğinin belirlendiğini ifade eden Karadağ, 20. yüzyılın başlarında nadir görülen bir hastalık olan akciğer kanserinin, bugün kansere bağlı ölümler arasında birinci sıraya yükseldiğini vurguladı. 
     Karadağ, bunun da sigarayla doğrudan bağlantılı olduğunu ifade ederek, şunları kaydetti 
     ''Tüm Güney Marmara'ya hizmet veren UÜ Tıp Fakültesi'nde son 20 yılda akciğer kanseri tanısı konan hasta sayısında 13 kat artış var. Hasta sayısının artmasından sonra 1996 yılda Göğüs Hastalıkları Polikliniği'nin yanı sıra Göğüs Onkolojisi Polikliniği'ni açmak zorunda kaldık. 1990'ların başında 1 yılda 50-60 hastaya kanser tanısı konulurken, bu rakam 2003 yılında 830'a yükseldi. Bölge hastanesi olduğumuz göz önüne alınsa bile bu rakam oldukça korkutucu bir rakamdır.'' 
     
</TEXT>
</DOC>
