<DOC>
<DOCNO> 236672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/soneko20.html </URL>
<DATE> 2004/05/02/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
AB, 2. el otomobil ve iş makinalarına pazar arıyor... 
</HEADLINE>
<TEXT>

     İş Makinaları Distribütörlerleri ve İmalatçıları Birliği İMDER Genel Sekreteri Faruk Aksoy, Avrupa Birliği'ndeki AB ikinci el otomobil ve iş makinalarının Türkiye'ye gönderilmesinin söz konusu olduğunu söyledi. 
     Aksoy, ''KOMATEK 2004 Fuarı''nın tanıtım toplantısında yaptığı konuşmada, Türkiye'nin müzakere tarihi almasının ardından AB'nin bu konudaki baskılarının artacağını ileri sürdü. 
     Türkiye'de yılda 2 bin 500-3 bin iş makinası satıldığını ifade eden Aksoy, Avrupa'da 100 binden fazla 2. el iş makinası fazlası olduğunu bunların yüzde 70'inin 3. dünya ülkelerine gönderilmesinin planlandığını söyledi. 
     Türkiye'ye 2. el iş makinası ve otomobil girmesini istemediklerini anlatan Aksoy, AB'den yetkililere bu yönde büyük baskıların geldiğini bu baskıların Türkiye'ye müzakere tarihi verilmesinin ardından artacağını savundu. 
     
</TEXT>
</DOC>
