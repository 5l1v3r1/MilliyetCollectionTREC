<DOC>
<DOCNO> 240473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/soneko06.html </URL>
<DATE> 2004/05/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Ocak-Nisan döneminde en fazla ihracat artışı Almanya'ya... 
</HEADLINE>
<TEXT>

     Bu yılın Ocak-Nisan döneminde en fazla ihracat artışı Almanya'ya olurken, bu ülkeye ihracat 523.3 milyon dolar artarak, 2.8 milyar dolara ulaştı. 
     A.A muhabirinin İhracatçı Birlikleri kayıt rakamlarından yaptığı hesaplamalara göre, söz konusu dönemde en fazla ihracat artışı kaydedilen bir diğer ülke 491.1 milyon dolarlık artışla Irak'a oldu ve Türkiye'nin Irak'a ihracatı 564.1 milyon dolar olarak gerçekleşti. 
     İngiltere'ye ihracat 488.7 milyon dolar artarak, 1.5 milyar dolar olurken, Fransa'ya ihracat 3.9 milyon dolar artarak, 1.2 milyar dolar, İtalya'ya ihracat ise 292.9 milyon dolar artarak, 1.3 milyar dolar oldu. 
     Geçen yıl aynı dönemde Türkiye'nin Almanya'ya ihracat 2.3 milyar dolar, Irak'a 72.9 milyon dolar, İngiltere'ye 1.1 milyar dolar, Fransa'ya 811.4 milyon dolar, İtalya'ya ise 992.5 milyon dolar olarak gerçekleşmişti. 
     
     UZAK DOĞU ÜLKELERİNE İHRACAT AZALDI 
     Türkiye'nin ihracatının en fazla gerilediği ülke ise 54.1 milyon dolarlık düşüşle Malta oldu. Söz konusu dönemde Malta'ya ihracat 31.9 milyon dolar oldu. 
     Ocak-Nisan döneminde Suriye'ye ihracat 38.2 milyon dolar, Malezya'ya ihracat 32.6 milyon dolar, Singapur'a ihracat 10.2 milyon dolar, Japonya'ya ihracat da 6.5 milyon dolar düştü. 
     Söz konusu dönemde Suriye'ye 138.7 milyon dolarlık, Malezya'ya 16.8 milyon dolarlık, Singapur'a 30.3 milyon dolarlık, Japonya'ya da 45.8 milyon dolarlık ihracat yapıldı. 
     
</TEXT>
</DOC>
