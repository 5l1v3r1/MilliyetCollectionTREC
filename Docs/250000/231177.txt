<DOC>
<DOCNO> 231177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/tv/ekran.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Köyler boşaldı 
</HEADLINE>
<TEXT>

   Şimdi "şehir" dizileri moda... "Ah Be İstanbul" gibi "Bütün Çocuklarım" da göç eden bir ailenin öyküsünü anlatıyor 
      Hayranlarının son olarak yine Kanal D'de "Kırık Ayna"da "Candar Ağa" karakteriyle izlediği Kadir İnanır, "Bütün Çocuklarım" ile ekrana dönüyor. İnanır, dizide otuz yıl önce Erzincan'dan İstanbul'a göç eden ve ayrı ayrı hayalleri olan beş çocuğunu bir arada tutmaya çalışan Ali Yahya'yı oynuyor. Çekimleri İstanbul Çatalca'da yapılan dizinin konusu şöyle 
   
   Tüm aile bir arada 
   Ali Yahya, Erzincan'lıdır.Beşik kertmesi olan Hülda ile birbirlerini hiç sevmeden, töredir diye evlenmişler ama 30 yıllık evlilikleri boyunca birbirlerine hep saygılı olmuşlardır. Hülda, uzun zamandır çektiği hastalığa yenik düşer ve yaşama veda eder. Bu cenaze, tüm aile bireylerini bir araya getirir. Ve bazı sırların ortaya çıkmasına neden olur. 
   
   KİM KİMDİR 
   Yönetmen Faruk Teber 
   Senaryo Gamze Özer 
   Yapım Masalevi 
   Oyuncular Kadir İnanır Ali Yahya , Jülide Kural Bahşende , Filiz Uluer Zührenaz , Ufuk Özkan Oğul , Işıl Sergen Ela , Murat Yıldırım Mesut , Nil Erkoçlar Irmak , Demet Evgar Eyşan , İştar Gökseven İsmail , Yusuf Güner Nedim , Yeliz Gerçek Şeyda , Bahar Erdeniz Feryal , Güzin Çorağan Fahriye . 
   KANAL D 19.50 
   
   
   Semra Özal anlatıyor    Turgut Özal 17 Nisan 1993 yılında vefat etti. Cumhuriyet tarihinin "farklı" liderlerinden biri olan Özal, bir döneme de imza attı. Bu dönemin adı "Özal'lı Yıllar"dı. O yıllarda eşi Semra Hanım da en az Turgut Özal kadar kendinden söz ettirdi. Ölümünün 11. yılında Semra Özal, eşini ve o dönemi "Genç Bakış"ta anlatacak. Programı Abbas Güçlü hazırlayıp sunuyor. 
   KANAL D 00.30 
   
   
   Ferhat ağır yaralı    Sİbel Can ve Emre Kınay'lı "Berivan"da hapishane çıkışı silahlı saldırıya uğrayan Ferhat, hastanede yaşam savaşı veriyor. Felç olma tehlikesi geçiren Ferhat'a yapılacak ikinci ameliyat için yüklü miktarda paraya ihtiyaç vardır. Kudret, bu parayı verir. Ancak Berivan, paranın Kudret'ten geldiğini öğrenince ameliyatın yapılmasına karşı çıkar. 
   KANAL D 21.50 
   
   

   Kıbrıs üzerine iki program    beşN birK Cüneyt Özdemir ve Soner Yalçın'ın programı yazar Lawrence Durrel'in Kıbrıs'ı anlattığı "Acı Limonlar" romanının izini Kıbrıs'ta sürecek. 1956 yılında adaya yerleşen Durrel'in orada yaşadıklarını anlatacak. CNN TÜRK 21.00 
   Derin Haber "Referanduma 5 Kala Kıbrıs" konulu programa "Hangi Kıbrıs" belgeselini çeken Rüstem Batum ve gazeteci Ümit Zileli katılacak. TV8 23.00 
   
   
</TEXT>
</DOC>
