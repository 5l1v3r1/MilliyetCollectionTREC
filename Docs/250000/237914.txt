<DOC>
<DOCNO> 237914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur12.html </URL>
<DATE> 2004/05/06/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Viranşehir'de zincirleme trafik kazası 4 ölü, 7 yaralı 
</HEADLINE>
<TEXT>

     Şanlıurfa'nın Viranşehir İlçesi'nde meydana gelen trafik kazasında 4 kişi öldü, 7 kişi yaralandı. 
     AA muhabirinin aldığı bilgiye, Viranşehir'den Şanlıurfa'ya giden Mustafa Aydın'ın kullandığı 34 FSS 20 plakalı otomobil, Karayolu'nun 23. kilometresinde aynı yönde seyreden ve Fazilet Elçi'nin kullandığı Ziraat Bankası Viranşehir Şubesi'ne ait 63 PS 655 plakalı otomobile, sollama yaparken çarptı. İki aracın kontrolden çıkmasından sonra karşı yönden gelen İbrahim Seyitoğlu'nun kullandığı 34 CUZ 63 plakalı otomobil de kazaya karıştı. 
     Kazada 34 FSS 20 ve 63 PS 655 plakalı araçlarda bulunan sürücüler Mustafa Aydın ve Fazilet Elçi ile yolcular Ziraat Bankası Viranşehir Şube Müdürü Şinasi Devir ve Sinan Özvural, hayatını kaybetti. 
     Kazada yaralanan Mehmet Elçi, Mehmet Kılıçarslan, Bayram Özvural, İbrahim Çalışkan, Mehmet Seyitoğlu, Emine Seyitoğlu ve Ayten Batu ise Viranşehir ve Şanlıurfa'daki çeşitli hastanelerde tedavi altına alındı. 
     
</TEXT>
</DOC>
