<DOC>
<DOCNO> 246046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sontur10.html </URL>
<DATE> 2004/06/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Çılgın aşık dehşet saçtı .. 
</HEADLINE>
<TEXT>

     Kütahya'nın Emet İlçesi'nde, sevdiği kızın başkasıyla nişanlanmasına sinirlenen genç, dehşet saçtı. Evini bastığı genç kızı, annesini ve nişanlısının babasını öldüren, iki ağabeyini de yaralayan genç, daha sonra intihar etti. 
     AA muhabirinin aldığı bilgiye göre, ilçeye bağlı Çerte Beldesi'nde oturan Fatih Doğan 23 , sevdiği kız Havva Cengiz'in, ailesi tarafından Mehmet Öztürk ile nişanlandırılması üzerine genç kızın evine gitti. 
     Doğan, burada başlayan tartışmanın kavgaya dönüşmesi üzerine, tabancasıyla ateş etmeye başladı. 
     Havva Cengiz, annesi Ümmühan Cengiz, kardeşleri Mustafa ve Bilal Cengiz ile genç kızın nişanlısının babası Mehmet Ali Öztürk'ü vuran Doğan, daha sonra intihar etti. 
     Yaralılardan Mehmet Ali Öztürk olay yerinde, Ümmühan Cengiz Emet Devlet Hastanesi'nde, Havva Cengiz Kütahya Devlet Hastanesi'nde hayatını kaybederken, Bilal ve Mustafa Cengiz tedavi altına alındı. 
     Olayla ilgili soruşturmanın sürdüğü, jandarma beldede yoğun güvenlik önlemi aldığı bildirildi. 

     
</TEXT>
</DOC>
