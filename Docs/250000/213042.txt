<DOC>
<DOCNO> 213042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yazar/guclu.html </URL>
<DATE> 2004/02/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
AKP hayal kırıklığı yaşayabilir 
</HEADLINE>
<TEXT>

   
   Bir önceki seçim öncesinde AKP'nin iktidara tek başına geleceği kesin gibiydi. Aylar öncesinden sinyalleri geliyordu. Bu durumu önce Milliyet'in TIR'ı ile yaptığımız Anadolu turunda fark ettik. Erdoğan'ı Genç Bakış'a konut ettiğimiz program sonrasında ise iktidarın sahibi, artık belliydi. Hem salon, hem de reytingler bunu açık açık ilan ediyordu. 
   Şimdi ise aksi yönde sinyaller alıyoruz. Ama AKP kurmayları uçtu gidiyor. Yüzde 50, 60 oy oranlarından bahsediyorlar. Hayalle gerçeği karıştırıp yüzde 70, 80'leri telaffuz edenler bile var. Belli ki iktidar sarhoşluğu içerisindeler. Belli ki muhalefetsizliğin tadını çıkartıyorlar. 
   Oysa gelen mesajlar, yaptığımız programlarda bakanlara karşı gösterilen tepkiler, yurt gezilerinde edindiğimiz izlenimler hiç de AKP kurmaylarının ortaya koyduğu tablo gibi değil. 
   Giderek artan oranda bir sızlanma söz konusu. Memnuniyetsizlik, gençlerde çok daha yüksek oranlarda. Hükümetin tüm ilgisini dış politikaya yöneltmesi ve kendilerini unutması, hiç hoşlarına gitmiyor. 
   Çocukları aylardır, yıllardır işsiz gezen anne babalar da mutsuz. Tıpkı milyonlarca üniversite adayı ve aileleri gibi. 
   Yelpazeyi daha da genişletmek mümkün. Öğretmenler, öğretim üyeleri ve diğer çalışanlar. Onların da şik yetleri giderek artıyor... 
   Yerel seçimlere iki aydan kısa bir süre kaldı. Hükümet, daha doğrusu Başbakan Erdoğan, kırık kalpleri onarabilecek zaman bulabilir mi İşi zor. Kırmak çok kolay ama tamiri bazen aylar, yıllar sürebiliyor. İşte bu yüzden AKP, yerel seçimlerde aradığını bulamayabilir. 
   İstanbul'da geçtiğimiz hafta yaşananların faturası da bir ölçüde hükümete çıkacaktır. Çünkü bugüne kadar iddia edilen görüş Erdoğan, İstanbul'un sorunlarını çözdü ve Türkiye'yi yönetmeye aday oldu şeklindeydi. Ama görüldü ki İstanbul, 30 santimlik kara teslim oldu. Eziyetin her türlüsünü yaşadı. 
   Yazıyı okuyan AKP'lilerin, insafsızlık ediyorsun diye hayıflandıklarını fazlası ile hissediyorum. Ama bu benim görüşüm değil. Elde ettiğim tespitler. Nasıl ki bir önceki seçimde AKP tek başına geliyor hem de ezici bir çoğunlukla dediğimde başkaları kızdıysa şimdi de onlar kızacaklardır. Çünkü gazetecilerin kaderi bu. 
   Bayram ziyaretleri sırasında da hükümete yöneltilen eleştirilerin dozunda artış gözledim. Haydi önceki iktidarlar, koalisyondu. Ortakların kavgası yüzünden iş yapılamıyordu. Bunların derdi ne diyenler çoğunluktaydı. 
   Ekonominin iyiye gittiği konusunda olumlu göstergelerin olduğunu, ama bunun kendilerine h l yansımadığını söyleyenler bir hayli fazla. 
   AKP'yi mutlu sona götürecek, kendi rekorunu egale ettirecek tek şey, kendi seçmenleri dışındakilerin küsüp sandığa gitmemeleri olabilir. Ama muhalefet partileri yoğun bir heyecan yaratıp seçime katılma oranını artırırsa yüzde 50, 60'lık oy oranlarını görmeleri hayal olur. 
   
   AKP de lider partisi    Adalet ve Kalkınma Partisi AK Parti de tıpkı daha önceki iktidar partileri gibi lider eksenli bir parti. Başbakan Erdoğan, tek başına partiyi sürüklüyor. Diğer isimlerin halk üzerindeki etkisi çok sınırlı. Eğer kalıcı olmak istiyorlarsa bunu aşmaları gerekiyor. 
   Yerel seçimlerde görünen o ki iktidar gerginlik istemiyor. Bu yüzden ne türban gündeme gelebilir ne de YÖK ve ÖSS. Nereden bakarsanız bakın artıları ve eksileri çok olacak bir seçim. Bir anlamda taktik savaşı yaşanacak. Gücünü değil, aklını kullananın kazanacağı bir seçim olacağı izlenimi veriyor. 
   Özetin özeti Yerel ve ara seçimler, Türkiye'de hep önemli sonuçlar doğurmuştur. Bu kez de ileriye yönelik önemli mesajlar verecektir. Daha önceki iktidarlar gibi AKP iktidarı da söz verip yapmadığı ya da yapamadıklarının faturasını ödeyebilir. Oyların çantada keklik olmadığı ve onları hak etmek için çaba göstermek gerektiği bir kez daha görülecektir. 
   
      
   
   
</TEXT>
</DOC>
