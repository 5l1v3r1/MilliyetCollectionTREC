<DOC>
<DOCNO> 222580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sontur35.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki öğrenci eyleminde 41 kişi mahkemeye sevk edildi 
</HEADLINE>
<TEXT>

     Çeşitli üniversitelerden öğrencilerin katılımıyla Cumartesi günü Ankara'da düzenlenen YÖK'ü protesto eyleminde gözaltına alınan 67 kişiden 41'i, tutuklanmaları istemiyle mahkemeye sevk edildi. 
     Ankara Emniyet Müdürlüğü Güvenlik Şube Müdürlüğü ekiplerince öğle saatlerinde adliyeye getirilen 67 kişinin sorgulanmaları akşam saatlerinde tamamlandı. 
     Basın Suçları Savcısı Kürşat Kayral, ifadesini aldığı kişilerden 41'ini tutuklanmaları istemiyle Nöbetçi Sulh Ceza Mahkemesi'ne sevk etti. 
     Kayral, 2911 Sayılı Toplantı ve Gösteri Yürüyüşleri Kanunu'na muhalefet, devlet malına zarar verme, kişi malına zarar verme ve polise mukavemet suçlarını sevk gerekçesi olarak gösterdi. 
     Kayral, ifadeleri alırken Emniyet Müdürlüğü Foto-Film Şubesi'nin görüntü ve fotoğraflarından da yararlandı. 
     
</TEXT>
</DOC>
