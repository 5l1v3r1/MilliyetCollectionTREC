<DOC>
<DOCNO> 202773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sonspo14.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kluivert oynarsa Rüştü de oynar 
</HEADLINE>
<TEXT>

     İspanya Birinci Futbol Ligi'nde La Lega her takımın maç içinde Avrupa Birliği dışındaki ülkelerden 3'den fazla oyuncu oynatamaması kuralından dolayı FC Barcelona takımının kalecisi Rüştü Reçber'in forma giymesinin Hollandalı Kluivert'in oynamasına bağlı olduğu belirtiliyor. 
     İspanyol gazetelerinde bugün yer alan haberlerde, Kluivert'in kas çekmesinden kaynaklanan hafif bir sakatlığının bulunduğu ve bu akşam Kral Kupası'nda Murcia'ya karşı oynanacak maçta forma giymesinin zor olduğu bildirildi. 
     Gazeteler, Hollandalı Kluivert'in oynamaması durumunda, kaptan Cocu'nun da kart cezalısı olmasından dolayı teknik direktör Rijkaard'ın AB dışı oyuncular olarak Marquez, Ronaldinho ve Saviola'ya ilk 11'de yer vereceği, Rüştü'nün yine yedekte oturacağını yazdı. Son zamanlarda forma girmeye başlayan Kluivert, bir anlamda Türk kalecinin ilk 11'de oynaması için kilit konumda gösteriliyor. 
     Öte yandan La Lega'da geçen hafta yapılan Racing-Osasuna maçında ikinci yarıda yaptığı oyuncu değişikliğinde Javi Guerraro yerine Reguiero'yu alan Racing, 4 AB dışı oyuncu oynattığı için İspanyol Futbol Disiplin Kurulu tarafından cezalandırıldı. 
     Kurul, 0-0 biten maçta Racing'in aldığı 1 puanı silip, 3 bin Euro para cezası ve antrenör Lucas Alcaraz'a 1 ay sahalardan men cezası verdi. 
     Karar, rakip takım Osasuna'nın aldığı 1 puanda hiçbir değişiklik öngörmemesi yüzünden İspanyol basını tarafından eleştirildi. 
     
</TEXT>
</DOC>
