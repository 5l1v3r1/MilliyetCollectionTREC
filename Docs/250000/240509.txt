<DOC>
<DOCNO> 240509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo09.html </URL>
<DATE> 2004/05/16/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Milliler Avustralya yolcusu... 
</HEADLINE>
<TEXT>

     Birinci Süper Futbol Ligi'nde 2003-2004 sezonunun tamamlanmasının ardından gözler milli mesaiye çevrildi. 
     Avustralya ve Güney Kore ile yapacağı özel maçlar için bu akşam İstanbul'da toplanacak olan A Milli Futbol Takımı'nın aday kadrosu yarın saat 15.00'de Bahreyn bağlantılı olarak Avustralya'nın Sydney kentine gidecek. 
     Milli Takımlar Teknik Direktörü Ersun Yanal tarafından belirlenen 28 kişilik aday kadro, bu akşam Polat Renaissance Otel'de biraraya gelecek. 
     Milliler, Avustralya ile 21 Mayıs'ta Sydney, 24 Mayıs'ta da Melbourne'de olmak üzere 2 maç yapacak. 
     28 Mayıs'ta Güney Kore'ye geçecek olan A Milli Futbol Takımı, 2 Haziran'da Seul'de, 5 Haziran'da da Daegu'da, Güney Kore ile karşı karşıya gelecek. Milliler, 7 Haziran Pazartesi günü Türkiye'ye dönecek. 
     Ay-yıldızlı ekibin aday kadrosuna şu futbolcular davet edildi 
     Ümit Özat, Fatih Akyel, Tuncay Şanlı, Serhat Akın, Volkan Demirel, Ali Güneş Fenerbahçe , Fatih Tekke, Tolga Seyhan, Mehmet Yılmaz Trabzonspor , Hakan Şükür, Bülent Korkmaz, Hasan Şaş Galatasaray , Ömer Çatkıç, İbrahim Toraman Gaziantepspor , Deniz Barış, Serkan Balcı Gençlerbirliği , İbrahim Üzülmez Beşiktaş , Murat Hacıoğlu Diyarbakırspor , Zafer Biryol Konyaspor , Koray Avcı Çaykur Rizespor , Rüştü Reçber Barcelona , Okan Buruk, Emre Belözoğlu İnter , Nihat Kahveci Real Sociedad , Yıldıray Baştürk Bayer Leverkusen , Ümit Davala Werder Bremen , Hamit Altıntop Schalke 04 , Önder Turacı Standard Liege . 
     
</TEXT>
</DOC>
