<DOC>
<DOCNO> 206336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/yazar/altan.html </URL>
<DATE> 2004/01/04/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Do, Re, Mi, Fa, Sol, La, Si, Do... 
</HEADLINE>
<TEXT>

   
   Bektaşi erenler gazeteleri okuyordu 
   "Başkan Bush'un, Kıbrıs üstünde artan baskısı nedeniyle Ankara sıkıntılı." 
   Bekri Mustafa soruyordu 
   - Başka ne var 
   "2004 yılı, AB üyeliği açısından Türkiye'nin de kader yılı olacak." 
   - Başka ne var 
   "İhracat 50 milyar dolara dayanmış, bir rekor." 
   - Başka ne var 
   "Uyuşturucu alışkanlığı Türkiye'de de yaygınlaşıyormuş." 
   - Başka ne var 
   "Her 22 seçmenden biri, yerel seçimlerin değişik yönetim kademelerinden birinde aday oluyormuş. Seçmen sayısı 43 milyon, aday sayısı 2 milyon." 
   - Başka ne var 
   "Antalya'da 12 - 13 yaşlarında 3 küçük kız bir bankayı soymuş." 
   - Başka ne var 
   "Trafik kazalarında her 3 saatte bir vatandaş ölüyormuş." 
   - Başka ne var 
   Bektaşi, başını gazetelerden kaldırdı ve Bekri Mustafa'ya dik dik baktıktan sonra 
   - Köylünün biri, dedi, bir lokantaya gitmiş. Garsona "Ne vaa" diye sormuş. Garson 
   "- Keşkeş yağlı güzel çorba vaa, demiş. 
   "- Başka ne vaa 
   "- Keşkeş yağlı güzel patlıcan kebap vaa... 
   "- Başka ne vaa 
   "- Keşkeş yağlı güzel pilav vaa... 
   "- Başka ne vaa 
   "- Keşkeş yağlı güzel bamya vaa... 
   "- Başka ne vaa 
   Sonunda garson kızmış 
   "- Ananın, demiş, şalvarlı şalgamı vaa... 
   Bekri Mustafa 
   - Hah, dedi, şimdi anladım okuduğun haberlerin ne anlama geldiğini... 
   
   Nasreddin Hoca'ya sordular 
   - Ankara'daki afur tafurlu kodamanlarımızın başlıca uğraşları nedir sence Hocam 
   Nasreddin Hoca 
   - "Çıkarmak" dedi. 
   - Ne çıkarmak 
   - Sorun çıkarmak, ödenek çıkarmak, tebliğ çıkarmak, genelge çıkarmak, dedikodu çıkarmak, şapka çıkarmak, dilinin altındaki baklayı çıkarmak, vergi çıkarmak, icat çıkarmak, avanta çıkarmak, karar çıkarmak, gözlük çıkarmak, palto çıkarmak, arabayı çıkarmak, mendil çıkarmak, ayakkabı çıkarmak, pantolon çıkarmak, proje çıkarmak, iş çıkarmak, havale çıkarmak, bela çıkarmak... 
   - Peki Hocam, bütün bu "çıkarma" hengamesi içinde, senin de üstlendiğin bir çıkarma yok mu 
   Nasreddin Hoca 
   - Olmaz olur mu, dedi, var tabii... 
   - Nedir 
   - Dilimi çıkarmak... 
   
   Borazan Tevfik'e sordular 
   - Yahu söylesene, bizde pek gani olan "hamaset" aslında neye yarar 
   Borazan Tevfik 
   - Allah Allah, dedi, hala öğrenemedin mi neye yaradığını yağlamaya... 
   - Neyi yağlamaya 
   - Kazıkları... 
   - Hangi kazıkları 
   - Halkı yükseltmek için, üstüne oturtulması uygun görülen kazıkları... 
   
   Ahmet Altan'ın bayıldığı bir yergi deyimi 
   - Öylesine iğrenç, öylesine iğrençtir ki o iğrençliği görse, çöp tenekesi bile dayanamaz kusardı. 
   İsterseniz siz de, kızdığınız herhangi bir siyasetçi için, rahatça kullanabilirsiniz. 
   
   Orhan Veli'den "Gelirli şiir"... 
   İstanbul'dan ayva da gelir, nar gelir, 
   Döndüm baktım, bir edalı yar gelir, 
   Gelir desen dar gelir 
   Gün aşırı alacaklılar gelir. 
   Anam anam, 
   Dayanamam 
   Bu iş bana zor gelir. 
   
      
   
</TEXT>
</DOC>
