<DOC>
<DOCNO> 247612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sontur30.html </URL>
<DATE> 2004/06/13/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Amatör dağcılar zirvede mahsur kaldılar... 
</HEADLINE>
<TEXT>

     Antalya'da tracking yapmaya çalışan 2 amatör dağcı, çıktıkları zirvede mahsur kalınca jandarma ve AKUT ekipleri, kurtarma çalışmaları başlattı. 
     AA muhabirinin edindiği bilgeye göre, tatil için İstanbul'dan Antalya'ya gelen Recep Kar 39 ile arkadaşı Enver Ünverdi, tracking yapmak üzere bu sabah, deniz seviyesinden bin 356 metre yükseklikteki Çamdağ mevkiine çıktı. 
     Bu arada amatör dağcılardan Evren Ünverdi'nin ayağı burkuldu. Yürümekte zorluk çeken Ünverdi ve arkadaşı Kar, zirvede mahsur kalınca cep telefonuyla jandarmadan yardım istedi. 
     Jandarma ekipleri, AKUT'un da katıldığı kurtarma çalışmaları kapsamında askeri helikopterle keşif uçuşuna başladı. 
     AKUT Antalya lideri Yılmaz Sevgül, AA muhabirine, mahsur kalan dağcıların kurtarılması için çalışmaların sürdürüldüğünü belirterek, ''Eğer, dağcıları alamazsak kurtarma çalışmasını yarın sabaha bırakacağız. Ekip olarak o bölgeye inip bir gece kaldıktan sonra kurtarmaya çalışacağız. Helikopterin o bölgeye inememe riski de bulunuyor'' dedi. 
     
</TEXT>
</DOC>
