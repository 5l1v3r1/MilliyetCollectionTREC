<DOC>
<DOCNO> 203671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun19.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ı akrabaları sakladı 
</HEADLINE>
<TEXT>

     Devrik Irak lideri Saddam Hüseyin'i yaklaşık 8 ay süren ''firarı'' boyunca Tikritli akrabalarının koruyup sakladığı bildirildi. 
     AFP muhabirinin görüştüğü bazı Tikritli aşiret liderleri, devrik liderin güvenliğini, özellikle anne ve baba tarafından akrabaları olan Muhammed Hedok le Ömer İbrahim'in sağladığını söylediler. 
     Liderler, biri Tikritli, diğeri Bağdatlı olan iki akrabanın, Saddam'a yakın koruma sağladığını da belirttiler. 
     Liderlere göre, baba tarafından Saddam'a akraba olan Ekrem ve Habib Essalih adlı kardeşler de Saddam'ın saklanmasında rol oynadılar. 
     Liderlerin anlattıkları, Amerikan ordusunun açıklamasıyla örtüşüyor. Amerikalılar da Saddam'ın 4 ya da 5 akrabasından yardım gördüğünü söylemişler, ancak isim zikretmemişlerdi. 
     Saddam, önceki cumartesi Tikrit yakınlarında bir çiftlikte Amerikan askerlerince yakalanmıştı. 
     
</TEXT>
</DOC>
