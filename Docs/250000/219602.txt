<DOC>
<DOCNO> 219602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur37.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Artvin'de 3 çocuğu özürlü aileye, Valilik ve Jandarma el uzattı. 
</HEADLINE>
<TEXT>

     Artvin Valiliği ve İl Jandarma Komutanlığı, merkeze bağlı Pırnallı Köyü'nde yaşayan Yılmaz ailesinin özürlü olan 3 çocuğunun tedavisini üstlendi. 
     Vali Yardımcısı Necmi Akman ve İl Jandarma Alay Komutanı Jandarma Kıdemli Albay Sait Erduran'ın ve beraberindeki jandarma ekipleri, doğuştan özürlü olan Ayten 28 , Özer 22 ve Özgen 19 ile romatizma hastası anneleri Nazmiye Yılmaz'ı 55 , tedavi için Artvin Devlet Hastanesi'ne götürdüler. 
     Artvin Devlet Hastanesi'nde görevli Dr. İbrahim Coşkuner, hastalığın tıbbi adının Verdinghofman Spinalmüskülor Atrufi olduğunu belirtti. Coşkuner, hastalıkla ilgili şu bilgileri verdi 
     ''Anne karnında, çocuk doğduktan sonra veya daha ileriki yaşlarda, kas ve sinir bağlarında kopukluk olmakta ve buna bağlı kas zayıflığı gelişmektedir. 15-20 milyonda bir görülen hastalıktır. İlerleyen bir hastalıktır, nerede duracağının kestirilmesi mümkün değildir. Anne karnında başlamışsa ölümcül, doğum sonrası 5 ila 12. aylarda başlamış ise daha hafif bir şeklinden bahsedilebilir.'' Coşkuner, hastalığın çaresinin bugünkü şartlarda mümkün olmadığını da kaydetti. 
     
</TEXT>
</DOC>
