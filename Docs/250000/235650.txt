<DOC>
<DOCNO> 235650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo35.html </URL>
<DATE> 2004/04/28/ </DATE>
<TIME> 23.32 </TIME>
<AUTHOR>  </AUTHOR>
<HEADLINE>
Hazırlık maçı Türkiye'nin. Hep böyle gitin. 3 - 2 
</HEADLINE>
<TEXT>

     A Milli Futbol Takımı, Belçika ile deplasmanda yaptığı özel maçı 3-2 kazandı. 
     
     İlk Yarı 

     Türkiye, karşılaşmaya kontrollü başladı. A Milliler özellikle orta alanda Emre ile başlayan ataklarda Belçika kalesinde tehlikeli oldu. Bu atakların birinde de rakip kalede golü buldu. Türk Milli Takımı'nın maçın 27. dakikasında geliştirdiği atak tartışmalara neden oldu. Bu dakikada Hasan Şaş'ın kullandığı köşe atışında Tolga'nın kafa vuruşunda top çizgiyi geçmesine karşın, yardımcı hakemin kararına uyan orta hakem oyunu devam ettirdi. 
     Rakip Belçika ise özellikle Sonck ve Buffel ile geliştirdiği ataklarda Türkiye kalesinde gol pozisyonu üretti. Bu futbolculardan Snock, 34. dakikada kullandığı serbest atışta da takımına bir gol kazandırdı. 
     9. dakikada Buffel çalımlarla indiği sağ taraftan topu ceza alanı içindeki Sonck'a çıkardı. Bu futbolcunun cılız vuruşunda meşin yuvarlak kaleci Rüştü'de kaldı. 
     27. dakikada Hasan Şaş'ın kullandığı köşe atışında Tolga topa kafayı vurdu. Hollandalı hakem, De Flandre'nin topu çizgiden çıkardığını işaret ederek oyunu devam ettirdi. 
     28. dakikada Emre'nin yaklaşık 25 metreden şutunda top kaleci De Vliege'den döndü. Dönen topu önünde bulan Hakan Şükür topa vurmakta gecikince, defans tehlikeyi uzaklaştırdı. 
     34. dakikada Belçika'nın golü geldi. Bu dakikada kazanılan serbest atışta Sonck topu ağlarla buluşturdu 1-0 
     36. dakikada Emre'nin kullandığı serbest atışta meşin yuvarlak az farkla auta çıktı. 
     43. dakikada orta alanda bulunan Emre, topu koşu yapan Yıldıray'ın önüne attı. Yıldıray ceza alanı içinde kontrol ettiği topu, nefis bir vuruşla filelere gönderdi 1-1 
     
     İkinci Yarı 

     Karşılaşmanın ikinci yarısına Türkiye, Serkan, Gökdeniz, Hamit, İbrahim Toraman ve kaleci Volkan'ı oyuna alarak başladı. Bu yarıda milliler rakibine oranla daha etkili oldu. Ay-yıldızlılar özellikle Hamit ve Gökdeniz ile gelişen ataklarda gol pozisyonu üretti. Bu pozisyonların ikisinde de golü bulan A Milli Takım, maçtan da 3-2'lik skorla galip ayrıldı. 
     Ev sahibi ekip Belçika ise ikinci yarıda ilk yarıya oranla daha kötü bir görünüm çizdi. Oyunun kontrolünü Türkiye'ye kaptıran Belçika, ani ataklarla gol aradı, ancak bunlardan da sadece birinde amacına ulaşabildi. 
     52. dakikada De Flandre'nin ortasında Clement topa kafayı vurdu. Kaleci Volkan meşin yuvarlağı kornere çeldi. 
     53. dakikada ceza alanı içinde topu önünde bulan Sonck'un vuruşunda meşin yuvarlak Volkan'a çarparak dışarı gitti. 
     56. dakikada Hamit'in mükemmel pasında ceza alanında topla buluşan Gökdeniz'in vuruşunda meşin yuvarlak kaleci De Vliege'den sekti. Seken topu defans uzaklaştırdı. 
     68. dakikada Okan'ın sağ taraftan ceza alanına doğru kullandığı serbest atışta iyi yükselen Tolga'nın kafa vuruşunda top kaleciye de çarparak ağlara gitti 1-2 
     86. dakikada ceza alanına gelen ortada Mpenza, kafayla topu Dufer'e indirdi. Bu futbolcu da ceza yayı üzerinden sert ve düzgün bir vuruşla meşin yuvarlağı ağlarla buluşturdu 2-2 
     89. dakikada Dufer'in altı pas içinden yaptığı kafa vuruşunda top üstten auta gitti. 
     90. dakikada Zafer'in ara pasında topla buluşan Gökdeniz, kalecinin altından topu filelere gönderdi 2-3 
     Karşılaşma, Türkiye'nin 3-2 galibiyetiyle sona erdi. 
     Stat Kral Baudouin Hakemler Dıck Van Egmond xx, Patrick Gerritsen x, Hansten Hove x Hollanda 
     Belçika De Vliege x, De Flandre x Dk. 90 Vandan Borre , Simons xx, Kompany xx, Deschacht x Dk. 46 Van Damme x , Clement xx Dk. 65 Bisconti x , Vermant xx Dk. 70 Baseggio x , Goor x Dk. 89 Blondel , Sonck xxx Dk. 65 Pieroni x , Buffel xxx Dk. 83 Dufer xx , Mpenza x Türkiye Rüştü xx Dk. 46 Volkan xxx , Bülent x Dk. 46 İbrahim Toraman xx , Tolga xxx, Deniz xx Dk. 80 İbrahim Üzülmez , Ümit Davala x Dk. 46 Serkan xx , Yıldıray xxx Dk. 46 Gökdeniz xxx , Ümit Özat xx, Emre xxx Dk. 80 Murat , Hasan Şaş xx Dk. 46 Hamit xx , Hakan Şükür x Dk. 60 Okan xx , Tuncay xx Dk. 70 Zafer xx 
     Goller Dk. 34 Sonck, Dk. 43 Yıldıray, Dk. 68 Tolga, Dk. 89 Dufer, Dk. 90 Gökdeniz Sarı Kartlar Dk. 27 Hasan Şaş, Dk. 59 Gökdeniz Türkiye 
     
</TEXT>
</DOC>
