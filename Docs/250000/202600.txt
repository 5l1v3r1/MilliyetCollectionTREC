<DOC>
<DOCNO> 202600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/ekonomi/eko03.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide k r haddi 2005 yılına kaldı 
</HEADLINE>
<TEXT>

   Asgari k r oranlarının altında vergi ödenmesini önleyecek uygulamanın 2005'e yetişeceği belirtildi 
      AHMET ERHAN ÇELİK Ankara 
   
   Maliye Bakanlığı "2004 yılına yetiştirilemeyeceği" düşüncesiyle vergi kayıp ve kaçaklarını önlemeye yönelik "k r haddi vergisinden" vazgeçti. 
   Otokontrol mekanizması niteliğindeki k r vergisi, tüccar, doktor, avukat gibi mükelleflerin il, ilçe ve sektör bazında belirlenmiş asgari k r oranların altında vergi ödenmesinin önlenmesi imk nı getiriyordu. Sistemin yürürlüğe girmesi için sektör k r hadlerinin coğrafi bölgelere göre ayrı ayrı belirlenmesi gerekiyordu. Ancak Maliye Bakanlığı, hazırlık için sürenin yeterli olmadığını tespit ederek, uygulamanın vergi paketinden çıkarılmasına karar verdi. 
   
   Bakan açıklayacak 
   Maliye Bakanı Kemal Unakıtan, bugün düzenleyeceği basın toplantısıyla 2004 vergilerini açıklayacak. Bakan'ın açıklayacağı pakette k r haddi vergisi yer almayacak. 
   Enflasyondaki düşüşle birlikte 2005'te uygulanabileceği belirtilen k r haddi vergisi, tacir mükelleflerin beyanlarının "ortalama k r hadlerine " avukat, doktor gibi kişilerin ise "asgari gayrisafi hasılat miktarlarına" göre denetlenmesi imk nı getiriyordu. 
   
   'Vergi suçuna hapis cezası verilebilir'    Anayasa Mahkemesi, vergi suçlarına hapis cezası verilmesinin hukuk devleti ilkesine aykırı olmadığını bildirdi. Anayasa Mahkemesi, defter kayıt ve belgelerini gizleyen mükelleflere verilen altı aydan üç yıla kadar hapis cezasının, Anayasa'nın hukuk devleti ilkesi ile "Hiç kimsenin yalnızca sözleşmeden doğan bir yükümlülüğü yerine getirmemesinden dolayı özgürlüğünden alıkonulamayacağına" ilişkin 38'inci maddesine aykırı olduğuna ilişkin olarak yapılan itirazı reddetti. Kararda, iptali istenen maddeyle getirilen hapis cezasının idari bir uygulama sonucu olmadığı, kanunda belirtilen koşulların yerine getirilmemesinden dolayı bağımsız yargı kararı ile hükme bağlanacak bir yaptırım olduğu vurgulandı. 
   
   Tekel'de durdurma kararına iptal    Özelleştirme İdaresi Başkanlığı'nın ÖİB , Ankara 8. İdare Mahkemesi'nin, Tekel'in Alkollü İçkiler İşletmesi'nin özelleştirilmesiyle ilgili yürütmeyi durdurma kararına 'gerekçesi yeterli değil' diyerek yaptığı itiraz yerinde bulundu. 
   Rekabet Kurulu'nun Tekel'in Alkollü İçkiler İşletmesi'nin satışına ilişkin görüşünün de olumlu olduğu ve idare mahkemesine ulaştığı öğrenildi. Alkollü İçkiler İşletmesi'nin ihale sonucunun önümüzdeki günlerde Özelleştirme Yüksek Kurulu'na sunulması bekleniyor. Tekel'in alkollü içkiler bölümünün özelleştirilmesi amacıyla açılan ihalede en yüksek teklifi, 292 milyon dolar bedelle Nurol - Limak - Özaltın - Tütsab Ortak Girişim Grubu vermişti. 
   
   
</TEXT>
</DOC>
