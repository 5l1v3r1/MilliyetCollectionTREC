<DOC>
<DOCNO> 224098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonyas07.html </URL>
<DATE> 2004/03/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Türk bilim kadınının başarısı... 
</HEADLINE>
<TEXT>

     TÜBİTAK-MAM Gen Mühendisliği Biyoteknoloji Araştırma Enstitüsü'nden Semra Aygün, Fransa'daki kozmetik firması L'oreal'in, UNESCO'nun desteğiyle 6 yıldır dünya genelinde bilim kadınlarına verdiği ''Loreat For Women in Sicens'' ödülüne değer görülen 20 kadın arasında yer aldı. 
     Ödül olarak 20 bin dolarlık burs kazanan Aygün, 9 ay süreyle ABD'de çalışmalarını sürdürecek. 
     Aygün, AA muhabirine, Balıkesir Üniversitesi Biyoloji Bölümü'nden mezun olduktan sonra 1997 yılında TÜBİTAK-MAM'da çalışmaya başladığını, bakterilerin moleküler genetiği ve hücre biyolojisi üzerine araştırmalar yaptığını söyledi. 
     Kozmetik firmasının dünyada 5 bilim kadınına büyük ödül olan 100'er bin dolar, 15 genç bilim kadınına da 20'şer bin dolar destekte bulunduğunu ifade eden 31 yaşındaki Aygün, 15 kişiden biri olduğu için mutlu olduğunu söyledi. 
     Aygün, ABD'nin Pensilvanya Üniversitesi'nde araştırmalarına devam edeceğini kaydetti. 
     Semra Aygün, 20 bin dolarlık ödülün bilimsel çalışmaların sürdürülebilmesi için önemli olduğunu belirterek, şunları söyledi 
     ''Türkiye'de bilim adamlar hak ettiği ücreti alamıyor. Araştırmalara yeterli kaynak aktarılmıyor. Bizim misyonumuz dünyadaki teknolojiyi öğrenip, Türkiye'de uygulamasını sağlamak. Türkiye'nin en önemli problemi beyin göçü. Ancak hiçbir Türk bilim insanı ekonomik gerekçeler yüzünden yurtdışını tercih etmiyor. Gereken ilgiyi göremediği veya çalışma sahalarının dar olması göçte en büyük etken oluyor. 
     Bilimin ufku yok. Bilimle uğraştığınız zaman gözünüz başka bir şey görmüyor. Lojmana sadece yatmak için gidiyorum. Amacım 50'lili yaşlara kadar laboratuvarlarda çalışıp deney yapmak. Sonra da üniversitede ders vermek. Bilim dünyasına yeni bilgiler kazandıracağım için çok mutluyum.'' 
     
</TEXT>
</DOC>
