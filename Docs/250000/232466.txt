<DOC>
<DOCNO> 232466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yasam/yas02.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhammet'in öldüğü yetmedi 
</HEADLINE>
<TEXT>

   Trafik kazasında can veren küçük Muhammet'in cenazesi, işsiz babasına tam 2.3 milyarlık senet karşılığında verildi... 
      MURAT EĞİLMEZ İzmir DHA 
   
   İzmir Atatürk Eğitim ve Araştırma Hastanesi, belediye otobüsünün çarpması sonucu ağır yaralanan ve aynı gün ölen ilköğretim okulu öğrencisi Muhammet Batuk'un cenazesini, işsiz babasına 2.3 milyar liralık senet imzalatarak verdi. 
   
   'Ambulans geç geldi' 
   15 Nisan günü öğrenim gördüğü Kemal Atatürk İlköğretim Okulu'ndan çıkan 6. sınıf öğrencisi Batuk 14 , arkadaşı A.U.'nun 14 kullandığı üç tekerlekli bisiklete bindi. Ancak iki arkadaş, İkiçeşmelik Caddesi'nde, Halkapınar - Yeşilyurt seferini yapan Yücel Gezer yönetimindeki belediye otobüsünün altında kaldı. Ağır yaralanan Batuk, kaldırıldığı Atatürk Eğitim ve Araştırma Hastanesi'nde öldü. 
   Gezer ve A.U. da tutuksuz yargılanmak üzere serbest bırakıldı. 
   Üç çocuğundan birini yitirmenin acısıyla sarsılan işsiz baba Orhan Batuk, oğlunun cenazesini almaya gittiği hastanede bir kez daha yıkıldı. Hastane, Batuk'a cenazeyi senet imzalatarak verdi. 2 yıldır işsiz olduğunu ifade eden Batuk, şöyle isyan etti "Oğlum 45 dakika geç gelen ambulansla götürüldüğü hastanede öldü. İç kanama sonucu öldüğünü söylediler. Yavrumu yaşatamayan hastane 2 milyar 300 milyon lira istedi. Oğlumun cesedi için senet imzalattılar. Bu hangi vicdana sığar Bu parayı nasıl öderim." 
   
   
</TEXT>
</DOC>
