<DOC>
<DOCNO> 202037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo12.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş savunması düşüşte... 
</HEADLINE>
<TEXT>

     Birinci Süper Lig'in en az gol yiyen takımı olan Beşiktaş, Avrupa ve ligde yaptığı son 7 maçta da gol yiyerek düşüşe geçti. 
     Birinci Süper Lig'de yenilgisiz liderliğini sürdüren siyah-beyazlılar, ligde ilk 11 haftada 6 gol yerken, tamamında gol yediği son 5 lig maçında da kalesinde 6 gol gördü. 
     Lig maçlarının yanısıra Avrupa Şampiyonlar Ligi'nde galibiyet alamadığı SS Lazio ve FC Chelsea maçlarında da kalesini rakip oyunculara kapayamayıp 3 gol yiyen ''Kara Kartallar'', böylece son 1 ay içinde yaptıkları 7 karşılaşmada da taraftarlarına gol üzüntüsü yaşattı. 
     Son 7 karşılaşmada kalesinde toplam 9 gol gören siyah-beyazlılar, 3 galibiyet, 3 beraberlik, 1 de yenilgi aldı. 
     Bu süre içinde galip geldiği 3 maçı da 2-1'lik skorlarla kazanan Beşiktaş, 7 karşılaşma içinde yalnızca tek yenilgi elde ettiği 2-0'lık FC Chelsea maçında gol atamadı. 
     
</TEXT>
</DOC>
