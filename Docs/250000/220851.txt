<DOC>
<DOCNO> 220851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/magazin/mag01.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'den teklif gelirse oynarım...' 
</HEADLINE>
<TEXT>

   'Saklanmıyorum. Korksam burada olmazdım. Adam mı öldürdüm, uyuşturucu mu kaçırdım ' diyen Sibel Kekilli, geçmişindeki hiçbir şeyden pişmanlık duymadığını belirtti 
      Birsen Altuntaş 
   
   Altın Ayı ödülü kazanan Duvara Karşı filminin başrol oyuncularından Sibel Kekilli, daha önce borçlarını ödemek için oynadığını söylediği porno filmleri yüzünden filmin başarısının gölgelenmesinden rahatsız. 
   
   Tehdit aldığın için gelmek istemediğin söylendi, doğru mu    "Yok, baştan beri, 'Ben bu filmin bir parçası olarak Türkiye'de de gösterilirse giderim' dedim. Ayrıca hiç 'Seni öldüreceğim' diye bir tehdit almadım. Ben saklanmıyorum, saklanacak, utanacak ne yaptım ki Korksam burda olmazdım. Adam mı öldürdüm, uyuşturucu mu kaçırdım Ekip olarak hem Türkiye hem de Almanya adına bir film ile çok güzel bir ödül aldık ve gurur duyuyorum ama filmden bahsedilsin benden değil." 
   
   Pişmanlık yaşıyor musun    "Geçmişimdeki hiçbir şeyden pişmanlık duymuyorum. Sadece 'Keşke o zamanki şartlar öyle olmasa ben de porno yapmasaydım' diye düşünüyorum. Eğer böyle olacağını, oyunculuk yapacağımı bilseydim o hatalarımı yapmazdım. Ama bu da beni güçlendirdi." 
   
   Türkiye'de filme seyircilerin porno filmlerin yüzünden farklı bakacağıyla ilgili bir endişen var mı    "Umarım öyle olmaz. Filmi film olarak görmelerini istiyorum, ondan sonra beni eleştirsinler." 
   
   'Ödül fazla geldi' 
   Filminiz Altın Ayı ödülünü alınca ilk olarak ne hissettin    "Fazla sevinmedim. İlk rolüm başrol oldu, büyük ödül aldık ve bütün bunlar bana fazla geldi. Hemen otele gittim ve takside yığılıp kaldım, ağladım." 
   
   Fatih Akın, verdiği röportajda "Sevişme sahnesinde Sibel'in rahatlığı işimize yaradı" dedi, fikrin ne    "Fatih, çok güzel söylemiş, benim çıplaklıkla ilgili bir sorunum yok. Kamera önünde rahat hareket edince bütün ekip bundan faydalandı. Çünkü ben utanınca onlar da utanıyor. Ben rahat olunca onlar da rahat rahat işini yapıyor" 
   
   Özgürlüğün anlamı ne    "İkizler burcuyum. Özgürlük benim için anne, baba, abi gibi hiçkimse karışmadan kendi hayatımı yaşamam demek. Bundan sonra da, tıpkı daha önce olduğu gibi hiçbir zaman kendimi ezdirmeyeceğim, özgür yaşantımı sürdüreceğim." 
   
   Baban senin soyadını değiştirmeni istiyor, onunla görüşmeyi düşünüyor musun    "Hayır, şimdilik değil. Babam konuşsun, belki rahatlar. Onun sözlerine hiçbir zaman cevap vermeyeceğim." 
   
   Türk sinemasını ve gelişmeleri takip ediyor musun    "Sadece Meltem Cumbul ve Mehmet Kurtuluş oynadığı için Abdülhamit Düşerken filmini biliyorum ama onun dışında eski siyah beyaz Türk filmlerini çok beğeniyorum. Türkiye'den teklif gelirse, senaryo da hoşuma giderse elbette oynarım." 
   
   
</TEXT>
</DOC>
