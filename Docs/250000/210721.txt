<DOC>
<DOCNO> 210721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sontur20.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter davasında mahkeme heyeti çekilmek istedi... 
</HEADLINE>
<TEXT>

     SSK'da tıbbı malzeme alımında yolsuzluk yapıldığı iddiasıyla başlatılan Neşter Davası'nda, Ankara 2 No'lu DGM heyeti Neşter-2 Operasyonuyla ilgili olarak basında çıkan haberlerin mahkemenin tarasızlığına şüphe düşürdüğü gerekçesiyle dosyadan çekilmek istedi. Mahkemenin bu talebi bir üst mahkeme olan Ankara 1 No'lu DGM tarafından reddedildi. 
     SSK'da tıbbi malzeme alımında yolsuzluk yapıldığı gerekçesiyle başlatılan Neşter Davası'na Ankara 2 No'lu DGM'de devam edildi. Bazı işadamlarının davaların seyrini değiştirmek amacıyla hakim ve savcılara rüşvet verdiği iddiasıyla yürütülen Neşter-2 operasyonunun ardından görülen ilk neşter duruşmasında mahkeme heyeti çekilme kararını açıkladı. Mahkeme Başkanı Yunus Karabıyıkoğlu ile üyeler Mehmet Maraş ve Ramazan Aksan Neşter-2 Operasyonu kapsamında yazılı ve görsel basında yayınlanan haberlerin mahkemenin tarafsızlığını şüpheye düşürdüğünü belirtti. Bu nedenle dosyadan çekilme kararı verdiklerini kaydeden mahkeme heyeti, ancak bu taleplerinin bir üst mahkeme olan Ankara 1 No'lu DGM tarafından talebin yerinde olmadığı gerekçesiyle kabul edilmediğini söyledi. Heyet daha sonra duruşmaya devam etti. 
     Neşeter-2 Operasyonu çerçevesinde yayınlanan haberlerde Neşter Davası sanıklarından Mehmet Nazif Edin'in Neşter 2 Operasyonunda adı geçen Haldun Erdavran'la ilişkiye geçerek davanın seyrini değiştirmek için girişimlerde bulunduğu öne sürülmüştü. Neşter 2 Operasyonu, Neşter Operasyonu sırasında bazı sanık yakınlarının davanın seyrini değiştirmek için bazı girişmlerde bulunduğunu ortaya çıkmasıyla Ocak 2003'te başlatılmıştı. 
     
</TEXT>
</DOC>
