<DOC>
<DOCNO> 212342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yasam/ayas.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Türkiye'den bu çocuğu istedi 
</HEADLINE>
<TEXT>

   Amerikalı yetkililer, babası Türk, annesi Amerikalı olan Darren Yavuz için Amerika'da bulunan Türk heyetinden ricacı oldu... 
      HAKAN ŞANLITÜRK Ankara 
   
   Başbakan Recep Tayyip Erdoğan başkanlığındaki Türk heyetinin ABD temasları sırasında, Türk profesör Yavuz Çorapçıoğlu ile Amerikalı Sharon Roosevelt'in çocukları Darren Yavuz nedeniyle yaşadığı kavga da gündeme geldi. 
   ABD'li yetkililer, çocuğun annesine verilmesini isterken, eski ABD Ankara Büyükelçisi Robert Pearson'un da bir süre önce Adalet Bakanı Cemil Çiçek'ten yardım istediği belirtildi. 
   
   Pearson da devreye girmiş 
   Çocuk sahibi olamayan bir ABD'li ile evli olan Roosevelt'in, Prof. Çorapçıoğlu'yla girdiği ilişki sonucu 1998'de Darren Yavuz dünyaya geldi. Kocasının bilgisi dahilinde Çorapçıoğlu'ndan çocuk sahibi olduğu öne sürülen Roosevelt, önce eşinden ayrılacağını söyledi, ancak doğumdan sonra çocuğunu alarak kocasının yanına döndü. 
   Bunun üzerine Prof. Çorapçıoğlu, 5 Mayıs 2002'de Darren Yavuz'u alarak Türkiye'ye getirdi. Temmuz 2002'de ABD'de dava açarak Çorapçıoğlu'nu mahk m ettiren Roosevelt, Türkiye'ye gelerek çocuğun velayetini almak için Kasım 2002'de Ankara 25. Asliye Ceza Mahkemesi'nde bir dava daha açtı. Mahkeme, Haziran 2003'te çocuğun velayetini Çorapçıoğlu'na verirken, anneye haftada 2 gün çocuğu görebilme imk nı tanıdı. Kararı temyiz eden Roosevelt, ABD'de 150 bin dolarlık ikinci bir tazminat davası açtı. 
   ABD'nin Ankara Büyükelçiliği'nde görevli Laura Doğu da, 29 Temmuz 2003'te Roosevelt'e bir mektup göndererek, Dışişleri ve Adalet Bakanlığı nezdinde girişimde bulunduklarını belirtti. Doğu, "Mahkemenin verdiği kararı Yargıtay'ın bozacağına inanıyorlar. Hükümet ve Adalet Bakanlığı makamlarıyla temyiz hakkında görüşmeye devam edeceğiz" dedi. 
   
   
   
</TEXT>
</DOC>
