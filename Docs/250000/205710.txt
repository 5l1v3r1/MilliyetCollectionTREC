<DOC>
<DOCNO> 205710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun15.html </URL>
<DATE> 2004/12/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Tsunamiye düşen, yılana sarılarak kurtuldu 
</HEADLINE>
<TEXT>

     CAKARTA DHA 

GÜNEYDOĞU Asya'yı vuran deprem ve tsunami felaketinden en çok etkilenen bölgeler arasında yer alan Endonezya'nın Aceh bölgesinde bir kadının dev bir yılana sarılarık mucizevi şekilde dalgalar tarafından yutulmaktan kurtulduğu ortaya çıktı. 
     Aceh'te kiralık çadırda kalan 26 yaşındaki Riza, Aceh'te yaşadığı korku dolu saatleri Antara Haber Ajansı'na anlattı. Riza'nın ifadelerine göre genç kadın pazar sabahı çadırında yatarken birden deniz suyu ile çamur, kaya ve kütük yığınlarının bulundukları bölgeyi bastığını farketti. Binlerce insan panik ve korku içinde kaçışmaya ve bağırmaya başlarken, üç arkadaşıyla birlikte komşularının evinin 2'ci katına sığınan Riza bir dolabın üstüne çıkarak kendini emniyete almaya çalıştı. Kısa bir süre sonra akıntı Riza ve arkadaşlarını sürüklemeye başlarken genç kadın komşusu ve ikiz kızlarını fark etti. Yüzerek kızların yardımına koşan Riza, yaralı kadının "Lütfen çocuklarımı kurtar'' diye bağırdığını duydu. 
     

     
</TEXT>
</DOC>
