<DOC>
<DOCNO> 216282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko56.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki zeytin yağ pazarında Türkiye 3. sırada... 
</HEADLINE>
<TEXT>

     ABD'ye zeytinyağı ihraç eden ülkelerde İtalya ve İspanya ilk iki sırayı alırken, Türkiye yüzde 5'lik payla 3. sırada yer alıyor. 
     New York'taki İspanyol Ticaret ve Ekonomi Bürosu'nun verdiği rakamlarda, ABD'lilerin 2003 yılı ocak-kasım ayları arasında toplam 194 bin 904 ton zeytinyağı ithal ettikleri bildirildi. 
     Açıklanan rakamlarda, ABD'ye zeytinyağı ihraç eden ülkelerin başında yüzde 70 gibi büyük bir oranla İtalya'nın geldiği ve bunu yüzde 18 ile İspanya'nın takip ettiği belirtilirken, Türkiye'nin yüzde 5 oranla ABD'ye zeytinyağı ihraç eden üçüncü büyük ülke olduğu görüldü. 
     ABD'ye yapılan sızma zeytinyağı ihracatında da İtalya yüzde 64 ve İspanya'nın yüzde 21 ilk iki sırada bulunduğunu açıklayan yetkililer, Türkiye'nin yüzde 6 ile 3., Yunanistan'ın yüzde 3 ile 4., Tunus'un ise yüzde 1 ile 5. sırada olduğunu kaydettiler. 
     
</TEXT>
</DOC>
