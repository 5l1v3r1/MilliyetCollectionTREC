<DOC>
<DOCNO> 220231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yazar/yilmaz.html </URL>
<DATE> 2004/03/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sonuç küskün oylarına bağlı 
</HEADLINE>
<TEXT>

   Dadaşların partilere topluca göç etme alışkanlığı meşhur. Sandığa küsen 100 bin seçmeni kazanan, başkanlığı da alacak 
   
      Erzurum'un sorunlarını ve beklentilerini yazacağım ama önce Aşkale'deki Şirin Çay Evi'nden bir kesit aktarmak istiyorum. İki büyük masa. Birinde 38 ile 55 yaşları arasında, işsiz, müflis, memur ve çiftçiler öbüründe ise askerliğini yeni bitirmiş 20'li yaşlarının ilk yarısında işsiz delikanlılar k ğıt oynuyorlar. 
   Biz içeri girince sohbet başlıyor, çıkarken duvarda asılı olan TV'nin hiç açılmadığını fark ediyorum. 
   
   Esnaf borçlu 
   "Tülin ile Caner evlenecek mi Tülin evlenir canım Caner olmazsa Ahmet, Mehmet olur. Bizim başka derdimiz mi yok Bize göre program yapmıyorlar" diyorlar. 
   Hani o sıra "Kıbrıs satılsa" haberleri olmayacak. Yalnız o gün açıklanan tek haneli enflasyon haberini dinlemişler, buna da hayıflanıyorlar. 
   "Buzdolabının fiyatı düşmüş. Dışarısı buzdolabı zaten, biz ne yapacağız beyaz eşyayı Domates ucuzladı mı " 
   Özcan Kaya çok dertli... 
   "38 yaşımdayım, bugüne kadar devlet kapısından tek kuruş maaş almadım. Taş taşıdım, hamallık yaptım. Bizim evde 6 kişi seçmen, 3'ümüz kullanmıyoruz. Bu seçimlerde de kullanmayacağım." 
   Aşkale'de esnaf krizden bugüne 700 milyar kredi borcu ödemiş, 300 milyar duruyor. Kredi borcunu ödeyenlerden birisi de masada. Ne pahasına 15 minibüsünü ve üzerine evini de satmış, işsiz .. 
   Babadan, atadan kalan, alın teriyle elde edilen birikimleri tüketmiş. 
   Erzurum Ticaret ve Sanayi Odası ve Aşkale Çimento Yönetim Kurulu Başkanı Lütfi Yücelik'in verdiği rakamlar da esnaftan çok farklı değil. Erzurum 1980'den beri yıllar içinde 14'üncü sıradan 62'ye gerilemiş... 1999 krizinden beri kapanan dükk n, işletme, fabrika kapısı açılmamış. 
   Erzurum, 1970'li yıllardaki geçim kaynağı hayvancılık öldüğünden beri belini doğrultamamış. 
   
   AKP'nin ara karnesi 
   Yerel seçimler Erzurum için ne ifade edecek 
   Genel seçimlerde 360 bin seçmenden 100 bini oy kullanmamış. Yerel seçimlerde niçin kullanacak Bunu çözen belediye başkanlığını da alacak. 
   AKP, 3 Kasım'da Erzurum'da 7 milletvekilinden 7'sini çıkardı. 1999 yerel seçimlerinde Mahmut Uykusuz MHP'den belediye başkanı olmuştu, yeniden aday. Daha önceki yıllarda ise yerel seçimleri sırasıyla RP, DYP ve ANAP almıştı. 
   2004 Erzurum seçimleri, AKP iktidarının ara karnesi olacak. 
   
      
   
   
   
</TEXT>
</DOC>
