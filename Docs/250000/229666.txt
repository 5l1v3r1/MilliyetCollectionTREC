<DOC>
<DOCNO> 229666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonspo01.html </URL>
<DATE> 2004/04/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Deportivo mucizesi .. Şampiyonlar Ligi'nde dün gece... 
</HEADLINE>
<TEXT>

     Futbolda Avrupa Şampiyonlar Ligi'nde yarı finalist 2 takım daha dün gece yapılan 2 çeyrek final rövanş maçından sonra belli oldu. 
     Ligde önceki gece rakiplerini eleyerek yarı finalist olan ve yarı finalde birbirleriyle eşleyen AS Monaco Fransa ve FC Chelsea'den İngiltere sonra dün gece de rakiplerine üstünlük sağlayan Portekiz ekibi Porto ve İspanyol Deportivo La Coruna yarı finale yükselen diğer takımlar oldular ve birbirleriyle eşleştiler. 
     Dün geceki maçlarda Fransız temsilcisi Olympique Lyon, kendi sahasındaki rövanş maçında Porto ile 2-2 berabere kaldı. Portekiz'deki ilk karşılaşma Porto'nun 2-0 üstünlüğüylü sona ermişti. Karşılaşmada golleri Olympique Lyon adına 14. dakikada Luyindula ve 90 dakikada Elber atarken, konuk ekibin golleri ise 6 ve 47. dakikalarda Maniche'den geldi. Fransız ekibinde Edmilson 74. dakikada kırmızı kartla oyun dışında kaldı. 
     Gecenin diğer maçında ise ilk maçta İtalya'da AC Milan'a 4-1 yenilen Deportivo La Coruna, kendi sahasındaki rövanş mücadelesinde rakibini 4-0 mağlup ederek, yarı finale adını yazdırdı. İspanyol ekibinin gollerini 5. dakikada Pandiani, 35. dakikada Valeron, 44. dakikada Luque ve 76 dakikada Fran kaydetti. 
     Ligde yarı final maçları, 21 Nisan ve 5 Mayıs günlerinde yapılacak. 
     

     
</TEXT>
</DOC>
