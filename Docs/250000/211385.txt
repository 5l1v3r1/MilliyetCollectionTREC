<DOC>
<DOCNO> 211385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/yasam/ayas.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food belgeseli uğruna, sağlığı gitti 
</HEADLINE>
<TEXT>

   Morgan Spurlock, 'ayaküstü atıştırmanın' obeziteye etkisini araştırmak için çektiği belgeselin sonunda karaciğerinden ve sevgilisinden oldu... 
      DIŞ HABERLER SERVİSİ 
   
   Günde üç öğün yedi 
   ABD'Lİ Morgan Spurlock 38 , "fast food"un ayaküstü atıştırma obeziteye aşırı şişmanlık yol açıp açmadığını ortaya çıkarmak için, bir ay boyunca her gün 20 eyalette değişik McDonald's lokanta zincirine giderek üç doktor ve kamera eşliğinde, üç öğün hamburger yedi. Ancak birkaç gün sonra Spurlock'ın vücudunda ortaya çıkan etkiler, doktorların bile tahminlerinin ötesine gitti. 
   
   Kolesterolü tavana vurdu 
   SPURLOCK, vücudu kabul etmediği için yediği hamburgerleri kusmaya başladı, baş ağrıları tam bir eziyet haline geldi. Ayrıca Spurlock, depresyona girdi ve seks arzusunu tamamen yitirdi. Karaciğeri iflasın eşiğindeydi. Kolesterol seviyesi ise 165'ten 230'a çıkmıştı. 12 kilo alan Spurlock, "Yüzümde benekler oluştu, midem şişti. Kız arkadaşım benden kaçar oldu" diye konuştu. 
   
   McDonald's açıklaması 
   UTAH eyaletindeki Park City'de düzenlenen geleneksel Sundance Film Festivali'nde tüm dikkatleri üzerine çeken "Süper Beden Kendim Efsane Porsiyonların Öyküsü" adlı film için McDonald's yetkilileri, "Müşterilerimiz dengeli bir beslenme için çeşitli yiyeceklerimiz arasında kendilerine uyan porsiyonları seçebilirler" açıklamasını yapmakla yetindi. 
   
   
</TEXT>
</DOC>
