<DOC>
<DOCNO> 233244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur07.html </URL>
<DATE> 2004/04/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gaspçıya taksici dayağı .. 
</HEADLINE>
<TEXT>

     Bayrampaşa'da bir taksici, aracını gasp etmeye çalışan kişiyi etkisiz hale getirerek polise teslim etti. 
     Alınan bilgiye göre, Taksim'den 34 TEZ 76 plakalı taksiye müşteri gibi binen 17 yaşındaki H.A, Bayrampaşa Cevatpaşa mevkiine geldiklerinde, taksi sürücüsü Nazmi Yılmaz'a silahını doğrultarak aracını gasp etmek istedi. 
     Yılmaz, aracını bariyerlere yaklaştırdıktan sonra dikkatini dağıttığı bu kişinin elindeki silahı aldı. Kurusıkı olduğu anlaşılan tabancayla H.A'nın başına vuran Yılmaz, daha sonra tartaklayarak etkisiz hale getirdiği genci aracın içine kilitledi. 
     Taksicinin haber vermesiyle olay yerine gelen polis ekipleri, gözaltına aldıkları H.A'yı İstanbul Üniversitesi İstanbul Tıp Fakültesi Hastanesi'ne kaldırdı. 
     H.A, buradaki tedavisinin ardından Beyoğlu İlçe Emniyet Müdürlüğü Çocuk Büro Amirliği'ne götürüldü. 
     Taksici Yılmaz da, olaya ilişkin bilgisine başvurulması için polis merkezine gitti. 

     
</TEXT>
</DOC>
