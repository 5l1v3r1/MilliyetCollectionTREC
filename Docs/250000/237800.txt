<DOC>
<DOCNO> 237800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/soneko24.html </URL>
<DATE> 2004/05/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yrd.Doç.Dr. Oğuş Son 15 yılda gelir dağılımında düzelme olmamıştır 
</HEADLINE>
<TEXT>

     Murat Muratoğlu 

İzmir Ekonomi Üniversitesi Ekonomi Bölümü Öğretim Üyesi Yardımcı Doç. Dr. Ayla Oğuş, Türkiye'de son 15 yılda gelir dağılımında bir düzelme olmadığını söyledi. 
     Oğuş, 4. Türkiye İktisat Kongresi'ne sunduğu ''Türkiye'de Ekonomik Büyüme ve Gelir Dağılımı '' konulu tebliğde, Dünyada gelir dağılımı son 20 yıldır bozulduğu için Türkiye'nin gelir dağılımı skalasında ileri gittiğini ifade etti. 
     Türkiye'de gelir dağılımının ''bozuk'' olduğunu savunan Oğuş, 1980'ler seviyesinden daha ileriye gidilemediğini ifade etti. 
     Oğuş, büyümenin tek başına gelir dağılımını düzeltemeyeceğini kaydetti. 
     
     TÜRKİYE'DEN DÜNYA MARKASI ÇIKAR 
     Işık Üniversitesi İşletme Bölümü Öğretim Üyeleri Prof. Dr. Murat Ferman, Doç. Dr. Sedef Akgüngör ve Uzman Hakan Yüksel ''Türkiye'nin ihracat rekabet gücü ve sürdürülebilirliği'' konulu tebliğ sundu. 
     Prof. Dr. Ferman, tebliğinde, Türkiye'nin ihracatta rakiplerinin Çin ve Hindistan olduğunu belirterek, ''Hindistan önemli bir tehlike olarak algılanmalı'' dedi. 
     Prof. Dr. Ferman, ''Yerli malı iyiyse almak lazım, iyi değilse başka malları alarak yerli malını rekabete teşvik etmek gerekir'' dedi. 
     Türkiye'den de dünya markası çıkacağına inandığını anlatan Prof. Dr. Ferman, Türkiye'nin AB Gümrük Birliğine girdikten sonra rekabet konusunda ev ödevini yapmadığının ortaya çıktığını ve Gümrük Birliği'nin bir kaldıraç etkisi yaratamadığını kaydetti. 
     
</TEXT>
</DOC>
