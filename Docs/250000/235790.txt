<DOC>
<DOCNO> 235790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/yasam/axyas00.html </URL>
<DATE> 2004/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ödül yüreğe verildi' 
</HEADLINE>
<TEXT>


Yılmaz Erdoğan'ın "Seyircisiz filme ödül verdiler" dediği filmin yönetmeni Ahmet Uluçay, Milliyet aracılığıyla böyle yanıt verdi 

Alin Taşçıyan 

Uygun koşullarda, elverişli olanaklara Ahmet Uluçay belki de Türk sinemasının en önemli yönetmenlerinden biri olmuştu şimdiye dek. 
Kısa film meraklıları Kütahya'nın Tavşanlı ilçesi Tepecik köyünde artık belde tek video kasetle yaratıcı işlere imza atan Ahmet Uluçay'ı yakından tanır. İstanbul Film Festivali Ulusal Yarışması'nda Dr. Nejat Eczacıbaşı En İyi Türk Filmi ödülü kazanan ilk uzun metrajlı çalışması 'Karpuz Kabuğundan Gemiler Yapmak' ile onu dünya tanıyacak. Toronto, Montreal, Selanik ve Kiev film festivalleri şimdiden talip. 

Mecburiyetten 'kısa'cı 
Ekonomik sıkıntılar ve yönetmenin ağır sağlık sorunları nedeniyle 3 yılda tamamlanan film, başlı başına bir serüven Uluçay'ın ilginç yaşamöyküsünde. Bu yüzden oldukça karamsar olan Uluçay'ın yüzünü söyleşi boyunca güldüremedik ama Yılmaz Erdoğan'ın henüz gösterime girmemiş filme ödül veren jüriyi eleştirmesi kahkaha attırdı 

Seni 1994'ten beri kısa filmlerinle tanıyoruz. 
Ben o zamanlar da uzun metrajcıydım ama bandım kısa kaldığı için kısa metraj film yapıyordum. 

Festivallerde gösterilmiş 8 kısa filmin var. Uzun metraj çekmen 10 yılını aldı. Bunca zaman hangi koşullarda film yaptın 
Filmdeki gibi çocukluktan beri tahta bir kutuyla projeksiyonculuk yapmaya çalıştığım bir arkadaşım var İsmail Mutlu. Almanya'dan gelen bir işçi bize kötü bir video kamera sattı. O zaman işçilik yapıyordum. 150 bin lira taksitle aldık. Pahalı sayılmazdı, adam başından attı diyebilirim. Onunla ilk filmimiz 'Optik Düşler'i çektik. Tek kasetle yaptık, hiç masrafı yoktu. Bütün kısa filmlerimi bir iki kasetle yaptım zaten. Kütahya'ya en yakın Anadolu Üniversitesi vardı filmi gösterebileceğimiz. Hocalar bayıldı. 

Masrafımız yoktu diyorsun, kurguyu nasıl yaptınız 
Betamax çekiyor, iki video cihazıyla kurguluyorduk. Tekniğe h kim değildik sağlıklı olmuyordu, ama kurguyu iyi düşünüyorduk. Nasıl yapılacağını öğrenmiştik. 

Bu olanaksızlığa rağmen filmlerinin hepsi başarılı oldu. Ne hissettiniz 
- Biz bu işi yapıyormuşuz dedik. Ben artık uzun metraj çekeceğim dedim daha ilk filmden sonra. Uzun metraj düşünebiliyordum. Elimi kolumu sallayarak yazıyordum. Zaten senaryoya ihtiyacımız yoktu. İsmail ile anılarımızı derledik. Sonraları senaryoyu yapımcılar için yazdım bugüne dek. Göz boyamak için. Cebimde para olsa doğrudan çekim senaryosu yazardım. 

Yıllarca bandın hep kısa kaldı... 
Çok kişiye başvurdum ama projelerim reddedildi. Ama hiçbiri 'Karpuz Kabuğundan Gemiler Yapmak' değildi. Kısa filmlerimin postprodüksiyonunu İFR ile yapıyordum. Dikkatlerini çektim. Beni oraya Yeşim Ustaoğlu götürdü. Ezel Akay güzel işler yaptığımı söyledi. Ben de uzun metraj çekelim diye başını ağrıtmaya başladım. Ama cesaret edemediler, videoluk bir senaryo istediler. İçim elvermiyordu. 12 yaşından beri pelikül tutkunuyum. İstemeye istemeye dijital videoyla çektim. Ama buna razı olmasaydım asla film yapamayacaktım. 

Şimdi ne yapmayı düşünüyorsun 
Bir kitabım var öykü, roman, deneme hepsini barındıran... Onu bitirip rahatlamayı düşünüyorum. Filmin gösterileceği yurt dışı festivallerden davet gelirse katılacağım. Yıllarca kamyon şoförlüğü yaptım. Bir yol filmi yapmak istiyorum. Senaryosu kafamda hazır. Zaten hep kafamda hazır olur ama hayata geçmez 

Filmi eşin Ayşe'ye adadın. İstanbul Film Festivali kapanış gecesinde ödülünü de ona adarken "Bu salondaki kimsenin tatmadığı bir yoksulluğa katlanmak zorunda kaldığı için" dedin. Ödül paralarıyla geçinebildin mi 
Kısa filmlerden kazandığım ödül paralarıyla bayağı idare ettik. Böyle bir şey nasıl olur diye bir soru akla gelebilir Bir yandan çalıştım ve işçilik gelirimin üstüne tuz eker gibi ödül parası ekerek yaşadı. Ancak yetti. 

Bu arada iki çocuk büyüttün. 
Her şeyle anneleri ilgilendi, benim haberim bile olmadı. 

Kendini filmlerine mi adadın 
Adadım değil de film yaparken onları ihmal ettim, geriye zamanım kalmadı. Vurdumduymazlık içindeydim aileme karşı. 

'Ödül aileme yaramaz ki...' 

Ailen bu büyük ödüle ne diyor 
Sevinmiyorlar, onların yoksulluğuna ilaç olacak hiçbir şey yok ortada. Onlar için değişen bir şey yok. Berduş baba Beyoğlu'nda kahve kahve dolaşan... Benden onlara ne hayır gelir ki Ama değişmek istiyorum aile babası, evcimen olmak istiyorum. Yapıma en aykırı şey bu olsa da. 

Yakın çevreden ne tepki aldın 
Bizim buralılar pratik düşünür Kaşıkla yenir, bıçakla kesilir, kalemle yazılır. Sinemayla ne yapılır Verecek cevabım yok. 'Kaç para kazandın ' diye sordular. 

İstanbul'a niye gitmedin 
Beni korkutuyor. Orada güvenebileceğim dostlar olduğunu sanmıyorum. Yaşama yeniden başlamış olsam bu işe bulaşmazdım. Ama karakterimin değişmeyeceğini de biliyorum. 

Çok karamsar konuşuyorsun, oysa filmlerin iyimser, mizah içeriyor. 
Çevremizde var mizah. Hayatı iyi gözlemlersek çok şey var gülünecek. Ya da ben Lunapark'taki çocuklar gibiyim. Hayata öyle bakıyorum. Karamsarım çünkü geleceğe dair neyi umut edebilirim Yaşamla barışık değilim bana hiç iyi yüzünü göstermedi. 

'Seyircisiz filme ödül veriyorlar' diye tepkiler gösterildi. Sence film - izleyici arasındaki sayısal ilişki çok mu önemli 
Ödülün filme değil insan yüreğine verildiğine inanıyorum. Benim yüreğimin ikiz kardeşiymiş jüri üylerinin yürekleri. Gerçekten öyle tepkiler mi var duymadığım 

Evet, Yılmaz Erdoğan'dan. 
Ha ha ha, çok hoşuma gitti. İyi olmuş. 

Ahmet Uluçay'ın bugüne kadar çektiği kısa metrajlı filmler şöyle 
'Optik Düşler' 1994 , ' 
Koltuk Değneklerinden Kanat Yapmak' 1994 , 
'Bizim Köyün Orta Yeri Sinema' 1995 , 
'Minyatür Kozmosta Rüya' 1995 , 
'İnci Deniz Dibinde' 1996 , 'Epileptic Film' 1998 , 
'Uzun Metrajın Resmi' 1999 , 'Exorcise' 2000 


</TEXT>
</DOC>
