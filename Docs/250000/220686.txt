<DOC>
<DOCNO> 220686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun15.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta şiddetli patlamalar .. 
</HEADLINE>
<TEXT>

     Irak'ın başkenti Bağdat'ın merkezinde şiddetli patlamalar olduğu bildirildi. 
     Amerikan ordusu, henüz patlamalarla ilgili açıklama yapmazken, koalisyon yönetiminin merkezinin bulunduğu ''Yeşil Bölge'' yakınlarındaki El Mansur oteli civarından duman yükseldiği belirtildi. 
     Görgü tanıkları, Bağdat'ın merkezindeki bir eve roket fırlatıldığını, ölen veya yaralanan olmadığını söylediler. 
     Irak Geçici Yönetim Konseyi üyelerinin, işgal sonrası geçici anayasaya imza atmalarından dakikalar önce meydana gelen patlamaların ölüme yol açıp açmadığı konusunda henüz kesin bir bilgi edinilemedi. 
     İmza töreninden önce saldırı düzenleneceği ihtimalini göz önünde bulunduran güvenlik birimleri, alarm durumuna geçerek kontrolleri artırmıştı. 
     
</TEXT>
</DOC>
