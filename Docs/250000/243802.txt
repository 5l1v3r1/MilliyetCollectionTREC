<DOC>
<DOCNO> 243802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonsiy03.html </URL>
<DATE> 2004/05/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Kutan'dan Sezer'e "laiklik" tepkisi... 
</HEADLINE>
<TEXT>

     Saadet Partisi SP Genel Başkan Vekili Recai Kutan, ''30 yıldan bu yana imam hatip liselerinden mezun olup, üniversitelerde okuyan öğrencilerden, laikliği ihlal etmiş olan gösterilebilir mi '' dedi. 
     Kutan, partisince Konya İl Başkanlığı'nda düzenlenen ''İl Başkanları Toplantısı''nda, Cumhurbaşkanı Ahmet Necdet Sezer tarafından veto edilen YÖK Yasası'nın, beklentileri karşılamadığını söyledi. 
     Cumhurbaşkanı Sezer'in, yasayı veto etmesine gerekçe olarak ''İmam hatiplerin genel liselerle eşit statüye getirilmesi öğretim birliği ve laiklik ilkesiyle bağdaşmıyor'' dediğini belirten Kutan, şöyle konuştu 
     ''İmam hatip liseleri devletin okuludur, öğretmenleri devlet tarafından verilir, müfredatları devlet tarafından yapılır. Böyle bir durumda bu okullarda okuyan öğrencilerin diğer liselerdekilerle ne farkı var İmam hatip liselerinin önü kesilmeye çalışılıyor. Sezer'e soruyorum 30 yıldan bu yana imam hatip liselerinden mezun olup, üniversitelerde okuyan öğrencilerden laikliği ihlal etmiş olan gösterilebilir mi '' İmam hatip liselilere fırsat eşitliği tanıyan yasanın laiklikle nasıl ilişkilendirildiğini de anlayamadığını vurgulayan Recai Kutan, şöyle devam etti 
     ''Sezer, çok farklı bir laiklik anlayışına sahip. En koyu laiklik Fransa'da yapılır, ancak bu ülkede kilisede okuyanların önü kesilmiyor. Türkiye'de ayrıca kiliselerin altında eğitim veren liseler var. Buradan mezun olanlar ÖSS'ye girebiliyor. Gayrimüslimlere tanınan hak, Müslümanlara neden tanınmıyor YÖK Yasası'nı referanduma götürün, toplum vicdanını rahatsız edecek mi görelim.'' İl Başkanları Toplantısı, basına kapalı olarak devam ediyor. 
     
</TEXT>
</DOC>
