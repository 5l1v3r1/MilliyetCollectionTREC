<DOC>
<DOCNO> 211516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo29.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da Mehmet Yozgatlı kadroda yok 
</HEADLINE>
<TEXT>

     Sıkıntılı bir dönem yaşayan İstanbulspor, Türkiye Kupası 3. kademe maçında yarın Ankaragücü'nü yenerek, moral bulmak istiyor. 
     Sıkıntılara rağmen ligde Fenerbahçe karşısında oynadığı futbolla övgü alan sarı-siyahlılar, Türkiye Kupası'nda Ankaragücü karşısında tur atlamayı planlıyor. 
     Çiroz Tesisleri'nde bugün yaptığı antrenmanla hazırlıklarını tamamlayan İstanbulspor, Güneş Otel'de kampa girecek. 
     Sarı-siyahlılarda sakatlığı bulunan Ferdi'nin dışında eksik futbolcu bulunmuyor. 
     
     MEHMET KADRODA YOK 
     Fenerbahçe'ye transferi söz konusu olan Mehmet Yozgatlı, yarınki maçın kadrosuna alınmadı. 
     Fenerbahçe maçında gördüğü sarı kartla cezalı duruma düşen Cem, Ankaragücü maçında oynayabilecek. 
     İstanbulspor'un yarınki maça şu muhtemel 11 ile çıkması bekleniyor 
     Oğuz, Cem, Deniz Uygar, Saffet, Faruk, Aytekin, Saidou, Musa Kuş, Yordanov, Balili, Boliç. 
     Güngören Mimar Yahya Baş Stadı'ndaki maç saat 13.00'de başlayacak. 
     
</TEXT>
</DOC>
