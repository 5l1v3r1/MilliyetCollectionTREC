<DOC>
<DOCNO> 239075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonsiy06.html </URL>
<DATE> 2004/05/11/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Verheugen'den anayasa değişikliklerine övgü 
</HEADLINE>
<TEXT>

     AB'nin Genişlemeden Sorumlu Üyesi Günter Verheugen, TBMM'de Cuma günü yapılan on maddelik Anayasa değişikliğinin Türkiye'nin demokratikleşme yönünde güçlü adım atma kararlılığını teyid ettiğini bildirdi. 
     Verheugen, Brüksel'de yaptığı açıklamada, Türkiye'de gerçekleşen son "reformları" memnuniyetle karşıladığını belirtti. Cumhurbaşkanı Ahmet Necdet Sezer'in onayına sunulan Anayasa değişiklikleriyle ilgili olarak, "Türkiye'nin demokratikleşme yolunda ilerleme kararlılığını güçlü biçimde teyid ediyor" diyen Verheugen, "Ankara'daki parlamentonun kararları, katılım müzakerelerini başlatmak için kriterlerin yerine getirilmesinde ileri bir adımdır. 
     Ancak Türk hükümeti şimdi reformları uygulamaya dönüştürmeli ve ilerlemeyi sürdürmelidir" dedi. 
     
</TEXT>
</DOC>
