<DOC>
<DOCNO> 223584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/astro/index.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyum sağlamak kolay 
</HEADLINE>
<TEXT>

   
   
   Bugün özellikle akşam saatlerinde daha pozitif ve ilişkilerden yana kazanç sağlayabilecek enerjiler söz konusu. Sosyal alanda yapıcı ilerlemeler ve keyifli zamanlar mümkün. Koç'lar yeni planlarla dolu ama gereksiz yere risk almamalılar. Düşüncelerini açıklarken başkalarını da düşünmeliler. Grup çalışmalarından çok şey öğrenebilirler. Boğa'lar yeni konular için hevesliler. Özellikle kariyer konusunda kendilerini riske sokmaları gereken durumlar ortaya çıkabilir. İkizler yaratıcı enerjilerini öne çıkarabilecekler. Yabancılar ve işle ilgili konularda iyimser olmaları için sebepleri var. Bu konuda mücadele devam ediyor. Yengeç'ler bugün iyimser bir gündeler. Duygusal açıdan kendilerini daha güvenli hissedecekler. Dikkatlerini işlerine vermeleri doğru olacak. Aslan'lar ilişkiler açısından keyifli bir gündeler. Ancak kariyer konularında ani kararlar vermekten kaçınmalılar. Başak'lar günlük işlerinde değişik yöntemler geliştirebilirler. Yeteneklerini sergilemeleri için bu bir fırsat olabilir. 
   Terazi'ler için iş hayatında verimli bir gün olabilir. Kendilerini ifadede başarılılar. Aşk hayatında sabırlı olmayı bilmeliler ama şans onlardan yana. Akrep'ler bugün sakin olmaya çalışmalı. Duygusal konularda alınganlık göstermeleri mümkün. Abartılı tepkiler verebilirler. Yay'lar orijinal düşünceleri ile dikkat çekecekler. Günlük iş ortamında olaylara olumlu bakmakta fayda var. Oğlak'lar maddi konularda gerçekçi olmaya bakmalılar. Aksi halde bazı sıkıntılar söz konusu olabilir. Sabırlı olmakta fayda var. Kova'lar her konuda öne çıkabilecekler. Yeni girişimlerinde başarı var. Üzerlerindeki duygusal baskıyı atmalılar. Balık'lar daha dikkatli olmalılar ve kafalarını karıştıran konularda sağduyulu olmaları gerekiyor. Akşam saatlerinde dostlarla beraber olmak keyif verici olabilir. 
   
   
</TEXT>
</DOC>
