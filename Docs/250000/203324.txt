<DOC>
<DOCNO> 203324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/siyaset/siy02.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Kuran kursu iptal kararını bekliyor 
</HEADLINE>
<TEXT>

   Diyanet'in, Sezer'in uyarısı üzerine geri çektiği Kuran kursu yönetmeliği h l iptal edilmedi... 
      ANKARA Milliyet 

   
   Cumhurbaşkanı Ahmet Necdet Sezer, Diyanet'in yoğun tepkiler üzerine geri çekildiğini açıklamasına rağmen, resmen iptal edilmeyen Kuran kursu yönetmeliğiyle ilgili gelişmeleri yakından izliyor. 
   Cumhurbaşkanlığı Dışişleri Başdanışmanı ve Özel Kalem Müdürü Sermet Atacanlı, iptal kararı dokuz gündür Resmi Gazete'de yayımlanmayan yönetmelikle ilgili soru üzerine, "Cumhurbaşkanı gerekli uyarıyı yaptı. Bundan sonra kendisi gelişmeleri izlemektedir" dedi. Atacanlı, Sezer'in laiklik ve eğitim birliği konusundaki hassasiyetinin de devam ettiğini söyledi. 
   
   Eskiye dönülüyor 
   Bu arada, Kuran kurslarına ilişkin yönetmelik değişiklikleri yerine eski yönetmelik hükümleri yeniden yürürlüğe giriyor. Diyanet İşleri Başkanlığı'nın, Başbakanlığa gönderdiği değişikliklerin iptaline ilişkin yazıda, "Diyanet İşleri Başkanlığı Kuran Kursları Yönetmeliği'nde yapılan değişikliklerin iptal edildiği, önceki yönetmelik hükümlerinin yeniden yürürlüğe girdiği" bildirildi. 
   
   
   
</TEXT>
</DOC>
