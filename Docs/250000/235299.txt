<DOC>
<DOCNO> 235299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo27.html </URL>
<DATE> 2004/04/27/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Malatyaspor'da, Gençlerbirliği maçı hazırlıkları... 
</HEADLINE>
<TEXT>

     Malatyaspor Basın Sözcüsü Ali Cengiz, Gençlerbirliği maçından galibiyetle ayrılmayı hedeflediklerini söyledi. 
     Malatyaspor, Cumartesi günü deplasmanda karşılaşacağı Gençlerbirliği maçı hazırlıklarını sürdürüyor. Pınarbaşı Tesisleri'nde yapılan idmana sakatlığı süren Ayman ve Celaleddin ile izinli olan İnanç, Pachola, Johanson ve kaleci Miloşevski katılmadı. 
     Basın sözcüsü Ali Cengiz, sezonu üst sıralarda tamamlamak istediklerini belirterek, şunları söyledi 
     ''Gençlerbirliği ligin güçlü takımlarından biri. Amacımız deplasmanda oynayacağımız bu zorlu maçtan galibiyetle ayrılmak. Ankara'da bulunan Malatyalılar'ın bizleri yalnız bırakmayacaklarına inanıyoruz. Galatasaray maçında iyi oynamamıza rağmen sahadan puansız ayrıldık. Artık ligde kalan 3 maçımızdan iyi sonuçlarla ayrılıp sezonu üst sıralarda tamamlamak istiyoruz.'' Cengiz, sakatlığı süren Ayman ile sarı kart cezalısı İnanç'ın Gençlerbirliği maçında forma giyemeyeceklerini sözlerine ekledi. 
     
</TEXT>
</DOC>
