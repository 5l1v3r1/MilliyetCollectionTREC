<DOC>
<DOCNO> 213720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/soneko04.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların kredilere uyguladığı faizler... 
</HEADLINE>
<TEXT>

     Türkiye'nin önde gelen bankalarında tüketici kredilerine uygulanan faiz oranları, yüzde 2.25 ile yüzde 2.80 arasında değişiyor. Bireysel kredilerde en düşük faizi Ziraat Bankası uyguluyor. 
     Yapılan araştırmaya göre, 36 aya kadar vadede tüketici kredilerinde en düşük faizi yüzde 2.25 ile Ziraat Bankası uyguluyor. Ziraat Bankası'nı 24 aya kadar olan vadede yüzde 2.35 faiz oranı ile Akbank izliyor. 
     Tüketici kredilerinde İş Bankası, Oyakbank, Koçbank yüzde 2.50 oranında faiz uygularken, bunu yüzde 2.55'lik faiz oranı ile Vakıfbank yüzde 2.60'lık faiz oranı ile de Halk Bankası, Yapı Kredi Bankası ve Garanti Bankası takip ediyor. 
     Öte yandan, tüketici kredilerinde Pamukbank 1-12 ay vadede yüzde 2.70, Finansbank da yüzde 2.80 oranında faiz uyguluyor. 
     
     KONUT VE TAŞIT KREDİLERİ 
     Ziraat Bankası 3-36 ay vadede konut kredilerinde uyguladığı yüzde 1.90 faiz oranı ile de en düşük faizi uygulayan banka konumunda bulunurken, Akbank 1-24 vadede yüzde 1.95, 25-36 ay vadede yüzde 2.20'lik faizle konut kredisi kullandırıyor. 
     Vakıfbank, konut kredilerinde 1-24 ay vadede yüzde 2.00, 25-60 ay vadede yüzde 2.10 oranında faiz uygularken, Garanti Bankası 1-36 ay vadede yüzde 2.25, 36-60 ay vadede yüzde 2.40 oranında faiz kullandırıyor. 
     Taşıt kredilerinde ise en düşük faizi yüzde 3-36 ay vadede yüzde 1.95 ile Ziraat Bankası ile 1-24 ay vadede yüzde 1.95 ile Akbank kullandırırken, diğer bankalar yüzde 2.15-2.95 arasında değişen oranlarla faiz uyguluyor. 
     Kredi kartı faizlerinde ise alışveriş ve nakitte yüzde 5.00 faiz oranıyla Halkbank en düşük faizi uygulayan banka konumunda bulunuyor. Halbank'ı yüzde 5.75 ile Oyakbank, yüzde 5.90 ile de Ziraat Bankası izliyor. 
     
</TEXT>
</DOC>
