<DOC>
<DOCNO> 233593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur15.html </URL>
<DATE> 2004/04/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Kokoreççi otobüsünde fuhuş .. 
</HEADLINE>
<TEXT>

     Antalya'da bir otobüste kokoreç satarken fuhuş yaptırdığı iddia edilen kişi yakalandı. Otobüste 4'ü yabancı uyruklu 7 kadın gözaltına alındı. 
     Alınan bilgiye göre, Antalya Emniyet Müdürlüğü Asayiş Şube Müdürlüğü'ne eski model otobüsü ile kokoreççilik yapan O.Ç'nin otobüsün arka kısmına yatak koyarak fuhuş yaptırdığı ihbarında bulunuldu. 
     Polis ekipleri O.Ç'nin Muratpaşa Mahallesi'ndeki evinin önünde duran otobüse operasyon düzenledi. Ekipler, içinde masalar ve kokoreç yapımı için bir tezgah bulunan O.Ç'ye ait otobüsün arka kısmında 3'ü Gürcistan asıllı Türk, 3'ü Gürcistan ve biri Özbek uyruklu 7 kadına, para karşılığında fuhuş yaptırıldığını belirledi. Polis yetkilileri, aracı evinin önünde bulunan O.Ç'nin bir yandan kokoreç satarken, bir yandan araçta fuhuş yaptırdığını, zaman zaman evini de kullandığının belirlendiğini kaydettiler. 
     O.Ç ve 7 kadın, Asayiş Şube Müdürlüğü Ahlak Masası ekiplerince yakalanarak, gözaltına alındı. 
     Yetkililer, sağlık kontrollerinden geçirilen 4 yabancı uyruklu kadının sınır dışı edilmek üzere Yabancılar Şubesi'ne gönderildiğini, diğer kadınların ise yapılan sorgulamalarının ardından serbest bırakıldığını bildirdiler. 
     O.Ç'nin sorgusunun sürdürüldüğü bildirildi. 
     
</TEXT>
</DOC>
