<DOC>
<DOCNO> 219477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun44.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'taki koalisyon güçlerine roketli saldırı... 
</HEADLINE>
<TEXT>

     ABD'nin Irak'taki sivil yöneticisi Paul Bremer'in basın toplantısı düzenlediği koalisyon güçlerinin Bağdat'taki karargahına, üç roket fırlatıldığı bildirildi. 
     İsmini açıklamak istemeyen Amerikan güçleri sözcüsü, ABD liderliğindeki koalisyon yönetiminin bulunduğu yeşil hatta roket saldırısı düzenlendiğini belirterek, karargah çevresine bir roket düştüğünü, ölü veya yaralı sayısıyla ilgili şu an itibariyle hiçbir bilgi sahibi olmadıklarını belirtti. 
     Bremer'in 45 dakika gecikmeyle başlayan basın toplantısının, gecikme nedeninin bu saldırıyla ilgili olup olmadığı konusunda henüz bilgi sahibi olunmadığı kaydedildi. 
     Bağdat'ta 5 yeni patlama meydana geldiği, ABD liderliğindeki koalisyon yönetiminin bulunduğu yeşil hattan siren seslerinin duyulduğu açıklanmıştı. 
     
</TEXT>
</DOC>
