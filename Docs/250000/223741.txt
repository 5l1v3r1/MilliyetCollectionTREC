<DOC>
<DOCNO> 223741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/soneko14.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmeğin fiyatı değişecek mi 
</HEADLINE>
<TEXT>

     Türkiye Fırıncılar Federasyonu Genel Başkanı Halil İbrahim Balcı, tarafından Tarım ve Köyişleri Bakanlığı ile yapılan protokol gereği, ekmekte uygulanacak fiyat politikası açıklanacak. 
     Federasyon'dan yapılan açıklamaya göre, 22 Mart'ta yapılacak toplantıda, bir yılı aşkın süredir fiyatında herhangi bir değişiklik olmayan ekmeğin, 2004 yılı ''fiyat politikası ve ayarlamaları'' gündeme getirilecek. 
     Özellikle büyük şehirlerde son günlerde gündeme gelen ''fırın facialarının'' sebepleri, sonrasında yaşananlar ve bundan sonra uygulamaya konacak tedbirlerin açıklanacağı toplantıda, valilik, federasyon, bakanlık ve odaların yaptırımları hakkında bilgi verilecek. 
     Toplantıda ayrıca, Türkiye Fırıncılar Federasyonu'nun, Dünya Fırıncılar Federasyonu'na üye olması, Fırıncılar Milli Takımı sonrası gerçekleştirilmesi düşünülen yurtdışı ve yurtiçi etkinlikler ile 2005 yılında Türkiye'de yapılması kararlaştırılan ''Dünya Fırıncalar Genel Kurul toplantısı'' ile ilgili bilgi verilecek. 
     
</TEXT>
</DOC>
