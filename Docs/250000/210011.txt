<DOC>
<DOCNO> 210011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/guncel/agun.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'daki terör kampında eğitim gören Türkler anlatıyor 
</HEADLINE>
<TEXT>
   El Kaide kampında gün 04.00'te başlar 
   Ekrat Kampı'nda kalanların 04.00'te uyanıp Kuran okuduğunu anlatan Türk 'öğrenciler', her gün 09.00'da silah, 14.00'te ise bomba yapma eğitimi almış 
      Erdal Kılıç 
   
   İstanbul'daki bombalı saldırılardan sonra Gebze'de gözaltına alınan ve DGM tarafından tutuklanan Ümit Bayrak, Seçkin Mandacı ve Evren Hıdıroğlu, 450 Türk'ün eğitim gördüğü Afganistan'daki El Kaide kampında yaşadıklarını anlattı. 
   
   RADYO DİNLEMEK YASAK 
   SEÇKİN MANDACI Kod adı Abdusselam 
   "Gittiğimiz yer Celal b d yakınlarında bulunan Ekrat Kampı'ydı. Dini, siyasi ve askeri eğitimden sonra bizlere verilen kazma kürekle mevzi kazıyorduk. Akşam olunca namaz kılıyor, Kuran okuyor ve dini sohbetler yapıyorduk. Saat 22.00'de yatmak zorundaydık. Bulunduğumuz kampta elektrik yoktu, radyo yasaktı. HSBC'nin önündeki intihar eylemini gerçekleştiren İlyas Kuncak ve damadı Abdulkadir Karakuş'u tanıyorum. Yaklaşık 6 ay önce tanıştık ve birçok kere buluştuk." 
   
   'PARMAKLARIMI KAYBETTİM' 
   ENVER HIDIROĞLU Kod adı Ensar 
   "Ekrat Kampı'na beni Ebu Muhammet kod adlı Ali Üzüm yerleştirdi. Bomba eğitimi sırasında, elimdeki k ğıt ruloya sarılı el yapımı bomba patlayınca sol el baş ve orta parmağımı kaybettim. Doktorlara savaşta yaralandığımı söyleyerek elimi tedavi ettirdim. 11 Eylül saldırıları kampta büyük sevinçle karşılandı. Eylem sonrası da kamp boşaltıldı." 
   
   İşte ders programı    04.00 Aptes, namaz, Kuran 
   05.30 Sabah sporu 
   07.00 Kahvaltı 
   08.00 Dinlenme 
   08.30 Hadis dersi ve sohbet 
   09.00 Teorik ve pratik silah dersleri 
   10.30 Yemek pişirme 
   12.00 Yemek ve öğle namazı 
   14.00 Bomba yapımı ve patlayıcı dersi 
   15.30 Namaz ve serbest zaman 
   22.00 Yatış 
   
   'Kar maskesi takıyorduk'    ÜMİT BAYRAK Kod adı Zeyd 
   "İstanbul'daki bombalamalarda sık sık adı geçen Ebu Ömer kod adlı ş ra üyesi Gürcan Baç, gittiğimiz Ekrat Kampı'nın sorumlusuydu. Eğitim sorumlusu ise Hamza kod adlı Burhan Kuş'tu. Yedi kişiydik, bizlere numara verdiler. Ben 1 numaraydım. Kampta yüzümüz açık olmasına rağmen öğle yemeği için gittiğimizde tanınmamamız için kafamıza kar maskeleri geçiriyorduk. Diğer gruplarla görüşmemiz yasaklanmıştı. Eğitim ve kamp sorumlumuz kimseyle konuşmamamız için bize yemin ettirmişti. Birinci dönem üç ay sürdü. Daha sonra Burhan Kuş yeni gelen 8 kişi için bomba dersleri vermemi istedi. Aseton karışımı, amonyum nitrat, suni gübre ve potasyum nitrat karışımıyla yapılan bombalar hakkında dersler verdim. Yeni gelenleri kod ve verdiğimiz numaralarla tanıyorum. Derslere de tanınmamak için kar maskeleriyle giriyorduk. Yerini tam olarak bilmediğim Ekrat Kampı'nın 200-300 metre solundan karayolu geçiyordu. Su ihtiyacımızı dereden karşılıyorduk. Gürcan Baç ve Burhan Kuş'un kaldığı bahçeli evlerin dışında kampımızda yemekhane, laboratuvar, cephanelik vardı." 
   
   
</TEXT>
</DOC>
