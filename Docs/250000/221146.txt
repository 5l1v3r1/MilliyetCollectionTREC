<DOC>
<DOCNO> 221146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/spor/spo06.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Neden kaybediyoruz' 
</HEADLINE>
<TEXT>

   Uzmanlar, sporcular ve teknik adamlar, Türkiye'nin final özelliği taşıyan karşılaşmalardaki başarısızlıkların kaynağını tartıştı, görüşlerini sundu 
      BOZHAN MEMİŞ 

   
   Final sendromu görüşüldü 
   GENÇLİK ve Spor İstanbul İl Müdürlüğü tarafından düzenlenen "Finalde neden kaybediyoruz " konulu panel, dün Akgün Otel'de yapıldı. Spordan Sorumlu Devlet Bakanı ve Başbakan Yardımcısı Mehmet Ali Şahin'in de katılımı ile yapılan panele, spor dünyasının ünlü isimlerinin yanında, konunun uzmanları da katıldı. Özellikle finali yaşayan isimler ile uzman psikologlar bu konuda görüşlerini sundular. 
   
   Güneş'ten serzeniş 
   MİLLİ Takımlar Teknik Direktörü Şenol Güneş de tecrübelerini aktardı. Güneş, "Dünya Kupası'nda ev sahibi Japonya ve Güney Kore ile karşılaştık. Kazandığımız maçlar sonrası centilmence bir ortam yaşandı. Letonya maçından sonra böyle birşey olmadı. Çünkü biz kendimizden başka hiç kimseyi sevmiyoruz. Kazandığımız zaman gol atanı ararlar, kaybettiğimiz zaman ise herkes beni arar" dedi. 
   
   Şenol Güneş'in yerine bir star    MEHMET DEMİRCAN 

   Ünlü bir teknik adam 
   AVRUPA Şampiyonası'nı Letonya'ya kaptıran milli takımda Şenol Güneş'in gidişine kesin gözüyle bakılıyor. Daha önce yerli hoca düşünen Haluk Ulusoy'un, kararını değiştirerek Felipe Scolari, Fabio Capello ya da Giovanni Trappattoni gibi ünlü isimleri Ay - Yıldızlı ekibin başına geçirmek istediği öğrenildi. 
   
   Çetiner kararsızlığı 
   ULUSOY, "Şenol Güneş ayrılmak isterse, dur demeyiz" ifadesini kullanarak Güneş'te ısrarcı olmayacağını gösterdi. Başkanın sadece Raşit Çetiner'de kararsız kaldığı, "Samet'i getirsem Trabzonlu, Fatih'i getirsem Galatasaraylı diyecekler. Ama ünlü bir hocaya kimse birşey diyemez" dediği ifade edildi. 
   
   
   
</TEXT>
</DOC>
