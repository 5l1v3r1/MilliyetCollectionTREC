<DOC>
<DOCNO> 221465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun01.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, Guantanamo'dan gelen esirleri serbest bıraktı... 
</HEADLINE>
<TEXT>

     İngiltere, ABD'nin Guantanamo üssünde esir tutulan ve önceki gün ülkelerine geri gönderilen 5 İngilizi serbest bıraktı. 
     Polis, El Kaide ve Taliban destekçileri olduğu gerekçesiyle Guantanamo'da yaklaşık 2 sene geçiren 5 İngiliz hakkında bir suçlama olmadığını söyledi. 
     Guantanamo'dan dönen 5 İngilizden ilki, ülkesine döndükten kısa bir süre sonra serbest bırakılmıştı. Diğer 4 İngilizinse sorgulanmalarının uzun sürmesi üzerine dün gece geç saatlerde serbest bırakıldığı belirtildi. 
     Yetkililer, Afganistan'da savaş sırasında ele geçirildikleri düşünülen 5 İngilizin, ülkenin istedikleri bir bölgesinde yaşamasına izin verileceğini kaydettiler. 
     İngilizlerin, ülkelerine döndükten hemen sonra serbest bırakılmalarının, Guantanamo'da 2 sene esir kalmalarını engelleyememesi nedeniyle Başbakan Tony Blair'in eleştirilmesine neden olabileceği belirtiliyor. 
     Guantanamo'da halen 4 İngiliz esir tutuluyor. 
     
</TEXT>
</DOC>
