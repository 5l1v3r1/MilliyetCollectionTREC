<DOC>
<DOCNO> 241072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonyas09.html </URL>
<DATE> 2004/05/18/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Çorum'da "aile baskısı" kızlara ev terkettiriyor .. 
</HEADLINE>
<TEXT>

     Çorum'da, son 2.5 yılda yaşları 15 ila 17 arasında 81'i kız olmak üzere, toplam 1 gencin evini terk ettiği bildirildi. Gençlerin evlerini terk etmesindeki en büyük faktörün, ''Aile Baskısı'' olduğu bildirildi. 
     Çorum Emniyet Müdür Yardımcısı Gökmen Dinç, AA muhabirine yaptığı açıklamada, Çorum'da 2002 yılında 25'i kız, 13'ü erkek, 2003 yılında 40'ı kız, 27'si erkek, 2004 yılının ilk dört ayında da 16'sı kız, 32'si erkek olmak üzere, toplam 1 gencin evden kaçtığını bildirdi. Evden kaçan gençlere yönelik başlatılan çalışmalarda, 143'ünün bulunarak ailelerine teslim edildiğini ifade eden Dinç, ancak 10 gençten haber alınamadığını kaydetti. 
     
     AİLE BASKISI EN BÜYÜK FAKTÖR... 
     Dinç, evini terk eden kızlardan 51'inin duygusal yönde arkadaş edinmesine ailesinin karşı çıkması, 15'inin değişik nedenlerden aile baskısı görmesi, 9'unun da yaşadıkları yerde aradıkları ortamı bulamamalarından dolayı bu eylemi gerçekleştirdiklerini söyledi. 
     Aynı eylemi gerçekleştiren erkeklerin nedenlerinin de kızlarınkiyle benzerlik taşıdığına dikkat çeken Dinç, şunları söyledi 
     ''Erkeklerin 24'ü okuldaki başarısızlıklarına ailelerinin baskı yapması, 15'i arkadaş çevrelerinin etkisinde kalması, 9'unun çalışmaları konusunda aile baskısı görmeleri, 20'si ise yaşadıkları yerde aradıkları ortamı bulamamaları nedeniyle evlerini terk ettiklerini söyledi.'' 
     
     ''AİLELER BASKIDAN KAÇINSIN...'' 
     Ailelerin çocuklarına baskı yaparak sorunları çözemeyeceklerini ifade eden Dinç, özellikle ergenlik dönemindeki gençlere anlayışlı şekilde yaklaşılması gerektiğini kaydetti. 
     Dinç, 15-18 yaş arasının çocukluktan gençliğe geçiş dönemi olduğuna dikkat çekerek, ''Bu yaştaki gençler baskı gördükleri an kendilerini ispatlamak için her türlü eylemi gerçekleştirebilirler. Aileler çok dikkatli ve hassas olmalıdır. Çocuklarına anlayışlı ve ılımlı yaklaşıp, baskı yapmaktan kaçınsınlar'' diye konuştu. 
     
</TEXT>
</DOC>
