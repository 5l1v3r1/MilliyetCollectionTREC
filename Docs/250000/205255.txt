<DOC>
<DOCNO> 205255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/guncel/agun.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bornova'da Amelie krizi 
</HEADLINE>
<TEXT>

   Amelie'yi porno film sınıfına sokan AKP Bornova İlçe Teşkilatı, öğrencilere okul salonunda bu filmi izlettiren Bornova Anadolu Lisesi yöneticilerini Milli Eğitim Bakanlığı'na şik yet etti 
      NESRİN COŞKUN DHA 
   
   AKP Bornova İlçe Teşkilatı, sinemaseverlerin büyük beğenisini toplayan "Amelie" adlı filmin porno olduğunu öne sürerek, filmi okul salonunda öğrencilere gösteren Bornova Anadolu Lisesi yöneticilerini AKP Genel Merkezi, AKP İzmir milletvekilleri ve Milli Eğitim Bakanlığı'na şik yet etti. Milli Eğitim Bakanlığı, şik yet üzerine yöneticiler hakkında kapsamlı soruşturma yapılması talimatı verdi. AKP'lilerin iddiaları şöyle 
   Geçen yıl Bahar Şenliği adıyla düzenlenen aktivitede, Bornova Anadolu Lisesi BAL salonunda bir hafta Amelie adlı porno film seyrettirildi. 
   
   'Suç unsuru bulamadılar' 
   BAL Müdürlüğü'nce geçen yıl hazırlatılan 10 Kasım Atatürk'ü anma programına konuşmacı olarak getirilen Ege Üniversitesi Öğretim Üyesi Prof. Dr. Sabri Sürgevil, vatandaşlarımıza "güdülecek sürü", Başbakan Recep Tayyip Erdoğan ve arkadaşları için "şeriatçı" ve "Atatürk düşmanı" gibi suçlamalarda bulundu. Konuşmaya müdahale edilmedi. 
   Büyükşehir Belediyesi'nin restorasyon çalışmalarından sonra, koruluktaki köşk BAL Eğitim Vakfı yöneticilerine alkollü kokteylle teslim edildi. 
   Milli Eğitim Bakanı'nın mezuniyet gecelerinde alkol alınmaması konusundaki genelgesine rağmen okulda son sınıf öğrencileri için mezuniyet gecesinde "Limitli mi, limitsiz mi alkol istiyorsunuz " şeklinde anket yaptırılmaktadır. 
   Müfettişlerin konuyla ilgili inceleme yaptığını belirten İl Milli Eğitim Müdürü Kamil Aydoğan, "Suç unsuru bulunmadı. H l bu konuda şik yet, iddia var mı bilmiyorum" diye konuştu. AKP Bornova İlçe Teşkilatı yöneticileri, şik yet dilekçelerinde yer alan iddiaların çok sayıda veli ve öğretmene ait olduğunu savundu. 
   
   Sanata karşı büyük saygısızlık    Alin Taşçıyan 
   AKP Bornova İlçe Yönetimi, öğrencilere "Amelie" adlı "porno" filmin gösterildiği iddiasıyla Milli Eğitim Bakanlığı'na başvurmuş. Gösterildiği her ülkede beğenilmiş, Türkiye'de Sinema Yazarları Derneği SİYAD tarafından 2001 - 2002 sezonunun en iyi filmi seçilmiş romantik ve masalsı "Amelie" pornografik bir yapıt olarak nitelenemez. "Ahlaka aykırı ve insanları rencide edecek kadar çıplaklık ve cinsellik sergileyen, cinsel duyguları istismar eden film" anlamına gelen "porno film" tanımına "Amelie"yi sokamayız. 2002'de ülkemizde gösterime girdiğinde denetleme kurullarında hiçbir sınırlamaya tabi tutulmayan "Amelie", 57 hafta gösterimde kalarak 248 bin 251 kişi tarafından izlendi. Avrupa ülkelerinde en yüksek yaş sınırı, en katı sansürün uygulandığı İngiltere'de dahi 15 idi. Türk ve dünya televizyon kanallarından sayısız kere yayımlandı, DVD ve VCD'si piyasaya çıktı. 
   SİYAD Başkanı Atilla Dorsay da olaya tepki göstererek şunları söyledi "Amelie, Fransız sinemasının son yıllarda yaptığı en kaliteli filmlerden biri olup bu durum Oscar adaylığı dahil aldığı çeşitli ödüllerle ve bu arada SİYAD tarafından 'yılın filmi' olarak seçilmesiyle de kanıtlanmıştı. Bu filmin gösteriminin, sanata ve seyircilere asgari saygı göstergesi olduğunu düşünüyorum." 
   
   
   
</TEXT>
</DOC>
