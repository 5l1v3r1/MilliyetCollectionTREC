<DOC>
<DOCNO> 240105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur26.html </URL>
<DATE> 2004/05/14/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Skandal kapıda... Demi Moore'un "çok özel" fotoğrafları çalındı 
</HEADLINE>
<TEXT>

     Ünlü aktris Demi Moore ile aktör Ashton Kutcher'ın fotoğraflarının yüklü olduğu laptop bilgisayarın çalındığı belirtildi. 
     Internetteki ''imdb'' sitesinin haberine göre, 41 yaşındaki Moore ile Kutcher'ın özel fotoğraflarının yüklü olduğu bilgisayar, Kutcher'ın yakın arkadaşı Adam Goldberg'in evinden çalındı. 
     Hırsızlığa ilişkin haber, ABD'de bir televizyon kanalında yayınlanan ''Celebrity Justice'' adlı programdan duyuruldu. 
     MTV'de yayınlanan ve Ashton Kutcher'ı şöhrete kavuşturan ''Punk'' adlı şovun yaratıcısı olan Goldberg'in de hırsızlığı farkettikten sonra polisi aradığı ifade edildi. Polisin evin kapısının zorlandığına ilişkin bir bulgusunun olmadığı, ancak laptop bilgisayarın çalınan tek eşya olduğu kaydedildi. 
     Fotoğrafların internette ya da herhangi bir basın organında yayınlanması halinde bunun Hilton otellerinin güzel varisi Paris Hilton'un gizlice çekilen video filminden daha büyük bir skandala yol açabileceği belirtildi. 
     Demi Moore'un basın sözcüsü ise, oyuncunun fotoğrafların çalındığından haberinin olmadığını bildirdi. 
     
</TEXT>
</DOC>
