<DOC>
<DOCNO> 206122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/guncel/gun08.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'ten 'gizli kamera' hutbesi 
</HEADLINE>
<TEXT>

   ANKARA ANKA 
   
   Diyanet İşleri Başkanlığı, İslamın insan kusurlarını, gizli hallerini ve özel hayatını topluma ve ferde zarar vermediği sürece araştırmayı yasakladığını hutbelerle halka anlatacak. Mümine yakışanın başkalarının kusurları araştırmak yerine kendi eksiklerini gidermeye çalışmak olduğu belirtilecek hutbede, gizli kusurların ortaya dökülmesinin bu günahların bilinmesine neden olacağı kaydedilecek. Kusurları araştıran kimsenin de kusurlara ortak olacağına dikkat çekilecek hutbede, "Kusursuz ve hatasız insan yoktur" denilecek. Müslümanın kesin bilgisi olmadığı konularda hüküm vermesinin yanlış olacağı vurgulanacak hutbede, şu ifadelere yer verilecek "Ancak, kusurlar fert ve topluma zarar verecek nitelikteyse, bu tür gizli haller araştırılabilir. İnsanların mesken masuniyetine, özel hayatlarına müdahale sayılabilecek davranışta bulunmayalım, özel kusurları ortaya dökmeyelim." 
   
</TEXT>
</DOC>
