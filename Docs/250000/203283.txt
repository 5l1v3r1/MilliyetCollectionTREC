<DOC>
<DOCNO> 203283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sontur23.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT'den toplu gönderimlerde indirim... 
</HEADLINE>
<TEXT>

     PTT, yılbaşı öncesi, çok sayıda toplu olarak verilen posta tekeli dışında kalan gönderilerin posta ücretlerinde indirim uyguluyor. 
     Antalya PTT Başmüdürlüğü'nden yapılan yazılı açıklamada, taahhütlü mektup, Acele Posta Gönderisi APG , koli gibi posta maddelerinin yanı sıra, küçük paket, dergi ve basılmış kağıt gönderilerinde yüzde 5'ten başlayarak, yüzde 20'ye varan oranlarda indirim yapılabildiği hatırlatıldı. 
     Açıklamada, indirim tarifelerine de yer verilerek, bir defada postaya verilen taahhütlü, APG ve kolinin 250 ile 500 adedinde yüzde 5, bin ile 5 bin adedinde yüzde 10, 10 binden fazla adetlerde ise yüzde 20 oranında indirim yapıldığı belirtildi. Küçük paket, dergi ve basılmış kağıtlarda ise bin 5 bin adet arası için yüzde 5, 10 bin 20 bin arasındaki gönderiler için yüzde 10, 20 bin 50 bin arasındakiler için yüzde 15 indirim uygulanırken, 50 binden fazla gönderiler için yüzde 20 daha az ücret alınıyor. 
     
</TEXT>
</DOC>
