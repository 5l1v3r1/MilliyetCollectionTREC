<DOC>
<DOCNO> 223633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/tv/ekran.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisenin 'İnci'si 
</HEADLINE>
<TEXT>

   "Lise Defteri"nin yeni yüzü Sinem Kobal, üniversite öğrenimini ve oyunculuğu bir arada yürütmek istiyor 
      ABDULLAH MALKOÇ 

   
   Bir yatılı okulda yaşananları anlatan "Lise Defteri"nin kadrosuna yeni katılan Sinem Kobal oyunculuğu, kamera arkasını görmek isteği için seçtiğini söylüyor. Kamerayla 13 yaşında oynadığı "Dadı"yla tanışan, uzun süredir "Şahane Pazar"da hosteslik yapan Kobal, "Lise Defteri"ne İnci karakteriyle girdi. 
   Yönetmen olmak isteyen Kobal, bu işin eğitimini almadan önce bir "deneme" yapmak istemiş. Neşe Erberk'in ajansına kaydını yaptırmış ve bir reklam filmi için kamera karşısına geçmiş. "Oyunculuğu, kamera arkasını öğrenmek için seçtim" diyen Kobal, o zamandan bugüne epey yol kat ettiğine inanıyor. "Daha yolun başındayım ve daha da gelişmem gerek" diyen Kobal, üniversitede iç mimarlık eğitimi almak istediğini de söylüyor. 
   
   Okulda sürpriz veda 
   "LİSE Defteri"nde Mehmet'in peşindeki menajer, Jessica'yı da kullanarak onun aklını çeler. Mehmet şöhret ve para hayallerine kapılıp okulu bırakmaya karar verir. Diğer yandan deneme sınavı sonrası, hayat normale döner. Basketbol takımından uzaklaştırılan Ediz, müzikal projalarına katılır. 
   KANAL D 21.50 
   
   
   "Arapsaçı"nda kesişen yollar    FarklI hasımlardan kaçan iki dolandırıcı, Selvi ve Aziz'in maceralarını anlatan "Arapsaçı" ilk bölümüyle karşınızda. Öyküsünü Şevket Çoruh'un yazdığı dizinin başrolleri Cem Bender, Yeşim Büber ve Yiğit Özşener'in. 
   ATV 21.50 
   
   
   İstanbul'da kim kalacak    "Türkstar"da bu akşam İstanbul elemelerine katılmaya hak kazanan 100 adayın sayısı önce 50'ye, ardından yapılacak ikinci bir eleme ile de 34'e düşürülecek. Gamze Özçelik ve Seray Sever'in sundukları programda jüri, Ahmet San, Zerrin Özer, Armağan Çağlayan ve Ercan Saatçi'den oluşuyor. 
   KANAL D 19.50 
   
   
   Veda turları    Ekrana veda etmeye hazırlanan "Show Gecesi"nde Emel Müftüoğlu bu gece Sertab Erener, Okan Bayülgen ve Kıvanç Tatlıtuğ'u ağırlıyor. 
   TRT 1 23.30 
   
   
   Liste kabarık    Ebru Gündeş'in kalabalık konuk listesinde Bülent Serttaş, Ayşe Hatun Önal, Sefarad, Sibel Pamuk var. 
   TGRT 22.45 
   
   
   Akkiraz ve türküler    "Etnİk müzik piyasası"nda Türkiye'nin adını duyuran Sabahat Akkiraz bugün önce "Akşama Doğru"da Seynan Levent'e TRT 2 20.30 ardından Hasan Saltık'la birlikte "beşN birK"da Cüneyt Özdemir'e konuk olacak CNN TÜRK 21.00 
   
   
   Arşivden ekrana    "Kasabanın İncisi", "Mühürlü Güller"in ardından "Çınaraltı"nı da bitirmeye hazırlanan TRT, yayınlandığı yıllarda ses getiren yapımları tekrar ekrana getiriyor. 
   Yalancı "Ödüllü Türk Filmleri Kuşağı"nda ilk olarak Mehmet Aslantuğ ve Fikret Hakan'lı "Yalancı" var. Film, Antalya'da üç Altın Portakal aldı, Altın Koza Film Festivali'nde ise En İyi 2. Film seçildi. Osman Sınav'ın yönettiği flmde, hayallerinin peşinde koşan genç bir adamla yeğeninin ilişkisi anlatılıyor. TRT 1 20.30 
   Geçmiş Bahar Mimozaları 1980'lerin Türkiyesi'ni bir evliliğin çevresinde anlatan Okan Uysaler imzalı dizinin kadrosunda Filiz Akın, Rutkay Aziz, Müşfik Kenter, Nurseli İdiz, Ceylan Palay, Mehmet Günsur var. Dört ayda çekilen dizinin maliyeti ise 522 milyon TL. TRT 1 22.30 
   
   

   Seçim günlüğü    Eğrisi Doğrusu Taha Akyol programında bu hafta, ANAP Genel Başkanı Nesrin Nas'ı konuk edecek. CNN TÜRK 23.05 
   İskele Sancak A. Hakan Coşkun, CHP Büyükşehir Belediye Başkan adayları Yılmaz Ateş Ankara , Sefa Sirmen İstanbul ve Celal Doğan Gaziantep bir araya getiriyor. KANAL 7 23.45 
   Gündemdekiler Murat Birsel'in konuğu Dışişleri Bakanı Abdullah Gül. TV8 24.00 
   Siyaset Meydanı İzmir Büyükşehir Belediye Başkan Adayları Ahmet Piriştina CHP ve Taha Aksoy AKP Ali Kırca'nın ve seçmenlerin sorularını yanıtlayacaklar ATV 00.50 
   
   
</TEXT>
</DOC>
