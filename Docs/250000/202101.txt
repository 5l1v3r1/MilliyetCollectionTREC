<DOC>
<DOCNO> 202101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/ekonomi/eko07.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tek kişinin sözü sorun çözmez' 
</HEADLINE>
<TEXT>

   Başbakan Yardımcısı Şener, Başbakan'ın 'asgari ücret 350 milyon lira olsun' lafının sorunu çözmeyeceğini belirtti 
      AHMET ERHAN ÇELİK Abant 
   
   Başbakan Recep Tayyip Erdoğan'ın asgari ücretin 350 milyon lira olması gerektiğine ilişkin açıklamasına ve bu açıklamayı "emir telakki ettiğini" söyleyen Maliye Bakanı Kemal Unakıtan'a Devlet Bakanı Abdüllatif Şener'den eleştiri geldi. Şener, "Tek bir kişinin sözü sorunları çözmeye yetmez" dedi. 
   Şener, Sermaye Piyasası Kurulu'nun Bolu - Abant'ta düzenlediği "Sermaye Piyasalarını Değerlendirme" toplantısı sonrasında soruları yanıtladı. "TÜSİAD Başkanı Tuncay Özilhan, Başbakan'ın asgari ücretin yüzde 55 artırılması yönündeki açıklamasını popülizm olarak eleştirdi. Değerlendirmeniz nedir " şeklindeki soru üzerine Şener, şöyle konuştu 
   "Ben bu eleştirilerin hiçbirini sağlıklı bulmuyorum. Eski siyaset anlayışında 'Benim söylediğim doğru, diğeri yanlıştır' denilirdi. Bunların hepsi geride kaldı. Tek bir kişinin sözü sorunları çözmeye yetmez. Hiç kimsenin, tek bir partinin, tek bir ekolün, ürettiği çözümler, bırakın bir ülkeyi bir kentin sorunlarını bile çözemez." 
   
   Adem ile Havva'yı önemsemiyorum    Abdüllatif Şener, sohbet sırasında "ilk insan nereden geldi" konulu son okuduğu kitaptan da bahsetti. Kitabı, evrim teorisine inanan bir akademisyenin yazdığını anlatan Şener, Merkez Bankası eski Başkanı Yaman Törüner'in "Evrim teorisine inanıyor musunuz " sorusuna, "Adem ve Havva'yı önemsemiyorum" yanıtını verdi. Şener, İslam'da ilk insana ilişkin evrim ve yaratılış teorileriyle açıklamalar getirildiğini söyledi. 
   
   
</TEXT>
</DOC>
