<DOC>
<DOCNO> 230424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo11.html </URL>
<DATE> 2004/04/11/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Elazığspor Çok üzüldük, söyleyecek pek birşey yok... 
</HEADLINE>
<TEXT>

     Elazığspor Kulübü Başkanı Baki Aydın, İstanbulspor yenilgisinin kendilerini çok üzdüğünü belirterek, ''Söyleyecek pek birşeyin yok'' dedi. 
     Baki Aydın, A.A muhabirine yaptığı açıklamada, Elazığspor'un ligde işinin artık daha zor olduğunu ifade ederek, İstanbulspor maçında 3 puan almaları durumunda umutlanmak için nedenlerinin olacağını kaydetti. 
     Takımın dün İstanbulspor karşısında ilk yarıda iyi futbol oynamadığını, ikinci yarıda toparlanmasına karşın sahadan yenik ayrıldıklarını ifade eden Aydın, şunları söyledi 
     ''Ligin bitimine 5 hafta kaldı. Kalan 5 maçı da alırsak ligde kalabiliriz, ancak bu da çok zor görünüyor. Başarılmayacak diye birşey yok ama şu an için hiç fire vermeden bu maçları almamız zor gibi. Denizlispor maçına kadar çok umutluydum ancak Denizlispor, Ankaragücü ve İstanbulspor karşılaşmalarının ardından umudum biraz azaldı. Çok üzgünüm yapacak ve söyleyecek pek birşey yok. İnsanın çocuğu amansız bir hastalığa yakalandığında, elinizden nasıl birşey gelmeyince üzülürsünüz, ben de şu anda öyle üzülüyorum.'' Aydın, hafta içinde Elazığ'da yönetim kurulunu toplayarak bir karar alacaklarını kaydederek, İstanbulspor maçında takımı 90 dakika destekleyen taraftarlara teşşekkür ettiğini sözlerine ekledi. 
     
</TEXT>
</DOC>
