<DOC>
<DOCNO> 219088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/magazin/mag02.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıldırlılar kendi 'inat'larını oynadı 
</HEADLINE>
<TEXT>

   Çıldır Gölü'nde, kar ve buzdan bir 'halı' üzerinde 'İnat Hik yeleri' filminin galasına gelenlerin çoğu, zaten filmin 'kahramanıydı' 
      Ali Eyüboğlu 
   
   Vizyona girecek filmleri, davetlilerin kırmızı halılardan yürüyerek girdiği Lütfi Kırdar'da ya da İstanbul'un en konforlu sinemalarında izlemeye alışkın olduğumuz için, Reis Çelik'in Çıldır'da çektiği filme Çıldır Gölü'ndeki gala daveti bize ilk başta çok ilginç geldi. 
   Buz tutmuş göl üstünde "kardan perde"de film izlemek gerçekten ilginç bir serüvendi. 
   İstanbul'dan Ankara aktarmalı uçakla Kars'a, oradan minibüsle bir saatlik yolculuktan sonra Çıldır Gölü'ne ulaştık. O da ne Tamamı buz tutmuş Çıldır Gölü'nün üstünde yüzlerce insan ve otomobil. Çıldır'ın düşman işgalinden kurtuluşunun yıldönümü nedeniyle düzenlenen etkinlikleri izledikten sonra galanın yapılacağı yere gittik. 
   
   Doğaçlama üzerine 
   Bir yıl önce eline kamerasını, yanına "İnat Hik yeleri"nin tek profesyonel oyuncusu Tuncel Kurtiz'i alıp Çıldır'a giden Çelik, buz tutmuş göl üstünde, iş makinelerinin tonlarca kar taşıyıp oluşturduğu buz perdenin son hazırlıklarını yapıyordu. "Işıklar Sönmesin" ve "Hoşçakal Yarın"ın yönetmeni olarak tanıdığımız Çelik'e doğaçlama filmini sorduk, şunları söyledi 
   "Bu yörenin çocuğuyum. Sekiz ayı kış, üç ayı ayaz, bir ayı yazdır buraların. Kar yağınca yapacak işi olmayanlar evlerde toplanıp birbirlerine hik yeler anlatır, çoğu doğaçlamadır. Dedem Yasin Çelik de iyi bir doğaçlamacıydı. O, bir sözcükten yola çıkıp, bir eşarpla anlatırdı bütün hik yelerini. Ben 'Bunu bir kamerayla yapabilir miyim ' dedim. Anahtar sözcük olarak 'inat'ı seçtim." 
   
   Tepkiler de 'tam filmlik'ti... 
   Akşam olunca Reis Çelik'in bin 500 civarında Çıldırlı'yı oynatarak hazırladığı filmin ilk kareleri buz perdeye yansıdı. 
   Bölge protokolündekiler filmi oturarak, "İnat Hik yeleri"nin oyuncu ve yakınlarıysa ayakta izledi. Hava ayaz, zemin buz, perde buz. Perdeden yansıyan eksi 37 derecede çekilmiş karlı - buzlu görüntüler, eksi 12 derece olan havayı daha da soğuttu. Kış ortasında "yazlık sinema" görüntüsünü dışarıdan izleyenlere "Çıldırmış bunlar" dedirtecek manzara, Çıldırlılar'a göre sıradan. 
   
   5 Mart'ta kaloriferli sinemalarda 
   Çıldırlılar'ın, perdede kendilerini ya da tanıdıklarını görünce verdikleri tepkiler, film kadar seyre değerdi. O sahneler sayesinde donmaktan kurtulup, buzda galayı "titreyerek" atlatmayı başardık. 
   Dağıtımını Özen Film'in üstlendiği 250 milyar lira bütçeli "İnat Hik yeleri", nefis kar manzaralarının perdeye yansıdığı, esprili ve farklı bir film. Büyük kentlere göç verenler sıralamasında en üstlerde yer alan Çıldır'da kalanların, ağır doğa koşullarına inat, hayatlarını nasıl renklendirdiklerini anlatan "İnat Hik yeleri" 5 Mart'ta "kaloriferli" sinemalarda. 
   
   
</TEXT>
</DOC>
