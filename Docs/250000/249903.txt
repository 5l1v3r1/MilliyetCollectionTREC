<DOC>
<DOCNO> 249903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun28.html </URL>
<DATE> 2004/06/22/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Güney Koreli rehine için süre uzatıldı 
</HEADLINE>
<TEXT>

     Irak'ta militanların, kaçırdıkları Güney Korelinin ''başının kesilmesi'' için tanıdıkları süreyi uzattığı belirtildi. 
     Bağdat'taki Güney Kore güvenlik firması NKTS için çalışan Iraklı Muhammed El Obeydi, militanların, Seul yönetimine Irak'tan askerlerin çekmemesi halinde Güney Korelinin öldürülmesi için tanıdığı 24 saatlik süreyi uzattığını belirtti. 
     Obeydi, militanlarla görüşmelerde bulunan din adamlarının sürenin uzatıldığı bilgisini verdiğini kaydederek, ''Güney Koreliyi kaçıranlar, Seul hükümeti Irak'taki askerlerle ilgili kışkırtıcı açıklamalara son verip, üslubunu yumuşattığı sürece müzakere etmeyi istiyorlar'' dedi. 
     Ebu Musab Zerkavi'nin lideri olduğu ''Cemaat El Tevhid ve Cihad'' grubuna üye militanların, kaçırılan Güney Koreli Kim Sun-il için tanıdığı süre dün akşam dolmuştu. 
     
</TEXT>
</DOC>
