<DOC>
<DOCNO> 224240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonsiy14.html </URL>
<DATE> 2004/03/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Piriştina Aydınlık gelecek için mutlaka sandık başına gidin 
</HEADLINE>
<TEXT>

     İzmir Büyükşehir Belediye Başkanı ve CHP adayı Ahmet Piriştina, ''Türkiye'nin aydınlık geleceği için yerel seçimde mutlaka sandık başına gidin'' dedi. 
     Karşıyaka'nın Gümüşpala semtindeki seçim bürosunu ziyaret eden Piriştina, herkesi 28 Mart yerel seçimlerinde oy kullanmaya çağırdı. 
     Piriştina, ''Önce demokrasi, sonra da aydınlık yarınlar için oyunuzu kullanın. İşsizlik için, emeklileriniz için bu iktidara bir uyarıda bulunun. Türkiye'nin aydınlık geleceği için yerel seçimde mutlaka sandık başına gidin'' diye konuştu. 
     Daha sonra, Cengizhan Mahallesi'nde düzenlenen mitinge de katılan Piriştina, bölgenin altyapı sorunlarını çözdüklerini, ulaşım sorununu çözümlemek için çalışacaklarını kaydetti. 
     
</TEXT>
</DOC>
