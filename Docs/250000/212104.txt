<DOC>
<DOCNO> 212104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/spor/spo12.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KUPANIN ARDINDAN 
</HEADLINE>
<TEXT>

   
   Kocaman beklentisi    ANKARAGÜCÜ engelini tek golle aşarak, kupa için umutlanan İstanbulspor'da Menajer Sinan Dinler, maddi sıkıntıların aşılması halinde Aykut Kocaman'ın yeniden görevine döneceğini söyledi. Dinler, "Sürekli görüşüyoruz. Eğer şartlar değişirse, yeniden takımın başına geçer" diye konuştu. Öte yandan Bulgar oyuncu Zdravkov'un sözleşmesini tek taraflı feshettiği açıklandı. 
   
   Konya gözünü kupaya dikti    YEŞİL - Beyazlı kulübün Başkanı Mehmet Köseoğlu, Türkiye Kupası'nı alıp, kısa yoldan UEFA Kupası'na gitmeyi hedeflediklerini söyledi. Köseoğlu, ligde alınan Trabzonspor galibiyetinin ardından Bursaspor deplasmanında n da galibiyetle dönmenin mutluluğunu yaşadıklarını vurgulayarak, "Konyaspor olarak kupaya talibiz, kaldıracak güce sahibiz" dedi. 
   
   Denizlispor lige döndü    YEŞİL - Siyahlı takımın Futbol Şube Başkanı Turgut Dalaman, Vestel Manisaspor galibiyetiyle kupada önlerinin açıldığını, ligde de Çaykur Rizespor'u yenerek, çıkışa geçeceklerini söyledi. Dalaman, Rize'ye yeni bir deplasman zaferi için gideceklerini belirterek, "Türkiye Kupası'nda tur atlayan iki takımın da morali üst seviyede. Bu nedenle maç zevkli ve kaliteli geçecek" dedi. 
   
   Yanal iddialı    MALATYASPOR'U 1 - 0'lık skorla geçerek, adını çeyrek finale yazdıran Gençlerbirliği, geçen sezon finalde kaçırdığı kupayı bu kez müzesine götürmenin hesaplarını yapıyor. Teknik Direktör Ersun Yanal, "Lige iyi başlayamadık. Afrika Kupası'nda oynayan Youla, M'Bayo ve El Saka'nın katılması ve sakat Baki'nin iyileşmesiyle daha güçlü olacağız. Kupada ise hedef finali bu kez kaybetmemek" diye konuştu. 
   
   
</TEXT>
</DOC>
