<DOC>
<DOCNO> 247355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/soneko04.html </URL>
<DATE> 2004/06/12/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları önemli paralar karşısında değerlenirken, altın fiyatları düştü. 
     ABD Doları'nın değerlenmesinde, ABD Merkez Bankası'nın yakın bir zamanda faiz oranlarını yükseltmeye hazırlandığı haberleri etkili oldu. 
     ABD faiz oranlarının yükselmesi dolar cinsinden değerli kağıtların getirilerinin yükselmesi anlamına geleceğinden, ABD Doları başta euro olmak üzere önemli paralar karşısında değerlenirken, altın fiyatları da geriledi. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 110.12 109.83 İsviçre Frangı 1.2586 1.2361 Kanada Doları 1.3623 1.3449 
     Londra Borsası'nda pazartesi 1.2320 dolardan kapanan euro, bugün öğle saatlerinde 1.2011 dolara indi. 
     Aynı borsada haftanın ilk günü 1.8372 dolarda kapanan İngiliz Sterlini ise hafta sonu kapanışta 1.8181 dolara geriledi. 
     
     ALTIN FİYATLARI 
     Altının ons fiyatı bazı borsalarda hafta başı ve sonu kapanış saatleri itibariyle şöyle 
     
     
BORSA CUMA PAZARTESİ Londra 384.90 393.30 Zürih 384.55 392.45 Hong Kong 384.55 393.25 
     Londra kıymetli maden borsasında pazartesi 5.82 dolarda kapanan gümüşün ons fiyatı da cuma kapanışta 5.70 dolara indi. 
     
     MENKUL KIYMET BORSALARI 
     Uluslararası menkul kıymet piyasaları sakin geçen bir haftayı genelde küçük yükselişlerle kapattı. 
     ABD'nin eski başkanlarından Ronald Reagan'ın cenazesi nedeniyle ilan edilen matem günü çerçevesinde cuma günü çalışmayan New York Borsası'nda, perşembe akşamı sona eren çalışma haftasını Dow Jones Endeksi yüzde 1.6 artışla 10,410.10 dolarda kapattı. 
     İşlem hacminin de hafta boyunca düşük olduğu New York Borsası'nda, perşembe günü 1,999.87 dolarda kapanan Nasdaq Endeksinin haftalık kazancı ise yüzde 1.2 idi. 
     Londra Borsası'nın FTSE 100 Endeksi haftayı 29.6 puan artışla 4,484.0 puanda tamamlarken, Frankfurt Borsası'nda 4,014.56 puanda kapanan DAX Endeksi'nin haftalık kazancı 52.63 puan, Paris Borsası'nda 3,699.38 puanda kapanan CAC-40 Endeksinin haftalık kazancı da sadece 0.51 puan oldu. 
     Büyük borsalar arasında en iyi haftalık performansı ise Tokyo Borsası gösterdi. Borsanın temel göstergesi Nikkei Endeksi haftayı 398.77 puan artışla 11,526.82 puanda tamamladı. 
     
</TEXT>
</DOC>
