<DOC>
<DOCNO> 232958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonyas06.html </URL>
<DATE> 2004/04/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
104 yaşında emekli oldu... 
</HEADLINE>
<TEXT>

     ''ABD'nin en yaşlı işçisi'' olarak nitelenen bir üniversite öğretim üyesi, 104 yaşında kesin olarak emekliye ayrıldı. 
     Ray Crist, ilk emekliliğinden sonra, 1970 yılında 70 yaşındayken Harrisburg kentindeki Messiah Üniversitesi'nde yeniden çalışmaya başladı. 
     Amerikan atom bombasının yapımını öngören gizli ''Manhattan projesinde'' de görev alan Crist, ''bundan sonra da araştırma yapmaya devam edeceğini ve akademik yazılar yazacağını'' ifade etti. 
     Crist'in en tanınmış çalışmalarından biri, bitkilerin, toksik metalleri emmek suretiyle toprağı nasıl temizledikleriyle ilgili. 
     Görüşlerini soran gazetecilere, ''Bir amacınız varsa onun peşinden gidersiniz. Ben hala amacımın peşinden gidiyorum'' diyen Crist, bundan 2 yıl önce, 102 yaşındayken, ''Experienced Works'' adlı kar amacı gütmeyen bir kuruluş tarafından ''ABD'nin en yaşlı işçisi'' ilan edilmişti. 
     Daha önceleri Dickinson Üniversitesi'nde de görev yapan Crist'in Messiah Üniversitesi'ndeki görevinden yılda 1 dolar maaş aldığı açıklandı. 
     Columbia Üniversitesi'nden 1926'da kimya doktorası derecesi alan Crist, 1945 yılında Manhattan projesi müdürlüklerinden birine atanmıştı. 
     Crist, daha sonra ''Union Carbide Corp.'' şirketinde görev aldı. 

     
</TEXT>
</DOC>
