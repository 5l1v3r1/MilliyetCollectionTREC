<DOC>
<DOCNO> 218414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/ekonomi/eko09.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Bundan sonra programdan sapılmasın 
</HEADLINE>
<TEXT>

   
   Türkiye Masası Şefi Rıza Moghadam başkanlığındaki IMF Heyeti, İstanbul'daki temaslarına İstanbul Menkul Kıymetler Borsası'nı İMKB ziyaret ederek başladı. 
   Ardından Türk Sanayici ve İşadamları Derneği TÜSİAD ile görüşen heyet daha sonra Tasarruf Mevduatı Sigorta Fonu TMSF yönetimiyle bir araya geldi. IMF heyeti TMSF'de bir saat süren görüşmenin ardından Yabancı Sermaye Derneği yönetimini ziyaret etti. 
   IMF heyeti ile görüşen TÜSİAD Başkanı Ömer Sabancı, "Bundan sonra mümkünse programın dışına çıkılmamasını rica ettik" dedi. Hükümetin 2004 hedeflerinin tutması için programa sıkı sıkıya sahip çıkılması gerektiğini ifade eden Sabancı, toplantıdan sonra şunları söyledi 
   "Asgari ücret ve emeklilik konularında programdan çıkılmış olsa da bunların hükümetin yapacağı tasarruflarla, belki bir kısım ürünlerde fiyat artışlarıyla telafi edileceğini ancak bundan sonra mümkünse program dışına çıkılmamasını rica ettik." 
   
   Vergiyi konuştular 
   Türkiye'nin en önemli sorununun işsizlik olduğunu vurgulayan Sabancı bunun ancak daha fazla yerli ve yabancı sermaye yatırımı yapılarak çözümlenebileceğini belirtti. Sabancı, görüşmede verginin tabana yayılması ve kayıtdışı ekonomi konusuna da değinildiğini bildirdi. 
   
   
</TEXT>
</DOC>
