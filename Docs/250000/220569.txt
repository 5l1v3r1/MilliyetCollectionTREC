<DOC>
<DOCNO> 220569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur19.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartalkaya'da ''kar ve güneş'' sevinci... 
</HEADLINE>
<TEXT>

     Bolu'nun kayak merkezi Kartalkaya'da kar kalınlığı 3 metreye ulaşınca, oteller yüzde 100 doluluk oranına ulaştı. 
     Kartalkaya kayak merkezinde bulunan Grand Kartal Otel Genel Müdürü Halit Ergül, iki gün boyunca aralıksız devam eden kar yağışı sonrasında, kar kalınlığının 3 metreye ulaştığını belirterek, ''Otelimizde 2 gündür boş yer kalmadı'' dedi. 
     Kayak merkezinde bulunan Dorukkaya Otel Genel Müdürü Yusuf Avcı da kar yağışı sonrasında rezervasyonların yüzde 100 arttığını belirtti. Avcı, ''Nisan ayının ilk haftasına kadar hafta sonu rezervasyonlarımız doldu'' dedi. 
     Kayak merkezinde tatil yapanlar ''kar ve güneş'' keyfini birlikte çıkarıyorlar. Yaşanan yoğunluk nedeniyle araçlarını otellerin önüne park edemeyen tatilciler, yol boyunca park etmek zorunda kaldılar. 
     
</TEXT>
</DOC>
