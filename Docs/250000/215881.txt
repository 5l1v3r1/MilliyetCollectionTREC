<DOC>
<DOCNO> 215881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/magazin/mag01.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Garsonken kendini Türkstar'da buldu 
</HEADLINE>
<TEXT>

      İLKNUR GÜLMEZ 
   
   TÜRKSTAR'ın İzmir'deki elemelerden başarıyla geçen Hilton Oteli garsonu Uğur Tuyan, Türkstar ekibinin zoruyla yarışmaya katıldığını söyledi. 19 yaşındaki Tuyan, "İki yıldır Hilton Oteli'nde garsonluk yapıyorum. Türkstar ekibine servis yapmak için görevlendirildim. Benim çok yakışıklı, masum ve sempatik olduğumu, yarışmaya katılmam gerektiğini söylediler. Hayır deyince kolumdan tutup Ercan Saatçi ve Armağan Çağlayan'ın yanına götürdüler" dedi. 
   DOKUZ Eylül Üniversitesi Turizm Otelcilik İşletmeciliği öğrencisi olan Tuyan, yaşadıklarını şöyle anlattı "Armağan Bey ve Ercan Saatçi de katılmamı söyledi. Elemelere katıldım. Haluk Levent'in 'Yollarda Bulurum Seni' şarkısını söyledim. 'İstanbul'dasın' dediklerinde inanamadım. Hilton Oteli Genel Müdürü'nün kendisini tebrik ettiğini ifade eden Tuyan, "Otelin orkestra şefine beni çalıştırması için talimat verdi" dedi. 
   
   
</TEXT>
</DOC>
