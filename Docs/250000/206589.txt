<DOC>
<DOCNO> 206589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo01.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat Sociedad'ı güldürdü, Rüştü'lü Barça dağıldı .. 
</HEADLINE>
<TEXT>

     İspanya 1. Futbol Ligi'nin La Lega 18. haftasında Real Sociedad deplasmanda Malaga'yı 2-1 yenerken Sociedad'da oynayan Nihat Kahveci ligdeki 5. golünü attı. 
     La Lega'da 26 Ekim tarihinden bu yana son 9 haftadır galibiyet alamayan Real Sociedad, şanssızlık zincirini deplasmanda Malaga'yı yenerek kırdı. 
     24. dakikada Litos'un kafa golüyle öne geçen Malaga'ya, Real Sociedad'dan 36. dakikada Karpin ve ilk yarının uzatma dakikalarında Nihat 45 2 karşılık verdi. 90 dakika forma giyen Türk futbolcu, ilk golü atan Karpin'e gol pasını verdikten sonra 47. dakikada ceza sahasının sağ köşesinden kullandığı serbest vuruşta sağ ayağıyla topu ağlara göndererek takımına galibiyeti getirdi. 
     Bu sezon 5. golünü atan Nihat'ın Malaga maçındaki istatistikte kaleye şut ve 12 top kaybı ile oynaması dikkat çekti. 
     Aldığı galibiyetle puanını 18'e çıkaran Real Sociedad, son 2 haftadır bulunduğu düşme hattından da çıkarak 17. sıraya yükseldi. 
     
     BARCELONA BATIYOR 

     Öte yandan deplasmanda Racing ile karşılaşan FC Barcelona, 51'de Juanma, 79'da Regueiro ve 83. dakikada Javi Guerrero'dan yediği gollerle 3-0 mağlup oldu. 
     Barcelona'da ilk 11'de sahaya çıkan ancak yediği 3 gol sonrasında zor kaptığı formayı kaptırma riskiyle karşı karşıya kalan Rüştü Reçber, 5 şut kurtarış, ceza sahasında 5 kez topa müdahale etme, 6 top kaybı, 2 top çalma kaydıyla oynadı. La Lega'da sıralama en altta bulunan Espanyol ise evinde oynadığı maçta Mallarco'yı 2-0 yendi. 
     Espanyol'da forma giyen Türk futbolcu Tayfun Korkut yedekler arasında bulunmasına karşın oynatılmadı. 
     18. hafta toplu sonuçlar 
     Celta Vigo-Deportivo 0-5, Real Madrid-Murcia 1-0, Zaragoza-Atletico Madrid 0-0, Athletic Bilbao-Osasuna 1-1, Espanyol-Mallarco 2-0, Malaga-Real Sociedad 1-2, Sevilla-Albacete 2-0, Valladolid-Real Betis 0-0, Racing-Barcelona 3-0, Valencia-Villareal TSİ 22.00'da başladı. 
     Puan durumu Real Madrid 42, Valencia 37 1 maçı eksik , Deportivo 36, Osasuna 28, Atletico Madrid 28, Villareal 27 1 maçı eksik , Malaga 26, Athletic Bilbao 26, Valladolid 25, Sevilla 24, Barcelona 24, Racing 24, Mallarco 23, Albacete 20, Zaragoza 20, Real Betis 19, Real Sociedad 18, Celta Vigo 17, Murcia 12, Espanyol 11. 
     
</TEXT>
</DOC>
