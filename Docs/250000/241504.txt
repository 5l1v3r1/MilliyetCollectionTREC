<DOC>
<DOCNO> 241504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur30.html </URL>
<DATE> 2004/05/20/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İzmir'de şüpheli ölüm 
</HEADLINE>
<TEXT>

     İzmir'in Karşıyaka İlçesi'nde, arkadaşının evinde fenalaşarak hastaneye kaldırılan genç öldü. 
     Alınan bilgiye göre, arkadaşları tarafından Karşıyaka Devlet Hastanesi'ne getirilen Orhan Gözede 27 , doktorların müdahalesine rağmen kurtarılamadı. Vücudunda darp ya da herhangi bir yara izi bulunmayan Gözede'nin cesedi, kesin ölüm nedeninin belirlenmesi için otopsi yapılmak üzere İzmir Adli Tıp Kurumu'na gönderildi. 
     Karşıyaka İlçe Emniyet Müdürlüğü Araştırma Büro Amirliği ekipleri, Gözede'yi hastaneye getiren arkadaşları Mustafa A, Zeliha Ö. ve Sultan A'nın ifadesini aldı. 
     Bu kişilerin, ifadelerinde, Gözede'nin, sabah alkollü olarak Nergis semtindeki evlerine geldiğini, kendilerinin uyuşturucu hap içtiklerini hap almayan Gözede'nin bir şişe bira içtiğini ve fenalaşınca hastaneye götürdüklerini söyledikleri belirtildi. 
     Gözede'nin arkadaşları, daha sonra serbest bırakıldı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
