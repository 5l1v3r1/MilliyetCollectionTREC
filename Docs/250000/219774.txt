<DOC>
<DOCNO> 219774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/soneko11.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın AIG'den alınan hisseleri Ünsal Aysal'a satılacak 
</HEADLINE>
<TEXT>

     Galatasaray Sportif ve Galatasaray Kulübü ile AIG şirketleri arasında yapılan sulh anlaşması uyarınca, hisse alımı ve tazminat ödemesi bugün gerçekleşecek. 
     Galatasaray Sportif A.Ş.'den Borsa'ya gönderilen açıklamada, şirket ve Galatasaray Spor Kulübü Derneği ile AIG Blue Voyage Fund L.P. AIGBV ve AIG Global Sports Entertainment Fund L.P. AIGGSEF arasında imzalanan sulh anlaşması uyarınca bugün kapanış işlemi gerçekleştirileceği bildirildi. 
     Açıklamaya göre, kapanış işleminde Kulüp, AIGBV ve AIGGSEF'in elinde bulunan yüzde 21.05'lik hisselerden 428 bin 421 bin 50 adet B grubu hisseyi hisse başına 50 bin lira bedel, birer adet C ve D grubu hisseyi de hisse başına 4 trilyon 799 milyar 525 milyon lira bedel olmak üzere toplam 23.5 milyon dolar bedelle satın alacak. 
     Sulh anlaşması gereği, Galatasaray Sportif de her iki AIG şirketine Citibank Londra'daki hesabından toplam 9 milyon dolar tazminat ödeyecek. 
     
     HİSSELER ÜNAL AYSAL'A SATILACAK 
     Şirket hisselerinden kulübün elinde bulunan 508 milyon 750 bin adet A grubu, 771 milyon 826 bin 448 adet B grubu ve AIG'den geri alınan 428 milyon 421 bin 50 adet B grubu hisse dahil olmak üzere toplam 1 milyar 708 milyon 997 bin 498 adet hisse, 85 trilyon 449 milyar 874 milyon 900 bin lira bedelle Galatasaray Spor ve Futbol İşletmeciliği Ticaret A.Ş.'ye Futbol A.Ş. bugün devredilecek. 
     Futbol A.Ş.'ye devredilen 428 milyon 421 bin 50 adet B grubu hisse, 14 milyon 640 bin 500 dolar bedelle bugün Ünal Aysal'a satılacak. 
     Söz konusu hisse devirleri sonrasında, şirketin hisse senetlerinin ve oy haklarının el değiştirmiş olmasına rağmen yönetim kontrolünde bir değişiklik olmaması sebebiyle, devir işlemlerinin sonrasında Kulüp ve Futbol A.Ş. çağrı muafiyeti için Sermaye Piyasası Kurulu'na SPK başvuracak. 
     Hisse satışının gerçekleşeceği Ünal Aysal, 2002 yılında Galatasaray Adası işletmesinin 20 yıllığına devredildiği Unit Group'un Başkanlığı'nı yürütüyor. 
     
</TEXT>
</DOC>
