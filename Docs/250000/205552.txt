<DOC>
<DOCNO> 205552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/yazar/gureli.html </URL>
<DATE> 2003/01/01/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
İrticaa siyasal teşvik 
</HEADLINE>
<TEXT>

     Yüksek Askeri Şura toplantısında 2 subay ile 4 astsubayın "irticai faaliyetlere karıştıkları" gerekçesiyle ordudan çıkarılması kararına Başbakan Gül’ün muhalefet şerhi koyması olayını soğukkanlılıkla bir süzgeçten geçirelim. 
     "1" - Orduda astın, üstün emrini yerine getirmesi temel ve tartışılmaz kuraldır. Tarikatlarda ise, üst konuma geçen bir ast, aynı tarikattaki üstüne komutanına manevi önderlik yapabilmektedir. Bu durumun ordudaki hiyerarşi ve disiplin ile bağdaşması olanaksızdır. 
     "2" - Tarikat ilişkisi nedeniyle disiplinsizliği görülen ordu mensupları önce uyarılmakta değişik komutanların gözetiminde izlenmektedir. Bu uyarılara karşın, söz konusu personelin durumunda izleme süreci sonucunda da bir düzelme olmazsa, ordudan çıkarılması yoluna gidilmektedir. 
     Görülüyor ki, özde dini inançlara bir baskı söz konusu değildir çünkü yüz binlerce ordu mensubu dinine bağlı olarak görev yapmaktadır. Bir başka deyişle sorarsak, ordudan çıkarılmayanlar Müslüman değil midir, onların inançları yok mudur 
     Olay "ordu disiplini"nden ibaret olduğuna göre, neden hemen her yıl 8 - 1O personel bütün uyarılara karşın ve çıkarılacaklarını bile bile bu yolda ısrar etmektedir 
     Genelleme yapmadan söyleyelim, bunların bir bölümü siyasal ya da ekonomik "ikbal" umuduyla bu yolda direnmektedir. Kimi, ordudan çıkarıldığında, bağlı olduğu tarikattan bir büyük patronun yanında işe girmeyi hesaplamakta, kimi "uygun" bir partiden milletvekilliği beklemektedir. 
     Bunun en son ve "canlı" örneği, ordudan çıkarılan bir subayın milletvekili yapılarak, "üstüne üstlük" Millet Meclisi Milli Savunma Komisyonu’nun başkanlığına getirilmesidir. 
     Bunu gören ordu içindeki tarikat ilişkililerinin beklentisi ve direnişi sürmez mi Bu, irticaa siyasal teşvik değil midir 
     Yukarıdakilere ek olarak, dini siyasetlerine alet etmek isteyenlere üçüncü bir noktayı da anımsatalım 
     "3" - Bugüne kadar ordudan bu nedenle çıkarılanlardan 93’ü Avrupa İnsan Hakları Komisyonu’na AİHK başvurmuştu. AİHK, orduda kendine özgü bir disiplin bulunduğunu, girenlerin bunu bilerek orduya katıldığını belirtip, başvuruların hepsini reddetmiş, idareyi haklı bulmuştu. 
     Bütün bunları bilmesi gereken Başbakan Gül’ün koyduğu "muhalefet şerhi" irticaa "siyasal teşvik" olmaktan öte bir anlam taşımıyor. Ve de bugüne kadar sergilediği sağduyulu, uzlaşıcı kişiliği ile verdiği umutları aşındırıyor. 
     
Bir şiir      "Oturmuş bakıyorum Gökyüzünde bir hüzün Ağlamaklı olmuş bulut Düştü düşecek Damlalar bir bir Gücüme gidiyor artık Bu kocaman şehir Ne bir kuş kalmış Ne de bir ağaç dalı Gözlerine bak anlarsın Perişan yaşayanların halı" 
     Zeynel Abidin Şeker, Gaz Lambası, Kora Şiir Y. 2OO2 
     
     







İlk gün 


Komşumuz İsviçre olsaydı... 


Yılbaşı ve yeni yıl... 


YÖK ve Mumcu 


İlk gün 


Ahmed’in göbeği 


İki arada bir derede 


2003 nasıl iyi geçer 


İlk yumruk 


Dünya küçük bir köy olsaydı eğer... 


Kalem ve silgi 


İrticaa siyasal teşvik 


Bilin bakalım, 2003’te ne olacak 


Komşumuz İsviçre olsaydı... 


Yılbaşı ve yeni yıl... 


Kaygıları kahkahayla yok edin 


Biz böyleyiz 


1 Ocak Çarşamba 


</TEXT>
</DOC>
