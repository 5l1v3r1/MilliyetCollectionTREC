<DOC>
<DOCNO> 232565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo03.html </URL>
<DATE> 2004/04/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yıldıray Hamit'i yendi, Dortmund Bayern'i yıktı 
</HEADLINE>
<TEXT>

     Alman Ligi’nde iki milli oyuncumuzun randevusunda Yıldıraylı Leverkusen, Hamit’in takımı Schalke’yi 3-2 yendi. 
     Bayer Leverkusen deplasmanda Schalke’yi 3-2 yenerek, son dönemde aldığı başarılı sonuçları devam ettirdi. Aynı zamanda iki milli oyuncunun da düellosu niteliğini taşıyan maçta konuk ekipte Yıldıray Baştürk 69 dakika, ev sahibinde ise Hamit Altıntop 90 dakika görev aldı. 
     Berbatov, Schneider ve Butt’un Pen gollerine Delura ile Hanke karşılık verdi. Leverkusen bu sonuçla puanını 52’ye yükseltip, 4. sıradaki yerini korudu. 
     
     Bayern iyice koptu 

     Bundesliga'da ikinci sırada yer alan Bayern Münih deplasmanda Borussia Dortmund'a 2-0'lık skorla mağlup oldu. Dortmund 55'te kazandığı penaltı atışını Ewerthon ile gole çevirirken 1-0 öne fırladı. 
     Ev sahibi beş dakika sonra Worns ile farkı ikiye çıkararak konuk ekibin gardını düşürdü. 
     Gergin geçen iki ezeli rakibin mücadelesinde sinirlerine hakim olamayan Mickael Ballack 68'de kırmızı kart görerek oyun dışı kaldı ve karşılaşma 2-0 Borussia Dortmund'un üstünlüğüyle sona erdi. 
     Bundesliga'da diğer sonuçlar Kaiserslautern-Hansa Rostock 3-2, Monchengladbach-Hertha Berlin 1-1, 1860 Münih-Hamburg 1-2, Schalke-Bayer Leverkusen 2-3, Stuttgart -Eintracht Frankfurt 3-1, Wolfsburg-Freiburg 4-0. 
     
</TEXT>
</DOC>
