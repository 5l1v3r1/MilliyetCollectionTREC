<DOC>
<DOCNO> 226950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonspo22.html </URL>
<DATE> 2004/03/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
A. Sebatspor Fenerbahçe maçında kendimiz için oynayacağız... 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, hafta sonunda deplasmanda Fenerbahçe ile yapacakları zorlu karşılaşmayı kendileri için oynayacaklarını söyledi. 
     Sezgin, AA muhabirine yaptığı açıklamada, Trabzonspor'un şampiyonluk yarışı yaptığı ve kentin bu konuda lider Fenerbahçe'nin puan kaybını beklemesi ile ilgili olarak, ''Biz bu maçı kendimiz için oynayacağız. Çünkü ligde kalmak için puan veya puanlara ihtiyacımız var'' dedi. 
     Büyük maçları oynarken iyi motive olduklarını da ifade eden Sezgin, şöyle konuştu 
     ''Bu maçlarda iyi oynuyoruz. Bu maç da onlardan biri olacaktır. Fenerbahçe'nin ikinci ile arasında 6 puanlık fark var. O da kazanıp şampiyonluk yarışında yoluna devam etmek istiyor. Ancak biz de bu maçtan en azından 1 puanla ayrılmayı hedefliyoruz.'' Acilen puana ihtiyaçlarının bulunduğunu belirten Sezgin, ''Fenerbahçe deplasmanından puanla dönecek güçteyiz. Herkes bu maçta iyi futbol oynadığımızı görecek'' diye konuştu. 
     
</TEXT>
</DOC>
