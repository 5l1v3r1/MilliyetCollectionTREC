<DOC>
<DOCNO> 223685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun18.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'da müslüman mezarlıklarına saldırı 
</HEADLINE>
<TEXT>

     İngiltere'nin başkenti Londra'nın güneydoğusunda bulunan Charlton mezarlığında Müslümanlara ait mezarlar tahrip edildi. 
     Charlton mezarlığına 40'a yakın mezar taşının tahrip edilmesi, İngiltere'deki Müslümanlar tarafından tepkiyle karşılandı. 
     Saldırı hakkında soruşturma yürüten polis şefi Karl Amos, mezarlığa saldıran grubun, Müslüman mezarlarını, isimler ve mezar taşlarının biçimlerinden ayırt ettiklerini söyledi. 
     Müslüman mezarlarına yönelik saldırıyı son derece büyük bir ciddiyetle ele alıp soruşturduklarını belirten Amos, Müslüman topluluğun ileri gelenlerine, bir daha böyle şeylerin tekrarlanmaması için azami gayret içinde olacaklarına dair söz verdi. 
     İngiltere Müslümanları Konseyi Başkanı İnayet Bunglawala da, ABD'deki 11 Eylül saldırılarından bu yana Müslümanlara yönelik saldırılarda büyük artış olduğunu, Madrid'deki saldırıların ise Müslüman toplumuna yönelik misilleme korkularını iyice artırdığını belirtti. 
     
</TEXT>
</DOC>
