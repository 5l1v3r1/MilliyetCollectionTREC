<DOC>
<DOCNO> 234211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo39.html </URL>
<DATE> 2004/04/23/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Malatyaspor - Galatasaray maçı öncesi notlar 
</HEADLINE>
<TEXT>

     Malatyaspor-Galatasaray karşılaşmasını izlemek üzere çevre illerden gelen çok sayıda taraftar, maça saatler kala stadın önünde kuyruk oluşturdu. 
     Malatyaspor ile Galatasaray arasında oynanacak maçın biletleri sabahın erken saatlerinde tükenirken, taraftarlar İnönü Stadı'nı tamamen doldurdu. Yaklaşık 300 kadar Galatasaray taraftarı da takımlarını desteklemek için tribündeki yerlerini aldı. 
     Malatyaspor'da sakat olan Ayman ile sarı kart cezalısı Serkan Özsoy, Galatasaray'da ise kart cezalısı Volkan kadroda yer almadı. 
     Karşılaşmada binin üzerinde güvenlik mensubu görev aldı. 
     Maçtan önce Malatyaspor'a gelir sağlamak için düzenlenecek eşya piyangosunda verilecek otomobiller tanıtıldı. 
     PAF maçında Malatyaspor, sarı-kırmızılı takımı 2-0 yendi. 
     
</TEXT>
</DOC>
