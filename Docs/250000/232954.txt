<DOC>
<DOCNO> 232954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonyas02.html </URL>
<DATE> 2004/04/19/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Nisan yağmurları hafta boyunca her yerde... 
</HEADLINE>
<TEXT>

     Hüseyin NARİN 
Nisan yağmurları her yerde... Hafta sonunu yer yer yağmurlu geçiren Türkiye, yeni haftaya yağmurlu başlıyor. 
     Orta Akdeniz üzerinden gelen yeni bir yağışlı ve ılık hava ile birlikte haftanın ilk dört günü tüm bölgeler yağmurlu. Sağanak ve gökgürültülü sağanak şeklinde görülecek yağışlar hafta sonuna kadar yurt genelinde devam edecek. Yağışlar, özellikle Çarşamba günü Akdeniz, İç Anadolu’nun batısı ile İç Ege’de yer yer etkili olacak. 
     Hava sıcaklığı pazartesi günü kuzey ve doğu kesimlerde azalacak, salı ve çarşamba günleri tekrar artarak mevsim normalleri civarında seyredecek. 
     Meteoroloji'den alınan bilgiye göre, bugün akşama kadar bütün bölgelerimiz yağışlı. Yağışlar yağmur ve sağanak yer yer gökgürültülü sağanak şeklinde olacak. 
     Önümüzdeki 3 günün hava raporu ise şöyle 
     Salı 
     Marmara'nın doğusu, Batı Karadeniz, İç Ege, İç Anadolu'nun batısı ile Akdeniz çok bulutlu, diğer bölgelerin tamamı yağışlı. 
     Çarşamba 
     Tüm yurt yağmurlu... Yağmur özellikle Akdeniz, Batı Karadeniz'in iç kesimleri ile Doğu Anadolu'nun güneyinde etkili... 
     Perşembe 
     Yine Türkiye'nin tamamı yağmur alıyor... Yağışlar özellikle Batı Karadeniz'in iç kesimlerinde etkili... 

     
</TEXT>
</DOC>
