<DOC>
<DOCNO> 213535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/soneko19.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsdemir'den tarihi rekorlar... 
</HEADLINE>
<TEXT>

     Hatay'ın İskenderun İlçesi'nde kurulu İskenderun Demir-Çelik Fabrikası'nın İSDEMİR , sürekli döküm ünitesi, Ocak ayında 189 bin 697 ton üretimle rekor kırarak kurulduğu tarihten bu yana en yüksek üretimini gerçekleştirdiği bildirildi. 
     İSDEMİR İnsan Kaynakları Müdürlüğü'nden yapılan açıklamada, mevcut üretim potansiyelinin etkin ve verimli bir şekilde kullanılarak, yeni rekorlara imza atıldığı belirtildi. 
     Sürekli döküm ünitesinde bu yılın ocak ayında 2 adet altışar kanallı döküm makinesiyle 189 bin 697 ton üretim yapılarak tesisin, kurulduğu tarihten bu yana en yüksek üretim tonaj rekorunu kırdığı bildirildi. 
     Bundan önceki en yüksek üretim değerinin ise 6 adet 4'er kanallı makine ile 1998 yılının mayıs ayında 187 bin 806 olarak gerçekleştirildiği hatırlatıldı. 
     Ayrıca, yine ocak ayında bir ton ham çelik başına harcanan enerji tüketim değerinin ise 6.381 Mcal olarak gerçekleştiği, bu değerin İSDEMİR'de gerçekleştirilmiş olan en düşük aylık enerji tüketim değeri olduğu ifade edildi. Bundan önceki en düşük değerin de geçen yılın mayıs ayında 6.759 Mchal olarak gerçekleştiği kaydedildi. 
     
</TEXT>
</DOC>
