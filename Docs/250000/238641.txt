<DOC>
<DOCNO> 238641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sontur04.html </URL>
<DATE> 2004/05/09/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İskenderun'da aile faciası Baba, 4 çocuğunu öldürmek istedi 
</HEADLINE>
<TEXT>

     Hatay'ın İskenderun İlçesi'nde, işsiz baba, tabancayla 2 çocuğunu öldürdü, 1 çocuğunu yaraladı. Diğer çocuk ise balkondan atlayarak kurtuldu. 
     Emniyet Müdürlüğü'nden alınan bilgiye göre, Çay Mahallesi'nde meydana gelen olayda, bir süredir işsiz olduğu bildirilen Selçuk T, sabaha karşı, odasında uyuyan kızı Mutlu 17 ve oğlu Barış'ı 19 tabancayla vurarak öldürdü. Selçuk T, küçük kızı Gülşah'ı da 11 yaraladı. 
     Bu arada, silah seslerini duyan Yasemin 16 ise 2. kattaki evlerinin balkonundan atladı. Ayağı kırılan Yasemin, İskenderun Devlet Hastanesi'nde tedavi altına alındı. 
     Güvenlik güçleri tarafından yakalanan baba Selçuk T'nin gözaltına alındığı bildirildi. 
     
     BABA TACİZ VE UYUŞTURUCUDAN GÖZALTINA ALINMIŞ 

     Sorgulaması süren Selçuk T'nin, aile içi şiddet, taciz ve uyuşturucu olaylarıyla ilgili olarak bir çok kez gözaltına alındığı, eşinin de bir süre önce evi terk ettiği belirtildi. 
     Emniyet Müdürlüğü yetkilileri, cinsel tacizde bulunmak, esrar içmek ve satmak, polise mukavemet ve aile içi şiddet uygulamak suçlamalarıyla Selçuk T'nin birçok kez gözaltına alındığının belirlendiğini ve bir süre psikolojik tedavi gördüğünü ifade ettiler. 
     Yakınları ve komşularından alınan bilgiye göre, Mürseloğlu Lisesi öğrencileri Mutlu ve Yasemin'in babası tarafından saçlarının sıfır numara kestirildiği, anne Ayyuş'un da bir hafta önce evi terk ettiği öğrenildi. Yetkililer, Ayyuş T'nin bulunmasına çalışıldığını bildirdiler. 
     Bu arada, 2. kattan atlayan ve ayağı kırılan Yasemin'in 16 Devlet Hastanesi'nde ameliyat edildiği, sağlık durumunu iyi olduğu belirtildi. 
     
     "EŞİM EVİ TERK ETTİĞİ İÇİN CİNAYETLERİ İŞLEDİM" 

     Hatay'ın İskenderun İlçesi'nde, iki çocuğunu tabancayla öldüren, birini de yaralayan baba Selçuk T, ''Eşim evi terk ettiği için cinayetleri işledim'' dedi. 
     Emniyet Müdürlüğü yetkililerinden alınan bilgiye göre, Çay Mahallesi'nde, kızı Mutlu 17 ve oğlu Barış'ı 19 tabancayla vurarak öldüren, küçük kızı Gülşah'ı da 11 yaralayan Selçuk T, sorgulanmasının ardından sağlık kontrolünden geçirildi ve adliyeye sevk edildi. 
     Yetkililer, çocuklarını bıçakladığı da saptanan Selçuk T'nin, ''Eşim evi terk ettiği için cinayetleri işledim'' şeklinde ifade verdiğini bildirdiler. 
     Selçuk T, adliye girişinde gazetecilerin sorusu üzerine, ''Bütün suç karımın. Karım nedeniyle oldu bunlar'' dedi. 
     Bu arada, evi terk eden anne Ayyuş T'nin Gaziantep'de olduğu belirlendi. 

     
</TEXT>
</DOC>
