<DOC>
<DOCNO> 225318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/dunya/dun01.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid bombacısı Beckham hayranı 
</HEADLINE>
<TEXT>

   Tutuklanan Faslı Bakkali'nin saldırıdan 2 hafta önce Beckham'dan imza aldığı ortaya çıktı 
      DIŞ HABERLER SERVİSİ 

   
   İspanya'nın başkenti Madrid'de 190 kişinin hayatını kaybettiği bombalı saldırıların tutuklu zanlılarından Faslı Muhammed Bakkali'nin, saldırıdan 2 hafta önce hayranı olduğu futbolcu David Beckham ile yüz yüze görüştüğü ve ondan imza aldığı ortaya çıktı. 
   11 Mart'taki saldırıdan 2 gün sonra tutuklanan 31 yaşındaki Bakkali'nin evinde arama yapan İspanyol polisi, evde, Real Madrid'de oynayan David Beckham tarafından imzalanmış bir doğum günü kartı buldu. Saldırıdan 2 hafta önce Real Madrid'in kampına giden Bakkali'nin, Beckham'a doğum günü kartını imzalattığı, Beckham'ın karta, "Muhammed'e mutlu yıllar" yazdığı açıklandı. 
   
   İdmanlara bile gidermiş 
   Babası, sık sık Real Madrid'in kamp yerine giden Bakkali'nin, üzerinde David Beckham'ın sırt numarası bulunan bir Real Madrid tişörtü de satın aldığını söyleyerek, "Bu şehri ve takımını bu kadar seven biri nasıl böyle bir suç işlemiş olabilir " dedi. 
   Polis, Madrid'de 4 trende patlayan toplam 10 bombanın, cep telefonu tamircisi olan Bakkali'nin dükk nında hazırlandığını tahmin ediyor. 
   
   
   
</TEXT>
</DOC>
