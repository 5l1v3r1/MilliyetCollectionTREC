<DOC>
<DOCNO> 207204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/yasam/ayas.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir N.Ç. skandalı da Adana'da patladı .. 
</HEADLINE>
<TEXT>

   8 yaşından bu yana onlarca kişinin tecavüzüne uğrayan 11 yaşındaki B.O. bir ay sonra doğum yapacak. Gözaltına alınan 13 kişiden 9'u tutuklandı 
      NEŞET KARADAĞ Adana DHA 
   
   Mardin'de aralarında kamu görevlileri ve bir yüzbaşının da bulunduğu 28 kişinin tecavüzüne uğradığı ortaya çıkan N.Ç. 13 skandalının benzeri, Adana'da yaşandı. Seyhan Küçükdikili beldesinde 11 yaşında olan ve üç yıldır çok sayıda kişinin tecavüzüne uğrayan sekiz aylık hamile B.O.nun, adını verdiği 13 kişi yakalandı. Gözaltına alınanların sayısının 50'ye ulaşabileceği öne sürülürken, adliyeye sevk edilen 13 kişiden 9'u tutuklandı. 
   Tarım işçisi olan ailesiyle birlikte tarlalarda çalışan B.O., Küçükdikili Jandarma Karakolu'na giderek çok sayıda kişinin kendisine tecavüz ettiğini söyledi. 
   İlk aşamada 13 kişinin adını veren B.O.'nun ifadesi üzerine harekete geçen jandarma, yakaladığı zanlıların tek tek ifadesini aldı. Zanlıların bir kısmı suçlamaları reddederken, ilişkiye girdiklerini itiraf edenlerden bazıları kendilerini şöyle savundu "Tarlada çalışırken bize işaret yapıp yanına çağırıyordu. 250 bin lira ya da 500 bin lira isteyip ilişkiye giriyordu. Kendi isteğiyle oldu, zorlamadık..." 
   Adli Tıp Kurumu'na götürülen ve bir ay sonra doğum yapacak olan B.O.'nun gerçek yaşının 14 olabileceği belirtildi. 
   
   Mahkemeye çıkarıldılar 
   Jandarma, daha sonra zanlılarla B.O. ve babası Ali O.'yu 45 Adana Adliyesi'ne sevk etti. Baba Ali O. "Benim bir şeyden haberim yoktu. Daha sonra öğrendim. Bu kişiler cezalandırılsın" dedi. B.O., belgelerindeki eksikler nedeniyle Küçükdikili'ye götürülürken, Adana Nöbetçi 2. Sulh Ceza Mahkemesi'ne çıkarılan S.T. 17 , M.A. 17 , K.Ç. 17 , H.D. 17 , M.A.T. 17 , Mahmut Akgönül 19 , Ramazan Tozkoparan 19 , Tahir Dalçık 22 ve Adem Akgönül 26 tutuklandı. 
   Adana Adliyesi'nden bir yetkili, tecavüz sanıklarının sayısının sanılandan çok fazla olduğunu belirterek, "Bu olay N.Ç. olayından daha korkunç. Tecavüzcü sayısının 50'nin üzerinde olduğu, ancak kızın korktuğu için bu kişilerin hepsinin ismini vermediği sanılıyor" dedi. 
   
   
   
</TEXT>
</DOC>
