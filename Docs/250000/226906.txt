<DOC>
<DOCNO> 226906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy18.html </URL>
<DATE> 2004/03/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Aday eski karı-kocanın çekişmesi diğer adaya yaradı 
</HEADLINE>
<TEXT>

     Afyon'un Yenice Mahallesi'nden muhtar adayı olan eski karı-koca seçimlerinde başarılı olamadı. Eski eşlerin çekişmesi başka bir adayın muhtar seçilmesine neden oldu. 
     38 yıllık evliliğin ardından 2 yıl önce boşanan Yeter Duran ile Kadir Duran Afyon'un Yenice Mahallesi'nden muhtar adayı olmuşlardı. Rakiplerine şans vermeyen ve 2 dönem muhtarlık yapan Yeter Duran, 426 oy aldı. Eski eşi Kadir Duran ise 7 oyda kaldı. 
     Eski eşlerin çekişmelerinden yararlanarak yeni seçilen muhtar Mehmet Öner, mahallenin her türlü sorunuyla zaman kaybetmeden ilgileneceğini ve Afyon'un en güzel mahallesini yaratacağını iddia etti. 
     Öner, ''Bize oy veren ve vermeyenleri bağrımıza basacağız. Herkese eşit davranacağım. Vatandaş herkesin ne olduğunu biliyor. Böyle bir sonucu bekliyordum'' diye konuştu. 
     Eski eşler Kadir Duran ile Yeter Duran ise seçim sonuçları hakkında görüş belirtemediler. 
     
</TEXT>
</DOC>
