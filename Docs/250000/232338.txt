<DOC>
<DOCNO> 232338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonspo08.html </URL>
<DATE> 2004/04/17/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Vural Adanaspor'u yenerek 39 puan barajına ulaşmak istiyoruz... 
</HEADLINE>
<TEXT>

     Çaykur Rizespor Teknik Direktörü Yılmaz Vural, Adanaspor'u yenerek daha önce belirledikleri 39 puan barajına ulaşmak istediklerini söyledi. 
     Yılmaz Vural, A.A muhabirine yaptığı açıklamada, Rize'deki hazırlıkları tamamladıklarını belirterek, ''Adana'ya puan almak için gidiyoruz. Amacımız, Adanalı sporseverlere zevkli bir karşılaşma seyrettirmek'' dedi. 
     Adanaspor'un ligde hiçbir iddiasının kalmaması nedeniyle, kendilerine karşı atak bir futbol ortaya koyacağına inandığını ifade eden Vural, şöyle konuştu 
     ''Adanaspor'da daha önce görev yaptım. Şimdi ise rakip olarak karşı karşıya geleceğiz. Bu maçta ilk olarak dostluğu ön planda tutmak istiyoruz. İyi oynayan ve eline geçen fırsatları iyi değerlendiren maçı kazansın.'' Çaykur Rizespor'un yarın deplasmanda Adanaspor karşısına Murat Şahin, Gürol, Kürşat, Ahmet, Cem Baki, Zafer, Koray, Ünal, Serkan Özdemir, Okan, Saffet Akyüz muhtemel 11'iyle çıkması bekleniyor. 
     Öte yandan sakatlıkları süren Şener ve Victoria'nın Adanaspor maçı kadrosunda yer alamayacağı bildirildi. 
     
</TEXT>
</DOC>
