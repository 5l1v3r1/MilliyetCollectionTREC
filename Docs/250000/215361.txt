<DOC>
<DOCNO> 215361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/magazin/amag.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu, bu karda yine gösterdi kendini 
</HEADLINE>
<TEXT>

   İstanbul'u bembeyaz bir yorgan gibi örten karda, seneler sonra yağacak karlarda anlatacak birbirinden güzel hik yelerimiz oldu 
      KAYNAMA NOKTASI 
AHMET SALİH 
   
   Kara erirken bakmak gerekir. Giden bir arkadaşın ardından bakar gibi. Giden arkadaşların. Göz kırpan bir sokak lambasına, birazdan sönünce sanki sokak diğer lambalara rağmen karanlığa gömülecekmiş gibi kaygıyla, şefkatle baktığımız gibi. 
   Karlı günlerde yaptıklarımızı, gördüklerimizi unutmamalı, hafızalarımıza kazımalıyız. Karlı günleri hatırlamak, karlı günlerde, gecelerde olanları unutmamak hayatlarımızdaki süreklilik duygusunu kuvvetlendirir. Bu çocuklukta edindiğimiz bir kişisel tarih yazma alışkanlığı, yöntemidir. "Hani o çok karın yağdığı günlerdi" diye başlar, "Kapı çalındı, açtım, karşımda o" diye sürdürürüz hik yelerimizi. "Düşmüştüm, beni kaldırdı" diye. 
   Karlı gecelerin aydınlığında gördüğümüz yüzleri, kaçamak bakışları, bu resimleri, karlı günlerin sessizliğinde duyduğumuz o uzaktan gelen sesleri, bu kış müziğini sonradan yararlanmak üzere saklamalıyız. Bir daha ne zaman böyle bir kış olur, bir kış görürüz, bilinmez. 
   Perşembeden beri beyaz bir yorganın altındaki kuzenler gibiyiz. Hani, uzak bir şehirden ya da şehrin uzak bir semtinden yatıya gelirdi kuzenlerimiz, kocaman bir yer yatağında uyumadan önce uzun uzun şımararak, temiz çarşafların serinliğinde üşüyerek, ayaklarımızı birbirine sürte sürte bir arada olmanın keyfini çıkarırdık ya, işte bu haldeydik yine hepimiz birkaç gündür Beyoğlu'nda. 
   
   Çiçek Bar dopdolu 
   Şehrin başka semtlerinde çoğu esnaf dükk nını açmaz, erkenden kapatırken, Beyoğlu'ndaki kafeler, meyhaneler fazladan açık kaldılar, tutuldular. 
   Perşembe akşamı Çiçek Bar'da, kapının her açılışında bir başka müdavimi mek nın başarmış olmanın kıvancıyla giriyor içeri, coşkuyla davet ediliyordu her yeni gelen bütün masalara. 
   Oyuncular, yönetmenler Doğu filmlerini çekerken Sarıkamış gibi yerlerden aldıkları otantik yünlülerle gelmişlerdi Çiçek'e. 
   Milliyet yazarı Bilal Meşe ile oyuncu Levent İnanır neşeyle atışıyorlardı Çiçek'te. 
   Cuma geceyarısından epey sonra Ayhan Işık sokaktaki Kafemsi'nin kapısını çaldığımızda yadırgamadı mek nın sahibi Yavuz Küreli. Hesap yapmayı bıraktı, kendisi koydu demliği, çaydanlığı ateşe. Sonra dışarıda sessizce yağarken kar, iyice kısarak o da sesini, hayatını, beklentilerini anlattı bize. Cumartesi günü Yasemin Kozanoğlu diceylik yapacaktı Kafemsi'de. Ses düzeniyle uğraşmış geç vakte kadar Yavuz, sonra da belki geçen karda olduğu gibi evine gidemeyen dostları olur, kapıyı çalarlar diye kalmış burada. 
   Perşembe başlayan 3. Uluslararası Bağımsız Filmler Festivali nedeniyle Fitaş'ın girişi sinemaseverlerin taşıdıkları karla iyice kayganlaşmıştı, dikkat etmek gerekiyordu inip çıkarken. 
   
   Profiterol kalmadı 
   İnci'de profiterol erkenden bitmişti, cumartesi günü sevgililer ucuzundan ağızlarını tatlandırmış olmalılar. Biz, geç vakit gelen sevgilisizlere kalmamıştı, uludağ pastasıyla idare ettik. 
   Kızılkayalar ise bütün gece tava hamburgeri üretti, koydu buğulu camlarının ardına. 
   Tarihi Ağa Hamamı'nın uluslararası müşterileri sıcacık göbek taşında bu sefer kardan değil, mek nın akustiğinden ötürü kısılı seslerle koyu bir sohbetteydi sabaha karşı h l . 
   Beyoğlu, Beyoğluluğunu gösterdi bu karda da yine. 
   Güzel hik yelerimiz oldu seneler sonraki karlarda anlatacak. 
   
   
</TEXT>
</DOC>
