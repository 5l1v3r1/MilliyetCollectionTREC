<DOC>
<DOCNO> 229797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/spor/spo02.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dişinizi biraz sıkın 
</HEADLINE>
<TEXT>

   Daum, şampiyonluk için Beşiktaş derbisine altı puanlık farkı koruyarak gitmeleri gerektiğini söyledi. Alman hoca oyuncularına, "Çaykur Rize ve Samsun maçlarında kaza istemiyorum" uyarısını yaptı 
      YUSUF KOBAL 

   
   Endişesi var 
   FENERBAHÇE Teknik Direktörü Daum, Rize yolculuğu öncesi oyuncularıyla yaptığı toplantıda uyarılarda bulundu. Alman teknik adam, Beşiktaş ile oynayacakları derbiye altı puanlık farkı koruyarak gitmelerinin, kendilerini şampiyon yapabileceğini bildirdi ve Rizespor ile Samsunspor maçlarından altı puan istedi. Takımın fizik gücüne ve inancına güvendiğini söyleyen Daum, "Tek endişem, zaman zaman bazılarınızın ayaklarının yerden kesilmesi. Dişinizi biraz sıkın" dedi. 
   
   Yeni uygulama 
   YÖNETİM yeni bir ilke daha imza atıyor. İç transferde yeni kurallar yürürlüğe koyulurken, sezon sonunda Daum'un vereceği "Performans tablosu"na göre başarı farkı paralar dağıtılacak. Yani Fenerbahçeli oyuncular sezon sonunda Daum'dan iyi not aldıkları taktirde ekstra prim kazanacaklar. Tuncay, Ümit ve Nobre, bu nemalandırmadan yararlanması kesinleşen ilk isimler oldu. Diğer oyuncularn kaderini ise kalan altı maç belirleyecek. Hooijdonk özel sözleşme yaptığı için bu sistemden yararlanamayacak. 
   
   Rize'ye akın    SAMANDIRA Tesisleri'nde dün yaptığı çalışmanın ardından özel bir uçakla Trabzon'a giden Fenerbahçe'yi taraftarı Rize'de yalnız bırakmayacak. Yaklaşık iki bin Sarı - Lacivertli taraftarın bu akşam oynanacak kritik maçta takımlarına destek vereceği belirtildi. Fenerbahçe'de sakatlığı süren Mehmet Yozgatlı, Rize'ye götürülmedi. Fotoğraflar Yusuf Dursun 
   
   Son karar Pazartesi    Tuncay imzalayacak 
   SARI - Lacivertli takımda bu hafta sözleşme yenileyeceği açıklanan, ardından imzası sezon sonuna bırakılan Tuncay'ın Başkan Aziz Yıldırım'ın talimatı ile pazartesi günü masaya oturacağı öğrenildi. Genç oyunca garanti para, maç başına ve şampiyonluk primi dahil yeni bir paketin kabul ettirildiği, Tuncay'ın pazartesi günü üç yıllık imza atacağı kaydedildi. 
   
   
</TEXT>
</DOC>
