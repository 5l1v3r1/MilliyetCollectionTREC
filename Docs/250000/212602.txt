<DOC>
<DOCNO> 212602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sontur13.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa kaçtı, ortalığı birbirine kattı .. 
</HEADLINE>
<TEXT>

     Şanlıurfa'da sahibinin elinden kaçan kurbanlık boğa, ortalığı birbirine kattı. 
     Akşemsettin Mahallesi'nde Sabri Birlik'e ait boğa, kesim sırasında huysuzlaşarak kasabın elinden kaçtı. Boğayı yakalayamayan mahalle sakinleri, durumu polise bildirdi. 
     Olay yerine gelen polis ekipleri, kaçan boğayı, saatler süren mücadele sonucu yakalayamadı. Bunun üzerine mahalle sakinleri, sokak aralarına kaçan boğayı traktörlerle yakalamaya çalıştı. Kurbanlık boğa, boş bir tarlada halatlarla ağaca bağlanarak kontrol altına alınabildi. 
     Bu arada yaşanan koşuşturma sırasında birkaç kişi hafif yaralandı. 
     Boğa sahibi Sabri Birlik, boğanın yakalanması için Belediye ekiplerine haber verdiklerini, ancak sonuç alamadıklarını söyledi. 
     
</TEXT>
</DOC>
