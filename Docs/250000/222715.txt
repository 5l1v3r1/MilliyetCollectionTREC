<DOC>
<DOCNO> 222715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun23.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Hindistan'da Abdülkadir Han 'şebekesi' dağıtılacak 
</HEADLINE>
<TEXT>

     ABD Dışişleri Bakanı Colin Powell, İran, Libya ve Kuzey Kore'ye nükleer teknoloji sattığını itiraf eden bilim adamı Abdülkadir Han yönetimindeki ''şebekenin tümünün'' dağıtılması gerektiğini belirtti. 
     Powell, Hindistan'ın başkenti Yeni Delhi'de düzenlediği basın toplantısında, ''Pakistan Devlet Başkanı Pervez Müşerref, bu silahların çoğalmasının önüne geçilmesi konusunda bizim kadar kararlı. Ancak biz bu konuda şebekenin kolları ve kökleriyle birlikte tümünün dağıtılmasının ardından tatmin olacağız'' dedi. 
     Dışışleri Bakanı Powell, ''Abdülkadir Han ve yardımcılarının sorgularının ardından Pakistanlı yetkililerin bize verdiği önemli istihbarattan ve bu şebekenin dağılma süreci içinde bulunduğunu görmekten dolayı memnunuz'' diye konuştu. 
     Powell, yarın Yeni Delhi'den İslamabad'a geçecek. 
     Öte yandan, Suudi Arabistan'daki batılı diplomatik kaynaklar, Powell'ın, Asya ziyaretinin ardından Suudi Arabistan Veliaht Prensi Abdullah Bin Abdülaziz ve Dışışleri Bakanı Prens Suud El Faysal'la Irak ve Ortadoğu'daki son gelişmeleri görüşmek üzere, cuma veya cumartesi günü Riyad'a kısa ziyarette bulunacağını açıkladı. 
     
</TEXT>
</DOC>
