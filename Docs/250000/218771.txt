<DOC>
<DOCNO> 218771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sonspo10.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor "hemşeri'lerinden" 16 puan aldı 
</HEADLINE>
<TEXT>

     Birinci Süper Futbol Ligi'nde dün deplasmanda Samsunspor'u 3-1'lik sonuçla yenen bordo-mavililer, bölge takımları karşısında başarılı bir performans ortaya koydular. 
     Bordo-mavililer, ligde bölge takımları olan Akçaabat Sebatspor, Çaykur Rizespor ve Samsunspor ile yaptığı toplam 6 maçta, 5 galibiyet ve 1 beraberlik elde ederek 16 puan toplamayı başardı. 
     Ligin 4. haftasında sahasında Akçaabat Sebatspor'u 2-1, ligin 5. haftasında deplasmanda Çaykur Rizespor'u hükmen 3-0, ligin 6. haftasında da Samsunspor'u sahasında 3-1 yenen bordo-mavililer, ilk yarıda 9 puan toplamayı başardı. 
     Karadeniz ekibi, ligin ikinci yarısında ise 21. haftada deplasmanda Akçaabat Sebatspor ile golsüz berabere kalırken, 22. haftada Çaykur Rizespor'u sahasında 1-0, 23. haftasında da Samsunspor'u deplasmanda 3-1 yenmeyi başararak 7 puan topladı. 
     Karadeniz takımları karşısında sadece 2 puan yitiren bordo- mavililer, böylece ligin 23. haftası sonunda ulaştığı 44 puanın 16'sını söz konusu takımlar karşısında elde etmiş oldu. 
     
</TEXT>
</DOC>
