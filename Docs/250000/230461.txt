<DOC>
<DOCNO> 230461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sontur28.html </URL>
<DATE> 2004/04/11/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
Yurtta asayiş... İzmir'de bir kişi tabancayla vurularak öldürüldü 
</HEADLINE>
<TEXT>

     İzmir'in Konak İlçesi Anafartalar semtinde bir kişi tabanca ile vurularak öldürüldü. 
     A.A muhabirinin aldığı bilgiye göre, 872 sokak 56 numara önünde henüz belirlenemeyen bir nedenle Hakan Büyükalp 25 adlı bir genç tabanca ile vuruldu. 
     Yeşilyurt Atatürk Eğitim Hastanesi'ne kaldırılan Büyükalp, kurtarılamadı. 
     
     GAZİANTEP'TE CİNAYET... 
     Gaziantep'te, bir kişi birlikte alkol aldığı kuzenini öldürdü, arkadaşını yaraladı. 
     Alınan bilgiye göre, Düztepe Dutluk mevkiinde, beraber alkol alan Ali Bakır 28 , Ahmet Alagöz 39 ve Adem Özçelik 20 arasında henüz belirlenemeyen nedenle tartışma başladı. 
     Tartışmanın kavgaya dönüşmesi üzerine Adem Özçelik, av tüfeğiyle kuzeni Ahmet Alagöz ve arkadaşı Ali Bakır'ı yaraladı. 
     Devlet Hastanesi'ne kaldırılan yaralılardan Ahmet Alagöz yaşamını yitirdi. 
     Olaydan sonra kaçan Adem Özçelik, Gaziantep Emniyet Müdürlüğü Cinayet Büro Ekipleri'nce yakalanarak gözaltına alındı. 
     
     TURİST ÇİFTİN PASAPORTLARI ÇALINDI 
     Adana'nın Karataş İlçesi'nde Hollandalı bir çiftin pasaportları çalındı. 
     Jandarma Komutanlığı yetkililerinden alınan bilgiye göre, Bahçe Beldesi'ne tatil amacıyla gelen Hollandalı Annelies ve Cees Devries çiftinin 81 GSNJ plakalı otomobilinin camları kırılarak, araçtan çifte ait pasaportlar ve bazı evraklar çalındı. 
     Yetkililer, turistlerin şikayeti üzerine olayla ilgili soruşturma başlatıldığını bildirdiler. 
     
</TEXT>
</DOC>
