<DOC>
<DOCNO> 216486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun45.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da oy kullanma süresi 1 saat daha uzatıldı... 
</HEADLINE>
<TEXT>

     İran'da bugün yapılan 7. meclis seçiminde oy kullanma süresi bir saat daha uzatıldı. 
     Peyam Radyosu'nun haberine göre, İçişleri Bakanlığı, seçim bölgelerinden gelen talep üzerine, oy kullanma işlemlerinin saat 20.00'de TSİ 21.30 bitmesini kararlaştırdı. 
     İçişleri Bakanlığı, daha önce saat 18.00'de tamamlanması gereken oy verme işlemlerini bir saat uzatmıştı. 
     Öte yandan, İran resmi haber ajansı İRNA'nın haberine göre, Tahran Eyalet Valiliği'nin kadınlardan sorumlu danışmanı Rezvan Neyyiri, başkent Tahran'ın doğusunda seçime katılımın diğer bölgelerine göre daha fazla olduğunu söyledi. 
     Tahran'ın yoksulların yaşadığı güney kesiminde de seçime katılım yüksek olurken, zengin kuzey kesiminde katılımın düşük seyrettiği belirtiliyor. 
     
</TEXT>
</DOC>
