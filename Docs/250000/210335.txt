<DOC>
<DOCNO> 210335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun01.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Kıbrıs için son dakikaya kadar çalışacağız 
</HEADLINE>
<TEXT>

     Başbakan Recep Tayyip Erdoğan, Türkiye'nin, Kıbrıs Rum hükümetinin AB'ye gireceği tarih olan 1 Mayıs'a kadar Ada'da çözüm için son dakikaya kadar çalışacağını söyledi. 
     Erdoğan, Associated Press'e yaptığı açıklamada, Kıbrıs sorunuyla ilgili olarak ''Son dakikaya kadar olumlu tavrımızı sürdüreceğiz. Bu iyi niyet meselesi. Karşı taraf da iyi niyet gösterirse bir çözüme ulaşacağız'' dedi. 
     KKTC Başbakanı Mehmet Ali Talat, dün Ankara'da gazetecilere yaptığı açıklamada, Türkiye'nin Mayıs ayına kadar Kıbrıs sorununun çözümü konusunda kararlı bir tutum içinde olduğunu belirterek, Türkiye ile KKTC'de yürütülen çalışmaların birleştirilmesiyle bu yolda olumlu adımlar atılacağına inandığını kaydetmişti. 
     Erdoğan'ın, 25-30 Ocak günlerinde yapacağı ABD ziyaretinde Başkan George Bush ile temasları sırasında Kıbrıs sorununu da gündeme getirmesi bekleniyor. 
     
</TEXT>
</DOC>
