<DOC>
<DOCNO> 221125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/siyaset/siy02.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Anayasa'nın 20 maddesi değişecek 
</HEADLINE>
<TEXT>

      ANKARA Milliyet 

   
   Adalet Bakanı Cemil Çiçek, yerel seçimlerden sonra, AB müktesebatına uymayan mevcut Anayasa'nın 15 - 20 maddesinin değiştirileceğini belirtti. Aralıkta AB'den müzakere tarihi almak istediklerini belirten Çiçek'in NTV'deki röportajında, AB zirvesi öncesi 'bir kararlılık ifadesi' olacağını vurguladığı Anayasa değişiklikleri şöyle 
   Kadın - erkek eşitliği madde olarak Anayasa'ya girecek. 
   Anayasa'nın 15, 17, 38 ve 87. maddelerinde idam cezasına atıf yapan ifadeler kaldırılacak. 
   Genelkurmay Başkanlığı'nın temsilcisi YÖK'ten çıkarılacak. 
   DGM'ler kaldırılacak. 
   Yüksek Mahkeme üyelerinin seçiminde yargının belirleyiciliği artırılacak. 
   Sivil - askeri yargı ayrımı kaldırılacak. 
   Uluslararası anlaşmalarla ilgili 90. madde değiştirilecek. Böylece, uluslararası anlaşmalarla Anayasa maddelerinin çelişmesi halinde anlaşmalar geçerli olacak. 
   
   
   
</TEXT>
</DOC>
