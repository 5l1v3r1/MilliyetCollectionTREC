<DOC>
<DOCNO> 232761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun50.html </URL>
<DATE> 2004/04/19/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
New York'ta tren kazası 130 yaralı 
</HEADLINE>
<TEXT>

     New York Penn Tren İstasyonu'nda meydana gelen bir tren kazası sonucu 130 kişi hafif şekilde yaralandı. 
     Kazanın neden meydana geldiği henüz açıklığa kavuşmazken, acil yardım görevlilerinin sıkışan bazı yolcuları bulundukları yerden çıkararak ilk tedavilerini yaptıkları gözlendi. Görgü tanıkları, Amtrak şirketine ait hareket halindeki treninin 14 no'lu hatta bulunan Long Island Demiryolu'na ait bir trene çarptığını ifade ettiler. 
     Amtrak treninde birkaç görevli dışında kimsenin bulunmadığı açıklanırken, Long Island Demiryolu'na ait trendeki yolcuların çoğu ilk tedavilerinin yapılmasından sonra gönderildiler. 
     Muhtemel terör saldırısı endişesi yüzünden istasyonlarda çok sayıda polis ve ilk yardım görevlisinin bulunmasından dolayı kazadan sonra kurtarma ve ilk yardım müdahalelerinin çok hızlı gerçekleştirildiği kaydedildi. 
     
</TEXT>
</DOC>
