<DOC>
<DOCNO> 202270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sonspo05.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü in, Valdez out 
</HEADLINE>
<TEXT>

     Espanol karşısında güven veren milli kalecimiz, Barcelona’nın bu hafta Murcia ile oynayacağı Kral Kupası maçında da eldivenlerini giyecek. 
     İspanya Ligi’nde haftalardır k bus dolu günler yaşayan Rüştü Reçber, nihayet kaleyi devraldı ve kalıcı olduğunu 1 lig maçında kanıtladı. Teknik direktör Frank Rijkaard’ın, Espanol karşısında hatasız bir oyun ortaya koyan tecrübeli kalecimize bundan sonra sürekli görev vereceği belirtildi. Rüştü’nün, hafta içinde oynanacak Kral Kupası’nda Murcia karşısında yine kaleye geçeceği öğrenildi. 
     
     Kalıcı olacağım 
     Gazeteler Rüştü’den övgüyle bahsederken, yıldız oyuncu maçtan sonra yaptığı açıklamada, Rijkaard kaleye geçeceğimi cuma günü açıkladığında çok sevindim. Nihayet ligde ilk maçıma çıktım. İyi oynadığımı düşündüm. Kendime güveniyorum. Ancak kalıcı olmak için daha çok çalışmam gerektiğini biliyorum. Artık kaptığım formayı kolay kolay kaptırmayacağımö diye konuştu. 
     
</TEXT>
</DOC>
