<DOC>
<DOCNO> 244413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun35.html </URL>
<DATE> 2004/06/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
ABD'den Sadr'a 72 saat süre 
</HEADLINE>
<TEXT>

     Irak'ın Necef kenti valisi Adnan El Zurufi, Amerikalı yetkililerin, Şii lideri Mukteda El Sadr milislerine 72 saatte çekilmelerini önerdiğini belirtti. 
     Bunun karşılığında Amerikan askerlerinin Necef ve Kufe'de kutsal yerlerden uzak duracağını ve birliklerin yeniden mevzilendirileceğini belirten El Zurufi, ''Amerikalılar, Irak güvenlik birimleriyle ortak devriye süresince hazır bulunacak'' dedi. 
     Vali, koalisyon yetkililerinden gelen mektupta yer alan önerinin Kufe ve Necef'te ateşkesin kurtarılması yönünde devam eden çabaların bir parçası olduğunu söyledi. 
     Amerikan ordusu, konuyla ilgili henüz açıklama yapmadı. 
     
     1 ABD ÖLDÜRÜLDÜ 
     Öte yandan, Irak'ın batısında, dün askeri bir operasyona katılan bir Amerikan askerinin öldüğü açıklandı. 
     Amerikan ordusundan yapılan yazılı açıklamada, ''Güvenlik ve istikrar operasyonuna katılan bir deniz piyadesi El Anbar'da öldürülmüştür'' denildi, ancak ayrıntı verilmedi. 
     ABD Savunma Bakanlığı rakamlarına göre, Mart 2003'ten bu yana Irak'ta 596'sı çatışmada olmak üzere 800'den fazla Amerikan askeri öldü. 
     
</TEXT>
</DOC>
