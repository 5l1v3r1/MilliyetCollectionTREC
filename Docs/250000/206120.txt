<DOC>
<DOCNO> 206120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/guncel/gun05.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık yok edilecek 
</HEADLINE>
<TEXT>

   Ulusal Gıda ve Beslenme Eylem Planı uygulamaya konuldu. Okul çağındaki çocukların sağlıklı ve dengeli beslenme alışkanlığı edinmeleri sağlanacak 
   ANKARA Milliyet 
   
   Milli Eğitim Bakanlığı MEB , okul çağındaki çocukların sağlıklı, dengeli ve yeterli beslenme alışkanlığı kazanmaları amacıyla eğitim programı başlatacak. Milli Eğitim Bakanı Hüseyin Çelik, yayımladığı genelgede, 1992'de düzenlenen Uluslararası Beslenme Konferansı ile 1996'da gerçekleştirilen Dünya Gıda Zirvesi'ne katılan ülkelerin üst düzey yöneticilerinin, "Beslenme, vitamin ve mineral yetersizlikleri ile açlığın yok edilmesi" amacıyla ulusal eylem planları hazırlanmasını kabul ettiklerini kaydetti. Çelik, buna göre "MEB Ulusal Gıda ve Beslenme Eylem Planı Uygulama Programı" oluşturulduğunu ifade etti. Eylem planı çerçevesinde bakanlığın ilgili birimlerinin yürüteceği faaliyetler şöyle 
   Okul çağındaki çocukların sağlıklı, dengeli ve yeterli beslenme alışkanlıkları edinmeleri sağlanacak.Gıda ürünleri ve toplu tüketim yerlerinde ara kademelerde çalışacak kişiler eğitilecek ve yasal düzenleme yapılacak.Gıda üretimi ve hazırlanmasında ara kademede çalışacak kişiler eğitilecek.Gıda yardımı ve okul sütü programlarını kapsayan hizmetler geliştirilecek.Hamilelik öncesinde "Folat" Genellikle yeşil yapraklı sebzelerde bulunan vitamin ile ilgili sorunun önlenmesine yönelik eğitim verilecek.Ergenlik çağındakilerle çocuklarda demir, kalsiyum, çinko, B6 ve D vitamini yetersizliği sorunlarının önlenmesi için tedbir alınacak. 
   
   
</TEXT>
</DOC>
