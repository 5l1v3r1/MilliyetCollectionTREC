<DOC>
<DOCNO> 237196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/soneko34.html </URL>
<DATE> 2004/05/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsa günü yüzde 3.20'lik artışla tamamladı... 
</HEADLINE>
<TEXT>

     İMKB Bileşik Endeksi 2. seansta 414.97 puan artışla 18,244.74 puandan kapandı. 
     Hisse senetleri 2. seansta ortalama yüzde 2.33 oranında değer kazandı. 
     İlk seanstaki 151.52 puanlık artış dikkate alındığında Borsa endeksi, günün tamamında 566.49 puan yükseldi. Hisse senetlerindeki günlük değer kazancı yüzde 3.20 oldu. 
     Endeks, 2. seansa 34.25 puan artışla 17,864.02 puan seviyesinde başladı. Yükselişini sürdüren endeks, seansın ilk yarısını, 18,000 puanın üzerine 18,174.26 puandan geçti. 
     Seansta en düşük 17,829.77 puanı gören endeks, ulaştığı en yüksek seviye olan 18,244.74 puandan günü tamamladı. 
     1. seanstaki 151.52 puanlık artış dikkate alındığında, endeks, günlük bazda 566.49 puan ve yüzde 3.20 oranında yükseldi. 
     2. seans kapanışında, mali endeks 709.76 puan artışla 25,244.09 puana, sanayi endeksi 268.97 puan artışla 16,270.95 puana, hizmetler endeksi 136.92 puan artışla 9,723.06 puana yükseldi. 
     Böylece ilk seansa göre mali grup hisseler ortalama yüzde 2.89, sanayi grubu hisseler ortalama yüzde 1.68, hizmet grubu hisseler ortalama yüzde 1.43 değer kazandı. 
     2. seansta işlem gören toplam 308 hisse senedinden 226'sı değer kazandı, 45'i değer kaybetti, 37'sinin fiyatında değişiklik olmadı. 
     Seansta, 579 trilyon 153 milyar 226 milyon liralık işlem hacmi kaydedildi. Günlük işlem hacmi ise 930 trilyon 395 milyar 836 milyon lira olarak hesaplandı. 
     2. seansta Yapı Kredi Bankası, Erdemir, Doğan Holding, İş Bankası C ve Vestel en yoğun işlem gören hisse senetleri olarak belirlendi. 
     
</TEXT>
</DOC>
