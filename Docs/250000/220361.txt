<DOC>
<DOCNO> 220361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur53.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
K.Çekmece'de 8 yaşındaki Y.A. sokakta yaralı bulundu 
</HEADLINE>
<TEXT>

     Küçükçekmece'de bıçaklanarak ve darp edilerek ağır yaralanmış halde sokakta bulunan 8 yaşındaki Y.A'nın sağlık durumunun ciddiyetini koruduğu bildirildi. 
     AA muhabirinin edindiği bilgiye göre, Cumhuriyet Mahallesi Karanfil Sokak üzerinde, dün akşam saatlerinde yaralı halde bulunarak İstanbul Tıp Fakültesi Hastanesi'ne kaldırılan Y.A'nın sağlık durumunun ciddiyetini koruduğu belirtildi. 
     Polisin olaya ilişkin soruşturması da sürüyor. 
     Y.A'nın, Bakırköy Ruh ve Sinir Hastalıkları Hastanesi'nde bir süre tedavi gördüğü belirtilen ve kendisinden dünden beri haber alınamayan 22 yaşındaki ağabeyinin, ifadesine başvurulmak üzere arandığı bildirildi. 
     Öte yandan, olay yerinde yapılan incelemelerde, duvara kanla yazıldığı bildirilen ''Ben yaptım'' şeklinde bir yazı görüldüğü ve bunun kim tarafından yazıldığının araştırıldığı öğrenildi. 
     
</TEXT>
</DOC>
