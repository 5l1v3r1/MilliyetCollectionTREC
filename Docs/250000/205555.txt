<DOC>
<DOCNO> 205555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/yazar/pulur.html </URL>
<DATE> 2003/01/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yılbaşı ve yeni yıl... 
</HEADLINE>
<TEXT>

     BUGÜN yeni yılın ilk günü... 
     Biz, her yeni yıldan mutlaka bir şeyler bekleyenlerden değiliz. 
     Umutsuz muyuz, her şeyden umudumuzu kesmiş miyiz 
     Hayır 
     O halde, yeni yıldan niye bir şey beklemiyoruz, ya da yılbaşına neden önem vermiyoruz 
     Çünkü, ne yılbaşı gecesinin, ne de yeni yılın ilk gününün insanın hayatında önemli olduğuna inanmıyoruz da ondan. 
     Ne yılbaşı gecesinin diğer gecelerden farkı vardır, ne de yeni yılın ilk gününün, diğer günlerden... 
     Milli Piyango’dan ikramiye kazanmanın dışında yılbaşı ve yeni yılın ilk günü insanın yaşamında ne değişiklik yapar ki 
     Bize göre hiçbir şey 
     
     KİMİ insan yılbaşında eğlenmeyi tercih eder, kimi insan evinde televizyon başında oturur, kimi de hiç ilgilenmez. 
     
     YILBAŞI, Türk toplumunda her zaman tartışılır. 
     Kimi "yılbaşı Hıristiyan geleneğidir, bize ne " der, kimi de yılbaşındaki aşırı harcamayı eleştirir, Türkiye’nin gerçekleriyle karşılaştırır... 
     Gökhan Akçura’nın araştırmasında, yetmiş küsur yıldan beri yılbaşının tartışıldığı görülür. X 
     
     BATILI olmayı çam ağacı süslemek, yılbaşında eğlenmek sananlar hep olmuştur. 
     Nedeni de çok basittir. 
     Yılbaşında çam ağacı süslemek mi kolaydır, ya da çılgınlar gibi eğlenip yılbaşını kutlamak mı, yoksa "çağdaş" dediğimiz Batı’nın temel değerlerini, demokrasiyi, insan haklarını, kültürünü bilerek özümseyip, benimsemek mi 
     Hangisi kolaydır 
     Elbette çam süslemek ve eğlenmek... 
     
     1936 yılının ilk gününde Peyami Safa "Tan" gazetesinde şöyle yazıyordu 
     "Birkaç sene evveline gelinceye kadar, biz Müslümanlar için yılbaşı kelimesi, Noel, paskalya, karnaval veya herhangi bir yortu gibi, seyircisi ve yabancısı olduğumuz bir alemin günlük ve odağacı kokan alaca karanlık ayinlerinden farksızdı. Birkaç senedir bir de baktık ki, medeni sebeplerle benimsediğimiz bu yılbaşı da, Noel gibi, Hazreti İsa şerefine, İncil’in yasak ettiği günahları işlemeye dünyanın her yerinde vesile teşkil eden hoş bir eğlence imiş." 
     Aynı tarihlerde Sabiha Sertel’in "Resimli Ay" dergisi, yılbaşına geleneklere aykırı olduğu için değil, sınıfsal açıdan karşı çıkıyordu. 
     Yılbaşını eğlence yerlerinde geçirenler olduğu gibi halkın çoğunluğunun evinde, sokakta, hatta kaldırımda yeni yılı karşıladığı belirtiyor ve şöyle yazıyordu 
     "Zaten yılbaşı gecesi iki tarafla hayat tarzının daha bariz ve kabarık bir surette meydana çıkarmaktan başka işe yaramıyor." 
     
     YILBAŞI ve yeni yıl nedir 
     Bu sorunun cevabı, insanların hayalidir... 
     Yeni yılın, geçmiş yıldan daha güzel ve iyi olması için gerçek bir sebep var mıdır yani sihirbazın sopası, yeni yılın üzerine dokunacak, her şeyi değiştirecek midir 
     Hayır, ama insanlar, öyle olmasını ister ve hayal ederler. 
     İnsan hayal ettiği müddetçe yaşar... 
     Yeni yılınız kutlu ve mutlu olsun... 
     
     X Yılbaşı Kitabı - Om Yayınevi 
     
     







İlk gün 


Komşumuz İsviçre olsaydı... 


Yılbaşı ve yeni yıl... 


YÖK ve Mumcu 


İlk gün 


Ahmed’in göbeği 


İki arada bir derede 


2003 nasıl iyi geçer 


İlk yumruk 


Dünya küçük bir köy olsaydı eğer... 


Kalem ve silgi 


İrticaa siyasal teşvik 


Bilin bakalım, 2003’te ne olacak 


Komşumuz İsviçre olsaydı... 


Yılbaşı ve yeni yıl... 


Kaygıları kahkahayla yok edin 


Biz böyleyiz 


1 Ocak Çarşamba 


</TEXT>
</DOC>
