<DOC>
<DOCNO> 224616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonyas06.html </URL>
<DATE> 2004/03/22/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
'Süper virüs' her yıl daha fazla çocuğu etkiliyor 
</HEADLINE>
<TEXT>

     İngiltere'de ''süper virüs'' ya da ''hastane virüsü'' diye adlandırılan virüsün her geçen yıl daha fazla çocuğu etkisi altına aldığı açıklandı. 
     Konuyla ilgili araştırmanın sonuçlarını Çocukluk Dönemi Hastalıkları Arşivi adlı yayın organında açıklayan bilim adamları, özellikle geçen 10 yıl içinde MRSA virüsünün çocukları etkileme oranında dramatik bir artış meydana geldiğini belirttiler. 
     Bilim adamları, 1990 ile 2001 yılları arasında enfeksiyon oranının 19 kat arttığını bildirdi. Hükümete, enfeksiyonun yayılmasına karşı etkili önlemler alınması çağrısında bulunan bilim adamları, ulusal risk faktörlerinin belirlenmesi ve bunların ortadan kaldırılması için gereken yatırım ve çalışmanın yapılmasını istediler. 
     Virüsün çocuklarda sadece yayılmayı sürdürmekle kalmayarak, başka tedavilere yönelik olarak kullanılan antibiyotikleri de etkisiz hale getirdiği belirtildi. 
     Çocuklar arasında hastalığa en çok yakalanan yaş grubunun, yüzde oranıyla 1 yaş altındaki bebekler olduğu, özellikle uzun süre hastanede kalan prematüre bebeklerin tehdit altında olduğu kaydedildi. 
     
</TEXT>
</DOC>
