<DOC>
<DOCNO> 226046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yasam/yas03.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay Yolu düşledi biz kullanıyoruz... 
</HEADLINE>
<TEXT>

   Kaptan Kirk ve Mr. Spock'ın 'film icabı' kullandığı pek çok cihaz, artık sıradan gerçekler 'ışınlanma' hariç.. 
      DIŞ HABERLER SERVİSİ 
   
   Uzay Yolu'nun Star Trek 23. yüzyıl öngörüsünde, insanlar kişisel kablosuz cihazlarla iletişim kuruyor, bilgisayarlardan sonsuz bilgi içeren bir veri tabanına ulaşabiliyor, dev monitörler karşısında saatler geçiriyordu. Uzay Yolu'nun ilk kez yayımlandığı 1966'da, 23. yüzyıl için 'film icabı' öngördüğü bu cihazların çoğu, 21. yüzyıl başlarında gerçekleşti bile ışınlama hariç. 
   Kaptan Kirk ve Mr. Spock'ı birer popüler kültür ikonu haline getiren 'Uzay Yolu', bugüne dek birçok bilim adamını ve mühendisi etkiledi. 
   
   'Etkilendik' itirafı 
   'Uzay Yolu' fantezisinden ilham alan bilim adamları plasma televizyonları, cep telefonlarını, kişisel dijital asistanları PDA geliştirdi. 
   Örneğin önde gelen avuçiçi bilgisayarlardan Palm Os'u 1993'te geliştiren Rob Haitani, tasarlama aşamasında 'Enterprise' uzay gemisinin kumanda panellerinden etkilendiğini açıkladı. Bugünkü cep telefonlarında kullanılan 'Blue tooth mavi diş ' sistemi yani doğrudan kulağa takılan cihazları da, ilk kez Uzay Yolu'nda, Enterprice'ın iletişim subayı Teğmen Uhura kullandı. Kişisel bilgisayarlar, plasma TV'ler ve internet Uzay Yolu'nun öngördüğüne benzer şekilde hayatımıza girdi. Ama Enterprise mürettebatı, TV karşısında hiçbir zaman pineklemedi... 
   
   
</TEXT>
</DOC>
