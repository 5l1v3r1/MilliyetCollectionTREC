<DOC>
<DOCNO> 223435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/soneko06.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi beyannamelerinde kimlik no ve e-posta adresi yer alacak 
</HEADLINE>
<TEXT>

     Vergi beyannamelerinde, ''T.C. Kimlik Numarası'' ve ''e-posta'' adreslerine ilişkin alanlara da yer verilecek. 
     Maliye Bakanlığı'nın konuya ilişkin ''Vergi Usul Kanunu Genel Tebliği'' Resmi Gazete'nin bugünkü sayısında yayımlandı. 
     Buna göre, vergi dairelerine verilecek beyannamelerde, T.C. Kimlik Numarası'na ilişkin alan gerçek kişi mükellefler tarafından doldurulacak. 
     Ayrıca, mükelleflerin elektronik posta adresinin bulunması halinde ilgili alan doldurulacak, bulunmaması halinde ise ilgili alana elektronik posta adresinin olmadığı yazılacak. 
     Vergi beyannamelerinin alınması sırasında bunlara ilişkin alanların doldurulup doldurulmadığı da kontrol edilecek. 
     
</TEXT>
</DOC>
