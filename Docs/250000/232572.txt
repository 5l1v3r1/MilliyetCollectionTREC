<DOC>
<DOCNO> 232572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo10.html </URL>
<DATE> 2004/04/18/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Beşiktaş'ta şok .. Ahmed Hassan sezonu kapadı... 
</HEADLINE>
<TEXT>

     Beşiktaş'ta kaptan Tayfun Havutçu'dan sonra Ahmed Hassan Kamel'de sakatlığı nedeniyle sezonu kapadı. 
     Konyaspor ile dün oynanan lig maçında yüzüne darbe alan Ahmed Hassan'ın çenesi ve dişlerinin kırıldığı ve altı hafta futbol oynayamayacağı açıklandı. 
     Beşiktaş Kulübü Sağlık Kurulu Başkanı Prof. Dr. Mete Düren, Ahmed Hassan'a yaptıkları muayene sonucunda çene kemiğinde kırık tespit ettiklerini, ayrıca dişlerinin de kırıldığını belirterek, ''Ahmed Hassan bugün ameliyat olacak. Çenesine pilak takılacak. Bu durumda 6 hafta oynayamayacak. Yani sezonu kapattı'' dedi. 
     Mısırlı futbolcunun ameliyatının öğleden sonra gerçekleştirileceği ifade edildi. 

     
</TEXT>
</DOC>
