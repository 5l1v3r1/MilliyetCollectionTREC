<DOC>
<DOCNO> 244528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo34.html </URL>
<DATE> 2004/06/01/ </DATE>
<TIME> 23.02 </TIME>
<AUTHOR>  </AUTHOR>
<HEADLINE>
Karşıyaka'da teknik direktör sorunu en kısa zamanda çözülecek 
</HEADLINE>
<TEXT>

     İkinci Futbol Ligi A Kategorisi takımlarından Karşıyaka'da, asbaşkan ve basın sözcüsü Ahmet Diker, yarın akşam saatlerine kadar bir teknik direktör ile anlaşacaklarını söyledi. 
     Diker, AA muhabirine yaptığı açıklamada, bu akşam yaptıkları toplantıda kulübün yeni profesyonel şube yönetimi ile teknik direktör sorununu masaya yatırdıklarını kaydetti. 
     Aralarında Hüseyin Hamamcı'nın da yer aldığı çok sayıda teknik direktör adayı ile görüşmelerde bulunduklarını belirten Diker, ''Yarın akşama kadar antrenör sorununu çözeceğiz. Bu konuda çalışmalarımızı sürdürüyoruz'' dedi. 
     Diker, transfer çalışmalarına teknik direktör arayışlarını noktaladıktan sonra başlayacaklarını bildirdi. 
     
</TEXT>
</DOC>
