<DOC>
<DOCNO> 231989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun62.html </URL>
<DATE> 2004/04/16/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
KKTC'de referandum... DP,kararı hka bıraktığını açıkladı 
</HEADLINE>
<TEXT>

     KKTC'de koalisyon hükümetinin küçük ortağı Demokrat Parti DP , 24 Nisan'da yapılacak referandumda, kararı halka bıraktı. 
     Demokrat Parti'nin DP Genel Başkanı, Başbakan Vekili, Dışişleri Bakanı ve Başbakan Yardımcısı Serdar Denktaş, 24 Nisan'da yapılacak referandumda, partisinin, planı, halkın özgür iradesiyle oy kullanmasına bıraktığını açıkladı. 
     Üzerine düşen görevi yapmış olmanın huzuru içinde olduğunu söyleyen Denktaş, ''gerçekleri halka anlatma kampanyası yürüteceğini'' belirtti. 
     Parti meclisinde kısıtlı bir katılım da olsa ''hayır'' kararı alındığını, ancak parti içinde etkin bir grubun ''evet'' kararında olduğunu ifade eden Denktaş, karar verilirken bireysel çıkarlarla toplumsal çıkarların vicdan muhasebesinin yapılmasını istedi. 
     
</TEXT>
</DOC>
