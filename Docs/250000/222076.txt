<DOC>
<DOCNO> 222076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sontur11.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk'ün Kara Harp Okulu'na girişinin 105. yılı... 
</HEADLINE>
<TEXT>

     Kara Harp Okulu öğrencileri, Atatürk'ün harp okuluna girişinin 105. yılı dolayısıyla Anıtkabir'i ziyaret etti. 
     Kara Harp Okulu Komutanı Tümgeneral Hulusi Akar ve beraberindeki Harbiyeliler, Aslanlı Yol'dan yürüyerek Atatürk'ün kabrinin bulunduğu bölüme geldiler. 
     Harbiyeliler, Tümgeneral Akar'ın Atatürk'ün kabrine çelenk koymasının ardından saygı duruşunda bulundu. 
     Daha sonra Anıtkabir Özel Defteri'ni imzalayan Tümgeneral Akar, deftere şunları yazdı 
     ''En büyük harbiyeli ulu önder Atatürk, Mezunu olduğun bilim ve irfan yuvası Kara Harp Okulu'nda her 13 Mart'ta Harbiyeliler yoklama sırasında 'içimizde' diyerek, emanet ettiğin laik ve demokratik Türkiye Cumhuriyeti'ni ilelebet muhafaza ve müdafaa edeceklerini tek ses halinde haykırmaktadırlar. Bu haykırış, Türkiye Cumhuriyeti'nin sönmez birer meşalesi olan harbiyelilerin mirasına sarsılmaz bir azimle sahip çıktıklarının, çıkacaklarının bir ifadesidir. 
     Seni daima saygı, şükran ve minnetle anıyoruz.'' 
     
</TEXT>
</DOC>
