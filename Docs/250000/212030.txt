<DOC>
<DOCNO> 212030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur24.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay, yargı soruşturmasına Şener Güngör'ü görevlendirdi 
</HEADLINE>
<TEXT>

     Yargıtay Birinci Başkanlık Kurulu, Neşter 2 Operasyonu kapsamında yargıya yönelik iddiaları soruşturmak üzere muhakkik üye olarak 10. Ceza Dairesi Başkanı Şener Güngör'ü görevlendirdi. 
     Yargıtay Birinci Başkanlık Kurulu bugün yaptığı toplantıda, ön inceleme yapmak üzere görevlendirilen raportör üyenin hazırladığı raporu değerlendirmiş, soruşturma yapılmasına karar vererek, bir muhakkik üye görevlendirmişti. 
     Soruşturmayı 10. Ceza Dairesi Başkanı Şener Güngör yürütücek. 
     Güngör, sorgu hakimi gibi görev yaparak raporunu hazırlayacak ve soruşturmanın sonucunu 1. Başkanlık Kurulu'na sunacak. 
     Başkanlık Kurulu, raporu inceledikten sonra son soruşturmanın açılmasına karar verirse dosya Yargıtay Cumhuriyet Başsavcılığı'na gönderilecek. Suç, ''kişisel suç'' ise Yargıtay Ceza Genel Kurulu'nda, ''görevle ilgili'' suç ise Anayasa Mahkemesi'nde dava açılacak. 
     
</TEXT>
</DOC>
