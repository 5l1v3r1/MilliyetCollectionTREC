<DOC>
<DOCNO> 200814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yazar/yilmaz.html </URL>
<DATE> 2003/12/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yavru vatanda yavru savaş 
</HEADLINE>
<TEXT>

   
   KKTC'de gerçeklecek 14 Aralık genel seçimlerine gözünü çeviren finans çevreleri, ilgilerini kamuoyu yoklamalarına çevirdiler. Global Menkul Değerler Verso - SAM araştırma şirketine, KKTC seçim araştırması yaptırdı. 
   Anketin sonuç bölümündeki yorumdan konuya girmek istiyorum 
   "DP Serdar Denktaş'ın Genel Başkan olduğu Demokrat parti anahtar parti olacaktır. Hükümeti UBP Derviş Eroğlu'nun Genel Başkan olduğu Ulusal Birlik Partisi veya CTP Mehmet Ali Talat'ın Genel Başkan olduğu Cumhuriyetçi Türk Partisi - Birleşik Güçler ile kurmak DP'nin elindedir." 
   Birleşmiş Milletler'in, Annan Planı olarak sunduğu çözümden yana olanlar ve olamyanlar olarak iki ayrı cephenin tartışıldığı seçimden, bir koalisyon çıkacağı beklentisi çok da yaygın değil. Ancak Verso'nun sonuçlarına bakılırsa koalisyon en yakın olasılık. 
   
   AK kadro KKTC'de 
   AKP'nin 3 Kasım seçim kampanyasını yürüten ve Başbakan Tayyip Erdoğan'ın oğlu Bilal'in Lütfi Kırdar'daki düğününü organize eden Arter Reklam'ın sahibi Erol Olçar bu günlerde KKTC'de Denktaş'a destek veriyor. Arter'in yaptırdığı bir ankete göre UBP yüzde 40'lar ile iktidarın tek başına adayı gözüküyor. 
   Olçar'ın kapatılan Refah Partisi döneminden bugüne, AKP ile yakınlığı gözününe alındığında, Türkiye'deki iktidarın Eroğlu'nu desteklediğini söylememek fazla tedbirli bir yaklaşım olur. 
   Aynı yakınlık Dışişleri Bakanı Abdullah Gül için de geçerli mi 
   Bu sorunun yanıtını Gül'ün "AB'nin 2004'de tarihi ertelemesi yolun sonu olur" demecinde aramak gerekebilir. 
   
   Şener'in zamanlaması 
   Verso'nun yorumuna geri dönersem, yani DP anahtar parti olursa koalisyon nasıl şekillenir 
   Serdar Denktaş babası ve KKTC Cumhurbaşkanı Rauf Denktaş'a rağmen Talat ile koalisyon kurar mı Talat ile Serdar Denktaş daha önceki iki seçim döneminde koalisyon ortağı olmuşlardı. 
   Dün KKTC, Anavatan'ın ekonomiden sorumlu Genel Başkan Yardımcısı Abdüllatif Şener'i ağırladı. Seçimlere geri sayım aşamasında Şener'in çantasında 160 milyon dolar destek ile geldiği yorumları da aynı anda yapıldı. 
   17 - 21 Nisan 2003 tarihleri arasında KKTC'ye giderek, Ekonomik ve Mali Protokol imzalayan Şener, 160 milyon dolarlık ek özel teşvik paketi açıklamıştı. Bu paket 3 yıla yayılıyordu. Dün, 140 milyon doları Türkiye Kalkınma Bankası'ndan, 20 milyon doları ise KKTC Kalkınma Bankası'ndan sağlanacak kaynağın açılması için en isabetli gün olamazdı. 
   Tabii Şener de spekülasyonları "çantamda 160 milyon dolar yok" mesajı ile gidermeye çalıştı. 
   
   Denge kadınlarda 
   Verso'nun 1997 denek üzerinde yaptığı ankete göre, önümüzdeki pazar günü yapılacak milletvekili seçimlerinde UBP yüzde 30.6, CTP - BG yüzde 22.9, DP ise yüzde 13.9 oy potansiyeline sahip gözüküyor. Ankette dikkatimi çeken bir başka nokta kadın ve erkek tercihleri. 
   Kadınların yüzde 24.3'ü Annan Planı'nı görüşmeye açık olduğun ilan eden CTP -BG ittifakına, yüzde 24.1'i ise UBP'ye oy vereceğini söylüyorlar. Sıkı bir denge, ancak erkeklere göre daha cesur 
   Sessiz çoğunluk ise yüzde 43.6 ile iktidar partisine UDP şans tanıyor. 
   Bir başka önemli soru Seçim sonuçlarından Kuzey Kıbrıs halkı ne bekliyor 
   Yüzde 19.9 ile AB'ye giriş bekleniyor. Olumsuz beklenti içinde olanların oranı yalnızca yüzde 11.3... 
   Bugünlerde Türkiye'de bir anket yapılsa ve "Türkiye AB'ye girmeye kararlı mı" diye sorulsa, ne çıkar dersiniz. Ben 14 Aralık'ı bekleyeceğim. 
   
      
   
</TEXT>
</DOC>
