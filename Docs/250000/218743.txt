<DOC>
<DOCNO> 218743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/soneko03.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ile Letonya arasındaki ticaret anlaşmaları feshedildi 
</HEADLINE>
<TEXT>

     Türkiye ile Letonya arasında 1997 yılında imzalanan Ticaret ve Ekonomik İşbirliği ve Serbest Ticaret Anlaşmaları iki ülkenin mutabakatıyla fesih edildi. 
     Söz konusu anlaşmalar, Letonya'nın Avrupa Birliği'ne katılımıyla üçüncü ülkelerle yaptığı bütün ikili anlaşmalardan çekilmek zorunda olması nedeniyle, katılım tarihi olan 1 Mayıs 2004'ten itibaren geçerli olmak üzere, bütün ek ve protokolleriyle birlikte fesih edildi. 
     Türkiye ile Letonya arasında konuya ilgili olarak teati edilen notaları onaylayan bakanlar kurulu kararı Resmi Gazete'nin bugünkü sayısında yayımlandı. 
     Öte yandan Türkiye-Polonya Kara Ulaştırması Karma Komisyon Toplantısı Protokolü onaylandı. Komisyonun 12-13 Ocak tarihlerinde Ankara'da yapılan toplantısında imzalanan protokol iki ülke arasındaki karayolu ulaşımının kolaylaştırılması ve serbestleştirmesinin öngörüyor. 
     Protokol uyarınca iki ülke, kendi ülkelerine boş giriş ya da üçüncü ülkelere yapılan taşımalar için transit giriş çıkışları ücretsiz yapılabilmesi için birbirlerine 1000'er adet izin belgesi vermeyi kabul ediyor. 
     Bakanlar Kurulu'nun onay kararı Resmi Gazete'nin bugünkü sayısında yayımlanarak yürürlüğe girdi. 
     
</TEXT>
</DOC>
