<DOC>
<DOCNO> 205306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/yasam/yas08.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların cinselliği erkekleri korkutuyor 
</HEADLINE>
<TEXT>

   'Müslüman Ülkelerde Kadın ve Cinsellik' adlı kitapta yer alan araştırmaya göre pek çok kadın, evlilik öncesi ilişkilerini bek ret onarım ameliyatlarıyla gizliyor 
      Ayça Atay 
   
   Din adına yapılan baskılar 
   GEÇTİĞİMİZ günlerde ilginç bir kitap yayımlandı. "Müslüman Ülkelerde Kadın ve Cinsellik" adlı kitapta, Müslüman ülkelerde kadınların yaşadığı baskılar anlatılıyor. Türkiye'den Pakistan, İran, Filistin, Fas ve Nijerya'ya uzanan geniş bir coğrafyadaki kadınların cinselliği üzerinde, din adına yapılan baskıları anlatan kitabı, psikoterapist Pınar İlkkaracan derledi. 
   
   Kimler başvuruyor 
   KİTAPTA Dilek Cindoğlu'nun imzasını taşıyan bir araştırmaya göre, pek çok genç kadın, evlilik öncesinde yaşadıkları cinsel ilişkinin izlerini silmek için bek ret onarım ameliyatlarına başvuruyor. Bu tür ameliyatları yaptıranların çoğunluğu, büyük kentlerde yaşayan, 20'li yaşların başında, az gelirli işlerde çalışan kadınlar. Gelir düzeyi ve statüsü yüksek kadınlar ise bu yola başvurmuyor. 
   
   Ayakta kalmak için 
   CİNDOĞLU, makalesinde bu ameliyatları "çifte standartlı ataerkil toplumda kadınların ayakta kalma stratejisi" olarak niteliyor. Zira günümüz toplumu "özgür ama iffetli kadınlar" talep ediyor. Bir başka ifadeyle, "Modern bir kadın, erkekler için cinsel olarak erişilebilir ama aynı zamanda bakire olmalı." 
   
   Batı'da kadın sevdiği kişiyle birlikte oluyor    Psikoterapist Pınar İlkkaracan'la kitabı konuştuk. İşte satırbaşları. 
   Kadınların kendi bedenlerine ve cinselliklerine sahip çıkmaları, mevcut erkek egemen sisteme en büyük tehdit olarak görülüyor. Türkiye'de sadece kadınların değil erkeklerin de çok büyük cinsel sorunları olduğunu görüyorum. Yoğun olarak terapiye geliyorlar. 
   Türkiye'de yanlış bir inanış var. Batı'da cinsellik özgür olduğu için sanki herkes önüne gelenle cinsel ilişkiye giriyor. Tam tersi, orada ne kızlar ne de erkekler üzerinde hiçbir baskı yok. Ama tanıdığım birçok genç kız hiçbir aile baskısı olmamasına rağmen, 'Ben ancak sevdiğimle birlikte olurum' diyor. 
   Yüzyıllarca kilise, kadın cinselliğini pasif olarak göstermeye çalıştı. İslam ise kadının da erkek kadar cinsel haz alma hakkı olduğunu kabul ediyor. Hatta erkeğe kadına haz aldırma görevi veriyor. Sonradan İslam ile alakası olmayan birtakım örf ve detlerle, bu aktif cinselliğe savaş açılıyor, çünkü kadınların aktif cinselliği erkekleri korkutuyor. 
   Erkeklerde son derece büyük bir psikolojik çelişki görüyoruz. Bir taraftan mutlu bir cinsellik istiyor. Bunun için iki tarafın da haz alması gerek. Öte taraftan da kadın cinsel isteğini gösterirse, 'Fahişe mi oldun ' diyebiliyorlar. 
   
   Baskıların Kuran'da yeri yok 
   İlkkaracan şöyle diyor "Kitabın adı 'İslam ve Cinsellik' değil, 'Müslüman Toplumlarda Kadın ve Cinsellik.' Bu çok önemli bir ayrım. Türkiye de dahil olmak üzere Müslüman toplumlarda din adına kadınların üzerine baskı yapmak için birçok mekanizma geliştirilmiş. Namus kavramından, bek ret üzerindeki baskılara kadar... Bunların çoğunun Kuran'da yeri yok." 
   
</TEXT>
</DOC>
