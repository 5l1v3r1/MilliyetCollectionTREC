<DOC>
<DOCNO> 245649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonyas13.html </URL>
<DATE> 2004/06/05/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Truva'nın yakışıklı "Paris"i şövalye oluyor... 
</HEADLINE>
<TEXT>

     ''Truva'' filminde ''ölümlü erkeklerin en güzeli'' Paris'i canlandıran ünlü aktör Orlando Bloom, yeni bir yapımda şövalye rolünde kamera karşısına geçecek. 
     Internetteki ''empire''ın haberine göre, ''Yüzüklerin Efendisi'' filminde sarı saçları rüzgarda uçuşan Elf ''Legolas Greenleaf'', ''Truva''da da Paris'i canlandıran Bloom, ''beyaz atlı prensliğe'' iyice alıştı. 
     ''Gladyatör'' filminin yönetmeni Ridley Scott'ın beyazperdeye aktardığı ''Kingdom of Heaven'' adlı yapımda başrolü kapan Bloom, bu yapımda iki dev aktör Liam Neeson ve Jeremy Irons ile kamera karşısına geçmeye hazırlanıyor. 
     12. yüzyılda Haçlı seferleri sırasında yaşanan romantik ve epik bir öyküyü işleyen film, demirci bir köylünün şövalyeliğe yükselmesini ve prensese aşık olmasını konu alıyor. 
     27 yaşındaki ünlü aktör Orlando Bloom, ''Karayip Korsanları'' filminde de Johnny Depp ile başrolü paylaşmıştı. 
     
</TEXT>
</DOC>
