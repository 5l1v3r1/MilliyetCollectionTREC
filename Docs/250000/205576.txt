<DOC>
<DOCNO> 205576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/soneko03.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorlu araç sayısı 7.5 milyona yaklaştı... 
</HEADLINE>
<TEXT>

     Türkiye yollarındaki motorlu kara taşıtları sayısı, 2002 yılı Ekim sonu itibariyle 7 milyon 439 bin 791 adete ulaştı. 
     Toplam taşıt sayısının yüzde 35'i ise üç büyük il olan İstanbul, Ankara ve İzmir'de bulunuyor. 
     Devlet İstatistik Enstitüsü DİE verilerinden yapılan hesaplamaya göre, 2002 yılı Ekim ayı itibarıyla motorlu taşıt sayısı, İstanbul'da 1 milyon 215 bin 294, Ankara'da 847 bin 341, İzmir'de ise 9 bin 87 adet olarak belirlendi. 
     Bu illeri 328 bin 856 adet araç ile Antalya, 294 bin 127 adet ile Bursa, 263 bin 886 adet ile Adana, 239 bin 66 adet ile Konya ve 194 bin 173 adet ile Mersin izledi. 
     Taşıt türlerine göre dağılıma bakıldığında ise İstanbul 947 bin 782 adet otomobil sayısı ve 13 bin 18 adet minibüs, 16 bin 161 adet otobüs, 148 bin 27 adet kamyonet, 26 bin 574 adet kamyon ile yine ilk sırayı alıyor. 
     Ankara 672 bin 360 adet otomobil, 12 bin 6 adet minibüs, 12 bin 432 adet otobüs, 84 bin 364 adet kamyonet ve 29 bin 140 adet kamyon ile ikinci sırada bulunuyor. 
     Taşıtlarda İzmir üçüncü sırayı alırken, bu ilde otomobil sayısı 346 bin 362 adet, minibüs sayısı 9 bin 766 adet, otobüs sayısı 9 bin 391 adet, kamyonet sayısı 73 bin 243 adet ve kamyon sayısı da 18 bin 448 adet olarak belirlendi. 
     
     OTOMOBİLDE ANKARA LİDER 
     Bu arada illerde bulunan otomobil sayısı, toplam araç sayısının yüzde 61.5'ini oluştururken, bu oran Ankara için yüzde 79.3 olarak gerçekleşti. 
     İstanbul'da bulunan otomobil sayısı, bu ilde bulunan toplam araç sayısının yüzde 77.9'u olurken, bu rakam İzmir'de yüzde 64.2, Bursa'da yüzde 62.7, Adana'da yüzde 55.4, Antalya'da yüzde 50.9 ve Konya'da yüzde 50.3 olarak belirlendi. 
     Söz konusu dönem itibarıyla Antalya'daki toplam otomobil sayısı 167 bin 497 adet, Adana'da 146 bin 339 adet, Bursa'da 184 bin 424 adet ve Konya'da 120 bin 323 adet gerçekleşti. 
     
     HER 9 KİŞİYE 1 ARAÇ 
     Ekim sonu itibarıyla toplam otomobil sayısı da 4 milyon 581 bin 968 adet olurken, 67 milyon 803 bin 927 kişilik nüfus üzerinden, Türkiye'de yaklaşık her 15 kişiye bir otomobil, her 9 kişiye de bir motorlu taşıt düşüyor. 
     Öte yandan Türkiye'de en az kara taşıtı ise Tunceli, Ardahan ve Hakkari'de bulunuyor. 
     2002 Ekim ayı itibarıyla, Tunceli'de 2 bin 644 adet, Ardahan'da 2 bin 749 adet ve Hakkari'de de 2 bin 991 adet taşıt kullanılıyor. 
     Tunceli 1058 adet ile en az otomobilin bulunduğu il olurken, en az otomobile sahip ikinci il 1430 adet ile Ardahan, üçüncü il de 1544 adet ile Hakkari oldu. 
     





</TEXT>
</DOC>
