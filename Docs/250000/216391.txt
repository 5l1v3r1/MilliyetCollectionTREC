<DOC>
<DOCNO> 216391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/siyaset/siy04.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakandan imalı NATO eleştirisi 
</HEADLINE>
<TEXT>
   Helikopterlerimiz K bil'e gidemedi 
   Gönül, "Afganistan için çok ısrar edince NATO'ya 3 helikopter verebileceğimizi belirtmiştik. Ancak helikopter naklinde bugüne kadar çözüm sağlanamadı" dedi 
   ANKARA Milliyet 

   
   NATO Genel Sekreteri Jaap de Hoop Scheffer, NATO'nun Irak'ta görev alabilmesi için meşru hükümetin kurulması gerektiğini, yakın dönemde bu ülkede görev alınmasının mümkün olmadığını belirtti. Dışişleri Bakanı Abdullah Gül de, NATO'nun Irak'ta rol alması durumunda Türkiye'nin vereceği katkının, BM'nin rolünün güçlendirilmesi ve Irak halkının daha geniş temsil edildiği bir konseyin davetine bağlı olduğunu kaydetti. 
   Scheffer, dün Gül'ün yanı sıra Milli Savunma Bakanı Vecdi Gönül, Başbakan Recep Tayyip Erdoğan ve Cumhurbaşkanı Ahmet Necdet Sezer ile bir araya geldi. Gül'le görüşmesinden sonra açıklamalarda bulunan Scheffer, NATO'nun Irak'ta kuvvet komutanlığını alması için meşru hükümet olmasını şart olarak gördüklerini dile getirdi. Erdoğan'la da öğle yemeğinde buluşan Scheffer, NATO'nun dönüşüm süreci çerçevesinde terörle mücadele ve kitle imha silahlarının yok edilmesinin önemli yer tuttuğunu, Türkiye'nin terörle mücadeledeki deneyimlerinin bu sürece katkı sağlayacağını söyledi. Erdoğan da, "Türkiye, Afganistan'da nasıl başarılı bir rol üstlendiyse Irak'ta da görevini başarıyla tamamlayacaktır" dedi. Gönül, NATO'nun Türkiye'den Afganistan için daha fazla destek istediğinin anımsatılması üzerine de şunları söyledi 
   "Eski Genel Sekreter George Robertson, bizden bütün NATO ülkelerinden daha fazla görev yapmamızı istedi. Biz de havaalanında yardımcı olabileceğimizi, oradaki sivil teşebbüslere yardımcı olabileceğimizi söylemiştik. Çok ısrar üzerine 3 helikopter verebileceğimizi belirtmiştik. Ancak helikopterlerin naklinde bugüne kadar çözüm sağlanamadı." 
   
   
   Gönül, "Afganistan için çok ısrar edince NATO'ya 3 helikopter verebileceğimizi belirtmiştik. Ancak helikopter naklinde bugüne kadar çözüm sağlanamadı" dedi 
   
</TEXT>
</DOC>
