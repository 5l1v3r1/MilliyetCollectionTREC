<DOC>
<DOCNO> 233636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonyas10.html </URL>
<DATE> 2004/04/21/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İş arkadaşları işten çıkarılan kişilerde kalp hastalıkları riski artıyor 
</HEADLINE>
<TEXT>

     Bir işyerinde çok sayıda kişinin işine son verilmesinin, kalan çalışanların kalp ve damar hastalıkları riskini artırdığı belirtildi. 
     Alman ''Bild der Wissenschaft'' dergisinin Mayıs sayısında yayımlanan haberde, iş arkadaşları işten çıkarılan kişilerin sağlığındaki bozulmanın nedeninin, daha fazla çalışmak ve işini kaybetme korkusu olduğu kaydedildi. 
     Helsinki'deki Finlandiya Mesleki Sağlık Enstitüsü tarafından yapılan araştırmada, iş arkadaşlarının yüzde 18'i işten çıkarılan çalışanların 4 yıl içinde kalp hastalıklarından ölme riskinin çok yüksek olduğu tespit edildi. 
     Bilim adamı Jussi Vahtera başkanlığındaki ekip, araştırma çerçevesinde 22 bin 430 çalışanın 1991 ve 2000 yılları arasındaki dosyalarını inceledi. Bilim adamları, özellikle işsizlik oranının üç katına çıkarak yüzde 16,6'a ulaştığı 1991 ve 1993 arasındaki dönemin dikkat çekici olduğunu kaydettiler. 
     
</TEXT>
</DOC>
