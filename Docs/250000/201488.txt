<DOC>
<DOCNO> 201488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/spor/bbas.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes fren yaptı 76-69 
</HEADLINE>
<TEXT>

   Lacivert-Beyazlılar, Avrupa Ligi'nde deplasmanda Polonya'nın Idea Slask engeline takıldı, grubundaki altıncı maçında ikinci yenilgisini aldı 
      GÖKHAN TÜRE WROCLAW 

   
   EFES Pilsen Avrupa Ligi C Grubu'ndaki altıncı maçında Polonya'nın Idea Slask takımına rakip sahada kaybetti, grubundaki ikinci mağlubiyetini aldı. Maça iyi başlayan, henüz beşinci dakikada Langdon'ın üçlüğüyle yedi sayı öne geçen Lacivert - Beyazlılar bu üstünlüğünü ikinci çeyrekte de korudu ve devreyi 37 - 32 önde kapadı. İkinci yarıya Tanel ve Greer'in üst üste üçlükleriyle giren Idea Slask, kontrolü ele geçirdi ve 28. dakikada farkı altı sayıya kadar çıkardı. Son çeyrekte seyircisinin de müthiş desteğini arkasına alan Idea karşısında Efes'in gayreti, pota altında Kaya ve Prkacin'den yeterli destek göremeyince sonucu değiştiremedi. 
   
   İstatistik    IDEA SLASK OYUNCU TS 2S 3S SA R Tanel 8 1 3 2 4 - 5 Wojcik 12 3 6 1 1 3 6 7 Ignerski 1 0 4 0 1 1 2 6 Randle 11 5 7 - 1 1 5 Greer 27 4 12 3 5 10 12 2 Tomzcyk 12 2 3 2 3 2 5 4 Skibiniewski 3 - 1 1 - - Hyzy 2 - - 2 2 2 TOPLAM 76 15 35 9 15 19 28 31 
   
   EFES PİLSEN OYUNCU TS 2S 3S SA R Ender 10 0 1 2 7 4 6 - Prkacin 6 1 2 - 4 4 3 Kaya 11 3 7 - 5 7 9 Langdon 13 2 5 3 7 - 2 Granger 11 3 5 1 5 2 2 3 Alper - 0 1 0 2 - - Ermal 9 4 7 0 2 1 2 2 Nikolic 9 3 5 - 3 4 3 TOPLAM 69 16 13 6 23 19 25 22 
   1.PERİYOT 18 - 13 E.Pilsen , 2.PERİYOT 37 - 32 E.Pilsen , 3.PERİYOT 54 - 51 I.Slask , MAÇ SKORU 76 - 69 I.Slask 
   HAKEMLER Brazauskas Litvanya , Pilipauskas Litvanya , Bubalo Sırbistan Karadağ 
   
   Tolga Öngören istifa etti    BASKETBOLDA lig ve Avrupa Ligi'nde beklenen performansı gösteremeyen Ülker'de, Coach Tolga Öngören istifa etti. İbrahim ve Rentzias gibi yıldızları transfer etmesine karşın sıçrama gösteremeyen takımda eleştiri alan Öngören, "Bu tamamen kendi tasarrufumla aldığım bir karardır" diyerek, 1.5 yıldır yürüttüğü görevinden ayrıldı. 
   AVRUPA Ligi'nde halen iddialı konumda bulunan ve ligde hafta sonu lider Tuborg ile kritik bir maça çıkacak olan Ülker'de yeni coach arayışları başladı. İtalyan Siena'dan ayrılan ve boşta bulunan Ergin Ataman'ın ilk aday olduğu, İtalyan Tanjevic ve Ülker'in eski çalıştırıcısı Çetin Yılmaz'ın da isminin gündeme geldiği bildirildi. 
   
   Transferde imza günü    GALATASARAY, Ülkersporlu Cihad Şahin'i renklerine bağladı. Bu oyuncu, takımla idmanlara başlarken, dönmesi için yeni teklif yapılan Nijeryalı Uche'den de haber bekleniyor. Pınar Karşıyaka da, bir haftadır denediği ABD'li pivot Damien Kinloch ile sözleşme imzaladı. İzmir ekibi, Renault'tan da Enes'i kiraladı. 
   
   Tuborg, geç açıldı 83-74    BASKETBOLDA Erkekler Avrupa Kupası Güney Konferansı A Grubu'nda mücadele eden iki Türk takımının randevusunda gülen taraf Tekelspor'u 83-74 mağlup eden Tuborg Pilsener oldu. Karşılaşmanın ilk yarısını ise Tuborg Pilsener 41- 33 geride kapadı. Bu arada FİBA Bayanlar Avrupa Kupası 2. tur ilk maçında Migrosspor, Rus Baltiyskaya'ya 80 - 55 yenildi. 
   
   Potada bugün 
   Ankara Atatürk Spor Salonu 
   17.00 Türk Telekom - Tofaş 
   
   
</TEXT>
</DOC>
