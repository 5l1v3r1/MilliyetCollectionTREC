<DOC>
<DOCNO> 208216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/ekonomi/eko06.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancı gelmemesi için neden kalmadı' 
</HEADLINE>
<TEXT>

   OECD Genel Sekreteri Johnston Faiz dışı fazlada yüzde 6.5 yakalandı. Türkiye'ye doğrudan yabancı yatırımın gelmemesi için hiçbir neden kalmadı 
   EKONOMİ SERVİSİ 
   
   Doğudan dış yatırımların Türkiye'ye akışını sağlamak üzere oluşturulan İstanbul Yatırım Forumu çerçevesindeki temaslarına özel sektörle başlayan Ekonomik İşbirliği ve Kalkınma Teşkilatı OECD Genel Sekreteri Donald J. Johnston, Türkiye'de güven ortamının kurulmakta olduğunu söyledi. 
   
   Yolsuzluk uyarısı 
   "Faiz dışı fazla yüzde 6.5 olmuş durumda. Doğrudan yabancı yatırımın Türkiye'ye gelmemesi için hiçbir neden kalmadı" diyen Johnston, CNN Türk'e yaptığı açıklamada da şöyle konuştu "Türkiye artık bir köşeyi dönmek üzere. Geçen seneki büyümenin yüzde 5'i bulması, bu yılki büyümenin yüzde 5'e yaklaşması, enflasyonun faizlerin düşüşü, hükümet bütçesinin fazla olduğunu görüyoruz. Bunlar güveni getiriyor." 
   Yabancı yatırımcının hukukun üstünlüğü, fikri ve gayri fikri mülkiyet haklarıyla da ilgilendiğini belirten Johnston, "Şimdiye kadar pek çok alana yansıyan yapısal reformların çoğu gerçekleştirilemedi iktidar reformlar için adımlar atmıştır" dedi. 
   Türkiye'nin en önemli eksikliği sorulunca, Johnston, "Temel unsur eğitim olmalıdır. Bilgi tabanlı dediğimiz ekonomiyi Türkiye'de başlatabiliriz" diye konuştu. 
   
   'Ciddi ilerleme var' 
   Şirket yolsuzluklarının dünyadaki etkilerine de değilen Johnston, "ABD'deki skandalları biliyorsunuz, yolsuzluklarla ilgili tartışmalar sürüyor. Türkiye'nin de bir dizi kuralla bunlardan kaçınması, uluslararası inandırıcılığı kazanması gerekiyor. Hükümetin bu alana bir an önce el atması gerekli. Bugünkü tartışmalardan anladım ki, gerçekten çok ciddi ilerlemeler kaydedilmiş" dedi. 
   
   
</TEXT>
</DOC>
