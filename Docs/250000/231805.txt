<DOC>
<DOCNO> 231805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur43.html </URL>
<DATE> 2004/04/15/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
14 yaşındaki kız babasını öldürdü 
</HEADLINE>
<TEXT>

     Antalya'nın Elmalı İlçesi'ne bağlı Gökpınar Köyü'nde yaşayan Mehmet A.'nın 38 14 yaşındaki kızı H.A tarafından öldürüldüğü bildirildi. 
     AA muhabirinin aldığı bilgiye göre 14 yaşındaki H.A, ayakkabısını giymekte olan babası Mehmet A.'yı, otomatik av tüfeğiyle arkasından ateş ederek öldürdü. 
     H.A'nın, olaydan sonra savcılığa teslim olarak ''Babamı, ben öldürdüm'' dediği belirtildi. İlköğretim okulu 7. sınıf öğrencisi olan H.A'nın, babası tarafından okuldan alındığı öğrenildi. Bir süredir eğitimine devam edemediği belirtilen H.A.'nın, karakolda verdiği ifadede, babası tarafından kötü muameleye maruz kaldığını söylediği kaydedildi. 
     Yetkililer, yaşı küçük olan H.A.'nın ilk sorgulamasından sonra tutuklandığını, ancak mahkemenin vereceği karar doğrultusunda ıslahevine gönderilebileceğini açıkladılar. 
     Kızı tarafından öldürülen Mehmet A.'nın bir süredir eşinden ayrı yaşadığı ve kızı H.A.'yı okuldan alarak evden çıkmasına izin vermediği, zaman zaman da kızını dövdüğü öne sürüldü. 
     
</TEXT>
</DOC>
