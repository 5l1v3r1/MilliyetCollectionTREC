<DOC>
<DOCNO> 238140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonsiy20.html </URL>
<DATE> 2004/05/07/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Anayasa değişikliği... 1. madde kabul edildi... Pozitif ayrımcılığa ret 
</HEADLINE>
<TEXT>

     TBMM Genel Kurulu'nda, Anayasa değişikliği teklifinin ikinci tur oylamasında, kadın erkek eşitliğine ilişkin birinci madde kabul edildi. 
     492 milletvekilinin katıldığı oylamada 471 kabul, 15 ret, 4 geçersiz oy kullanılırken bir oy da boş çıktı. 
     CHP'li milletvekillerinin birinci madde üzerinde verdiği pozitif ayrımcılığa ilişkin iki önerge ise reddedildi. 
     TBMM Başkanvekili Nevzat Pakdil'in yönettiği Genel Kurul'da kadın erkek eşitliğine ilişkin birinci maddenin oylamasına geçilmesinden önce CHP İstanbul Milletvekili Güldal Okuducu ile Ankara Milletvekili Oya Araslı'nın Anayasa'nın kadın erkek eşitliğine ilişkin 10. maddesinin sonuna, ''Kadın ve erkek eşit haklara sahiptir. Devlet kadınların ve erkeklerin eşitliğinin yaşama geçmesini sağlamakla yükümlüdür'' ifadesinin eklenmesine ilişkin önergeleri görüşüldü. 
     Okuducu, maddenin bu haliyle geçmesi durumunda AB'nin beklentisinin karşılanamayacağını söyledi. Ayrıca toplumun yarısının yaşadığı derin adaletsizliğin de giderilemeyeceğini kaydeden Okuducu, ''Hükümet seçimlerde verdiği sözü tutmalıdır. Kimsenin kadınlara Su altında oksijensiz yüzün demeye hakkı yoktur'' dedi. 
     Oya Araslı da Kadınlara Karşı Her Türlü Ayrımcılığın Önlenmesi Sözleşmesi ile AB'nin kadın erkek eşitliğinin sağlanması için gerekli tüm önlemlerin alınmasına ilişkin hükümlerinin yerine getirilmediğini kaydetti. Araslı, kadın erkek eşitliğinin iç hukuka geçirilmesi ve bunun için gerekli önlemlerin alınacağı ve bunun da ayrımcılık sayılmayacağına ilişkin düzenlemelerin anayasada yer alması gerektiğini söyledi. 
     Araslı, ''AK Parti'nin bu önergeler karşısındaki tavrı AB'ye girip girmeme konusundaki samimiyetini ve çağdaş düzenleme yapma niyetinde olup olmadığını gösterecektir'' dedi. 
     Konuşmaların ardından yapılan oylamada ise önergeler AK Parti milletvekillerinin oylarıyla reddedildi. Bazı AK Parti milletvekillerinin tereddütlü oy kullandığı gözlenirken, 6 milletvekili de önergeleri destekledi. Pozitif ayrımcılığa ilişkin iki ayrı önergeye destek veren AK parti milletvekilleri şöyle 
     ''Serpil Yıldız İzmir , Faruk Ünsal Adıyaman , Orhan Yıldız Artvin , Nurettin Aktaş Gaziantep , Mevlüt Akgün Karaman , İsmail Katmerci İzmir '' Teklifin birinci maddesinin kabul edilmesiyle Anayasa'nın 10. maddesine,''Kadınlar ve erkekler eşit haklara sahiptir. Devlet bu eşitliğin yaşama geçirilmesini sağlamakla yükümlüdür'' fıkrası eklendi. 
     
</TEXT>
</DOC>
