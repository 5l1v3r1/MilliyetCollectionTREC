<DOC>
<DOCNO> 248972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/soneko08.html </URL>
<DATE> 2004/06/18/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Almanya kalifiye yabancı işçilere kapılarını açıyor... 
</HEADLINE>
<TEXT>

     Almanya'da hükümet ve muhalefetin uzun bir süreden beri gündemde bulunan Göç Yasası konusunda bir uzlaşmaya vardıkları bildirildi. Çok kalifiye yabancı işçilere izin verilmesini hedeflenen yasanın, "kilit" bir unsurunu, "nefret" aşılayan din adamlarının sınır dışı edilmelerini, terör zanlılarının yargılanmadan ülkeden kovulmalarını kolaylaştırması oluşturuyor. 
     Deutsche Welle'ye göre, dört yıl süren tartışmaların sonucunda üzerinde uzlaşma sağlanan yasa ile göçün düzenlenmesi ve yeni göçmenlerin Alman toplum ile uyum sağlaması amaçlanıyor. 
     
     ALMANYA "EN İYİ BEYİNLERİ" ÇEKEBİLECEK 

     Alman İçişleri Bakanı Otto Schily'in, yasanın Almanya'ya "dünyanın en iyi beyinleri"ni çekme yarışına katılma olanağını verdiğini, Alman ekonomisine önemli bir katkıda bulunacağını belirttiğine dikkat çeken DW, onaylanması halinde yasa, ülkenin Türk işçilerine kapılarını kapattığı 1970 yıllarından bu yana ilk kez büyük bir göçe izin vereceğine dikkat çekti. 
     DW, Almanya'da düşük doğum oranının ciddi kaygılar yarattığını, yüzde 10 gibi yüksek işsizlik oranına karşın işverelerin kalifiye yabancı işçilere kapıların açılmasını istediklerini kaydetti. 
     Buna karşın, yasal göçmenlerin sayısının sınırlı kalacağını ifade eden DW, muhalefetteki hırıstıyan sosyal birliği partisi CSU'nun göçün, mühendis, bilgisayan uzmanı ve bilimadamları çok kalifiyet yabancılarla yerli halk için iş yaratacak olan girişimcilerle sınırlı tutulmasını sağladığına dikkat çekti. 
     Öte yandan, yasanın diğer "kilit" unsurunu, "nefret" teşvik eden din adamlarının sınır dışı edilmesini kolaylaştırmasının oluşturduğunu belirten DW, bu yöndeki önlemin Almanya'da faaliyet gösteren aşırı İslamcıları hedef aldığını kaydetti. 
     Yasanın ayrıca, terör zanlılarının yargılanmadan ülkeden kovulmalarına da olanak sağlayacağı bildiren DW, tasarının hırıstiyan demokratlarının 11 Mart'ta İspanya'da meydana gelen terör saldırılarının ardından daha katı güvenlik önlemleri talebiyle yaptığı baskının bir yansıması olduğunu vurguladı. 
     Bu arada, yasanın, beklendiği gibi Alman Parlamentosunun iki kanadı tarafından 9 Temmuz'a kadar onaylanması halinde 2005 yılının başında yürürlüğe gireceği bildirildi. 
     
</TEXT>
</DOC>
