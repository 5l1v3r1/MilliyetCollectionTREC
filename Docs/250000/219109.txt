<DOC>
<DOCNO> 219109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/spor/spo01.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen'den müthiş itiraf 
</HEADLINE>
<TEXT>

   Beşiktaş'ın yıldızı, performanslarındaki düşüşü fiziksel ve zihinsel yorgunluğa bağladı, "Doğrusunu söylemek gerekirse yürüyecek halimiz bile yok. Fener'i de havaya soktuk" dedi 
      BİLAL MEŞE 

   
   Umut Valencia'da 
   SERGEN Yalçın, Beşiktaş'ın son haftalardaki kötü futbolunu yoğun maç trafiğinin getirdiği yorgunluğa bağladı. İstanbulspor yenilgisiyle Fenerbahçe'yi havaya soktuklarını vurgulayan süper solak, "Doğrusunu söylemek gerekiyorsa yürüyecek halimiz bile yok. Bunun da temelinde hem fiziksel, hem de zihinsel yorgunluk yatıyor. Kötü oynuyoruz. Bir an önce aklımızı başımıza toparlamak zorundayız. Valencia çare olabilir" diye konuştu. 
   
   'Kredimiz tükendi' 
   İSTANBULSPOR maçında taraftarların gösterdiği tepkinin de doğal olduğunu savunan Sergen, "Bugün iyiyseniz alkışlanırsınız, yarın kötüyseniz tepki görürsünüz. Bunlar futbolun içinde var. Onlara kızmamak gerekir" açıklamasını yaptı. Arkadaşlarına da çağrıda bulunan tecrübeli oyuncu, "Sadece kredi limitimiz bitti. Özgüven bir maçta kaybedilmez. El ele verip, bu takımı yine ayağa kaldırmak zorundayız" ifadelerini kullandı. 
   
   Maç saati sitemi 
   YENİLGİ karşısında mazeret üretmenin yanlışlığını dile getiren Sergen, şöyle devam etti "Kötü futbolu örtmek hata getirir. Ancak ortada bir gerçek var, zaten yorgunuz, bir de maçlarımızı ya 14.00'te, ya da 15.00'te yapıyoruz. Diğerleri ise gece oynuyor. Anadolu takımı gibi olduk, bunu anlamıyorum. Şimdi geçmişi unutup, çarşamba günü Valencia engelini aşmak zorundayız. Tur atlarsak, her şey yoluna girer". 
   
   'Paniğe gerek yok'    'Geçici devrettik' 
   SÜPER Lig'de liderliği Fenerbahçe'ye kaptıran Beşiktaş'ta büyük bir üzüntü yaşanıyor. Menajer Sinan Engin, İstanbulspor karşısında kötü oynadıklarını belirterek, "Yorgunduk, yenildik. Ancak lig yeniden başladı. Sadece koltuğu geçici süreyle Fenerbahçe'ye kaptırdık, hepsi o kadar. Yeniden toparlanacağız, zirvedeki yerimizi alacağız. Paniğe ve strese gerek yok, düzeleceğiz" dedi. 
   
   'Takıma sahip çıkın' 
   VALENCIA ve Trabzonspor maçlarının kendileri açısından çok önemli olduğuna işaret eden Engin, "Bu iki maçı da kayıpsız geçersek, ki geçmek zorundayız, yeniden düzlüğe çıkarız. Bu konuda da başta taraftarlarımıza büyük görevler düşüyor. Bu takıma ve oyunculara sahip çıksınlar" diye konuştu. Siyah - Beyazlılar'ın menajeri, futbolda iniş ve çıkışın doğal olduğunu sözlerine ekledi. 
   
   Kartal'a ilahi ceza    Teknik Direktör Lucescu, Özeleştiride bulundu, "Kendimizi bulutların üstünde gördük. Belki de bu durum bize ilahi bir ders" diye konuştu 
   ORHAN YILDIRIM 

   'Faturayı ödeyelim' 
   LUCESCU, dün sabah idmana çıkmak için hazırlanan futbolcuları toplantı odasına çağırdı. Rumen teknik adam, iki saat süren toplantıda "Daha iki ay öncesine kadar el üstünde tutuluyordunuz. 11 puanlık fark nedeniyle şampiyon ilan edilmiştik. Ancak futbolda erken hüküm vermek olmuyor. Belki de bu, bize ilahi bir ders. Kendimizi bulutların üstünde görmemizin faturası çıktı karşımıza. Şimdi bunu ödemek de bize düşüyor" dedi. 
   
   Tam destek aldı 
   BEŞİKTAŞ'IN hocası, "Başarıda en önemli iki faktör güven ve inançtır. Bizde bu iki faktör azalıyor. Şimdi sıra sizde. Valencia bir fırsat. Her şeye yeniden başlayalım" ifadelerini kullandı. İki kaptan Tayfur ve Sergen, toplantının ardından arkadaşlarıyla durum değerlendirmesi yaptı. Teknik Direktör Mircea Lucescu'nun, İkinci Başkan Hüsnü Güreli ile de görüşerek, yönetimin tam desteğini aldığı bildirildi. 
   
   Giunti müjdesi    UZUN süredir takımdan ayrı kalan Giunti'nin, Valencia karşısında forma giyebileceği bildirildi. İtalyan yıldızın yanı sıra Kocaelispor maçında sağ ayak bileğine darbe alan Emre Aşık'ın dün MR'ları çekildi. Kulüp Doktoru Ayhan Optur, Giunti'nin sakatlığının tamamen iyileştiğini ve teknik heyete "oynayabilir" raporunu vereceğini açıkladı. Cezası nedeniyle çarşamba forma giyemeyecek olan Emre'nin ise bileğinde ezilme bulunduğu ve Trabzon sınavına yetiştirilmeye çalışılacağı ifade edildi. 
   
   Lucescu'dan sürpriz izin    LİGDE hesabı şaşan Beşiktaş, UEFA'da kötü bir sürprizle karşılaşmamak için alarm verdi. İstanbulspor maçının ardından oyuncularını kampa alan Lucescu, dün yapılan idmanları basına kapattı. Oyuncuların oldukça moralsiz olduğu ve ağızları adeta bıçak açmadığı bildirildi. Lucescu, moralleri artırmak için ikinci antrenman sonrası gece 23.30'a kadar oyunculara izin verdi. Menajer Sinan Engin, "Tesisler adeta cenaze evi gibi" ifadesini kullandı. 
   
   Biletler satışta    UEFA Kupası dördüncü turunda Valencia ile oynanacak maçın biletleri dünden itibaren satışa çıkarıldı. 8 ile 80 milyon arasında değişen biletler, Biletix ile İnönü Stadı'ndaki gişelerden satışa sunuldu. Beşiktaş yönetimi, taraftarlara çağrıda bulunarak, kendilerini yalnız bırakmamalarını istedi. İkinci Başkan Hüsnü Güreli, "Asıl önemli olan bu zor günlerde takıma destek vermek" dedi. 
   
   Beşiktaş dibe vurdu    LİGDE ikinci yarının puan cetvelinde Beşiktaş kendine 12. sırada yer buldu. 6 maçta 2 galibiyet, 2 beraberlik, 2 yenilgi alan Siyah - Beyazlılar, sadece Elazığ, Malatya, İstanbul, Gençlerbirliği, Bursa ve Adana'yı geride bıraktı. 
   
   2. YARI PUAN DURUMU TAKIM O G B M A Y P 1-Fenerbahçe 6 5 1 - 14 5 16 2-D.Bakırspor 6 3 3 - 11 7 12 3-G.Antepspor 6 4 - 2 12 12 12 4-Konyaspor 6 3 1 2 11 7 10 5-Samsunspor 6 3 1 2 9 6 10 6-Trabzonspor 6 3 1 2 7 8 10 7-Galatasaray 6 2 3 1 8 5 9 8-Denizlispor 6 3 - 3 6 7 9 9-Ç.Rizespor 6 3 - 3 9 11 9 10-Ankaragücü 6 2 2 2 8 6 8 11-Akçaabat S. 6 2 2 2 8 8 8 12-Beşiktaş 6 2 2 2 6 8 8 13-Elazığspor 6 2 1 3 10 11 7 14-Malatyaspor 6 1 3 2 4 4 6 15-İstanbulspor 6 1 2 3 4 7 5 16-G.Birliği 6 1 2 3 9 13 5 17-Bursaspor 6 1 1 4 3 7 4 18-Adanaspor 6 - 1 5 6 13 1 
   
   Valencia da çaresiz    Benitez tehlikede 
   VALENCİA, ligde Espanol yenilgisi sonrası tam anlamıyla şoka girdi. Şampiyonluk yarışında Real Madrid'in 8 puan gerisine düşen İspanyol ekibi tek umudunu UEFA Kupası'na bağladı. Ülke basını, Valencia'nın lige havlu attığını, Beşiktaş'a karşı turun kaybedilmesi halinde de Benitez'in koltuğunun sallanacağını ifade etti. 
   
   Bugün gelecekler 
   İLK maçta as oyuncularını dinlendirdiği için eleştirilen Benitez'in Mista, Vicente, Oliveria, Albelda ve Curro Torres'i kafileye almayacağı öğrenildi. Öte yandan Beşiktaş'ın, İstanbulspor mağlubiyeti İspanya'da manşetlere taşındı. Gazeteler, tur şansının eşit olduğunu vurguladı. Valencia bugün öğle saatlerinde İstanbul'a gelecek. 
   
   
</TEXT>
</DOC>
