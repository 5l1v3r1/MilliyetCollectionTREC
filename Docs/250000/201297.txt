<DOC>
<DOCNO> 201297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/yasam/yas05.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz Kuleler'in yerine 'süper yüksek' kule 
</HEADLINE>
<TEXT>

   11 Eylül saldırılarıyla yerle bir olan İkiz Kuleler'in yerine yapılacak olan 'Özgürlük Kulesi', 696 metreyle dünyanın en yüksek binası olmaya aday 
      DIŞ HABERLER SERVİSİ 
   
   ABD'deki 11 Eylül saldırılarında yıkılan Dünya Ticaret Merkezi ikiz kulelerinin yerine yapılacak olan bina, 696 metrelik yüksekliğiyle dünyanın en yüksek binası unvanına da sahip olacak. 
   New York Times gazetesi, proje aşamasının sonunda olan 'Özgürlük Kulesi' adlı binanın, 70 katlı olacağını yazdı. Binanın kullanılan bölümü, ikiz kulelerden yaklaşık 70 metre daha kısa olacak. Ancak 70'inci katın üstüne oturtulacak çatı, yüksekliğin 618 metreye anten ise toplam 696 metreye ulaşmasını sağlayacak. 
   
   En üst katlara talep yok 
   Ancak, New York Times gazetesi tarafından yaptırılan bir kamuoyu yoklaması, New Yorkluların yüzde 62'sinin, eski Dünya Ticaret Merkezi'nin yerine yapılacak binanın yüksek katlarında çalışmak istemediklerini ortaya çıkardı. 
   
   
</TEXT>
</DOC>
