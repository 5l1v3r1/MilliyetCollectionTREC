<DOC>
<DOCNO> 221882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/dunya/dun03.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA'nin Türkiye sırları 
</HEADLINE>
<TEXT>

   CENK BAŞLAMIŞ Moskova 

   
   AMERİKAN Merkezi Haber Alma Örgütü'nün CIA eski Doğu Bloku baş uzmanı Fritz Ermart, Sovyetler Birliği'ni Türkiye'de iç savaş çıkarmaya çalışmakla suçladı. 
   Uzun yıllar CIA'nin Sovyetler Birliği politikasına yön veren Ermart "Soğuk Savaş" yıllarına ait gizli kalmış bazı bilgileri ilk kez Rus İzvestiya gazetesine açıkladı. Gazetenin tam sayfa yer verdiği söyleşide eski CIA ajanı, Sovyet Gizli Servisi'ni KGB , Bulgaristan ve Doğu Almanya'nın yardımıyla Türkiye'de iç savaş çıkarmaya çalışmakla suçladı. Ermart, Berlin Duvarı'nın yıkılması ardından CIA'nin Doğu Alman Gizli Servisi belgelerinden Bozkurtlar'ın Sovyet ve Doğu Alman maddi yardımıyla kurulduğunu öğrendiklerini söyledi. Ermart, yine Sovyetler Birliği ile Doğu Almanya'nın 1981 yılında Papa'ya yönelik suikast girişimindeki rolüyle ilgili olarak örgütün elinde önemli bilgi bulunduğunu da öne sürdü. Ermart, Türkiye'de iç savaş çıkarma, Bozkurtlar ve Papa'ya suikast girişimi konularında daha ayrıntılı açıklamalarda bulunmadı. 
   
   
   
</TEXT>
</DOC>
