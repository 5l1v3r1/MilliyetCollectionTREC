<DOC>
<DOCNO> 213031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yasam/yas14.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz edilip öldürülen kızın babası isyan etti 
</HEADLINE>
<TEXT>
   'Katili bulun, yoksa elime silah alacağım' 
   Evinin önünde oynarken kaybolduktan sonra cinayete kurban giden 12 yaşındaki D.Ç.'nin babası, "Ölümüm pahasına da olsa bunu yapanı mutlaka bulacağım" dedi 
      ESRA ALUS İstanbul 
   
   Bayramın birinci günü evinin önünde oynarken kaybolduktan sonra tecavüz edilip öldürülen 12 yaşındaki D.Ç.'nin babası Mehmet Ç., katilin bulunmasını isteyerek, "Aksi halde elime silah alacağım" dedi. 
   Halkalı'da kaybolduğu günün ertesi sabahı yol kenarında cesedi bulunan D.Ç., dün öğlen namazını müteakip kılınan cenaze namazının ardından Altınşehir Mezarlığı'nda toprağa verildi. Cenazede konuşan baba Mehmet Ç., olayın faillerinin bulunmasını isteğini belirterek, "İki kız çocuğum daha var. Benim ölümüm pahasına dahi olsa bunu yapanı bulacağım. Umarım yetkililer benden önce onu bulurlar. Aksi halde elime bir bıçak ya da bir silah alacağım ve karşıma çıkan sokak çocuğunu vuracağım" dedi. 
   Halkalı'nın tinerci ve hırsız yatağı olduğunu iddia eden Mehmet Ç., geçen yıl da bir kız çocuğunun tecavüz edilerek öldürüldüğünü hatırlattı. 
   
   
</TEXT>
</DOC>
