<DOC>
<DOCNO> 202911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun05.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'lı bilimadamıyla temas eden 2 meslektaşı ABD'de... 
</HEADLINE>
<TEXT>

     Tayvan sağlık yetkilileri, ülkede Akut Solunum Yetmezliği Sendromu SARS tespit edilen bilim adamının yakın temas içinde olduğu iki meslektaşının şu an ABD'de olduğunu bildirdi. 
     Tayvan Hastalık Kontrol Merkezi'nin bir sözcüsü, SARS teşhisi konulan bilim adamıyla birlikte bir konferans için 7 Aralık'ta Singapur'a giden iki meslektaşının daha sonra ABD'ye geçtiğini kaydetti. 
     Sözcü, SARS hastasıyla seyahat eden diğer 2 meslektaşıyla birlikte hastayla teması olan 22 kişinin karantinaya alındığını belirtti. 
     Singapur'da da tedbir olarak yaklaşık 70 kişinin karantinaya alınması talimatı verildiği bildirildi. 
     Tayvan'daki bir laboratuvarda görevli 44 yaşındaki araştırmacıda SARS tespit edildiği dün açıklanmıştı. 
     
</TEXT>
</DOC>
