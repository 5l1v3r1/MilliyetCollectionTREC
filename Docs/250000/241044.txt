<DOC>
<DOCNO> 241044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur15.html </URL>
<DATE> 2004/05/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Erzurum'da trafik kazası 1 ölü, 13 yaralı 
</HEADLINE>
<TEXT>

     Erzurum'da meydana gelen trafik kazasında, İranlı 1 çocuğun öldüğü, 11'i İranlı 13 kişinin yaralandığı bildirildi. 
     AA muhabirinin aldığı bilgiye göre, Erzurum-Köprüköy Karayolu Muş yol ayrımında, Tahran'dan İstanbul'a giden Muhammed Taki Nadir'in kullandığı THR 71799 plakalı yolcu otobüsü ile karşı yönden gelen Hayrettin Aksakallı'nın kullandığı Devlet Su İşleri'ne ait 25 EY 937 plakalı resmi araç çarpıştı. 
     Kazada yaralanan İranlı Muhammed Taki Nadir, Hüseyin Bahji, Refik Mahyiri, Yusuf Mehmetzade, Muhammed Azernia, Mustafa Ekberi, İbrahim Gaffarpul, Mesut Cihangiri, Ümit Zengini, Şehram Cefari, Erzurum Numune Hastanesi'nde tedavi altına alındı. 
     Kazada ağır yaralanan Yaşar Gülüm, Sefa Simitçioğlu, Mehdi Norrozi ve Nilüfer Mahtiporliçhai, Aziziye Araştırma Hastanesi'ne kaldırıldı. Nilüfer Mahtiporliçhai 13 , hastanede yaşamını yitirdi. 
     Köprüköy Öğretmenevi'ne yerleştirilen İranlı yolcular, 19-23 Mayıs arasında İstanbul'da düzenlenecek bir fuara katılmak üzere İstanbul'a gittiklerini, otobüste uyudukları için kazanın nasıl meydana geldiğini görmediklerini ifade ettiler. 
     
</TEXT>
</DOC>
