<DOC>
<DOCNO> 212787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/ekonomi/aeko.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Artık, banka güvencesi manka güvencesi yok' 
</HEADLINE>
<TEXT>

   Temmuzda mevduattaki tam güvencenin kaldırılacağını belirten Başbakan Erdoğan, 'Bu millet bir daha İmar Bankası gibi bir tuzağa gelmez. Bundan sonra banka, manka güvencesi yok' dedi 
      İSTANBUL Milliyet 
   
   Başbakan Tayyip Erdoğan, Cumhuriyet sömürüsü yaptığını söylediği Uzanlar'ı eleştirerek "Cumhuriyet'in 14'üncü 15i'nci gününü ilan edenler var. Eyvah, bu Cumhuriyet kimlerin eline kalmış" dedi. 
   Grand Cevahir Otel'de AKP İstanbul İl Başkanlığı'nın düzenlediği bayramlaşma töreninde konuşan Erdoğan, Cem Uzan ve ailesini kastederek, sert eleştirilerde bulundu. Başbakan, şunları söyledi 
   
   'Patron kim, çaycı mı ' 
   "Milletin parasını maalesef kendilerine ait özel yatırımlarda kullanmak suretiyle kendi bankasının mudisine para veremeyecek duruma düşürenler, 'mal beyanımda benim üzerimde en ufak bir şey yok' diyenler, bir gazetenin patronajını üstlenmeyip gidip personele konuşma yapıyorlar. Hani burası senin değildi Ne işin var orada Buranın patronları gelsin konuşsun. O müessesenin kapısında senin bayrağın dalgalanıyor, senin soyadın var. Onlar gelsin konuşsun. Kim buranın sahibi Çaycı mı, kapıcı mı, odacı mı, kim " 
   Bu kişilerin duygu sömürüsüyle milleti aldatmaya devam ettiklerini savunan Erdoğan'ın şu sözleri ayakta alkışlandı 
   
   'Cumhuriyet'i sömürüyorlar' 
   "Atatürk'ün isminin arkasına sığınmak suretiyle politika yapıyorlar. Cumhuriyet'i sömürmeye kalkıyorlar. Cumhuriyet sizin sömüreceğiniz kadar sermayesinden kaybetmedi, merak etmeyin. İşte cumhur burada, 70 milyonuyla cumhur Cumhuriyet'ine sahiptir." 
   Personele maaş verememe sorununun müessese sahiplerine ait olduğunu, hiçbir şirketin ödeyemediği maaşların Hazine tarafından üstlenilmediğini vurgulayan Erdoğan, İmar Bankası'nın borçlarının Hazine tarafından ödendiğini anımsatarak, şöyle dedi 
   "Bu tuzağa gelmez bir daha bu millet. Temmuzda bu iş bitiyor bu tarihte mevduata verilen devlet güvencesi 50 milyar liranın altına çekilecek . Bundan sonra banka güvencesi, manka güvencesi yok. O iş bitiyor. Bu bankanın yükü nedir diye o dönemin BDDK Başkanı'na sordum, '600 - 700 milyon dolar' dedi. Hesaplar bir açılıyor, ortaya çıkan para 6 milyar dolar. 600 milyon dolar nire, 6 milyar dolar nire Medyaya sesleniyorum bu milletin alın terini, imk nlarını belli duygulari... yasal boşlukları değerlendirmek suretiyle meşru olmayan emelleri için kullanmaya kimsenin hakkı yoktur." 
   
   '8,5 katrilyona gönlüm kanadı'    Milletin emanetini bu noktada kullandırtmayacağını belirten Erdoğan, İmar Bankası'nda yaşananlarala ilgili olarak şöyle konuştu 
   "Ama gel gör ki, yasal mecburiyetler 8,5 katrilyonu ödetmeye mahkum etmiştir. Gönlüm kanamadı değil, yüreğim kan ağlayarak... Niye 8,5 katrilyon ödedik O mudiler aldatıldı. Onun için hesapları yaptık, mudiler baktılar ki devlet samimi, paralarının yüzde 50'sini Ziraat Bankası'nda bıraktılar. Devlete güvenin, ama asıl sizleri yanlışa götürenleri, aldatanları iyi tanıyın." 
   
   'Nal topluyorlar' 
   Operasyonun, Cem Uzan genel başkanlığındaki Genç Parti'nin önünü kesmek için "siyasi rekabet" nedeniyle yapıldığı iddialarına ad vermeyerek değinen Erdoğan, "Aynı dönemde kurulmuş partileriz. Onların aldıkları ve AKP'nin aldığı oy belli. Fark atmışız. Geride nal topluyorlar. H l neyin mukayesesini yapıyorlar. Bu partinin kurucuları milletin ta kendisi" dedi. 
   Erdoğan, gazeteleri ve televizyonlarının bulunmadığını belirterek, partililere "Bizim gazetemiz, televizyonlarımız sizsiniz" diye seslendi. 
   
   
</TEXT>
</DOC>
