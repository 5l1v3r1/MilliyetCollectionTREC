<DOC>
<DOCNO> 248789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sontur03.html </URL>
<DATE> 2004/06/17/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
Mavi tren hemzemin geçitte bir araca çarptı 5 ölü 
</HEADLINE>
<TEXT>

     İzmir-Ankara seferini yapan Mavi Tren'in, hemzemin geçitte bir araca çarpması sonucu 5 kişi öldü. 
     A.A muhabirinin aldığı bilgiye göre, Doğan Uğurlu yönetiminde İzmir-Ankara seferini yapan 31127 sefer sayılı Mavi Tren, Balıkesir Organize Sanayi Bölgesi yakınındaki hemzemin geçitte 43 UH 952 plakalı özel araca çarptı. 
     Trenin çarptığı 43 UH 952 plakalı araçta ölenlerin, sürücü Hüseyin Göksoy, Veysi Göksoy, Elif Göksoy, Fethi Göksoy ve Ali Ünlüer olduğu tespit edildi. 
     İzmir-Ankara seferini yapan Mavi Tren'in dün gece Balıkesir'de çarptığı araçta ölen kişilerin, psikiyatri tedavisi gören bir yakınlarını Manisa Ruh Sağlığı ve Hastalıkları Hastanesi'ne götürmek üzere, Kütahya'nın Tavşanlı İlçesi'nden yola çıktığı öğrenildi. 
     AA muhabirinin aldığı bilgiye göre, Doğan Uğurlu ve Bahattin Uğur yönetimindeki 31127 sefer sayılı Mavi Tren'in çarptığı 43 UH 952 plakalı panelvan tipi aracı kullanan Hüseyin Göksoy'un 54 , Tavşanlı'ya bağlı Kırıkkavak Köyü imamı olan ve uzun süredir psikiyatri tedavisi gören oğlu Fethi Göksoy, rahatsızlandı. 
     Göksoy, eşi Elif Göksoy, yeğeni Seyfi Göksoy 36 ve yakını Ali Ünlüer 51 ile, rahatsızlanan oğlunu Manisa Ruh Sağlığı ve Hastalıkları Hastanesi'ne götürmek üzere dün akşam saatlerinde yola çıktı. 
     Göksoy'un kullandığı araca, Balıkesir-Savaştepe Karayolu güzergahındaki Balıkesir Organize Sanayi Bölgesi yakınında bulunan hemzemin geçitte Mavi Tren çarptı. Kazada, araçtaki 5 kişi yaşamını yitirdi. 
     Hüseyin Göksoy'un ablası Fatma Ünlüer, AA muhabirine yaptığı açıklamada, yeğeninin uzun süredir ilaç tedavisi gördüğünü, ancak son zamanlarda rahatsızlığının artması üzerine Manisa'ya sevk edildiğini söyledi. 
     Yakınlarını dün köy meydanından yolcu ettiklerini kaydeden Ünlüer, ''Gece ölüm haberlerini alınca şok oldum'' dedi. 
     
</TEXT>
</DOC>
