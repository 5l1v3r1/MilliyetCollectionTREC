<DOC>
<DOCNO> 218644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/siyaset/asiy.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Trakya'da heyecan 
</HEADLINE>
<TEXT>

   Yunanistan'da 7 Mart seçimleri öncesi Türklerin yoğun yaşadığı Batı Trakya'da Türk adaylar bölündü. Milletvekili çıkarma şansı tehlikeye girdi... Adaylar dolaştıkları köylere eli boş gitmiyor el işleri, yiyecek, kurabiye, diş macunu, çikolata hediye ediyor. Her aday şehir merkezinde sadece bir kere meydana çıkabiliyor 
      Şükran Pakkan 

   
   Yunanistan'da 7 Mart'ta yapılacak seçimler öncesi Türk nüfusun yoğun yaşadığı Batı Trakya'da rekabet iyice kızıştı. Yunan Parlamentosu'na 3'er milletvekili gönderen Gümülcine ve İskeçe'de milletvekilliği için 10 Türk aday yarışıyor. Batı Trakyalılar bugüne kadar Yunan parlamentosunda hiç milletvekilsiz kalmadıklarını belirtiyor ancak bu rekabet nedeniyle temsil hakkını kaybetme tehlikesiyle karşı karşıya bulunmaktan yakınıyor. 
   Gümülcine, İskeçe, Kavala, Drama ve Dedeağaç'ın içinde bulunduğu Batı Trakya'da yaşayan Türkler, sadece Gümülcine ve İskeçe'de milletvekili çıkarabilecek kadar nüfus yoğunluğuna sahip. Gümülcine'deki 65 bin seçmenin yarısı Türk. İskeçe'de de Türk oyların sayısı 20 bin civarında. 
   Yıllarca ipi göğüslemiş bağımsız aday Sadık Ahmet'in ölümünün ardından tek başına güçlü bir aday çıkmamış. 2000 seçimlerinde Gümülcine'den tek Türk olarak meclise PASOK'tan Galip Galip gitmişti. 
   Ahmet Mehmet de, aynı partiden Yunanlı kadın parlamenter H. Manolya'nın kamu görevinden istifa etmediğini saptayıp mahkeme kararıyla milletvekili olmuştu. 
   
   Parçalanmış oylar 
   Yunanistan'ın tanıdığı tek kurum olan Batı Trakya Azınlık Yüksek Tahsilliler Derneği'nin Başkanı Murat Yunus da bölünmüşlüğün Türk milletvekili çıkaramama ihtimali yarattığını söylüyor. Yunus, son durumu şöyle değerlendiriyor 
   "İki ülke arasındaki ılımlı hava vatandaşlık haklarına yansıdı, azınlık haklarına değil. Yıllardır mücadele verdiğimiz eğitim, kimlik gibi konularda hakları kazanabilmemiz için bu seçimler çok önemli. Bunun için, Yunan meclisinde kesinlikle temsil edilmemiz gerekiyor. Oylar aşırı dağılırsa, bu dönem Yunan Meclisi'nde temsilcimiz olamaz. Türkler doğru bilgilendirilir ve seçim sistemini anlarlarsa, bunun önüne geçebilirler." 
   Yunus, neden tek bir aday etrafında toplanılmadığı konusunda ise "Bunu yıllardır söylüyoruz. Rekabet Yunanistan'ın işine yarıyor" diyor. 
   
   Oyların dörtte birini almak şart    İlk tasniften çıkabilmek için bir partinin oyların dörtte birini alması gerekiyor. Bu takdirde, o partinin birinci sıradaki milletvekili meclise gidiyor. Eğer bir parti oyların yarısından fazlasını toplarsa iki milletvekili çıkarıyor. Yine dörtte birlik barajı geçmesi şartıyla, ikinci sırada yer alan parti de ilk sıradaki milletvekilini çıkarıyor. Eğer baraj geçilemezse, birinci partinin ikinci yüksek oyu alan adayı seçiliyor. İkinci tasnifte ise, üçüncü vekil belirleniyor. 
   
   "Türk Türk'e oy versin, seçilelim"    Siyaset sahnesine ilk kez çıkan Yeni Demokrasi Partisi adayı İlhan Ahmet, "Çekilin diyorum, dinlemiyorlar. Bu durum Yunanlıların hoşuna gidiyor" diyor. Halka adayını belirlemesi için telkinde bulunduğunu söyleyen Ahmet'in yorumu şöyle "Türk Türk'e oy versin, vekil çıkaralım. Halk çok kolay aldatılıyor. Oysa bizim bir kişi etrafında toplanmamız gerekli. Partiler arasında fark yok, önemli olan bir aday üzerinde birleşmek. Ama abilerime bunu anlatamıyorum. çekilmiyorlar, hepsi benden 30 yıl daha yaşlı. Birimiz ya zafer kazanacak ya da birbirimizi yiyeceğiz." 
   Birleşik Sol Parti'nin adayı Mustafa Mustafa şöyle diyor 
   "İki büyük parti uyum içerisinde azınlığı dışarı itti. Halk seçimlerde işbirliği içerisinde olmalı. Bu seçimlerde burada 3 Yunan milletvekili de çıkabilir. Büyük partiler belli Türk adaylar üzerinde birleşebilirdi." 
   YDP'li Şakir Nazif de şu değerlendirmeyi yapıyor "Geçmişte tüm oylar Sadık Ahmet'in etrafından toplanıyordu. O günden bugüne çok az ilerledik. Burada haftalık siyaset yapılır. 2. aday olarak benim çıkma ihtimalim yüksek." 
   
   Aday sayısı fazla 
   Gümülcine 
   Yeni Demokrasi İlhan Ahmet, Şakir Nazif, 
   PASOK Partisi Galip Galip, Ahmet Mehmet, Birleşik Sol Mustafa Mustafa, Ferhat Nazif, 
   Komünist Parti Nazmi Aydınköylü 
   
   İskeçe 
   Yeni Demokrasi Partisi Türkeş Memişoğlu 
   PASOK Burhan Baran 
   Kominist Parti İhsan Kahya 
   
   Yunanca bilmeyen için hazır oy pusulası    Hazır oy pusulalarının zarfları üzerine karışmasın diye fotoğraf bastıranlar var. Adaylara "Ehliyet işimi hallet, bak Yunanlı aday yapıyormuş" diyenler oluyor 
      Yunanistan geçen seçimlerden farklı olarak, milletvekili adaylarının zemin katta seçim bürosu kurmasını yasaklamış. Bu nedenle, adaylar iki ya da üçüncü katlarda daireler kiralamış. Zemin katlarda sadece genel seçim büroları bulunabiliyor. 
   Türk adaylar, hazır oy pusulaları hazırlamış. Özellikle, Yunanca bilmeyen seçmenler bu hazır pusulaları sandığa olduğu gibi atacak. Hatta karışmasın diye zarfların üzerine fotoğraf bastıran adaylar arasında 120 bin oy pusulası bastıran var. 
   Adaylar dolaştıkları köylere eli boş gitmiyor. El işleri, yiyecek, kurabiye, diş macunu, çikolata hediye ediyorlar. Her aday şehir merkezinde sadece bir kereliğine meydana çıkma hakkına sahip. Konuşmaları Gümülcine Meydanı'nda yapıyorlar. Adayların ekipleri genellikle aile üyelerinden oluşuyor. Kadınlar evleri, erkekler kahveleri dolaşıyor. Bölgede adaylara "Ehliyet işimi hallet, bak Yunanlı aday yapıyormuş" sözleriyle yaklaşanlara da rastlanıyor. 
   
   Herkes şik yetçi 
   Gümülcine Milletvekili Galip Galip PASOK , seçimlerde YDP ile PASOK'un başa baş gittiği görüşünde. Önceki seçimlerde 10 binlere ulaşan oylarıyla dikkat çeken Galip, şunları söylüyor "Aslında bir aday üzerinde birleşilmesi çok ideal olurdu. Ama hangi biri üzerinde Herkesin kendisine göre bir kriteri var. Ben, 'Acele etmeyelim, bakalım halk kimin etrafında olursa, onu destekleyelim' dedim, dinletemedim." 
   Gümülcine milletvekili Ahmet Mehmet PASOK ise şöyle diyor "Türklerin kendi aralarında dayanışmaları vardı. Şimdi, adayların çoğu oy alamaz. Herkes vekil olmak ister, ama sonucunu seçim olduktan sonra görecekler. 
   Yunanlılar zaten Türklerden oy kapmak peşindeler. Bu benim son seçimim, kazanamazsam siyaseti bırakıyorum." 
   
   
</TEXT>
</DOC>
