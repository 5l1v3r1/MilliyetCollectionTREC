<DOC>
<DOCNO> 231564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/yazar/heper.html </URL>
<DATE> 2004/04/15/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Rumlar neden 'hayır'cı .. 
</HEADLINE>
<TEXT>

   
   KIBRIS "Gordion Düğümü"ne döndü, demiştik. Neden 
   Denktaş'la, Papadolupos'un "hayır"da birleşmeleri yüzünden. 
   Hafta içinde ikinci şok yaşandı. "Evet"i beklenen güçlü Rum komünist partisi AKEL dolaylı da olsa "hayır"cılara katıldı. 
   Şimdi sırada Serdar Denktaş var. Onun Demokrat Partisi de yapılan temayül yoklamasına uyup "hayır" ilan ederse yalnız Annan planı değil KKTC hükümeti de onarılması güç bir yara alacak. 
   Bu kör düğümü çözebilmek için güçlü bir irade gerekiyor. 
   Bu Bush olabilir mi 
   Yoksa, daha önce de örnekleri yaşandığı gibi "hayır"lı referandum "evet"e kadar tekrar mı edilir 
   
   PAPADOPULOS ve onun gibi düşünen Rumların Annan planının 5. şeklinden başlıca şu nedenle memnun olmadıkları anlaşılıyor 
   1960'a göre Türkler daha ileri haklar kazandı. 
   Rum göçmenlerin hepsi Kuzey'deki evlerine hemen döneceklerini sanıyordu. Böyle olmadı. 
   Rumlar, Türkiye'den gelenlerin tümünün geri gönderilmelerini bekliyorlardı bu da gerçekleşmedi. 
   Adada hiç Türk askeri kalmayacağına inandırılmışlardı. Rumların bu beklentileri de boş çıktı. 
   Güney'de "hayır"ların yüksek olması işte bu nedenlere bağlanabilir. 
   
   REFERANDUMDA çeşitli ihtimaller var. 
   Ama Güney'den "hayır", Kuzey'den "evet" çıkması halinde sonuç ne olabilir 
   KKTC'nin tanınacağını düşünmek fazla iyimserlik sayılabilir. 
   Ambargo kalkmasa da, KKTC'nin dış dünya ile ilişkileri genişletilebilir. Dış ticareti artabilir. 
   
   KKTC'nin "evet"iyle Türkiye'nin AB'den yıl sonunda müzakere tarihi alması ihtimali de güçlenebilir. 
   Kuzey Kıbrıs'ta Türkiye'nin işgalciliği görüşleri de artık gündemden düşürülebilir. 
   Ama artık 1 Mayıs geçilmiş ve Türkiye'nin karşısında AB'de oluşan Yunan ve Rum damgalı iki vetonun nasıl aşılacağı hesaplarına da sıra gelmiş olacaktır. 
   Türkiye'nin lehinde olan, referandumun 1 Mayıs'tan önce yapılmasıdır. 
   
   PEKİ KKTC'de referandumun sonucu "evet" olursa, "hayır"ı savunan Cumhurbaşkanı Denktaş'ın durumu ne olabilir 
   Denktaş bu soruya geçen hafta içinde Haber Türk TV'de belki de ilk kez yanıt verdi 
   "KKTC'de 'evet' çıkarsa o günkü şartlar içinde, ben Allahaısmarladık der giderim." 
   
   GELELİM bana, ben geçe hafta SKY Türk'te söylediğimi tekrar edeyim duygularım "hayır", aklım "evet" diyor. 
   
   SÖZÜN KISASI 
   "Derviş CHP'den de ayrılıyor." 
   Sol kalmadı, sağ verelim. 
   "Türkiye'de etkin muhalefet yok." 
   Denktaş parti kursun... 
   Talat "Papadopulos'un yaptığı intihar." 
   Kızım sana söylüyorum, Denktaş sen anla. 
   "Plakalar 300 milyar liraya yükseldi." 
   Taksicilerin "kazanç yok, vergi de yok" balonu çabuk patladı. 
   
   ÖZKÖK    Sorumlu, dengeli, olumlu 
   Genelkurmay Başkanı Özkök, Kıbrıs ve hükümet - asker ilişkileri konusunda çok dengeli cümleler kullandı. Sözlerinde bazılarının beklediği sertlikten eser yoktu. Adeta onlara sürpriz yaptı. Annan planının kaderini bir bakıma derogasyonların AB'nin birincil hukuku olup olmamasına bağladı. 
   Özkök Paşa, planın olumlu yanlarını saydı, olumsuz noktalarını da belirtti. 
   İki tarafı bir anlaşmada "tüm olumlu yanlar benim olsun, tüm olumsuzluklar da hasmımın" denilemeyeceğine göre, ben Genelkurmay Başkanı Özkök'ün şahsında Silahlı Kuvvetler'in Annan planına genel hatlarıyla olumlu gözle baktığı kanısına vardım. 
   Özet "Askerin konuşanından değil, konuşmayanından korkmalı." Üstelik bu kez çok da demokratik bir konuşma oldu. 
   
   SABANCI    Halk onun yanındaydı    Sakıp Sabancı halk tarafından uğurlandı. 
   Bu her faniye nasip olur mu 
   Türkiye'nin en zengin kişisi, en büyük işadamı ve tabutunun peşinden yürüyenler, dua edenler, gözyaşı dökenler halk yığınları... 
   Onda olan pek çok özellik başkalarında da olabilirdi, ama onun farkı, bir grubun, bir sınıfın değil, kitlelerin Sakıp Ağası olmayı başarmasındaydı. 
   Ben, Sakıp Sabancı'yı ilk kez yıllar önce yarattığı bir kültür, sanat, tarih çıkarmasına öncülük ettiğinde tanıdım. "Kanuni Sultan Süleyman Sergisi"ni ABD'ye götürdüğünde bir aradaydık. Sonraları her karşılaştığımızda "Gardaşım ne zaman Amerika'ya gidiyoruz" diye söze başlardı. Kısmet olmadı. 
   Allah rahmet eylesin. 
   
   TUTKU    Kan gölünde bir İsa    'Tutku'yu seyrettim, hayret ettim. 
   Bir Hıristiyan olsaydım, Yahudilere büyük kin duyardım. 
   Din, iman meselesidir, tartışma götürmez. 
   Oysa filmin bende yarattığı etki bazı şeylerin tartışılması gereği oldu. 
   İçeriği uzmanlara bırakıp, şekle bakalım. 
   Ben böyle kanlı film görmedim. Böyle, işkenceyi ise hayal bile edemezdim. 
   Görmek de istemezdim. 
   
   
      
   
   
</TEXT>
</DOC>
