<DOC>
<DOCNO> 215479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko26.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
THY Genel Müdürü ABD, uçağa polis bindirirse, biz de buna uyarız 
</HEADLINE>
<TEXT>

     Türk Hava Yolları THY Genel Müdürü Abdurrahman Gündoğdu, 2008 yılında yolcu sayısını 22 milyona, satışları 2.5 milyar dolara ve karı da 500 milyondolara çıkararak, Avrupa'daki ilk beş firma arasına girmeyihedeflediklerini bildirdi. 
     Japonya'nın 3 milyon tirajlı gazetesi Nihon Keizai Şimbun'a konuşan Gündoğdu, terörist eylemlerin önlenmesine yönelik tedbirler konusunda da ''ABD uçağa polis bindirmeye başlarsa, biz de bunauyarız'' dedi. 
     ''THY'nin 2002 yılında kara geçmesinden bu yana istikrar yaşadığı''nın anımsatılması üzerine Gündoğdu, 2002 yılındaki satışlarının 1.5 milyar dolar, karın da 60 milyon dolar olarak gerçekleştiğini kaydetti. 
     2003 yılındaki satışlarının düşük seviyede kalmasına rağmen, karın200 milyon dolar olarak gerçekleştiğini belirten Gündoğdu, ''Firmada maliyet azaltımına gidilmesi ve yurtiçi yolcu sayısının artışı bunakatkıda bulundu'' dedi. 
     Gündoğdu, 2004 yılında, yapılacak yüzde 10 personel azaltımıyla birlikte, yurtiçi ve yurtdışı uçuşlarının çoğaltılmasıyla yolcu sayısının bir önceki yıla göre yüzde 20 oranında artırılarak 1.5 milyon kişiye, satışların 1.8 milyar dolara, karın da 200 milyondolara çıkarılmasının hedeflendiğini bildirdi. 
     THY Genel Müdürü Gündoğdu, ''2008 yılında yolcu sayısını 22milyona, satışları 2.5 milyar dolara ve karımızı 500 milyon dolara çıkararak Avrupa'daki ilk beş firma arasına girmeyi hedefliyoruz'' diye konuştu. 
     
     YENİ HATLAR AÇILACAK, SEFER SAYILARI ARTACAK 
     ''Ucuz bilet satan havayolu firmalarının artışıyla kızışan rekabete nasıl bir çözüm öngörüldüğü'' sorusuna da Gündoğdu, şu yanıtıverdi 
     ''Biz, kaliteli iş gücünü ucuza elde etme imkanına sahibiz. Ayrıca, doğudan batıya uzanan iki bin kilometrelik geniş topraklarımızda uçulacak yeni hatlar geliştirilecektir. Türkiye'ye 2004 yılı sonunda AB üyeliği için takvim verilmesi durumunda, iş adamlarının akını beklenmektedir. Maliyet düşürme, hizmetin iyileştirilmesi, turist çekme faaliyetleri ve yeni hatların açılmasıyla rekabet gücüne sahipolacağız.'' Yurtiçi hatlarının artırılmasının yanı sıra, ABD hattının genişletilmesi ve Japonya'ya halen haftada dört olan sefer sayısının yediye çıkarılması gibi yurtdışı seferlerinin çoğaltılmasına yönelikplanlarının bulunduğunu belirten Gündoğdu, şöyle devam etti 
     ''ABDlilerden sonra Türk Hava Yolları'nı en fazla tercih eden ikinci millet olan Japonlara yönelik hizmet eğitimine yöneleceğiz. İstanbul'dan Ortadoğu'ya ve eski Sovyetler Birliği'ne yönelik uçuşlarada ağırlık vereceğiz. 3 yıllık bir sürede uygulanacak programda, 30 büyük uçak alınarak filonun yenilenmesi öngörülüyor. Kiralanan uçaklarda dahil, halen 76 olan mevcut uçak sayısı 100'e çıkarılacak.'' Gündoğdu, ''Şirketin yeniden organizasyonunu nasıl gerçekleştireceksiniz '' sorusu üzerine de daha önce bağlı oldukları birliğin üye firmaların iflası üzerine çökmesi gibi kötü bir deneyim yaşadıkları için, yeniden organize olma konusunda temkinli olduklarınıbildirdi. 
     Gündoğdu, ''Fakat iki üç yıl içinde bir gruba katılmak zorunda kalacağımızı düşünüyorum'' dedi. 
     
     TERÖR ÖNLEMLERİ 
     ''Terör önlemleri de havayolu işletmeciliğine etkide bulunmaya başladı değil mi '' sorusuna da Gündoğdu, şu yanıtı verdi 
     ''Türkiye, 70'li yıllarda birkaç uçak kaçırma olayı yaşadığı için teröre yönelik önlemlere daha öncelerden önem vermeye başlamıştı. ABD,daha önceleri Türkiye'deki sıkı önlemlerden memnun değildi, fakatbugün aynı şeyi yapıyor. ABD, uçağa polis bindirmeye başlarsa biz de buna uyarız.'' Gündoğdu, özelleştirme çalışmalarına ilişkin bir başka soru üzerine de Başbakan Recep Tayyip Erdoğan'ın, AB'ye üyelik, maliyenin güçlendirilmesi ve yabancı sermayenin çekilmesi yanında, devlet işletmelerinin özelleştirmesine de önem verdiğini söyledi. 
     Özellikle THY'nin özelleştirilmesinin, stratejik öneme sahip olduğunu kaydeden Gündoğdu, ''Yurtiçinden ve yurtdışından ilgi gösteriliyor. Bir iki yıl içerisinde sermayesinin yüzde 51'inin özel sektöre devredilmesi ve hisselerinin piyasaya sürülmesini içeren planın gerçekleşmesi ihtimali yüksek'' diye konuştu. 
     
</TEXT>
</DOC>
