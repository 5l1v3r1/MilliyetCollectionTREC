<DOC>
<DOCNO> 243021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo21.html </URL>
<DATE> 2004/05/26/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Mehmet Tosun Elazığspor kulüp gibi yönetilmelidir... 
</HEADLINE>
<TEXT>

     Elazığspor Kulübü Başkanlığı'na aday olan işadamı Mehmet Tosun, Elazığspor'un kulüp gibi yönetilmesi gerektiğini söyledi. 
     Tosun, düzenlediği basın toplantısında, başkan Baki Aydın'ın ''Yönetime adaylığını koyanlar zamanla pasif hale geçiyor'' sözlerini eleştirerek, pasif olmadıklarını, adaylığını açıkladığı günden bu yana eski yönetici, delege ve eski futbolcularla görüştüklerini ifade etti. 
     Adaylıktan çekilmediğini, böyle bir şeyin söz konusu olmadığını kaydeden Tosun, şunları söyledi 
     ''Baki Aydın'ın Elazığspor'a aday olacakların ciddi olması gerektiği yönündeki sözlerini yadırgıyorum. Kulübün içinden biri olarak, aday olmamdan daha doğal ne olabilir ki Hiç kimse bizi basit biri olarak nitelendirmesin. Kimsenin aklına gelmeyecek işler yaparız. Başkan Aydın'ın, Kimse aday olmazsa oğluma bırakırım sözlerini kınıyorum. Elazığspor hanedan değildir. Elazığspor, kulüp gibi yönetilmelidir. Elazığspor'un tarihinde görülmemiş bir seçim çalışması yürütüyorum. Bütün ilgililere ulaşıyorum.'' Tosun, kongre kararı almış bir yönetim kurulunun futbolcu satma yönünde kararlar alması ve imza yetkisini kullanmasını da eleştirerek, bu konuda yapılacak çalışmaların kongrede oluşacak yönetime bırakılmasının daha doğru olacağını söyledi. 
     Başkan Aydın'ın borçları açıklamasına da değinen Tosun, ''Borçların açıklanış şekli dahi yanlış. Açıklanan borçlarda gelir olarak 551 trilyon lira gösteriliyor. Yayıncı kuruluştan alınan 3 trilyon 700 milyar nerede '' dedi. 
     
</TEXT>
</DOC>
