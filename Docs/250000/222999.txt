<DOC>
<DOCNO> 222999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/tv/ekran.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak 'Hayalet' 
</HEADLINE>
<TEXT>

   "Yılan Hikayesi"nde polis olarak suçluları kovalayan Memet Ali Alabora, bugün başlayacak yeni dizide "kovalanan" oluyor 
      ITIR ILGAZ 

   
   Memet Ali Alabora izleyiciyle bugün tanışacak "Hayalet"te işlemediği bir cinayetten suçlu bulunan ve adını temize çıkarmak için kaçmak zorunda kalan piyanist Sonat'ı canlandırıyor. Dizi bir cinayet ve ona paralel olarak bir Schopen piyano konçertosu sahnesi ile başlıyor. "Yılan Hikayesi"nde polis olarak izlediğimiz ve sürekli kovalayan rolündeki Alabora, bu sefer kovalanan oluyor. 
   Alabora öncelikle dizinin çok farklı olduğunu ve izleyicinin bunu hemen fark edeceğini söylüyor. "Elbette herkes kendi işi için 'farklı' der, ama bizim 'farklı' ile demek istediğimiz konusuyla, konunun anlatılışıyla, rejisiyle, kastıyla diğerlerinden ayrıldığı". Kadroda çok değerli tiyatrocuların bulunduğunu, fakat kendisi hariç seyircinin yakından tanıdığı, popüler kimse olmadığını söyleyen Alabora, "Hayalet"i bu özelliği ile de diğer dizilerden ayırıyor. 
   
   Başrollerden biri İstanbul'un 
   Öykü ile ilgili "ne macera, ne mahalle, ne aşk, ne polisiye, ama bunların hepsi dizide var" diyen Alabora, yapımda İstanbul'un da adeta başrolde olduğunu söylemeden geçemiyor. Genç oyuncuya göre, İstanbul'un böyle kullanıldığı, bu kadar çok mekan ve yerinin gösterildiği başka bir dizi yok. 
   KANAL D 21.20 
   
   
   Berivan yine kayıp    Sİbel Can ve Emre Kınay'ın oynadıkları "Berivan"da Feyza'nın Ferhat'tan hamile kaldığını sanan Berivan evden kaçıyor. Ferhat, karısını her yerde arar ama bir türlü bulamaz. Kendisi de hamile olan Berivan bu sırada çocuğunu aldırmak için hastaneye gitmiştir... 
   KANAL D 19.50 
   
   

   Milliyet'te "Baş Sayfa"    Tayfun Ertan'ın sunduğu "Baş Sayfa" bu akşam Milliyet'te. Canlı yayınlanda Milliyet Gazetesi yazarları Sami Kohen, Güneri Cıvaoğlu ve Taha Akyol, gündemin sıcak konularını değerlendirecek. 
   CNN TÜRK 20.05 
   
   
   Seçim hattı    Yerel seçimlerin yanı sıra G.Saray'daki başkanlık yarışı da TV'lerin gündeminde 
   Genç Bakış Abbas Güçlü, Galatasaray Üniversitesi'nde Galatasaray'ın başkan adaylarını ağırlayacak. Program canlı yayınlanacak. KANAL D 00.10 
   BeşN BirK Seçim yaklaşıyor, gecekondular çoğalıyor. Sadece varoşlar değil Cihangir, Ulus, Florya gibi lüks semtlerde de gecekondu yapılıyor, kaçak kat çıkılıyor. Programda sosyetenin gecekondularını ekrana gelecek. CNN TÜRK 21.00 
   Bam Teli Tayfun Talipoğlu, bu hafta Nevşehir Göreme'de muhtar adaylarıyla konuşacak. NTV 21.05 
   Derin Haber Haluk Şahin, İstanbul'un büyükşehir belediye başkan adaylarını ağırlamaya devam ediyor. Bu hafta da Pınar Türenç ANAP , Hikmet Aytek BBP , Ünal Erdoğan İP , Mukadder Başeğmez SP , Zekai Yılmaz YTP İstanbul'u konuşacak. TV8 23.00 
   
   
</TEXT>
</DOC>
