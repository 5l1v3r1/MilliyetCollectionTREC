<DOC>
<DOCNO> 214948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun09.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBC, Diana'nın gizli ses ve görüntü kasetlerini yayınlayacak 
</HEADLINE>
<TEXT>

     NBC televizyonunun Prenses Diana'nın, Prenses Charles ile kötü giden evliliği sırasında çekilmiş gizli, sesli ve görüntülü kasetlerini ölümünden 6 yıl sonra yayınlayacağı bildirildi. 
     NBC televizyonundan yapılan açıklamada, gelecek ay içinde yayınlanacak söz konusu kasetlerin bir kısmının Andrew Morton'ın 1992'de kaleme aldığı ve en çok satan kitaplar listesine giren ''Diana Her True Story'' adlı kitap için yararlanılan esas kaynak olduğu belirtildi. Açıklamada geri kalan kasetlerin yine aynı zaman dilimi içinde çekilmiş video görüntüler olduğu kaydedildi. Kasetlerin 2 bölüm halinde 4-11 Mart tarihlerinde yayına girmesinin planladığı ifade edildi. 
     ''Prenses Diana Gizli Kasetler'' adı ile gösterime girecek 2 saatlik belgeselde ayrıca Diana'nın en yakın arkadaşları ve güvendiği kişilerle yapılan söyleşilere de yer verileceği belirtildi. Diana'yı kimi zaman gülerken kimi zaman küçük oğullarıyla birlikte eğlenirken gösteren gürüntülerin Diana'nın kendi isteğiyle kendisi için çalışan bir kişi tarafından Eylül 1992 ile Aralık 1993 tarihleri arasında kaydedildiği bildirildi. 
     
</TEXT>
</DOC>
