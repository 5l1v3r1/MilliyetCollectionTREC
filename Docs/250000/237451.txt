<DOC>
<DOCNO> 237451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun46.html </URL>
<DATE> 2004/05/05/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Kanadalı rehine serbest, 1 ABD askeri öldürüldü 
</HEADLINE>
<TEXT>

     Irak'ta kaçırılan yabancılardan bir Kanadalının dün serbest bırakıldığı bildirildi. 
     Yurtdışındaki Kanadalılardan sorumlu Bakan Dan McTeague, Naci El Kuveyti adlı Kanada vatandaşının dün serbest bırakıldığını ve ülkesine dönmek üzere Bağdat'tan ayrıldığını açıkladı. 
     Irak'ta kaçırılan bir başka Kanadalının ise halen rehin olduğu kaydedildi. 
     Bu arada, Irak'ın Kerbela kentinde bu sabah çıkan çatışmalarda koalisyon güçlerinden ölen askerin, Amerikalı olduğu bildirildi. 
     Irak'taki Amerikan ordusundan yapılan açıklamada, Şii direnişçilerin bir kamyonla kontrol noktasına düzenlediği saldırıda Amerikalı bir askerin öldüğü belirtildi. 
     Son ölümle, bu ayın başından beri öldürülen Amerikalı asker sayısı 20'ye yükseldi. Irak savaşının başladığı Mart 2003'den bu yana ölen Amerikan askeri sayısı ise en az 760 oldu. 
     
</TEXT>
</DOC>
