<DOC>
<DOCNO> 213889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/soneko05.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de kesinleşmiş 450-500 ton altın rezervi var... 
</HEADLINE>
<TEXT>

     Yeraltı maden kaynaklarımızın en önemlileri arasında bulunan altın konusunda ilgili şirket yetkililerinin yaptıkları araştırmalar Türkiye'nin önemli bir altın potansiyeli varlığına sahip olduğu ihtimalini ortaya koydu. 
     Bazı bölgelerde arama faaliyetlerini sürdüren dünyanın önde gelen altın şirketleri arasında bulunan Kanadalı El Dorado şirketine bağlı TÜPRAG şirketi yetkililerinin verdikleri bilgilerde, Türkiye'nin önemli düzeyde bir altın rezervine sahip olduğunu ortaya çıkardı. TÜPRAG Madencilik Şirketi Kamu ve Halkla İlişkiler Müdürü Mehmet Yılmaz Türkiye'de kesinleşmiş 450-500 ton altın rezervi bulunduğunu belirtti. 
     Yılmaz'ın verdiği bilgiye göre yapılan kapsamlı araştırma ve rezerv tespiti çalışmaları sonrasında Türkiye'de altın yataklarına sahip olan il sayısı oldukça az ancak önemli düzeyde altın rezervlerine sahip. Yapılan belirlemelere göre, Balıkesir-Küçükdere 7 ton, Uşak-Kışladağ 210 ton, Bergama'da 24 ton, Gümüşhane-Mastar'da 12 ton, Erzincan-Kemaliye-Çöpler'de 100 ton kesinleşmiş altın rezervi bulunuyor. 
     
     AVRUPA'NIN EN BÜYÜK ÜRETİCİSİ 
     Mevcut potansiyelini değerlendirmesi halinde Türkiye'nin yakın bir gelecekte Avrupa'nın Rusya'dan sonra en büyük altın üreten ülkesi konumuna geleceği de yetkililerce ifade ediliyor. 
     Türkiye'nin yıllık yaklaşık olarak altına 2 milyar dolar harcadığını ve aldığı bu altını işleyerek yaklaşık olarak 3.5 milyar dolara sattığını belirten yetkililer, ülkede altın üretimine başlanmasıyla, altın ithalatının azalacağını ve sadece kuyumculuk sektörünün ürettiği katma değer yanında altın üretiminde ekonomiye büyük katkılarda bulunacağı da ileri sürülüyor. 
     
</TEXT>
</DOC>
