<DOC>
<DOCNO> 201217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sontur14.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, yarın AB zirvesi için Brüksel'e gidiyor... 
</HEADLINE>
<TEXT>

     Başbakan Recep Tayyip Erdoğan, yarın Brüksel'e gidecek. 
     Başbakan Erdoğan, 12-13 Aralık tarihlerinde Brüksel'de AB üyesi ve aday ülkelerin hükümet ve devlet başkanları zirvesine katılacak. Zirveye katılmak üzere yarın Brüksel'e hareket edecek olan Başbakan Erdoğan, öğlen saatlerinde Avrupa Liberallerinin verecekleri yemeğe katılacak. 
     Cuma günü başlayacak zirve çalışmalarında bulunacak olan Başbakan Erdoğan'ın ayrıca bazı AB üyesi ülkelerin devlet ve hükümet başkanları ile de iki görüşmeler yapması planlanıyor. 
     Erdoğan, Zirve'de Türkiye'nin AB sürecindeki kararlığıyla, 2004 sonunda müzakerelere başlama tarihi alma hedefini bir kez daha anlatılacak. 
     Görüşmelerde, İstanbul'da meydana gelen saldırılar çerçevesinde terörle mücadelede işbirliğinin gerekliliği ve işbirliği olanakları üzerinde durulacak. 
     Genel çerçevede, AB anayasası, yeni reformlar, Mayıs 2004'de tam üye olacak 10 ülkenin hazırlık çalışmaları, birliğin dış, savunma ve ekonomi politikaları gibi konular ele alınacak. 
     
     ASYA GEZİSİ 
     Erdoğan, 18-20 Aralık tarihlerinde ise Özbekistan Cumhurbaşkanı İslam Kerimov'un resmi davetlisi olarak bu ülkeyi ziyaret edecek. İki ülke arasındaki mevcut ilişkileri artırmak amacını taşıyan ziyarette, Başbakan Erdoğan'a siyasilerin yanı sıra çok sayıda iş adamının da eşlik edeceği belirtildi. 
     
</TEXT>
</DOC>
