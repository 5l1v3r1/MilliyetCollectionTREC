<DOC>
<DOCNO> 202618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/magazin/amag.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekliğimi, Fatih Altaylı'yla tartışmam 
</HEADLINE>
<TEXT>

   Köşesinde, "Popstar'ın dört kişilik jürisinde tek erkek Deniz Seki çıktı" yazan Altaylı, Ercan Saatçi'yi kızdırdı 
      Ali Eyüboğlu 
   
   Fatih Altaylı'nın dün Hürriyet'teki köşesinde "Popstar yarışmasının dört kişilik jürisinde tek 'erkek' Deniz Seki çıktı" yazısı, Ercan Saatçi'nin tepkisine yol açtı. 
   "Ben erkekliğimi Altaylı ile tartışacak değilim" diyen Saatçi, şöyle konuştu "Altaylı, her zamanki gibi yine talihsiz bir yazı yazdı. Önce Bayhan'ı savunuyor, sonra savunmuyor. Fatih Terim'e karşı çıkıyor, sonra savunuyor. Fatih Altaylı için, kendi yazdıklarıyla çelişkiye düştüğü bir sürü örnek var." 
   
   "Ben olsam, dönmem" 
   "Deniz Seki'nin yaptığını tasvip etmiyorum. O bizi de zor durumda bıraktı" diyen Saatçi, bu konuda da şunları söyledi "Şayet ilkelerden bahsedecek olursak, başka şeyler anlatırım, o zaman birçok kişinin çok çelişkili davrandığı ortaya çıkar. Deniz ister dönsün, ister dönmesin, beni ilgilendirmiyor. Ben kendi adıma doğru bildiğim şeyleri söylemeye devam edeceğim. Deniz'in döneceğini düşünüyorum ama ben onun yerinde olsam, dönmezdim." 
   Popstar'ın ilk gününden bu yana, doğru bildiklerini söylediğini belirten Saatçi, sözlerini şöyle sürdürdü "Bayhan'ın, sesi yeterli mi ' bir yana bırakıldı, 'Cezaevine girdiği için orada olmalı mı, olmamalı mı ' tartışılmaya başlandı. Gönlümdeki birinci Bayhan değil. Favorilerim Aydan, Barış ve Abidin. Aydan elendi. Oyları veren halk. Halk da çelişkiye düşüyor. Aydan'ın ya da Evren'in elenmesine tepki duyanlar, bunu yapacaklarına oy verecekler." 
   
   "Yapılan garibanizm" 
   Jüride müzik adamı ve DMC'nin Genel Müdürü sıfatıyla görev yaptığını vurgulayan Saatçi, Popstar'da kavram kargaşası yaşandığını da şu sözleriyle iddia etti 
   "Pop, popüler demek. Şu anda 'popstar'ın en popüleri kim Bayhan. Bu bakış açısıyla Bayhan, 'popstar' olur. Ama söyleyiş tarzına bakılınca iş bambaşka. Tarkan ya da Burak Kut tarzında mı, söylüyor Hayır. Eğer onlara pop müzik diyorsak, Bayhan'ınki pop müzik değil. Kayahan'ın Sezen Aksu'nun şarkılarını söylüyor. Ama o pop şarkıları seslendirirken, bambaşka bir yorumu var. Kimi 'Hintli' diyor, kimi 'Modern Müslüm Gürses'. Olaya müzik penceresinden baktığımız zaman Bayhan'ın birinci olmaması lazım. İnsanlar artık oy verirken, başka kriterlere bakıyor. Armağan Çağlayan, Serkül'le kavga ediyor, Serkül üç hafta birinci oluyor. Deniz Seki, Bayhan'la takışıyor, halk o hafta Bayhan'ı birinci seçiyor. Burada yapılan 'garibanizm'. Jüri de, halk da daha sevecen olmalı. Jüriye tepki göstermek için oy verildiğinde olan müziğe oluyor." 
   
   Altaylı ne yazdı    Fatih Altaylı, "En 'erkek' tavırları hep kadınlar mı gösterecek " başlıklı yazısında şunları yazdı "Popstar yarışmasının 4 kişilik jürisinde tek 'erkek' Deniz Seki çıktı. Zaten genelde böyledir. Zor durumlarda 'en erkekçe' tavrı kadınlar sergiler. Deniz Seki çıktı, bu yarışma için oy kullanan vatandaşların 'riyak r' tavrını eleştirdi ve jüri üyeliğini bıraktı..." 
   
   
</TEXT>
</DOC>
