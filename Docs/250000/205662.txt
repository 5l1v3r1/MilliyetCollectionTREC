<DOC>
<DOCNO> 205662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/spor/spo04.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'dan Yakın takip 
</HEADLINE>
<TEXT>



Hakan araştırması 
ŞENOL Güneş yönetiminde 2. yarıya yepyeni bir kadroyla başlamanın hazırlıklarını yapan Trabzonspor, İsviçre Milli Takımı'nın Türk asıllı oyuncusu Hakan Yakın'ı gündemine aldı. Yöneticilerin, yıldız futbolcunun menajeriyle temasa geçtiği ve fiyatı hakkında bilgi aldığı öğrenildi. 

Hamit için temas 
BORDO - Mavili kulübün, yüksek bonservis ücreti olmasına karşın Schalke'de forma giyen Hamit Altıntop için de bir dizi girişimler yapmaya hazırlandığı öğrenildi. Teknik Direktör Şenol Güneş'in, Milli Takım'dan oyuncusu olan Hamit ile özel olarak görüşmeyi planladığı iddia edildi. 

Tam gün mesai 

BORDO - Mavili kulübün yeni teknik patronu Şenol Güneş, göreve hızlı başladı. Tecrübeli teknik adamın sözleşme imzaladığı ilk gününden itibaren Mehmet Ali Yılmaz Tesisleri'nde kamp kurduğu açıklandı. Güneş'in sabah 09.00'da tesislere geldiği ve gün boyunca antrenman programı ve takımın oyun sistemiyle ilgili çalışmalar yaptığı öğrenildi. 

Hedefi Barça 

TRABZONSPOR'UN Kaptanı Fatih Tekke, futbol kariyeri boyunca yaşamak istediği mutlulukları tek tek açıkladı. Yıldız futbolcu, ilk olarak Bordo - Mavili kulübü şampiyon olarak görmek istediğini dile getirdi. Milli Takımı Dünya Kupası'nda final oynarken hayal ettiğini de açıklayan Fatih Tekke, birgün Barcelona forması giymeyi hayal ettiğini dile getirdi. 


</TEXT>
</DOC>
