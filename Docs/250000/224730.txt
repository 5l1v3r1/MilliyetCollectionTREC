<DOC>
<DOCNO> 224730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun13.html </URL>
<DATE> 2004/03/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Papadopulos Türk tarafını suçladı, İsviçre'ye gitti 
</HEADLINE>
<TEXT>

     Kıbrıs Rum kesimi lideri Tasos Papadopulos, Kıbrıs görüşmelerinin birinci aşamasında gelişme kaydedilememesinin, Kıbrıs Türk tarafının duruşundan kaynaklandığını savundu. 
     Papadopulos, İsviçre'nin Burgenstock kasabasında yapılacak dörtlü Kıbrıs müzakerelerine katılmak için Ada'dan ayrılırken, Türk tarafını suçladı. Papadopulos, görüşmelerin ilk aşamasında gelişme kaydetmek için pek çok çaba gösterildiğini ancak, Kıbrıs Türk tarafının duruşu nedeniyle bunun mümkün olmadığını öne sürdü. 
     İsviçre'ye iyi niyet ve siyasi iradeyle gittiğini belirten Papadopulos, Ada'da kalıcı ve işlevsel çözüme ulaşmak için de tüm çabayı göstereceğini söyledi. 
     
</TEXT>
</DOC>
