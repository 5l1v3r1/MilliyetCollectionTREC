<DOC>
<DOCNO> 201016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/guncel/gun90.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   SMS Manyaklığı...    Hayata bir girdi pir girdi şu cep telefonu denen alet. Hele SMS denilen fonksiyonu yok mu Harbi manyaklık... Özellikle televizyondaki yarışma programlarının vazgeçilmez parçası oldu. İki gün önce "kontörüm yok, sen ara" diye faturasız hat ayağına işin faturasını karşı tarafa yıkmaya çalışırken hiç tanımadığı insanların bir anda fanatiği olup onlara mesaj yağdırıyor insanlarımız. Günde 10 defa melodi değiştiren, üstelik her melodi değişimi için para ödeyenler de var. Madem bu kadar seviyoruz bu SMS işini, her alanda kullanalım gitsin... 
   İşte yeni kullanım alanları, isteyin yeter... 
   1 Seçimler SMS ile yapılsın... Tuttuğunuz partinin kodunu verilen numaraya gönderin yeter. Örneğin CHP için "Solda sıfır" ya da "Solda birlik" yazın ikisi de geçerli , boşluk, 2004'e gönderin, bitti... 
   2 Reyting SMS ile ölçülsün... Öyle 2800 kişiyle değil, herkese açık olsun bu reyting denekliği işi. Sevdiği programı seyreden, devam etmesini isteyen mesaj atıversin sevabına. Reyting kavgası da sona ersin... 
   3 Maçlar SMS ile oynansın... Hakemleri kimse beğenmiyor, sahaya bıçak atılıyor, kavga-dövüş eksik olmuyor, yabancı futbolcu gelsin diye paralar uçup gidiyor. Ne gerek var 90 dakika boyunca iki takım taraftarları mesaj yağdırsın, kim daha çok mesaj sallarsa maçı kazansın. Bitti gitti... 
   Yerimiz olsa daha yazacağız ama gerek yok, olay anlaşılmıştır herhalde. Evet, bizi destekleyenler "Serin" yazıp 1000'e, daha da çok destekleyenler "SerinDuruş" yazıp 1001'e SMS gönderebilirler. Olayımız 3 kısa mesaj parası olarak ücretlendirilecektir .. Şimdiden teşekkür ederiz. Geçim zor, n'apıcan .. 
   
   Çalınan Rapor .. 
   1 4 Kasım Salı günü, hiçbir masraftan kaçınmayarak ele geçirdiğimiz CIA tarafından hazırlanıp Başkan Bush'a sunulan "Çok Gizli" rapor SerinDuruş'ta yayımlanır... 
   2 Irak'ta çuvalladığı için bir daha seçilmesi zor görünen Bay Bush'a hazırlanan yeni seçim taktiklerini içeren 5 maddelik bir rapordur bu... 
   3 Raporun birinci maddesine göre "Derhal sırtı suyla ıslatılmış beyaz gömlek giyilerek döner-pilav-ayran üçlüsünün yerini tutacak hamburger-patates-kola destekli mitingler düzenlenecektir..." 
   4 Ancak rapor bu köşede yayımlandıktan sonra Rusların gözünden kaçmaz... 
   5 Ve birinci madde, Rusya'daki seçimlerde kısmen uygulanır. Seçim sandıklarının yanında piyasadaki en ucuz fiyattan 30 daha ucuza sosis-salam satılır. Böylece oy vermeye gitmeyen Rus halkı, sosis almaya gider ve Başkan Putin'in desteklediği "ayı" amblemli BRP partisi seçimi kazanır... 
   Ancaaak... 
   1 Başkan Putin, bu partinin genel başkanına fırçayı basar... 
   2 Çünkü adam sırtı ıslak beyaz gömlek giymeyi unutmuştur .. 
   3 Sosis ve salamı bedava dağıttırmamış, sadece indirimli sattırmıştır... 
   4 Rusya'nın ünlü şarkıcılarına konser verdirilmemiştir .. 
   5 Bu yüzden de seçime katılım oranı 60'da kalmış, seçim zar-zor kazanılmıştır... 
   
   Arkadaşlar fazla kalemi olan var mı 
   Johann Faber 
   
   E Yeter Zaten 
   "Ben ne demek istediğimi çok iyi anlıyorum .." 
   
</TEXT>
</DOC>
