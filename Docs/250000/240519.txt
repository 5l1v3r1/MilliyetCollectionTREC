<DOC>
<DOCNO> 240519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo19.html </URL>
<DATE> 2004/05/16/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Akçaabat Sebatspor, transfer çalışmalarına başlıyor... 
</HEADLINE>
<TEXT>

     Ankaragücü'nü dün 3-2 yenerek ligde kalan Akçaabat Sebatspor, yarından itibaren transfer çalışmalarına başlayacak. 
     Kulüp başkanı Veli Sezgin, iç transferde Erman Özgür, Oktay ve Orhan ile sözleşmelerini uzatmaları konusunda bir görüşme yapacaklarını söyledi. 
     Sezgin, kendilerinin istediği her futbolcunun takımda kalacağını düşündüğünü kaydederek, ''Akçaabat Sebatspor'un kalmasını istediği futbolcular kalır. İç transferde bir sorunumuz olmaz'' dedi. 
     
     FUTBOLCULARA ÖDEME 
     Akçaabat Sebatspor'da futbolculara, son 4 lig maçını galibiyetle kapatmalarından dolayı prim ödendi. 
     Kulüp başkanı Sezgin, kırmızı-beyazlı futbolculara bugün 300 milyar liralık primlerini dağıttıklarını söyledi. 
     Öte yandan kırmızı-beyazlı kulübün hafta içinde yapacağı yönetim kurulu toplantısında olağan genel kurulun tarihini belirleyeceği kaydedildi. 
     
</TEXT>
</DOC>
