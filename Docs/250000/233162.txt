<DOC>
<DOCNO> 233162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko44.html </URL>
<DATE> 2004/04/20/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bursagaz özelleştirmesine 70 milyon dolar kredi... 
</HEADLINE>
<TEXT>

     Bursa Şehiriçi Doğalgaz Dağıtım Ticaret ve Taahhüt A.Ş.'nin BURSAGAZ özelleştirmesine, Garanti, Türkiye Sınai Kalkınma Bankası ve Vakıfbank konsorsiyumu, toplam 70 milyon dolarlık proje finansmanı kredisi sağladı. 
     Yapılan ortak açıklamaya göre, Bursa Şehiriçi Doğalgaz Dağıtım Ticaret ve Taahhüt A.Ş.'nin yüzde 100'ünün, ihaleyi kazanan Çalık Grubu'na satılması için gereken 120 milyon Amerikan Doları tutarındaki bedelin 70 milyon Amerikan Doları tutarındaki bölümü 3 bankadan uzun vadeli kredi şeklinde temin edildi. 
     Garanti Bankası finansmana 27.5 milyon Amerikan Doları, Vakıflar Bankası 25 milyon Amerikan Doları, TSKB ise 17.5 milyon Amerikan Dolar ile katıldı. 
     Tamamı nakit ve bir yılı geri ödemesiz olmak üzere 7 yıl vadeli olan kredi, Türk bankaları tarafından sağlanan uzun vadeli ve en büyük proje finansmanı kredilerinden biri olma özelliği taşıdığı bildirildi. 
     Krediyle ilgili açıklama yapan konsorsiyum bankaları, söz konusu projeye finansman sağlayarak, özelleştirme programı ve Türkiye enerji piyasasının liberalleşmesine verdikleri önemi gösterdiklerini ve Türk ekonomisinin istikrarlı büyümesine katkı sağlayacak özelleştirme projelerine olan desteklerinin, gelecekte de artarak devam edeceğini belirttiler. 
     
</TEXT>
</DOC>
