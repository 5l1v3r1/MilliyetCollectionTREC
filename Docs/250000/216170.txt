<DOC>
<DOCNO> 216170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/yazar/asik.html </URL>
<DATE> 2004/02/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kendinize sorun... 
</HEADLINE>
<TEXT>

   
   Kendinizi Atatürkçü, laik, cumhuriyetçi olarak mı tanımlıyorsunuz... 
   İşte size yönelik kimi sorular 
   İnandığınız siyasal düşünce ile ilgili kaç tane radyonuz var İnandığınız siyasi düşünce ile ilgili kaç tane televizyonunuz var Kaç tane derginiz var Kaç tane gazeteniz var 
   Kaç tane okulunuz var Kaç tane derneğiniz, kaç tane vakfınız, kaç tane öğrenci yurdunuz var 
   Kaç öğrenciye burs veriyorsunuz... Kaç öğrenciyi okumak için yurtdışına gönderiyorsunuz 
   Cumhuriyet'i yaşatacak kurumlara şimdiye dek ne kadar bağış yaptınız 
   Aynı siyasal düşünceden birkaç arkadaş bir araya gelip bir şirket kurdunuz mu 
   İkinci evi, ikinci arabayı, ikinci yazlığı alırken Cumhuriyet için, demokrasi için, çağdaşlık, laiklik, bilim için neler yapıyorsunuz 
   Elinizdeki paranın ne kadarını çağdaş değerlerin yaşaması için harcıyorsunuz 
   Kişiselliği mi, toplumsallığı mı ön plana alıyorsunuz... 
   İnternette bu soruları soran arkadaşlar meraklarının sebebini ekliyor... 
   "İslamcı siyaset yapanların elinde 19 gazete, 11 dergi, 51 radyo, 20 televizyon, 2500 dernek, 500 vakıf, 1000 şirket, 800 okul var da..." 
   
   KKTC'yi AB'ye evlatlık veriyoruz... Özleyip de görmek istersek artık vize alacağız. 
   
   
   Öğretmene yapılan kira yardımı 200 bin lira... Ne var bunda Liradan altı sıfır atılmış işte 
   
   Uygar insanın kimyasal, sıcak, soğuk, ekonomik, siyasal, kültürel, teknolojik, elektronik, biyolojik, etnik, dinsel vb. binlerce savaşı ve h l bir tek barışı var. 
   Akif Kökçe 
   
   
   AKP göreve geldiğinden bu yana Başbakanlığa 32 Basın ve Halkla İlişkiler Müşaviri atanmış. 
   Herhalde Başbakanlık bulmacaları çözme işini falan da üstlendi... 
   Haldun Ertem 
   
   Tansu'yu özledik...    Okurumuz Tansu Çiller'i özlüyormuş... Onun kesip sakladığı bir miting konuşmasını yollamış... Okuyalım 
   Tansu Çiller Yedi yedi daha ne edeerrr 
   Kalabalık On döööört 
   Tansu Çiller Haayyııırr... Yedi yedi daha ne edeeer 
   Kalabalık Kırkdokuzzzz 
   Tansu Çiller Haayııırr.. Bugün günlerden neee 
   Kalabalık Cumartesiiii 
   Tansu Çiller Haayııırr... Bugün ayın kaçıııı... 
   Kalabalık Yedisiii... 
   Tansu Çiller Aylardan neee 
   Kalabalık Temmuuuuzz... 
   Tansu Çiller Yedi yedi daha ne edeerrrrr 
   Kalabalık ........ 
   Tansu Çiller bu konuşmasında 7 Temmuz günü Yalovalılara 77. il oldukları müjdesini vermeye çalışıyormuş... O üslubu çok özledim, diyor okurumuz notunda... Bizim de burnumuzda tütüyor... 
   
   Tetikçiliğe devam    Star gazetesi birkaç gün öncesine kadar Uzan ailesinin tetikçisi olarak kullanılıyordu, artık Tayyip Erdoğan'ın tetikçisi... 
   Gazetenin dünkü manşetine bakıyoruz... Başlığın üzerinde Tayyip Erdoğan'ın neredeyse poster büyüklüğünde bir fotoğrafı... Fotoğrafın yanında, "Tek tek açıkladı" başlığı altında iki gün önce Kanal D'ye verdiği röportajda söyledikleri... Ve o sözlerinden biri... " Star'da Bazı yazarların işlerine son verildiği iddiası doğru mu " sorusuna verdiği yanıt 
   "Hayır, doğru değil " 
   Gerçekten doğru değil... Yazarların işine son verilmedi. Ancak hükümete muhalif köşe yazıları kullanılmıyor. Örneğin Taşkın Şenol'un sayfaya girmeyen son yazısı ticaret yapan bakan çocuklarından söz ediyordu... Sayfalara sadece hükümet yanlısı haberler giriyor... Böyle gazete olur mu 
   mmm 
   Banka boşaltmaktan sanık diğer medya patronlarına gelince... Onların organları zaten hükümet yanlısı yayın yapıyor. İktidar devlet alacaklarını istememenin karşılığında onlardan olumlu haber hizmeti alıyor. Devlet alacaklarını istemeli, bu patronları halen yapıldığı gibi yarım ağız değil ciddi olarak ödeme yapmaya davet etmelidir... Bu ödemeler ciddi rakamlarda olmalıdır. 
   Eğer geçen hükümet gibi bu hükümet de yağlama haber karşılığında devlet alacaklarını unutmuş görünürse halka milyar dolarlık kazık atmış olur. Çünkü hortumcuların götürdüğü parayı halk ödüyor. Siz, biz, hepimiz... 
   
   Halka doğruyu söyleyin birincisi yapılacak en doğru şey bu olduğu için, ikincisi nasıl olsa doğruyu öğrenecekleri için. 
   Paul Galvin 
   
   Varan'la seyahat    Ankara-İstanbul arasında Varan, Ulusoy, Boss, Metro, Kamil Koç gibi firmaların otobüsleri çalışıyor... Biz genellikle Varan'la seyahat ediyoruz. Memnunuz. Ancak esas dikkatimizi bu otobüslerdeki servis elemanları çekiyor. Doğrusu bu kadar nazik servis elemanına herhangi bir lokanta veya otelde rastlamak kolay değil... Kim, nasıl yetiştiriyorsa, onları kutluyoruz. 
   
      
   
   
</TEXT>
</DOC>
