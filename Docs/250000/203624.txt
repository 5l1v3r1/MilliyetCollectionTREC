<DOC>
<DOCNO> 203624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/spor/spo05.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'dan şok istifa 
</HEADLINE>
<TEXT>

      Gözü yaşlı uğurlama 
   MALATYASPOR Teknik Direktörü Ziya Doğan, Fenerbahçe maçından sonra soyunma odasına gitti, futbolcularına istifa ettiğini açıkladı. Sarı - Kırmızılılar, hocalarını bu karardan döndürmek istediyse de başarılı olamadı. Bazı oyuncuların ağladığı da görüldü. Daha sonra Malatya Başkanı Hikmet Tanrıverdi ile görüşen Doğan, "Yönetimdeki bazı dedikodular beni rahatsız etti. Bu takımda çalıştığım için gururluyum. Ancak zihnen yıpranmış durumdayım. Affımı istiyorum" dedi. 
   
   Trabzon ilgileniyor 
   DOĞAN, Tanrıverdi'ye ligde iki kulübün de hoca aradığına dikkat çekerek, "Eğer siz isterseniz bu sezon sonuna kadar çalışmam" diyerek jest yaptı. Ancak Malatya Başkanı, "Öyle şey olmaz" diyerek kendisine teşekkür etti. Doğan ile başta Trabzonspor olmak üzere Konyaspor'un ilgilendiği iddia edildi. Başarılı teknik adam, teklif almaması durumunda İngiltere'ye giderek 6 ay eğitim görme düşüncesinde. Bu gelişmeler sonrasında Malatyaspor Yönetimi, Hüseyin Kalpar ile bir görüşme yaptı. 
   
   
</TEXT>
</DOC>
