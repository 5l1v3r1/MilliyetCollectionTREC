<DOC>
<DOCNO> 218171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/yasam/ayas.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da sorunlu kadınlar BBG'si 
</HEADLINE>
<TEXT>

   Kanal D'nin mart ayında ekrana getireceği yeni reality show'unda, sorunlarla dolu, hayatında sıra dışı değişiklikler yapmak isteyen 6 kadın aynı çatı altında buluşacak 
      MAGAZİN SERVİSİ 
   
   KANAL D, mart ayında "Ah Be İstanbul" ve "Hayalet" adlı yeni TV dizileri, perşembe geceleri ekrana getireceği "Yüzüklerin Efendisi - Yüzük Kardeşliği", "Hava Kuvvetleri 1", "Yüz Yüze", "Akıl Oyunları", "Yapay Zek ", "Dövüş Kulübü", "Bitirim İkili", "Los Angeles Sırları", "Kurda Tuzak" ve "Smokin" gibi filmlerle atağa geçecek. Ayrıca Türkiye'yi yepyeni bir reality show'la tanıştıracak. 
   
   Kadınları uzmanlar seçecek 
   TÜRKİYE'Yİ "Biri Bizi Gözetliyor" ve "Biz Evleniyoruz" gibi şovlarla tanıştıran Senkron TV, bu kez Amerika'da "Starting Over" adıyla yayımlanan programı Kanal D için hazırlayacak. "Hayat Yeniden Başlıyor Evi"ne girecek kadınları, psikolog, sosyolog, sosyal hizmet uzmanı, psikiyatr ve diyetisyenler gibi "yaşam danışmanları" seçecek. 
   
   Amaç hedefe ulaşmak 
   "HAYAT Yeniden Başlıyor"da büyük hayalleri, hayata küstüren sorunları olan ve hayatlarında sıra dışı değişiklikler yapmak isteyen 6 kadın aynı çatı altında buluşacak. Yarışmacılar kadın danışmanlardan aldıkları destekle kendilerine belirledikleri hedefe ulaşmanın savaşını verecek. Kanal D'de hafta içi her gün ekrana gelecek program 11 hafta sürecek. 
   
   
</TEXT>
</DOC>
