<DOC>
<DOCNO> 225380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/tv/ekran.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim plakları eskiciden 
</HEADLINE>
<TEXT>

   Mehmet Ö. Alkan, 10 yıldır siyasi görsel ve sesli malzeme topluyor 
      ITIR ILGAZ 

   
   CNN TÜRK'te yayınlanan ve 60 saniyede "Sesli Seçim Tarihi"ni anlatan kuşak, İ.Ü. Siyasal Bilgiler Fakültesi Öğretim Üyesi Yrd. Doç. Dr. Mehmet Ö. Alkan'ın arşivinden alınan plaklarla hazırlandı. Alkan'ın 2500'e yakın plaktan oluşan arşivindeki siyasi plakların sayısı ise 200-250 adet. Üniversitede verdiği Türk Siyasal Hayatı dersine yardımcı olması amacıyla görsel ve sesli malzeme toplamaya başlayan Alkan, 10 yıldır eskicilerden, plak satan yerlerden, çingene pazarlarından aldığı plaklarla koleksiyonunu genişletiyor. Şimdiye dek bunların neden yayınlanmadığı sorusuna Alkan, "Dünyanın en mühim lafını da söyleseniz, görüntü olmazsa televizyonda bir değeri olmuyor" diye cevap veriyor. Daha önce NTV'de danışmanlık yapan Alkan, "Sesli Seçim Tarihi" projesi ortaya çıktığında elindeki kaynağı CNN TÜRK'e önermiş. 
   Yakında Nuri Çolakoğlu ile birlikte "Sesli Tarihimiz" isimli bir belgesel hazırlayacak olan Mehmet Alkan 1700'lerin Osmanlısı'ndan 1980'lere önemli olayları orjinal sesleri ile bizlere ulaştıracak. 
   
   
   Son 20 yılın kampanyaları    1987'de ANAP'ın "Çağ Atlayan Türkiye"si, SHP'nin "Sıkılmış Limon"u, 1991'de Milli görüşe barajı aştıran "Yeni Bir Dünya" sloganı, Demirel'in "Baba" imajı, Erdal İnönü'ye çizilen "Farklı Siyasetçi" portresi, 1999'da "Cesur Yürek" Çiller, "Yeniden" Ecevit sloganları... "32. Gün", son 20 yılın seçim kampanyalarını işliyor. 
   CNN TÜRK 23.05 
   
   
   El Dorado Yolu    İki kafadar Tulio ve Miguel, efsanevi altın kent El Dorado'nun haritasını ele geçirirler. Oraya vardıklarında yerli halk tarafından tanrı olarak karşılanır ve zenginliğe boğulurlar. Ancak bir karar vermek zorundadırlar, ya bütün bu altın ve mücevheri alıp kaçacaklar, ya da yerli halkın yüz yüze geldiği tehlikeye karşı onlarla savaşacaklardir. Filmin orjinal seslendirmesini Kevin Kline, Kenneth Branagh gibi ünlü oyuncular, müziklerini ise Elton John ve Tim Rice yapmıştı. 
   KANAL D 19.50 
   
   
   Bitmeyen gıda terörü    UĞUR Dündar yönetimindeki "Arena", "gıda terörü" haberlerine devam ediyor. Daha önce İstanbul, Ankara ve İzmir'deki "gıda terörü örnekleri"ni ekrana yansıtan "Arena", kameralarını bu kez Adana'ya çevirecek. 
   KANAL D 23.10 
   
   

   Seçime iki gün kaldı    beşN birK Cüneyt Özdemir meydanlarda seçimin nabzını tuttuyor. CNN TÜRK 21.00 
   Takvim AKP İstanbul Büyükşehir Belediye Başkan Adayı Kadir Topbaş konuk oluyor. TV8 22.00 
   Flash Özel Ferhan Şaylıman, Erhan Göksel ile "seçim anketleri"ni konuşacak. FLASH TV 22.00 
   İskele Sancak AKP'nin büyükşehir belediye başkan adayları son kez bir araya geliyor. KANAL 7 23.00 
   Siyaset Meydanı İstanbul projeleri ile Sefa Sirmen CHP ve Meral Akşener MHP konuk. ATV 23.10 
   Objektif Bir "anketler" tartışması daha. STAR 23.40 
   
   
</TEXT>
</DOC>
