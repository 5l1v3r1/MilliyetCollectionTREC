<DOC>
<DOCNO> 212298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/guncel/gun03.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehirli varilleri yakmışlar 
</HEADLINE>
<TEXT>

   Karadeniz'de 16 yıl önce sahile vuran varillerden bazılarının içlerinin boşaltılıp yakıldığını belgeleyen bir tutanak ortaya çıktı 
   SİNOP DHA 
   
   Karadeniz'de 1988'de İtalyan bandralı bir gemiden boşaltılan ve sahile vuran varillerden bazılarının, 15 Ağustos 1988'de jandarma ve polis tarafından yakıldığını belgeleyen "şok" bir tutanak ortaya çıktı. Tutanakta varillerin sahilden toplandığı ve içlerindeki zehirli atıkların bir çukura boşaltıralarak yakıldığı belirtiliyor. Olay karşısında şaşkına dönen vatandaşlar, "Bunlar bizi hiç düşünmemişler mi " diyerek tepkilerini dile getirirken, Sinop Çevre İl Müdürlüğü Şube Müdür Vekili Murat Badem de, zehirli atıkların yakılmasının hem doğaya hem insanlara zarar vereceğini söyledi. Greenpeace Türkiye Toksik Maddeler Sorumlusu Banu Dökmecibaşı da tutanağı doğrulayarak, ellerinde konuyla ilgili tüm bilgilerin bulunduğunu söyledi. 
   
   
   
</TEXT>
</DOC>
