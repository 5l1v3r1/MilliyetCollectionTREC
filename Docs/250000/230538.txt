<DOC>
<DOCNO> 230538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/yasam/yas02.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi mezar, kaçak binaya 'hapsoldu' 
</HEADLINE>
<TEXT>

   Sultanahmet'te yükselen kaçak bir inşaat, Osmanlı döneminin aykırı düşünürü İsmail Maşuki'nin mezarını ablukaya aldı... 
      ŞENOL DEMİRCİ İstanbul 
   
   Din hakkındaki görüşleri nedeniyle kafası kesilerek öldürülen Kanuni Sultan Süleyman dönemi düşünürlerinden İsmail Maşuki'nin mezarı kaçak inşaatın içine hapsedildi. 
   "Dinsizlik" suçuyla kafası kesildikten sonra cesedi İstanbul Boğazı'na atılan, başı ve bedeni ayrı ayrı kıyıya vurduktan sonra Sultanahmet'te toprağa verilen Maşuki'nin mezarı, şu anda iki bina arasına sıkışmış durumda. Yanında devam etmekte olan kaçak inşaat nedeniyle mezarın dış dünyayla olan bağlantısı kesildi ve iki bina arasında kaldı. 
   
   İnşaat yapmak yasak ama... 
   Mezarı ziyaret etmek, kaçak inşaatın içinden geçerek mümkün. Ancak inşaat tamamlandığında mezara ulaşmak imk nsız olacak. 
   Yasa gereği SİT alanı olan bölgede inşaat yapmak yasak. Eminönü Belediyesi'nin verdiği bilgiye göre, Eminönü At Meydanı'nda Anıtlar Kurulu izni ve projesi olmaksızın yükselen ve mezarı kapatan inşaat müherlendi. Ancak inşaatı sürdürenler mührü üç defa sökerek çalışmalara devam etti. Belediye, mührün sökülmesi nedeniyle savcılığa başvurdu. 
   
   İsmail Maşuki kimdir    İsmail Maşuki, Sultan Süleyman döneminde İstanbul'da yaşamış ve genç yaşta düşünceleriyle büyük kitleleri etkileyerek yaşadığı dönemde "Oğlan Şeyh" olarak ünlenmiştir. Vaazları, doğaçlama şiirleriyle ilgi gören Maşuki'nin aykırı bazı görüşleri padişahı ve dönemin ulemasını rahatsız etmiş ve "dinsizlik" suçlamasıyla boynu kesilerek öldürülmüştür. Çeşitli kaynaklara göre, Maşuki, "Tanrı, insan kaderine karışmaz. Yasaklar ve sevaplar uydurmadır" dediği için öldürülmüştür. 
   
   
   
</TEXT>
</DOC>
