<DOC>
<DOCNO> 242109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun11.html </URL>
<DATE> 2004/05/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Sunday Times İşkence fotoğraflarını çeken kişi belli oldu... 
</HEADLINE>
<TEXT>

     The Independent on Sunday gazetesinde yer alan haberde ise İngiliz askerinin Irak'taki işkence ve kötü muamelesini ortaya koyan 5 yeni tanığın ortaya çıktığı belirtildi. Bu konudaki iddiaların İngiltere'de yüksek mahkeme nezdinde ele alınacağını da öne süren Independent, Uluslararası Af Örgütü çalışanları ve avukatların, yeni iddiaların ciddiyetini doğruladıklarını bildirdi. 
     Gazete, söz konusu kesimlerin, İngiliz askerinin Irak'taki uygulamalarının ''sistematik olduğunu'' savunduklarını da duyurdu. 
     The Sunday Times gazetesi ise Daily Mirror gazetesi tarafından yayımlanan ve sonuçta sahte oldukları kanıtlanarak gazetenin editörünün işini kaybetmesine yol açan fotoğrafların kimin tarafından çekildiğinin ortaya çıktığını öne sürdü. Gazete, fotoğrafların yedek ordu mensubu 25 yaşındaki Stuart Mackenzie tarafından çekildiğini, söz konusu kişinin geçen hafta tutuklandığını iddia etti. 
     Gazetede yer alan bir başka iddiada ise İngiltere Dışişleri Bakanlığı tarafından hazırlanmış bir belgede, ''ABD'nin Irak'ta sert bir tavır içinde olduğunun kabul edildiğine'' dikkat çekildi. 
     Sunday Times, Dışişleri Bakanlığı'nın bu durumun koalisyon güçlerinin Irak'taki durumlarını sarstığını açıkça bildirdiğine de işaret etti. 
     
</TEXT>
</DOC>
