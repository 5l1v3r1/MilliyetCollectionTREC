<DOC>
<DOCNO> 202365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/siyaset/siy06.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Statüko reddedildi 
</HEADLINE>
<TEXT>

   GÜVEN ÖZALP Brüksel 

   
   Avrupa Birliği AB Komisyonu, KKTC'deki seçimlerden çıkan sonuçtan memnun. Seçimler sonucunda sandalye sayısının eşit olmasını önemsemeyen AB, seçim sonucunu "Kıbrıslı Türklerin statükoya son verme isteği" olarak okudu. Komisyon sözcülerinden Jean Christophe Filori, "KKTC yetkilileri bu sonuçlardan bir ders çıkarmalılar" dedi. AB Komisyonu'nun konuya ilişkin açıklama yapmasının "seçimlerin tanındığı" anlamına gelmediğini ancak ortada siyasi bir gerçek olduğunu belirten Filori, "Koltukların dağılımı eşit olsa da statükonun bitirilmesini isteyen bir çoğunluk var. Bu sonuç görüşmelere dönülmesinin zamanının geldiğini gösteriyor" diye konuştu. Filori, birleşmiş bir Kıbrıs'ın üyeliği için de "1 Mayıs 2004'e kadar h l süre var. Umarım bu fırsatı kullanırlar" şeklinde konuştu. 
   
   
</TEXT>
</DOC>
