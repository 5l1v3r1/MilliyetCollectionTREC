<DOC>
<DOCNO> 244550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sontur22.html </URL>
<DATE> 2004/06/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ceza kesen trafik polisini dövdü .. 
</HEADLINE>
<TEXT>

     Kütahya'nın Domaniç İlçesi'nde trafik polisini dövdüğü öne sürülen bir sürücü, tutuklandı. 
     AA muhabirinin bilgiye göre, Sıtkı Dündar'ın kullandığı plakasız otomobil, Domaniç İlçe Emniyet Amirliği'ne bağlı trafik ekiplerince bir süre önce yapılan denetimlerde durduruldu. 
     Trafik tescil işlemlerinin eksik olması nedeniyle polisler tarafından uyarılan Dündar, tüm uyarılara rağmen plakasız otomobilini kullanmaya devam edince, polis memuru Avni Çetin tarafından hakkında cezai işlem uygulandı. 
     Ekipler tarafından otomobili otoparka çekilen Dündar, polis memuru Çetin'i darp etti. 
     Çetin'in şikayeti üzerine gözaltına alınan Sıtkı Dündar, sorgulamasının tamamlanmasının ardından sevk edildiği nöbetçi mahkemece tutuklandı. 
     
</TEXT>
</DOC>
