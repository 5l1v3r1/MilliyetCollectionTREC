<DOC>
<DOCNO> 238773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun32.html </URL>
<DATE> 2004/05/10/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İran'da reform Kadınların miras haklarını iyileştiren yasa çıktı 
</HEADLINE>
<TEXT>

     İran'ın görev süresi yakında bitecek reformcuların çoğunlukta olduğu parlamentosu, kadınlara erkeklerle aynı miras haklarını tanıyan bir yasa tasarısını kabul etti. 
     Ancak yasanın, veto yetkisi bulunan Anayasayı Koruyucular Konseyi'nce onaylanması beklenmiyor. 
     İran'ın karmaşık miras yasalarına göre, çocuklu kadınlar ölen eşlerinin para ve taşınmaz mallarının sadece 8'de 1'ini alabiliyorlar. Eşlerinin topraklarından ise pay alamıyorlar. Çiftin çocuğu yoksa kadın eşinin mal varlığının 4'te 1'ini alabiliyor. 
     Erkekler ise çocukları yoksa eşlerinin mal varlığının yarısını, çocukları varsa 4'te 1'ini alabiliyorlar. 
     Milletvekilleri, yasanın yürürlüğe girmesi halinde dul kadınların eşlerinin mal varlığının tümü üzerinden pay alacaklarını söylediler. 
     
</TEXT>
</DOC>
