<DOC>
<DOCNO> 204949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sonspo05.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons deplasmanda güldü, Mehmet Okur 6 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesine, bu sabaha karşı yapılan 6 maçla devam edildi. 
     Merkez Grubu'nda 3. sırada bulunan Detroit Pistons, deplasmanda Atlanta Hawks'ı yenerek, 30. maçında 17. galibiyetini aldı. 
     Karşılaşmada Pistons'da ilk 5'te sahaya çıkan Mehmet Okur, 18 dakika oyunda kaldı ve bu sürede 6 sayı ve 6 ribauntla 3 hücum-3 savunma oynadı. Okur, 3 sayılık atışlarda 1'de 0, 2 sayılık atışlarda 9'da 2, serbest atışlarda da 2'de 2 isabet buldu. 
     Takımda Richard Hamilton, 28 sayı ve 5 ribaunt, Chauncey Billups, 19 sayı, 6 ribaunt ve 4 asist, Bob Sura 13 sayı, Tayshaun Prince, 12 sayı ve 5 ribaunt, Ben Wallace da 10 ribaunt ve 4 blokla galibiyette pay sahibi oldular. 
     Atlanta Hawks'da ise Şerif Abdürrahim, 20 sayı, 12 ribaunt, 4 asist ve 4 top çalma, Jason Terry, 20 sayı ve 6 asist, Stephen Jackson 15 sayı, Theo Ratliff de 13 sayı, 10 ribaunt ve 4 blokla oynamalarına karşın yenilgiyi önleyemediler. 
     Günün en önemli maçında geçen sezonun finalisti ve Atlantik Grubu lideri New Jersey Nets, deplasmanda Merkez Grubu lideri Indiana Pacers'ı yenerek, üstüste 3., bu sezonki 29. maçında da 16. galibiyetini aldı. 
     Bu maçta Nets'in yıldız oyuncusu Jason Kidd, 16 sayı, 10 ribaunt ve 14 asistlik performansıyla üstüste 2. günde de ''triple double'' yapmayı başardı. Kidd, böylece bu sezonki 6., kariyerinde de 56. ''triple double''ını yapmış oldu. Kidd'in yanısıra Kenyon Martin, 23 sayı ve 13 ribaunt, Richard Jefferson da 20 sayı ve 6 ribauntla takımlarını galibiyete taşıyan diğer isimlerdi. 
     31. maçında 10. yenilgisini alan evsahibi ekipte ise Al Harrington, 28 sayı ve 7 ribaunt, Jermaine O'Neal ile Austin Croshere, 13 sayı ve 11 ribaunt, Reggie Miller da 13 sayı, 4 ribaunt ve 4 asistle oynadı. 
     Lige, yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
     Indiana Pacers-New Jersey Nets 75-82. 
     Atlanta Hawks-Detroit Pistons 84-87. 
     Miami Heat-New York Knicks 80-100. 
     Dallas Mavericks-Memphis Grizzlies 104-98. 
     Chicago Bulls-Washington Wizards 100-86. 
     Seattle Supersonics-Minnesota Timberwolves 86-104. 
     
</TEXT>
</DOC>
