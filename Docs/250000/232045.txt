<DOC>
<DOCNO> 232045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonsiy10.html </URL>
<DATE> 2004/04/16/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
CHP, mağdur aday adaylarının parasını iade edecek 
</HEADLINE>
<TEXT>

     Genel Merkezi, Eskişehir'de seçimlere katılamayan belediye başkanı, il genel meclisi, ve belediye meclisi aday adayı 40 kişiye, partiye, aday olmak için ödedikleri toplam 40 milyar lirayı iade edecek. 
     CHP Eskişehir Merkez İlçe Başkanı Ayhan Türkseven, AA muhabirine, eski merkez İlçe Başkanı Vedat Alp'in rahatsızlanması sonucu Büyükşehir, Odunpazarı ve Tepebaşı alt belediye, 3 belde belediye başkanlığı ile il genel meclisi ve bu bölgelerdeki belediye meclis üyeliği için aday adayı olan toplam 40 kişinin isminin yer aldığı listeyi seçim kuruluna zamanında veremediğinden dolayı talihsiz bir olay yaşadıklarını söyledi. 
     Seçimlerin ardından, partinin il teşkilatı ve Eskişehir milletvekillerinin, mağdur 40 kişiye aday adayı olmak için partiye ödedikleri parayı geri vermek için başlattıkları girişimlerin olumlu sonuç verdiğini anlatan Türkseven, şöyle konuştu 
     ''Aday adaylarının imzaladıkları anlaşma gereği parayı geri isteme gibi yasal hakkı olmamasına karşın Merkez Yönetim Kurulu MYK toplantısında iade yönünde karar alındı. İade işlemi seçim sonuçlarının değerlendirilmesi ve partinin içinde bulunduğu durum nedeniyle biraz geç kaldı. Sonuçta mağdur 40 kişiye yaklaşık 40 milyar lira ödeme yapılacak.'' 
     
</TEXT>
</DOC>
