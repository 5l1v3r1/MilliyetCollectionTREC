<DOC>
<DOCNO> 226285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/yazar/tamer.html </URL>
<DATE> 2004/03/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kredi kartında yeni bir facia kapıda mı 
</HEADLINE>
<TEXT>

   Aygün'e göre tüketici kredilerinin 3'ün altına indiği bir ülkede, kredi kartı faizleri 4'ten fazla olmamalı. Bankalar ise Avrupa'yı örnek gösteriyor 
   
   Biliyorum çoğunuzun aklı, seçim sandıklarından bu akşam çıkmaya başlayacak sonuçlarda. Ama seçim heyecanı bittiğinde, ekonominin gerçekleri yeniden ön plana çıkacak. 
   Tüketici kredileri ve kredi kartlarıyla ilgili yazılarıma gelen mesajlar arasında, 2001 krizinin ertesinde kredi kartı borcunu ödeyemeyen vatandaşın sesi olmuş Ankara Ticaret Odası Başkanı Sinan Aygün'ünkünün ayrı bir yeri var 
   "Kredi kartıyla yapılan harcamalar geçen yıl 57, kredi kartı sayısı 26 arttı. Bu rakamlar, tüketicilerin kredi kartına yüklendiğini ortaya koyuyor. Bildiğiniz gibi, bir süre önce Türkiye bir kredi kartı faciası yaşadı. Başkanı bulunduğum ATO'nun da çabalarıyla TBMM bir yasa çıkararak ödeme kolaylığı sağladı. Yasayla, temerrüt faizi oranları da sınırlandırıldı ve sorun bir ölçüde çözüldü. Ardından da, kara listeye alınanlar için sicil affı yasası çıkarıldı. 
   
   Kredi kartı ruleti 
   Bankaların yüksek faiz politikası yüzünden, yakın zamanda yeni bir facia ile karşı karşıya kalabiliriz. Enflasyonun 10'un, tüketici kredileri faizlerinin 3'ün altına düştüğü bir dönemde, tüketici kredilerinde yıllık faiz 30 - 39 arasında değiştiği halde, bankalar kredi kartlarına yıllık 79.5'dan başlayarak 212'lere varan faiz uyguluyor. 
   Bankalar hileli zar kullanıyor. Enflasyon ve faiz oranları kaça düşerse düşsün bankalar aynı zarı atıp duruyor. Tüketici kredilerinin aylık 3'ün altında seyrettiği bir ülkede, kredi kartı faizlerinin 4'ten fazla olmaması gerekir. Bankaların faiz politikası disipline edilmezse, 1 yıl içinde kara listeye gireceklerin sayısı 1 milyonu bulabilir. Ne yazık ki, kredi kartları ruleti yeniden dönmeye başladı." 
   
   Bankacılar ne diyor 
   Bankacılar ise, kredi kartı faizlerinin dünyanın her yerinde tüketici kredilerinden daha pahalı olduğunu işaret ediyorlar ve Avrupa'nın değişik ülkelerinde kredi kartlarına uygulanan yıllık faiz oranlarını örnek gösteriyorlar. Bakınız yukarıdaki tablo Şöyle bir karşılaştırma da yapıyorlar "Avrupa'da mevduat faizlerinin oranı yıllık 2.5 - 3.5'ken, kredi kartlarına uygulanan faizin 10 katına çıkabildiği ülkeler var. Bizdeyse kredi kartı faizi 20'lerdeki mevduat faizlerinin 4 katı." 
   Daha önce de yazmıştım. Kredi kartlarında bankacılar önlerini göremediklerinden yakınıyorlar "Tüketici kredisinin vadesi belli, ödeme takvimi belli, teminatı güçlü, dolayısıyla da riski düşük. Kredi kartlarında ise kart sahibinin borcunu 6 ayda mı, 18 ayda mı ödeyeceği de belli değil, hangi ay ne miktarda ödeme yapacağı da... Sadece bankasına göre 15 - 20 arasında değişen asgari ödeme miktarı belli." 
   Bu arada bankacılar, ATO Başkanı Aygün'ün de çabalarıyla temerrüt faizlerine getirilen sınırlamanın, kredi kartı faizlerinin aşağı çekilmesini engelleyen bir unsur olduğu hatırlatıyorlar. Şu anda borcunu geri ödeyemeyen kredi kartı sahibine uygulanan temerrüt faizinde üst sınır, kredi kartının yıllık faizinin yarısı. 
   
   Hacim bu kadar büyükse 
   Bu noktada benim fikrimi soracak olursanız, Türkiye'nin Amerika'yla ve Avrupa ülkeleriyle karşılaştırılması bana her zaman elmalarla armutların karşılaştırılması gibi gelmiştir. Meksika ve Brezilya gibi bizim koşullarımıza daha yakın ülkelerle yapılacak bir karşılaştırmanın daha sağlıklı olacağı kanısındayım. Eminim ATO Başkanı Aygün, bu iş için derhal kolları sıvayacaktır. 
   Aklıma takılan bir diğer nokta da, tüketici kredileri ve kredi kartlarının son aylarda baş döndürücü hızla büyüyerek 18 katrilyon liralık bir hacme ulaşmış olması. Havuz bu kadar büyüdüğüne göre, bankaların kredi kartından sağladığı komisyon gelirlerinin de hatırı sayılır ölçüde artmış olması gerek. Dolayısıyla mevduat faizleri aynı düzeyde kalsa da, kredi kartına uygulanan faizler bir miktar gerileyemez mi 
   
   AB'de Kredi Kartı Faiz Oranları Ülke En düşük En yüksek Portekiz 12.0 32.9 Hollanda 7.7 23.9 İsveç 9.9 22.1 İspanya 12.7 21.6 İrlanda 12.9 20.1 İtalya 14.0 19.6 Danimarka 9.5 18.4 Fransa 10.8 18.0 İngiltere 14.0 18.0 Yunanistan 9.0 17.5 Almanya 9.8 16.9 
   Kaynak Bankalar Birliği, 2003 Ağustos 
   Mevduat faiz oranları 2 - 3 
   
      
   
</TEXT>
</DOC>
