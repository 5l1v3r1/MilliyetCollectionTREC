<DOC>
<DOCNO> 225671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/magazin/mag02.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayruk'tan giysi jesti 
</HEADLINE>
<TEXT>

   Mayruk'un bu çok özel tasarımını Kubat, Milliyet Yılın Sporcusu ödül töreninde giyecek... 
      BİRSEN ALTUNTAŞ 
   
   Sorel Dağıstanlı ile Kanal D'nin "Bu Sabah" adlı haber programını sunan Çağla Kubat, çok istediği halde Yıldırım Mayruk defilesine katılamayacak. Çünkü Kubat, aynı gece Milliyet Yılın Sporcusu ödül törenini sunacak. Kubat, "12 Nisan'da yapacağı defile için Mayruk'tan davet alınca çok sevinmiştim. 12 Nisan'da Milliyet'in Yılın Sporcusu Ödül Töreni gündeme gelince tercihimi sunuculuktan yana kullandım" dedi. Mayruk'un jestini saygıyla karşıladığını söyleyen Kubat, "Barbaros Şansal bana, defilede tanıtacağım kıyafeti istersem ödül gecesinde giymem için verebileceklerini söyledi. Çok mutlu oldum" dedi. Kubat, önceki gün gittiği kıyafet provasında Mayruk'tan bir de gelinlik sözü aldı. 
   
   
   
</TEXT>
</DOC>
