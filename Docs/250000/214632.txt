<DOC>
<DOCNO> 214632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/guncel/gun90.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Önce tedbir sonra tevekkül...    Bugün, Sayın Valimizin yoğurdu üfleyerek 2 gün önceden gerekli tedbirleri aldığı gün. Ne yapacağız bugün 
   Biiir Gerekmedikçe sokağa çıkmayacağız... 
   İkiii Şayet gerekiyorsa zincirsiz, takozsuz ve çekme halatsız klasik söylem, takozu ne yapacaksak yola çıkmayacağız... 
   Üüüç Yok illa da çıkıyorsak ve yol tıkanmışsa kesinlikle emniyet şeridine girmeyeceğiz... 
   Dööört Elektrik, su ve doğal olarak doğal gaz kesintilerine karşı hazırlıklı olacağız... 
   Beeeş Resmi daireler Perşembe öğleden sonra tatil, Cuma için bugün karar verilecek işlerimizi ona göre ayarlayacağız... 
   Okullar zaten kafadan tatil edildiği için, genel hatlarıyla her tür tedbir alınmış durumda. Belediye de alfabenin çeşitli harflerinden oluşan planları devreye soktuğuna göre tek yapmamız gereken, kapandığımız evlerimizde yan gelip yatmak... 
   Kar, kıyamet, fırtına, tipi geliyor diye birtakım tedbirler alarak insanların zorluk çekmemesi için-geç de olsa- gösterilen bu çabaları takdir etmemek mümkün değil... De şunu sormak farz oldu. Sayın Vali diyor ki "İhtiyaç olursa sağlık, güvenlik, acil yardım, kurtarma, ulaşım, itfaiye, enerji hizmetleri gibi zorunlu hizmetler ve vergi tahsilat hizmetleri sürdürülecek..." 
   "İhtiyaç olursa" diye sayılan kalemlere bir bakar mısınız En güzeli sonuncusu vergi daireleri. Kar, tipi, fırtınada bile vergi yatırmaya gidecek kişiye madalya verilmeli o da yetmez, en güzeli vergi borcu silinmeli. Ama biz yine de açık tutalım vergi dairelerini. IMF duyarsa kar fırtınası hikaye, asıl fırtına o zaman kopar.. 
   
   Abi marş basmıyor, şuna bir el atalım bir zahmet... 
   Henry Ford 
   
   Tamlayanı özel isim olan belirtili isim tamlaması şeklinde film adları Top10    1 Rosemary'nin Bebeği Rosemary's Baby 
   2 Schindler'in Listesi Schindler's List 
   3 Lorenzo'nun Yağı Lorenzo's Oil 
   4 Antonia'nın Yazgısı Antonia's Line 
   5 Angela'nın Külleri Angela's Ashes 
   6 Sophie'nin Seçimi Sophie's Choice 
   7 Bridget Jones'un Günlüğü Bridget Jones's Diary 
   8 Roseanne'in Mezarı Roseanna's Grave 
   9 Charlie'nin Melekleri Charlie's Angels 
   10 Wayne'in Dünyası Wayne's World 
   
   Cazip Oldum 
   "Bu ödüller arasında sizi en çok cazip eden balayı oldu sanırım..." b b 
</TEXT>
</DOC>
