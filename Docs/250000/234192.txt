<DOC>
<DOCNO> 234192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo20.html </URL>
<DATE> 2004/04/23/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Elazığspor'un gelirlerine temlik kondu 
</HEADLINE>
<TEXT>

     Elazığspor Kulübü Başkanı Baki Aydın, Elazığspor'un gelirlerine temlik konulduğu haberlerinin doğru olduğunu söyledi. 
     Aydın, Elazığspor'un bankalardan aldığı kredi borçlarını ödeyebilmesi için kulübün gelirlerine temlik koydurmaları gerektiğini ifade ederek, şöyle konuştu 
     ''Aldığımız krediler var ve bunları ödemek mecburiyetindeyiz. Bu nedenle Elazığspor'un gelirlerine temlik koydurmak kadar haklı bir sebep olamaz. Bu kulübe 1 trilyon 600 milyar liranın üzerinde para vermişiz. Bunun 800 milyar lirasını bankalardan almışız. Kendi verdiğim para için birşey istemiyorum ama aldığımız kredileri ödemek zorundayız. Kredi almak için kendi mal varlığımı teminat olarak göstermiştim.'' Elazığspor'un olağan kongresinin Haziran ayının ilk haftasında yapılacağını belirten Aydın, takımı almak isteyene her zaman yardımcı olacağını söyledi. 
     Bursaspor maçına da değinen Aydın, ''Bursaspor maçı son şansımız. Galibiyet için sahaya çıkacağız ve bütün takım işin bilincinde'' dedi. 
     
</TEXT>
</DOC>
