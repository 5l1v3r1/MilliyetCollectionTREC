<DOC>
<DOCNO> 238725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/axyas02.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı tedbili kıyafet kaçtı 
</HEADLINE>
<TEXT>


Alaattin Çakıcı'yı yatıyla kaçırdığı iddiasıyla yakalanan Mehmet Salih Hantal, Çakıcı'nın sakal, bıyık bırakıp kimliğini gizlediğini söyledi 

ERDAL KILIÇ İstanbul 

Alaattin Çakıcı'yı Antalya'dan Rodos'a "Brütüs" adlı yatıyla kaçırdığı iddiasıyla yakalanan Mehmet Salih Hantal, emniyette kaçış gecesini anlattı. Hantal, Çakıcı'nın sakal, bıyık bırakıp gözlük takarak kimliğini gizlediğini söyledi. 
Hakkında İstanbul DGM Cumhuriyet Başsavcılığı'nca çıkarılan yakalama müzekkeresi bulunan, çıkar amaçlı suç örgütü kurmak ve yönetmek suçundan 3 yıl 4 ay ağır hapis cezasına çarptırılan Çakıcı'nın kaçışıyla ilgili önceki gün Antalya'da gözaltına alınan Hantal, İstanbul Organize Suçlar Müdürlüğü'nde sorguya alındı. İlk ifadesinde Çakacı'yı tanımadığını söyleyerek, iddiaları reddeden Hantal, daha sonra kaçış gecesini iddialara göre şöyle anlattı "Benim de iyi tanıdığım olan Çakıcı'nın arkadaşı 'Armağan', gece bir işimiz olacağını, Rodos'a gideceğimizi söyledi. Bu konuşmadan 5 saat sonra beklediğimiz misafir geldi. Sakallı, gözlüklü ve şapka giyinmiş bir vaziyette tekneye bindikten sonra yola çıktık. Rodos'a yaklaştığımızda Çakıcı olduğunu öğrendiğim bu kişinin sakal ve bıyıklarını kestiği, gözlüklerini de çıkardığını fark ettim. Kıyafetlerini değiştirerek takım elbise giymişti. Onu Rodos Adası'na bıraktıktan sonra geri döndüm." 

Pasaportlar Evcil'den 
Yargıtay'ın kararı öncesi Çakıcı'nın görüştüğü Erol Evcil'den kendisine iki pasaport çıkarmasını istediği ve Evcil'in de, yanında çalışan iki kişinin pasaportunu verdiği öne sürüldü. 


</TEXT>
</DOC>
