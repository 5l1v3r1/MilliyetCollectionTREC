<DOC>
<DOCNO> 217340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yasam/yas02.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şafak sökene kadar dans 
</HEADLINE>
<TEXT>

   Binlerce çılgın dansçı, reng renk kostümler ve bir o kadar da çılgın müzik. İşte karşınızda Rio Karnavalı 
      DIŞ HABERLER SERVİSİ 
   
   BREZİLYA'DAKİ Rio Karnavalı, binlerce dansçının çılgın gösterilerine sahne oluyor. Resmi olarak cuma günü başlasa da pazar akşamı dans okullarının gösterisiyle zirve yapan karnaval, birbirinden renkli kostümler ve çılgın danslar eşliğinde salı gününe kadar devam edecek. Karnaval için kente 80 bini yabancı olmak üzere 400 bin turist akın etti. 
   
   Şovu en iyi olan kazanır 
   KARNAVALA katılan dans okulları, şampiyonluk tacı için birbirleriyle yarışarak şafak sökene kadar dans ediyor. Dans okulları Sambodromo Meydanı'ndaki geçit töreni sırasında yaptıkları gösterilerde, müziğe uyumları, kostümleri ve şovlarına göre değerlendiriliyor. Karnavalın sonunda da bir dans okulu şampiyon ilan ediliyor. 
   
      Karnaval coşkusu    KÖLN Milliyet 
   ALMANYA'DA "5. Mevsim" olarak adlandırılan karnaval dönemi, doruk noktasına ulaştı. Yaklaşık 4 ay süren karnavallar, değişik kentlerde, değişik tarihlerde ve şekillerde kutlanıyor. Ancak karnavalların en coşkulusu, Köln'de gerçekleştirildi. 
   ÇEŞİTLİ kıyafet ve maskeler giymiş yüz binlerce kişi, atılan şeker ve çikolataları kapmak için birbirleriyle yarıştı. Kasım ayının 11'inde saat 11.00'i 11 dakika geçe başlayan karnaval dönemi, yarın "Aschermittwoch" Kül Çarşambası adı verilen günle sona erecek. 
   
   
</TEXT>
</DOC>
