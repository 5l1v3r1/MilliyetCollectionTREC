<DOC>
<DOCNO> 248907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/spor/spo09.html </URL>
<DATE> 2004/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka'dan savunma 
</HEADLINE>
<TEXT>


İRFAN KURTULMUŞ 


'Irkçılık değil' 
A MİLLİ Takımımız'ın 13 Ekim'de Danimarka ile oynayacağı maçta seyircilerin ırklarına göre ayrılacağı iddiaları yalanlandı. Danimarka'nın B.T. Gazetesi'nde çıkan haberi yorumlayan Futbol Federasyonu Basın Sözcüsü Lars Berendt, "Tribünleri UEFA kurallarına göre ayıracağız. Burada ırkçı bir ayrım değil, güvenliği en iyi şekilde sağlama düşüncesi yatıyor" dedi. 

'Sayıyı artırdık' 
BERENDT, Türkiye Futbol Federasyonu'nun, tribün kapasitesinin yüzde 5'i kadar bilet istediğini açıkladı. Basın sözcüsü Lars Berendt şunları söyledi "Türkiye'ye yüzde 5 kadar bilet vereceğiz. Mecbur olmamamıza rağmen ülkemizdeki Türkler için de 2 bin 100 bilet ayırdık. Tek düşüncemiz dostluk. B.T.Gazetesi'nin haberi Şeytan'ın İncili okuması gibi bir şey." 

Oğuz Sarvan MHK'ya aday 

GALATASARAY - Beşiktaş maçından sonra hata yaptığını belirterek hakemlik yaşamına son veren Ali Aydın, Futbol Federasyonu Genel Kurulu'nda, Oğuz Sarvan başkanlığında oluşturdukları ekiple, Merkez Hakem Kurulu'na MHK aday olduklarını açıkladı. Kişilerden çok sistemden kaynaklanan sorunların bulunduğunu belirten Sarvan, objektif ve şeffaf bir kurul vaadinde bulundu. 


</TEXT>
</DOC>
