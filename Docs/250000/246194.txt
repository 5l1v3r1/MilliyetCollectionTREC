<DOC>
<DOCNO> 246194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sondun29.html </URL>
<DATE> 2004/06/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Rum mahkemesi, gazeteci Levent'in davasını reddetti... 
</HEADLINE>
<TEXT>

     Kıbrıslı Türk gazeteci yazar Şener Levent'in, Güney Kıbrıs'ta yapılacak Avrupa Parlamentosu AP seçimlerinde aday olma başvurusunun geri çevrilmesi üzerine Rum Yüksek Mahkemesi'ne açtığı dava reddedildi. 
     Rum Politis gazetesinin haberine göre, mahkeme yargıcı Rallis Gavrilidisi, talebin Rum Yüksek Mahkemesi'nin yetkilerinin dışında olduğunu ve bu talebi Rum Seçim Mahkemesi'nin AP seçimlerinin tamamlanmasının ardından değerlendirmeye yetkili olduğunu söyledi. 
     Şener Levent'in, 13 Haziran'da yapılacak AP seçiminde adaylık başvurusu, ''seçmen kütüğüne kayıtlı olmadığı'' gerekçesiyle Rum Yüksek Seçim Kurulu tarafından reddedilmişti. Bunun üzerine Levent, Güney Kıbrıs'ta ''Kıbrıs Cumhuriyeti'' aleyhine Rum Yüksek Mahkemesi'ne dava açmıştı. 
     
</TEXT>
</DOC>
