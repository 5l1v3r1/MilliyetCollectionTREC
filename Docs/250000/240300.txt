<DOC>
<DOCNO> 240300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo10.html </URL>
<DATE> 2004/05/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Özberk Yönetim, gelecek sezon için benimle görüşme yapmadı... 
</HEADLINE>
<TEXT>

     Diyarbakırspor Teknik Direktörü Sakıp Özberk, yönetimin gelecek sezon için kendisiyle şuana kadar görüşmede bulunmadığını söyledi. 
     Diyarbakırspor ile anlaşmasının bugün deplasmanda yapacakları Gaziantepspor maçından sonra sona ereceğini ve takımla Diyarbakır'a dönmeyeceğini ifade eden Özberk, Birinci Süper lig'deki bazı takımlardan teklif aldığını doğruladı. 
     Kendisinin profesyonel biri olduğunu bildiren Özberk, şunları söyledi 
     ''Her transfer dönemi futbolcular gibi teknik direktörler de teklif alır. Bu doğal bir durumdur. Ben de bazı teklifler aldım. Ancak, bunlar sadece teklif aşamasındadır. Başka bir kulüple anlaşmış değilim. Diyarbakırspor yönetimi, gelecek sezon için şuana kadar benimle görüşme yapmadı. Belki önümüzdeki günler görüşürüz. 
     Diyarbakırspor'un bu yıl ligde başarılı olduğunu düşünüyoruz. Kısıtlı bütçemizle iyi işler yaptık. 14 hafta hiç yenilgi almadık. Son haftalarda başarısız sonuçlar aldık. O da futbolcularımızın duygusallığından kaynaklandı. Ligde kalmayı garantiledikten sonra puan almanın gereksiz olduğunu düşündüler. Anteramanlardaki ciddiyetimizi son maçlarımızda yansıtamadık.'' 
     
</TEXT>
</DOC>
