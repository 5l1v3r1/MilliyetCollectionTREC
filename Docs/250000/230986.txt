<DOC>
<DOCNO> 230986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonsiy05.html </URL>
<DATE> 2004/04/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Japonya Büyükelçilği İmparator ve imparatoriçe isimleri yanlış yazılıyor 
</HEADLINE>
<TEXT>

     Japonya Büyükelçiliği, Başbakan Recep Tayyip Erdoğan'ın Japonya gezisiyle ilgili haberlerde Japonya İmparatoru ve İmparatoriçesi'nin isimlerinin yanlış kullanıldığını bildirdi. 
     Japonya'nın Ankara Büyükelçiliği'nden yapılan yazılı açıklamada, şöyle denildi 
     ''Sayın Erdoğan ve eşi, 12 Nisan Pazartesi öğleden önce Prens Tomohito Mikasa ve Prenses Mikasa ile görüşmüşlerdir. Aynı gün öğleden sonra ise Japonya İmparatoru Akihito ve İmparatoriçe Michiko tarafından kabul edilmişlerdir. 
     Japonya İmparatoru ve İmparatoriçesi, Japonya'nın sembolü olarak kabul edilmekte olup, onların isimlerinde yapılan yanlışlık tüm Japonlar'ı üzmekte ve derinden etkilemektedir.'' Büyükelçilik yetkilileri, Japonya İmparatoru ve İmparatoriçesi'nin geleneksel olarak sadece isimlerinin kullanıldığını vurgulayarak, bu isimlere ekleme yapılmamasının önem taşıdığını belirttiler. 
     
</TEXT>
</DOC>
