<DOC>
<DOCNO> 238769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun28.html </URL>
<DATE> 2004/05/10/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irak'ta 7 bakanlıkta yetki devri yapıldı 
</HEADLINE>
<TEXT>

     Irak'ta, başında Batılı danışmanların bulunduğu 7 bakanlığın yetkilerinin, Iraklılara devredildiği bildirildi. 
     ABD'nin Irak'taki sivil yöneticisi Paul Bremer, koalisyon yönetiminin karargahının bulunduğu ''Yeşil Bölge''de düzenlenen törende, 7 bakanlığın başına Iraklı bakanların getirildiğini söyledi. 
     Bremer, Irak'ta yetki devri tamamlandıktan sonra bu ülkeden ayrılacağını ve ailesinin yanına döneceğini sözlerine ekledi. 
     Atama yapılan bakanlıklar arasında Su Kaynakları, Sağlık, Eğitim ve Tarım'ın bulunduğu kaydedildi. 
     Bakanlıklara atanacak isimleri, Irak Geçici Yönetim Konseyi'nin GYK önerdiği belirtildi. 
     Yeni atamalar, ABD'nin 30 Haziran'da yetkiyi Iraklılara devretme planının bir bölümünü oluşturuyor. 
     
</TEXT>
</DOC>
