<DOC>
<DOCNO> 205601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sontur05.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yılın ilk cinneti... 3 ölü, 4 yaralı... 
</HEADLINE>
<TEXT>

     Antalya'da eski eşinin başkasıyla nişanlandığını duyarak cinnet getiren bir kişi, av tüfeğiyle 3 kişiyi öldürüp, 3 kişiyi de yaraladıktan sonra intihara kalkıştı. 
     Nazmi Darkal 50 , başkasıyla nişanlandığını öğrenen eski eşi Hatice Parlak'ın ailesiyle birlikte yaşadığı Varsak Beldesi Zeytinlik Mahallesi'ndeki evi bastı. 
     Cinnet getiren Nazmi Darkal, yanında bulunan av tüfeğiyle evdekilere ateş açarak, eski eşi Hatice Parlak, Mevlüt Parlak, Muammer Parlak ve Havva Parlak'ı yaraladı. 
     Nazmi Darkal olay yerinden kaçarken, karın boşluğundan aldığı saçmalarla ağır yaralanan Hatice Parlak hastaneye kaldırılırken yolda yaşamını yitirdi. 
     
     CİNAYETLERİNE MANAVGAT'TA DEVAM ETTİ 
     Nazmi Darkal, eski eşini öldürüp 3 kişiyi de yaraladıktan sonra Manavgat İlçesi'ne bağlı Beşkonak Beldesi Altınkaya Köyü'ne gitti. 
     Darkal, burada da Aysel Sevinç ve yeğeni Şaban Sevinç'i av tüfeğiyle vurarak öldürdükten sonra intihara kalkıştı. 
     Katil zanlısı Nazmi Darkal yaralı olarak Antalya Devlet Hastanesi'ne kaldırıldı. İlk olayda hafif yaralanan Muammer, Mevlüt ve Havva Parlak da Akdeniz Üniversitesi Hastanesi'nde tedavi altına alındı. 
     Olayla ilgili soruşturma jandarma tarafından sürdürülüyor. 
     





</TEXT>
</DOC>
