<DOC>
<DOCNO> 218343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo36.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'da Hakan Şükür seferberliği... 
</HEADLINE>
<TEXT>

     Galatasaray'da, sakat olan Hakan Şükür'ün Fenerbahçe derbisinde oynatılabilmesi için yoğun çaba harcanıyor. 
     UEFA Kupası'nda dün gece İspanya'nın Villarreal CF takımıyla yapılan 3. tur ilk maçı sonrası teknik direktör Fatih Terim'in, ''Eksikliğini çok hissettik'' dediği golcü futbolcunun tedavisi sürüyor. 
     Kulüp doktoru Serhan Kurtulmuş, Hakan'a yoğun bir tedavi uyguladıklarını ve ağrıları bulunan bu futbolcunun Fenerbahçe maçı öncesi son durumunun yarınki kontrolle belli olacağını söyledi. 
     Bu arada Florya Metin Oktay Tesisleri'nde, Villarreal CF maçı sonrası kampta kalan sarı-kırmızılı ekip, bu sabah basına kapalı antrenman yaptı. 
     
</TEXT>
</DOC>
