<DOC>
<DOCNO> 235154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun07.html </URL>
<DATE> 2004/04/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İstifayı kabul etmeyen belediye başkanı öldürüldü 
</HEADLINE>
<TEXT>

     Peru'nun Ilave şehrinde, istifa etmeyi kabul etmeyen belediye başkanı, protestocular tarafından evinden alındı ve dövülerek öldürüldü. 
     İçişleri Bakanı Fernando Rospigliosi, Belediye Başkanı Cirilo Fernando Robles'in istifa etmeyi reddetmesinin ardından öldürüldüğünü açıkladı. 
     Yetkililer, bin kadar isyancının belediye başkanını öldürdükten sonra polis karakoluna molotofkokteyllerle saldırdıklarını, karakoldaki polislerden bazılarının yaralandığını bildirdiler. 
     Belediye başkanının, istifasının istendiği bir hafta süren barışçıl gösterilerin ardından istifa etmeyeceğini açıklaması üzerine şehirde gerilimin arttığı belirtildi. 
     Çoğunluğunu çevre köylerlerden yerlilerin oluşturduğu 10 bin kadar kişinin, sözlerini yerine getirmediği ve yolsuzluk yaptığı için Robles'in istifasını istedikleri belirtildi. 
     Bölgeyi temsil eden konge üyesi Gustavo Pacheco, 19 belediye çalışanın da kaçırıldığını söyledi. 
     
</TEXT>
</DOC>
