<DOC>
<DOCNO> 223057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun26.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris metrosunda bomba paniği... 
</HEADLINE>
<TEXT>

     Rahmi Gündüz bildiriyor 

Fransa'nın başkenti Paris'in metrosunda bulunan şüpheli koli, kısa süreli bir bomba paniğinin yaşanmasına neden oldu. 
     Bomba imha uzmanlarının, içinde patlayıcı madde olduğu şüphesiyle koli üzerinde yaptıkları çalışmalar sırasında, metro ulaşımı yaklaşık bir saat süreyle aksadı. 
     Madrid'deki bombalı saldırıdan sonra, başta başkent Paris olmak üzere Fransa'daki büyük kentlerde özellikle tren garları ve havaalanlarındaki güvenlik önlemleri önemli ölçüde artırılmıştı. 
     Alınan yeni önlemler çerçevesinde, polis ve jandarmanın dışında askeri birlikler de güvenlik ve asayişi sağlamak için yapılan çalışmalara katılıyor. 

     
</TEXT>
</DOC>
