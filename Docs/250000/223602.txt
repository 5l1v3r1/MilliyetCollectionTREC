<DOC>
<DOCNO> 223602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/guncel/serin.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   'Gazete' araştırması...    İlk Türk gazetesi II. Mahmut''un şahsi gayretiyle 11 Kasım 1831''de yayımlanan Takvim-i Vek yi''dir. Takvim-i Vek yi haftada bir kez yayımlanmak üzere bir resmi gazete olarak kurulmuştur... 
   İlk özel Türk gazetesi Ag h Efendi ve Şinasi''nin birlikte çıkardıkları Tercüman-ı Ahval''dır. İlk sayısı 21 Ekim 1860''ta yayımlanmıştır. Tercüman-ı Ahval ayrıca hükümetin icraatlarına karşı tenkitçi tutumu yüzünden hakkında ilk kapatma kararı alınan 1861 gazetedir... 
   Günde yarım saat gazete okuyorsanız, ömrünüzün ortalama 1 yılı gazete okumakla geçiyor... 
   Dünyanın en çok satan gazetesi günlük 10 milyondan fazla tirajı olan "Yomiuri Shimbun" adlı Japon gazetesidir... 
   Geri dönüştürülen her 1 ton kağıt, yaklaşık 17 ağacı kesilmekten kurtarır. Kağıdın geri dönüştürülmesi için harcanan enerji, ağaçtan kağıt elde etmek için harcanan enerjiden 60 daha azdır... 
   Gazeteci ilk kadın editör Benjamin Franklin''in üvey kardeşi Ann Franklin''dir. Ne yazık ki bu mesleği uzun süre icra edememiştir, işe başladıktan 1 yıl sonra ölmüştür... 
   Makine mühendisi Elis F. Stenman adlı bir şahıs 1922 yılında kendine gazetelerden bir ev yapmaya karar vermiş ve 20 yıl boyunca uğraşarak Massachusetts''te mobilyaları da dahil her şeyi gazetelerden oluşan bir ev yapmış. Elis F. Stenman bu iş için yaklaşık olarak 100.000 adet gazete kullanmış. Preslenmiş 215 gazete kalınlığındaki duvarlarda ilginç manşetlerin üstte kalmaları için özen gösterilmiş. Şu an müze gibi sergilenen evin içini dolaşanlar tarihi manşetleri ve yazıları okuyabiliyor. Resim aşağıda... 
   
   Gazete yırtılması...    Gaziantep''teki seçim gezisi sırasında yerel bir gazeteyi kürsüde yırtan Devlet Bakanı Kürşad Tüzmen''in ilginç davranışının ardından "gazete yırtılması" üzerine bir araştırma yaptık. Ve "neden gazete yukarıdan aşağıya doğru boylamasına yırtılırken düzgün yırtıldığı halde sağdan sola ya da soldan sağa enlemesine yırtılırken düzgün yırtılmaz " sorusunun cevabını bulduk. Gazete kağıdındaki ağaç lifleri boylamasına uzun fiberler halindeymiş, bu yüzden yukarıdan aşağıya doğru yırtılan bir gazete olayı rayına oturtuyor ve düzgün bir yol izliyor. Oysa enlemesine yırtılmalarda bu lifler birer engel gibi davranıyor ve yırtılmanın yönü sürekli değişiyor... Bu enteresan bilgi için teşekkürler Sayın Kürşad Tüzmen .. 
   
   Okunmuş gazete ne işe yarar    1 Bakkaldan ya da tekel bayiinden alınan alkollü içecekleri gizlemek için etrafına sarılır... 
   2 Boyalı fırçaları üzerine koymak için en ideal materyaldir... 
   3 Şayet öğle yemeğiniz bir sandviç ise onu dış etkenlerden korur... 
   4 Taşınırken, perdeleri takmadan camlara bantlanır ve sizi meraklı gözlerden korur... 
   5 Cam temizliği esnasında onları kurulamak için ideal olduğu söylenir... 
   6 Çok acil durumlarda buz torbası vazifesi görebilir... 
   7 Şayet ajansanız arkasına gizlenilir ve takip edilecek kişinin peşinden gidilir... 
   8 Rulo haline getirilip sivrisinek ve hamamböceğine karşı etkili bir silah olabilir... 
   9 Konfeti elde etmek için en ucuz ve pratik malzemedir... 
   10 Güneşlenirken birtakım insanların yüzlerine örttüğü ve günlerce çift renkli dolaştığı da saptanmıştır... 
   
   Köşe yazarlığı bir nemfomanla evliliğe benzer, ilk iki haftası müthiştir... 
   Lewis Grizzard 
   
   Hazır Kurulmuşu Vardı 
   "21. yüzyılın dünya kentini kuracağım..." 
</TEXT>
</DOC>
