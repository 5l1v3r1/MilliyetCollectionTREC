<DOC>
<DOCNO> 236774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/guncel/gun03.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vanlı çocuklar, iftar yemeği parasıyla güldü 
</HEADLINE>
<TEXT>


ŞÜKRAN PAKKAN Van 

Mobil İletişim Sistemleri ve Araçları İşadamları Derneği MOBİSAD , her yıl geleneksel olarak düzenlediği iftar yemeğini bu yıl, Van'daki İskele Yatılı İlköğretim Bölge Okulu'na yardım için iptal etti ve Van'daki çocukların yüzünü güldürdü. İşadamları, Çağdaş Yaşamı Destekleme Derneği ÇYDD desteğiyle okula 310 milyar lira harcadı. MOBİSAD Başkanı Yüksel Dandin'i etkileyen manzara, karlı bir gün yaşanmıştı. Van'a yapılan bir gezide, birkaç kız öğrencinin açık basket sahasında kösele ayakkabıyla maç yaptıklarını gören Dandin, çok duygulandı. Üstelik o basketbolcu kızlar, Türkiye şampiyonuydu. Ve bundan sonra dernek yardım kararı aldı. Öncelikle yurt yenilendi. Yatakhaneler elden geçirildi, yemekhane, mutfak, 7 bin kitaplı kütüphane, toplantı salonu, dinlenme ve TV salonları, kantin yapıldı. 235 milyar lira ile çıkılan yolda, 310 milyar lira harcandı. 



</TEXT>
</DOC>
