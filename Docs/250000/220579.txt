<DOC>
<DOCNO> 220579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur29.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu aldattığı şüphesiyle gelinini öldüren kaynana tutuklandı 
</HEADLINE>
<TEXT>

     Konya'da oğlunu aldattığından şüphelendiği gelinini silahla vurarak öldüren kadın tutuklandı. 
     Alınan bilgiye göre, yaklaşık 1 ay önce silahla yaralama olayına karıştığı iddiasıyla tutuklanarak Çumra Cezaevi'ne gönderilen Orhan Yılmaz'ın annesi Gülten Yılmaz, Cumhuriyet Mahallesi'nde çocuğuyla birlikte yaşayan gelininin evine gelmiş, sitenin kapısında evden bir erkeğin çıktığını görmesi nedeniyle şüphelenerek gelini Filiz Yılmaz'ı tabancayla öldürmüştü. 
     Olaydan hemen sonra yakalanarak gözaltına alınan Gülten Yılmaz, sorgusunun tamamlanmasının ardından, adliyeye sevk edildi. 
     Gülten Yılmaz, adliyede gazetecilerin sorularını yanıtlarken, ''Namus meselesi yüzünden cinayeti işledim. Pişmanım, ama olması gerekeni yaptım'' dedi. Yılmaz, çıkarıldığı nöbetçi mahkeme tutuklanarak cezaevine gönderildi. 
     
</TEXT>
</DOC>
