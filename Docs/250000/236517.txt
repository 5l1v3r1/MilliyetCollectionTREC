<DOC>
<DOCNO> 236517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur02.html </URL>
<DATE> 2004/05/01/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Alkollü kişiden, "kendisini haber yapan" yerel gazete önünde eylem 
</HEADLINE>
<TEXT>

     Afyon'da yayın yapan bir gazetenin hakkındaki haberine kızan alkollü kişi, gazetenin önünde, elindeki kırık şişeyle eylem yaptı. 
     A.A muhabirinin edindiği bilgiye göre, Afyon'da yayın yapan Odak Gazetesi'nde dün çıkan ''Hayal Kurmuyorsa'' başlıklı haberin kendisini rencide ettiğini iddia eden 24 yaşındaki Yusuf Şimşek, alkollü olarak gazetenin önüne geldi. 
     Elindeki şişe kırığıyla, gazetede yayınlanan haberi yapan Gazeteci Ahmet Sarlık'a tehditler savuran Şimşek, güvenlik ekibi tarafından gazete dışına çıkarıldı. 
     Gazetenin önünde elindeki kırık şişeyle kendisini keseceğini söyleyerek tehditler savuran Şimşek, olay yerine gelen polislere uzun süre direndi. 
     Şimşek, ikna edilerek gözaltına alındı. 
     
</TEXT>
</DOC>
