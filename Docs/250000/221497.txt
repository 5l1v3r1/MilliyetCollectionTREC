<DOC>
<DOCNO> 221497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun33.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı General Sanchez "ABD ordusu 1 yıl daha Irak'ta kalacak" 
</HEADLINE>
<TEXT>

     Irak'taki Amerikan kuvvetlerinin komutanı General Ricardo Sanchez, Amerikan güçlerinin en az bir yıl daha Irak'ta kalacağını söyledi. 
     Sanchez, Bağdat'ta düzenlediği basın toplantısında, ''Gelecek yıl bu zamanlarda Irak halkı seçimlerle uğraşıyor olacak. Bize ülkede güvenliği ve istikrarı sağlamak düşüyor'' dedi. 
     Irak güvenlik güçlerinin güvenliği sağlamada en üst düzeye geleceğini, ancak ülkenin tümünde güvenliği sağlayamayabileceğini belirten Sanchez, koalisyon güçlerinin, ihtiyaç duyulduğu sürece Iraklılara donanım sağlayacağını, Irak güçlerini eğiteceğini ve denetleyeceğini söyledi. 
     Irak'ın batısındaki El Anbar bölgesinin denetiminden sorumlu Amerikalı General Charles Swannack, dün Amerikan ordusunun, Irak polisine ve sivil savunma güçlerine silah sağlama konusundaki yetersizliğini eleştirmişti. 
     
</TEXT>
</DOC>
