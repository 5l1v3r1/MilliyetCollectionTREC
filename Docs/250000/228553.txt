<DOC>
<DOCNO> 228553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/tv/ekran.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konak taşındı gibi 
</HEADLINE>
<TEXT>

   "Asmalı Konak"ın yönetmeni Çağan Irmak'ın yeni dizisi "Çemberimde Gül Oya"da Şerif Sezer, Selda Alkor, Kenan Bal, Goncagül Sunar rol alıyor 
      ITIR ILGAZ 

   
   Kanal D'nin gençlik dizisi "Kampüsistan"da Yeşim'in teyzesi rolünü canlandıran Şerif Sezer'i yakında Kanal D'de "Çemberimde Gül Oya" adlı dizide seyredeceğiz. Çekimleri 1 Nisan'da başlayan dizinin yönetmeni "Asmalı Konak"ın yönetmeni Çağan Irmak... Hikayesi 1970'li yılların İstanbul'unda geçen dizinin başrollerini ise "Asmalı Konak"ın Sümbül Sultan'ı Selda Alkor, Ali Bey'i Kenan Bal, Hayriye'si Goncagül Sunar ve Kader'i Şerif Sezer üstleniyor. 
   Çağan Irmak imzalı "Mustafa Hakkında Herşey" ile gündemde olan Sezer, "Yol", "Hakkari'de Bir Mevsim", "Camdan Kalp", "Herşeye Rağmen", "Hamam" gibi önemli filmlerde oynadı. Sinemanın kendisi için ayrı bir önemi olduğunu ve televizyonu daha çok ekonomik nedenlerle tercih ettiğini söyleyen Sezer, "Asmalı Konak" için "Kastıyla, çekimiyle, hikayesiyle, her şeyiyle çok farklıydı. Sinema tadında bir diziydi, bu nedenle onu ayrı tutmak lazım" diyor. 
   
   
   Gizli aşk ortalık karıştırıyor    "Kampüsİstan"da Yeşim ve Tolga kötü günler yaşıyor. Birbirlerini göremeyen iki sevgilinin yanı sıra yeni evli Mine ve Mahmut da sıkıntılı. Ilgın'dan gelen mektup ortalığı karıştırırken, Derya'nın ailesinin yerini öğrenen Mehmet, onu anne - babasını görmeye ikna eder. 
   KANAL D 19.50 
   
   
   Ayşe Özgün ile her gün    AyŞe Özgün bugünden itibaren hafta içi her gün "Kardelen"de izleyiciyle buluşacak. İlk programın konukları., Tamer Karadağlı, Birol Güven ve Gizem Özdilli . 
   TRT 1 14.00 
   
   
   Günün yerli dizileri    19.50 Ekmek Teknesi ATV 
   20.15 En Son Babalar Duyar STAR 
   21.20 Kınalı Kar KANAL D 
   21.30 Kurşun Yarası ATV 
   
   

   O bir marka    ModacI Cemil İpekçi, "Atıf Hoca ile Reklam ve Rekabet"te Prof. Dr. Ali Atıf Bir'e konuk oluyor. "Tesettür giyim hakkındaki düşünceleri", "Moda alanında nasıl bir dünya markası olunabileceği", "Türkiye'deki yaratıcılığın ne düzeyde olduğu" gibi konularda açıklamalar yapacak. 
   CNN TÜRK 23.05 
   
   

   Gündemdekiler    Tuluhan Tekelioğlu ve Kürşat Başar'ın sundukları "Başka Yerde Yok", ünlü konuklar ağırlamaya devam ediyor. Hafta içi her gün şifresiz ve canlı yayınlanan programa bugün şarkıcı Funda Arar, estetik cerrah Nazım Durak, gazeteci Cüneyt Özdemir ve oyuncu Zeynep Tokuş katılacak. 
   CINE5 18.30 
   
   
</TEXT>
</DOC>
