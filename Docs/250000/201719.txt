<DOC>
<DOCNO> 201719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/dunya/dun02.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin ağırlığı artacak 
</HEADLINE>
<TEXT>

   
   Avrupa Birliği liderleri 25'li yapıda işleyişin sağlıklı olarak yürütülebilmesi için gerekli düzenlemeleri yaparlarken, özellikle Birliğin büyük ülkeleri perde arkası stratejik planlarında Türkiye'nin konumunu da hesaba katmaya başladılar. Bunun son örneğini Fransa oluşturuyor. Zirve öncesinde Fransa'nın karar mekanizmaları içerisinde oy sistemine yönelik olarak yaptığı hesaplamalarda Türkiye'nin olası üyeliğinin yaratacağı etki üzerinde de duruldu. Fransa, nüfus verilerine dayanarak, "Çifte çoğunluk sistemi Türkiye'ye, etkisinin giderek yükselmesi ve 2015 -2020 arasında Almanya'yı geçmesi olanağını tanıyacaktır" sonucuna vardı. 2050 civarında ise bir kararın alınabilmesinde Türkiye'nin ağırlığının yüzde 12.8'e ulaşacağı, Almanya'nın ağırlığının yüzde 8.7'de Fransa'nın ise yüzde 8'de kalacağı belirtiliyor. 
   
   
   
</TEXT>
</DOC>
