<DOC>
<DOCNO> 210864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/soneko07.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtınanın tahrip ettiği seraları bu gece de don vurdu 
</HEADLINE>
<TEXT>

     Antalya'da, önceki gün yaşanan şiddetli fırtınada yerlebir olan plastik seraları, bu gece de don vurdu. 
     Serikli İlçe Tarım Müdürü Mehmet Cebeci AA muhabirine yaptığı açıklamada, ilçe genelinde 4 bin dekar plastik seradan 3 bin dekarında plastiklerin yırtıldığını, 700 dekar seranın da tamamen yıkıldığını ve ürünün açıkta kaldığını bildirdi. Üreticilerin seralarını yeniden kapatmaya fırsat bulamadan, bu kez gece sıcaklığın sıfırın altına düştüğünü anlatan Cebeci, ''İlçeye bağlı 41 köyde, üzerleri açılan seralardaki ürün dondu. Çiftçinin zararı çok büyük'' dedi. 
     Mehmet Cebeci, köylerde zarar tespit çalışmalarına başladıklarını belirterek, çiftçilere bu gece de don olabileceği uyarısında bulunarak, bir önce seraların onarılmasını ve ısıtılmasını önerdi. 
     
</TEXT>
</DOC>
