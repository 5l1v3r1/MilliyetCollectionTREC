<DOC>
<DOCNO> 235848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun47.html </URL>
<DATE> 2004/04/29/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Chirac'ın açıklamaları Ermenileri kızdırdı 
</HEADLINE>
<TEXT>

     Fransa'daki Ermeniler, Cumhurbaşkanı Jacques Chirac'ın, sözde Ermeni soykırımının tanınmasının Türkiye'nin AB üyeliği için önkoşul olamayacağına ilişkin açıklamasına tepki gösterdiler. 
     Fransa'daki Ermeni Örgütleri Koordinasyon Konseyi CCAF , yayınladığı bildiriyle, Chirac'ın açıklamasını ''şaşkınlıkla'' karşıladığını bildirdi. 
     Açıklamada, ''Eğer bu konu Türkiye ile Ermenistan arasındaki ilişkileri ilgilendiriyorsa, Fransa Cumhurbaşkanı neden parlamentonun soykırım konusunda kabul ettiği yasayı onayladı '' denildi. 
     Chirac, Cumhurbaşkanlığı Sarayı'nda bugün düzenlediği basın toplantısında, bir soru üzerine, ''Bu sorunun Türkiye ile Ermenistan arasındaki ilişkileri ilgilendiren bir konu olduğu'' yanıtını vermişti. 
     Bu alanda olumlu gelişmeler kaydedildiğinin gözlendiğini ve bundan memnuniyet duyduğunu belirten Chirac, ''İkili ilişkilerde geleceği, sadece geçmişe bakarak değerlendiremeyiz'' demişti. 
     
</TEXT>
</DOC>
