<DOC>
<DOCNO> 244577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonyas13.html </URL>
<DATE> 2004/06/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Eşme kilimi rekorlar kitabına aday... 
</HEADLINE>
<TEXT>

     Uşak'ın kilimleriyle ünlü ilçesi Eşme'de, 3 ayda dokunan 21.4 metrelik kilimin ''dünyanın en büyük kilimi'' olarak Guinness Rekorlar Kitabı'na girmesi için çalışma başlatıldığı bildirildi. 
     Eşme Belediye Başkanı Ahmet Yıldırım, gazetecilere yaptığı açıklamada, Eşme kiliminin özenli dokumasıyla dünyada çok ayrı bir yere sahip olduğunu ve bu ünü ilçenin tanıtımında daha etkin kullanmanın yollarını aradıklarını belirtti. 
     Bu amaçla 3 aylık bir çalışmanın sonucunda 21 metre 40 santim uzunluğunda kilim dokunduğunu bildiren Yıldırım, şöyle konuştu 
     ''Kilimimizi dünyaya tanıtmak için rekorlar kitabına başvuruda bulunduk. Son yıllarda ülkemize sokulmak istenen Çin ve Hint kilimlerine vatandaşlarımız yerli kilimden daha fazla ilgi gösteriyor. Bu durum, Eşme'yi ve Eşme kilimlerini dünya ülkelerine ve Türkiye'ye yeterince tanıtamamızdan kaynaklanıyor. Kilimlerimizi tanıtmak için uluslararası platformlara girmek istiyoruz.'' 
     
</TEXT>
</DOC>
