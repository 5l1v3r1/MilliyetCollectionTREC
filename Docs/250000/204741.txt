<DOC>
<DOCNO> 204741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/yasam/yas01.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı eğlencesi, ilaç gibi geliyor 
</HEADLINE>
<TEXT>

      DIŞ HABERLER SERVİSİ 
   
   Uzmanlar, sağlığını düşünenlerin yılbaşı kutlamalarına katılmalarını önerdi. ABD'de yapılan araştırmalara göre, yılbaşı kutlamalarının sağlığa faydaları özetle şöyle 
   Yeni yıl tebrik kartları, insanların kendine güvenini artırıyor, ruh sağlığını olumlu etkiliyor. 
   Yeni yılda doyasıya yenen çikolata, öksürüğe iyi geliyor. Hatta siyah çikolatadaki bazı maddeler de, kandaki antioksidan seviyesini yüzde 20 artırarak kansere karşı koruma sağlıyor. 
   Tombala gibi 'yılbaşı oyunları', hem samimi bir ortamda hoş vakit geçirtiyor hem de zihin jimnastiğiyle Alzheimer'a karşı egzersiz oluyor. 
   Badem, ceviz, fındık gibi kuruyemişler de bazı kanser türlerine karşı etkili. Felç riskini önemli ölçüde azalttığı bilinen kuru incir ve hurmanın da bu gecede bolca tüketilmesi öneriliyor. 
   Arkadaş ve aileyle sıcak sohbetler de bunamayı önlüyor. Beyne gevezelik, kitap okumak veya bulmaca çözmek kadar faydalı... 
   Neşeli kahkahalar da, stres homonunu azaltıyor ve kalbe egzersiz kadar iyi geliyor. 
   
   
   
</TEXT>
</DOC>
