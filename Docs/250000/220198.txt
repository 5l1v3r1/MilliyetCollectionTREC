<DOC>
<DOCNO> 220198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yasam/yas01.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TIR ve alkol 11 can aldı 
</HEADLINE>
<TEXT>

   Afyon'da yabancı plakalı TIR'ın ezdiği araçta 6, Samsun'da alkolle gelen kazada 5 kişi can verdi 
   İSMAİL AKAR Afyon HASAN DAVRAN Samsun DHA 
   
   Afyon - Sandıklı karayolunda yabancı plakalı bir TIR'ın çarptığı otomobildeki 6 kişi yaşamını yitirdi. 
   Makedon uyruklu Mehcypj Jawapebuk yönetimindeki BT621BU plakalı TIR, Başağaç rampasında hatalı sollama yapınca, Veli Aydemir'in kullandığı 07 KC 595 plakalı otomobille kafa kafaya çarpıştı. TIR'ın altına giren araçtan kurtulan olmadı. Aydemir'in yanı sıra Ayhur 53 , Hatice 30 ve Ümmü Özdemir'le 10 Ahmet Avşar 54 ve Nuri Özbay 23 feci şekilde öldü. Karayolu kaza nedeniyle uzun süre trafiğe kapalı kalırken, Jawapebuk gözaltına alındı. 
   Bafra'da da alkollü olduğu iddia edilen sürücünün yönetimindeki otomobilin kanala uçmasıyla meydana gelen kazada 5 kişi öldü, 2 kişi de yaralandı. 
   
   Kanala uçtular 
   Samsun'dan Bafra yönüne giden Orhan Yıldırım 34 yönetimindeki otomobil aşırı hız yapınca Yörükler Beldesi mevkiinde direksiyon kontrolünü yitirdi. Yandaki kanala uçan araçta Yıldırım ile Hasan Deniz 25 , Hakkı Hasanoğlu 34 , Burhan Duman 44 ve Mustafa Demir 45 yaşamını yitirdi. Ağır yaralı Turhan Yıldırım 33 ile Halit Deniz 38 tedavi altına alındı. 
   
   
</TEXT>
</DOC>
