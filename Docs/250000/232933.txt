<DOC>
<DOCNO> 232933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur30.html </URL>
<DATE> 2004/04/19/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Öldürdüğü kişiye "gani gani rahmet" diledi 
</HEADLINE>
<TEXT>

     Samsun'da alacak yüzünden tartıştığı kişiyi öldüren sanık, duruşmada ölen kişiyle iyi bir dostluğu bulunduğunu savunarak, ''Kendisine gani gani rahmet diliyorum'' dedi. 
     Samsun 2. Ağır Ceza Mahkemesi'nde görülen davada, Hançerli Mahallesi'nde yaklaşık 5 ay önce alacak meselesinden tartıştığı Metin Anayurt'u işyerinde tabancayla öldürdüğü iddiasıyla tutuklanan Mustafa Saltık 54 ile olaya karıştığı öne sürülen oğlu İbrahim Saltık'ın 30 yargılanmasına devam edildi. 
     Duruşmada olaydan pişmanlık duyduğunu belirten sanık Mustafa Saltık, ''İyi bir dostluğumuz vardı. Ama sonu böyle bitti. Böyle olmasını da istemezdim. Allah'tan kendisine gani gani rahmet diliyorum'' diye ifade verdi. Diğer sanık ise olaya karışmadığını savundu. 
     İfadelerin ardından kararını açıklayan mahkeme heyeti, Mustafa Saltık'ı 15 yıl, İbrahim Saltık'ı da 7 yıl 6 ay hapis, ayrıca 2 sanığı toplam 15 milyar lira manevi tazminata mahkum etti. 
     
</TEXT>
</DOC>
