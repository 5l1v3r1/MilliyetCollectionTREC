<DOC>
<DOCNO> 231074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur18.html </URL>
<DATE> 2004/04/13/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Gebze'de gecekondu yıkımı... Yıkım aracına yumruk atan bir kişi yaralandı 
</HEADLINE>
<TEXT>

     Kocaeli'nin Gebze İlçesi'nde seçim öncesinde yapılan 4 ev yıkıldı, yıkım ekibine karşı direnirken araca yumrukla vuran bir kişi yaralandı. 
     AA muhabirinin aldığı bilgiye göre, Karşıyaka Mahallesi'nde, zabıta ve polis eşliğinde yıkım çalışması yapan Fen İşleri Müdürlüğü ekipleri, yıkım yapılacak evlerde oturanların direnişiyle karşılaştı. 
     Tartışmalar sırasında, yıkım aracına yumrukla vuran Muhammet Turan adındaki kişinin kol damarı kesildi. Turan, Gebze Devlet Hastanesi'ndeki müdahale sonrasında Lütfi Kırdar Eğitim ve Araştırma Hastanesi'ne sevkedildi. 
     Polisin direnişçileri olay yerinden uzaklaştırmasından sonra yapılan çalışmalarda, ruhsatsız 4 ev yıkıldı. Yıkım ekiplerinin öğleden sonra da Hürriyet Mahallesi'ndeki kaçak yapıları yıkacağı bildirildi. 
     
</TEXT>
</DOC>
