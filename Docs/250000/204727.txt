<DOC>
<DOCNO> 204727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/spor/bnba.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
McGrady'nin şov gecesi 
</HEADLINE>
<TEXT>

      
   41 sayı attı 
   NBA'DE Atlantik Grubu'nda son sıraya demir atan Orlando Magic, yine Merkez Grubu'nda alt sıralarda yer alan Cleveland Cavaliers'ı 113 - 101 mağlup ederek sekizinci galibiyetini aldı. Orlando'da Tracy McGrady, 41 sayı, 11 asist ve 8 ribaundla triple - double'ın kapısından döndü. Cleveland'da ise LeBron James 34 sayı kaydetmesine karşın, 8 top kaybetti. 
   
   Lakers yıkıldı 
   LİGİN en iyi galibiyet yüzdesine sahip ekiplerinden lider Los Angeles Lakers, sahasında Houston Rockets'a 99 - 87, 2. sıradaki Sacramento Kings de yine sahasında Dallas Mavericks'e 111 - 103 yenilerek, 27. maçlarında 7. yenilgilerini aldılar. Lakers'ta Bryant, 23 sayı, 8 ribaunt ve 6 asist, O'Neal ise 22 sayı, 10 ribaunt ve 4 blok yapmasına karşın yenilgiyi önleyemedi. 
   
   Küfüre ceza    MINNESOTA Timberwolves'ta forma giyen Letrell Sprewell, NBA yönetiminden para cezası aldı. Eski takımı New York Knicks'in başkanı James Dolan'a küfür eden siyahi basketbolcuya 25 bin Euro'luk ağır bir fatura kesildi. NBA yönetimi, bu cezayla centilmenlik dışı davranışları affetmeyeceğini bir kez daha gösterdi. 
   
   
</TEXT>
</DOC>
