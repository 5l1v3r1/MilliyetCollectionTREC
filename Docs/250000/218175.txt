<DOC>
<DOCNO> 218175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/yasam/yas07.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aflatoksinli pekmezler askeri kurumlara satıldı' 
</HEADLINE>
<TEXT>
   Urperten iddia 
   Semas Gıda'nın sahibi Reşat Gürkan, yüksek oranda aflatoksin bulunan ve ihracı reddedilen 5000 ton incirden üretilen pekmez ve pekmez şurubunun askeri kurumlara satıldığını öne sürdü. Gürkan, "Gencecik insanlara kanserojen madde bulunan pekmez yedirildi. 40 yaşındaki insanlarda kanser çıkıyor" dedi. 
   
   Sanayiciler şik yet etti 
   Ankara Sanayi Odası'nın düzenlediği sektör toplantısında gıda sanayicileri, Tarım ve Köyişleri Bakanı Sami Güçlü'ye bozuk, hileli, insan sağlığına zararlı gıda üretimiyle ilgili ihbarlarda bulundu ve denetimsizlikten şik yet etti. Helva üreticisi Mustafa Akkuzu, kıymanın kilosu 14 milyon lirayken piyasada kilosu 3.5 milyon liraya sucuk satıldığına işaret etti. Durukan Şekerleme'nin sahibi Nedim Durukan "Beş yıldır Sincan'a hiç bakanlık elemanı gelmedi" derken, Güçlü, yüksek aflatoksin nedeniyle ihraç edilemeyen incirin pekmez yapımında kullanıldığıyla ilgili bilginin çok doğru olmadığını savundu. 2003'te ihracı reddedilen bu miktarda incir olmadığını söyleyen Güçlü, TBMM'deki yasa değişikliğinin çıkması halinde, denetimle ilgili tüm yetkilerin bakanlığına geçeceğini hatırlattı. n ANKARA Milliyet 
   
   
</TEXT>
</DOC>
