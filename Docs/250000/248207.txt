<DOC>
<DOCNO> 248207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur35.html </URL>
<DATE> 2004/06/15/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
6 kilo 250 gramlık bebek şaşırttı .. 
</HEADLINE>
<TEXT>

     Mersin'in Silifke İlçesi'nde, 6 kilo 250 gram ağırlığında dünyaya gelen bebek, hem ailesini hem de hastane görevlilerini şaşırttı. 
     Silifke'nin Sayağzı Mahallesi'nde henüz bir yıllık evli olan İlkay ve Bayram Yanıç çiftinin, Devlet Hastanesi'nde bugün sezaryenle dünyaya gelen ve Murat adı verilen bebeklerinin 6 kilo 250 gram ağırlığında, 62 santim boyunda olduğu belirtildi. 
     Silifke Devlet Hastanesi Başhekimi Op. Dr. Mehmet Turgut, AA muhabirine yaptığı açıklamada, bebeğin ağırlığının normal bir bebeğin 2 katı olduğunu belirterek, şunları söyledi 
     ''Bebeğin ve annenin sağlığı hayli iyi. Normal doğum 40 haftadır. Ancak, bebeği 38 ayda sezaryenle almak durumunda kaldık. Normal bebek ağırlığı 3 kilo 300 gram olması gerekirken yeni doğan bebeğin ağırlığı 6 kilo 250 gram. Yine normal bebeğin 50 santimetre olması gerekirken Murat'ta 62 santim. Gerekli kontrolleri yaptık. 2 gün sonra da bebeği ve annesini taburcu edeceğiz. Şu anda bir anormallik yok.'' 

     
</TEXT>
</DOC>
