<DOC>
<DOCNO> 245257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun37.html </URL>
<DATE> 2004/06/04/ </DATE>
<TIME> 20.46 </TIME>
<AUTHOR>  </AUTHOR>
<HEADLINE>
Saraybosna'da 31 toplu mezar ortaya çıktı... 
</HEADLINE>
<TEXT>

     Bosna-Sırp hükümeti, Srebrenitsa katliamı kurbanlarının gömüldüğü 31 toplu mezar daha bulunduğunu açıkladı. 
     Bosna savaşı sırasında işlenen savaş suçlarını araştıran hükümet komisyonu, Bosnalı Sırp yetkililer ve tanıkların ifadeleriyle Srebrenitsa katliamıyla ilgili yeni ayrıntılara ulaşıldığını, böylece daha önce bilinmeyen 31 yeni toplu mezar bulunduğunu belirtti. 
     Hükümet, toplu mezarlara kaç kişinin gömülmüş olduğu konusunda açıklama yapmadı ancak, kayıpları araştıran Bosnalı Müslüman-Hırvat Federasyonu Komisyonu'ndan Amor Masoviç, bazı kaynaklara göre mezarlardaki ceset sayısının 2 bin 500'ü bulabileceğini söyledi. 
     Hükümet komisyonu, Bosna-Sırp askerlerinin 1995 yılında Srebrenitsa'da 8 bin Müslüman'ı öldürmesini araştırmak üzere geçen yıl kurulmuştu. 
     Bosna'da 1992-95 yılları arasında yaşanan savaşta öldürülenlere ait onlarca toplu mezar bulunmuş, mezarların katliamları gizlemek üzere başka yerlere taşındığı ortaya çıkmıştı. 
     
</TEXT>
</DOC>
