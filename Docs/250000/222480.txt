<DOC>
<DOCNO> 222480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/soneko39.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım Danışma Konseyi'nde İspanya'da ölenler için saygı duruşu 
</HEADLINE>
<TEXT>

     İstanbul'da gerçekleştirilen Yatırım Danışma Konseyi toplantısında, İspanya'nın başkenti Madrid'de 11 Mart'ta meydana gelen terör saldırılarında hayatını kaybedenler için 1 dakikalık saygı duruşunda bulunuldu. 
     Çırağan Sarayı'nda basına kapalı olarak sürdürülen toplantının açılışının ardından gerçekleştirilen sabahki oturumunda, ''Globalleşen Dünya Ekonomisinde Türkiye'' konusu ele alındı. 
     Başbakan Recep Tayyip Erdoğan'ın başkanlığında gerçekleştirilen ilk oturumun sonunda davetliler, İspanya'daki terör saldırısında hayatını kaybedenler anısına 1 dakikalık saygı duruşunda bulundular. 
     Başbakan Erdoğan ve diğer katılımcılar, oturumun ardından öğle yemeğine geçti. Yemekte konuklara ama yemek olarak levrek ızgara sunuldu. 
     Erdoğan'ın yanına yemekte Devlet Bakanı Ali Babacan ile Fiat SPa CEO'su Guiseppe Morchio oturdu. 
     
</TEXT>
</DOC>
