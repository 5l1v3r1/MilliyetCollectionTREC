<DOC>
<DOCNO> 212112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/yasam/yas01.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dört halat kopsa da köprüde tehlike yok' 
</HEADLINE>
<TEXT>

   Boğaziçi Köprüsü'nün güvenliği tartışması büyüyor. Yetkililer, 'Kimse korkmasın' diyor ama bazı bilim adamları daha 'temkinli' konuşuyor 
      Ümran Avcı 
   
   Boğaziçi Köprüsü'nde fırtına nedeniyle halat kopunca, dün yetkililer basının karşısına çıktı ve ortak bir dille "Köprü sağlam, endişe etmeyin" mesajı verdi. "Dört halat kopsa bile tehlike yok" diyen yetkililer, rüzg rın hızı 120 kilometreyi aşınca köprünün kapatılacağını açıkladı. 
   Karayolları 17. Bölge Müdürlüğü'ndeki toplantıda konuşan Bayındırlık ve İskan Bakanlığı Müsteşarı Sabri Özkan Erbakan, 23 Ocak'ta rüzg rın saatteki hızının 120 kilometreye ulaşması ve sıcaklığın eksi 5 dereceye düşmesi nedeniyle askı halatının yerinden kurtulduğunu söyledi. 
   Bir askı halatının fonksiyon dışı kalmasının köprünün güvenliği açısından risk taşımadığını söyleyen Erbakan, "Taban plakasının yırtılması, özellikle çelik malzemelerde görülen yorulma nedeniyle meydana geldi. Onarılarak orijinal dizayn şartlarına getirilmesi mümkün olduğundan endişe duyulmasına gerek yok" dedi. 
   Köprünün gerek projelendirme ve tasarımında, gerekse açıldığı tarihten bu yana gözlenen davranışlarında hiçbir hata ve yapı güvenliğini tehlikeye sokacak bir arıza ile eksikliğin bulunmadığını belirten Erbakan, "İstanbullular Boğaziçi Köprüsü'nü hiçbir kaygı ve korkuya kapılmadan güvenle kullanabilirler" diye konuştu. 
   Köprünün 10 - 15 yıllık periyotlar içinde davranış kontrolü ve teknik denetimlerinin yapıldığını söyleyen Erbakan, şöyle devam etti 
   
   Onarıma başlandı 
   "Yerinden kurtulan askı halatının yırttığı taban sacındaki hasarın onarılması çalışmalarına başlandı. Bu hasarın orijinal dizayn ve şartlarında onarılması çalışmaları, önümüzdeki günlerde tamamlanacaktır. Bu kapsamda, köprünün uzun halatlarının bağlandığı taban saçlarında süpersonik ölçümleme denilen hassas ve prezisyon test ve deneylerine başlandı. Gerekli olması halinde plakalar yorulma şartlarına göre takviye edilecektir." 
   AKP Trabzon Milletvekili ve eski Karadeniz Teknik Üniversitesi Rektörü Prof. Dr. Aydın Numanoğlu ise simülasyonla 4 halatı daha kopardıklarını belirterek, "Köprünün karşılıklı 4 halatı kopsa bile tehlike yok. Ayrıca üzerindeki trafiği azaltmak da gerekmez" şeklinde konuştu. 
   Karayolları Genel Müdür Yardımcısı Cahit Turhan da, köprünün 162.5 kilometrelik rüzg r hızına göre dizayn edildiğini belirterek, şunları söyledi "Ağır vasıtalar geçerken prensip olarak 120 km. hızdaki rüzg r yüküne köprünün kapatılması kararı alındı. Bugüne kadar köprü böyle bir rüzg r yüküne maruz kalmadığı için kapatılmadı. Ancak 22 Ocak gecesi ölçüm cihazımız rüzg r hızını 122,3 km. ölçtü. Köprü trafiğe kapatılmadı zaten üzerinde tek tük araç geçiyordu. Ancak bundan sonra rüzg rın hızı saatte 120 kilometreye eriştiğinde prensip olarak karar alıp kaparıtırız." 
   Deprem mühendisliği uzmanı olarak toplantıya katılan Boğaziçi Üniversitesi'nden Prof. Dr. Mustafa Erdik ve Prof. Dr. Nuray Aydınoğlu ile İTÜ'den Yücel Odabaş da korkulacak herhangi bir şey olmadığını söyledi. 
   
   Japon uzman Köprü emniyetli 
   KarayollarI 17. Bölge Müdürlüğü'ndeki toplantıya asma köprü uzmanı Uno Nayomon da katıldı.Boğaziçi Köprüsü'nde inceleme yaptığını belirten Japon uzman şöyle konuştu 
   "Köprü tablesi içerisinde herhangi bir hasar yok. Köprü askı halatının arızası dışında bir sorun olmadığını düşünüyorum. Köprü sağlam ve halatın yerinden çıkması rüzg r nedeniyle olmuştur. Askı halatı rüzg rda sağa ve sola savrulduğundan kopmuştur. Boğaziçi Köprüsü, Severn Köprüsü'nden çok daha emniyetlidir. Ancak çelik yüzeylerde kısmı korezyonlar gördüm. Bu bölümlerin boyanması gerekiyor. Onarım ve bakıma önem verilmeli." 
   Japon uzman Nayomon, gazetecilerin sorusu üzerine askı halatını yenilemenin en güvenlisi olduğunu söyledi. 
   
   'Yırtılmanın nedeni rüzg r' 
   Köprüdekİ arıza nedeniyle eleştiren proje sorumlusu İngiliz William Brown da toplantıya telekonferansla katıldı. Yırtılmanın rüzg r ve kar nedeniyle meydana geldiğini söyleyen Brown, köprüdeki rüzg r titreşimini azaltan dantellerin artırılacağını açıkladı. Yaptığı iki köprünün yıkıldığı ve Kraliyet Raporu'nda sorumlu tutulduğuna yolundaki soruya ise eski asistanı Harun Hantul yanıtladı. Hantul, görevini tam olarak yerine getiremediği için Brown'a verilen olumsuz Kraliyet Raporu'nun sadece evrak eksikliğinden kaynaklandığını iddia etti. 
   
   'Röntgenle incelenmeli' 
   Prof. Dr. Hasan Boduroğlu Halat aşırı yükleme nedeniyle kopmuş olabilir. Boğaziçi Köprüsü'nün ikizi olan Bristol'daki Severn Köprüsü'nün de aşırı yükleme nedeniyle kabloları koptu ve tüm kablo uçları yenilendi. Bizim köprüde de çıplak göz ve ultrason yerine, röntgen sistem uygulanmalıdır. 
   Prof. Dr. Erdoğan Uzgüder Yeterli aralıklarla denetim yapılsaydı, bu sorunlar yaşanmazdı. Severn Köprüsü'nde gereken tadilat yapıldı, tüm askı bağlantıları kabloları değiştirildi. Çatlakları öğrenip üzerinde çalışmak gerekli. 
   İnşaat Mühendisleri Odası İstanbul Şubesi Başkanı Cemal Gökçe Bir plakada oluşan bir problemin, büyük bir faciaya neden olacağını söylemek, acele verilmiş bir karar olur. Ancak diğer bağlantı kablolarında ve plakalarında çatlak olmaması, yeni bir çatlak ve kopmanın olmayacağı anlamına gelmemelidir. 
   
   'Bir halat daha koparsa kapanmalı' 
   BoĞazİçİ Köprüsü inşa edildiği dönemde Amerikan 'Amman Whitney' şirketinin Ortadoğu Temsilcisi olan Yüksek Mimar - Mühendis Orhan Erdil, 1981 yılında dönemin Başbakanı Süleyman Demirel'i uyardıklarını, ancak yetkililerin, "Biz köprü yapmasını biliyoruz" yanıtıyla karşılaştıklarını kaydetti. Erdil, şunları söyledi "O zaman herkes bu plana karşı çıktı, ama İngiliz firma ve Türkiye temsilcisi herkesi yanlış yönlendirdi. Köprünün mutlaka röntgeni çekilmeli ve bir halat daha koparsa köprüyü mutlaka kapatmalı." 
   
   
   
</TEXT>
</DOC>
