<DOC>
<DOCNO> 234759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/siyaset/siy08.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Danışmanlar Meclis'e eşofmanla mı gelecek 
</HEADLINE>
<TEXT>



Meclis Başkanı Bülent Arınç, göreve geldikten sonra en önemli görevinin israfı önlemek olacağını söylemişti. Arınç bir yılda yaklaşık 12 Trilyon TL tasarruf sağladı. Ancak bu tasarruf tedbirlerinin bir kısmı çalışanları da rahatsız etti. Örneğin, Meclis personeline her yıl yapılan giyim yardımı kısıldı. Meclis sekreterlerine yılda 350 milyon lira giyim yardımı yapılırken milletvekili danışmanları kapsam dışında tutuldu. Danışmanlar bu uygulamayı protesto için eşofmanla Meclis'e gelmeyi düşünüyorlarmış... 

Arınç neye içerledi 
Meclis Başkanı Bülent Arınç'ın eşi Münevver Arınç, 23 Nisan kutlamalarına katılmadı. Ancak Bülent Arınç'ın bu duruma içerlediği belirtiliyor. Meclis Başkanı çevresine, "Eğer mesele sadece bir davette bir ismin fazlalığı veya eksikliği ise, mesele sadece bununla hallediliyorsa, bu kadar kolay bir şeyi kimseden esirgeyemeyiz ama nedense fedak rlığı hep biz yapıyoruz" diye yakınıyormuş. Arınç, "Türkiye'de bir rahatsızlığa yol açabilecek hiçbir gelişmeyi tekrar ortaya çıkartmayı arzu etmem" diyormuş. 



</TEXT>
</DOC>
