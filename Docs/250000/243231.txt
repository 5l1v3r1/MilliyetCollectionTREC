<DOC>
<DOCNO> 243231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sondun37.html </URL>
<DATE> 2004/05/27/ </DATE>
<TIME> 20.14 </TIME>
<AUTHOR>  </AUTHOR>
<HEADLINE>
Kaplan hakkındaki tutuklama kararının kaldırılmasını istiyorlar 
</HEADLINE>
<TEXT>

     Köln Şehir İdaresi, İslami Cemiyet ve Cemaatleri Birliği İCCB yöneticisi Metin Kaplan hakkındaki tutuklama kararının kaldırılması için mahkemeye dilekçe verdi. 
     Şehir İdaresi tarafından yapılan açıklamada, Köln İdare Mahkemesi'nin, Kaplan'ın 2 ay süre ile sınırdışı edilmemesi yönünde bugün aldığı karardan sonra tutuklama emri için ortada bir neden kalmadığı belirtildi. 
     Kaplan'ın avukatları, Münster Yüksek İdare Mahkemesi tarafından dün alınan sınırdışı etme kararından sonra, Kaplan'ın hızlı bir şekilde sınırdışı edilmesini önlemek amacıyla bir dilekçe sunmuş ve bu dilekçe Köln İdare Mahkemesi tarafından kabul edilmişti. 
     Münster Yüksek İdare Mahkemesi'nin, Kaplan'ın sınırdışı edilebileceğine karar vermesinden, Köln Sulh Mahkemesi'nin de sınırdışı edilebilmesi için hakkında tutuklama kararı çıkartmasından sonra Kaplan evinde bulunamamıştı. 
     
</TEXT>
</DOC>
