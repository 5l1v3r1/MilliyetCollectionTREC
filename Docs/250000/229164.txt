<DOC>
<DOCNO> 229164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/spor/bvol.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener filede süper 2-3 
</HEADLINE>
<TEXT>

   Sarı-Lacivertliler, Final Grubu'nun ilk gününde nefesleri kesen bir mücadele sonunda Halk Bankası'nı geçti, ligi zirvede tamamlayan rakibi karşısında iki kez yenik duruma düşmesine rağmen galibiyete ulaşmasını bildi 
      
   FENERBAHÇE, Voleybol Erkekler Birinci Ligi Final Grubu'nun ilk gününde ligi tek yenilgi ile birinci sırada tamamlayan Halkbank'ı zorlu bir mücadele sonrası devirdi. Sarı - Lacivertli takım bu sürpriz galibiyetiyle şampiyonluk yarışında "ben de varım" dedi. İlk seti 32-30 kaybeden Fenerbahçe daha sonra 25-23'le eşitliği sağladı. Ardından yine Halk Bankası öne geçti. Dördüncü sette üstünlüğü ele alan Fenerbahçe bir kez daha oyuna denge getirdi ve tie - break setini 15-10 önde kapatarak karşılaşmayı 3-2 kazandı. Sakatlıktan yeni çıkan pasör Dariusz Fenerbahçe'yi çok iyi organize ederken smaçör Barış da etkili smaçları ile galibiyette büyük pay sahibi oldu. 
   
   Maçın karnesi 
   HAKEMLER Nihat Ermihan, Edip Dokumacı 
   HALK BANKASI Krnic 6 , Bülent 5 , Mehmet 6 , Ali 6 , Osman 6 , Maric 7 , Semih 6 , Ömer 5 , Stefanov 6 
   FENERBAHÇE Dariusz 8 , Barış 8 , Burak 6 , Milan 7 , Samaras 7 , Gökhan 7 , Hasan 6 , Erhan 5 
   SETLER 32 - 30, 23 - 25, 28 - 26, 19 - 25, 10 - 15 
   
   Erdemir'in dediği oldu 1-3    VOLEYBOL Erkekler Final Grubu'nun ilk maçında Erdemirspor, Ziraat Bankası'na tek set kaptırdı. Oldukça çekişmeli geçen karşılaşmada Erdemir özellikle Donald, Erkan ve Aykut'un etkili oyunu ile sonuca gitti. Maçın 4. setinde hakemlere itiraz eden Ziraat Bankası antrenörü Şükrü Çobanoğlu kırmızı kartla oyun dışı kaldı. 
   
   Maçın karnesi 
   HAKEMLER Serdar Nişancıoğlu, Ersin Altıparmak 
   ZİRAAT BANKASI Tomas 5 , Ercan 5 , Beduline 6 , Ender 6 , Fatih 6 ,Hüseyin 6 ,Akif 6 , Valov 5 , Tolga 5 
   ERDEMİRSPOR Andrei 6 , Aykut 7 , Donald 7 , Leandro 6 , Ahmet 6 , Erkan 7 , Ali Peçen 6 , Barış 5 , Ali Yılmaz 6 
   SETLER 28 - 30, 20 - 25, 30 - 28, 23 - 25 
   
   Filede bugün 
   İstanbul B.Felek S.S. 
   12.00 Şişli - Karşıyaka 
   14.00 Beşiktaş - İller Bankası 
   Eczacıbaşı S.S. 
   16.00 Eczacıbaşı - Kocaelispor 
   Yeşilyurt S.S. 
   18.30 Yeşilyurt - V. Güneş Sigorta 
   Ankara S.Sırrı S.S. 
   17.00 TED Kolejliler - Numune 
   Diyarbakır Dicle Ü. S.S. 
   11.30 Dicle Ünv. - T. Telekom 
   Adana A.Menderes S.S. 
   16.00 Fenerbahçe - Ziraat Bankası 
   18.00 Erdemirspor - Halk Bankası 
   
   
</TEXT>
</DOC>
