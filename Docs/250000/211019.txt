<DOC>
<DOCNO> 211019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun10.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kay'den şok iddia Saddam, gizli silahlarını Suriye'ye nakletmişti 
</HEADLINE>
<TEXT>

     Irak'taki Amerikalı ''silah denetçilerinin'' müstafi başkanı David Kay, Saddam rejiminin, savaş başlamadan önce gizli silahlarının bir kısmını Suriye'ye naklettiğini iddia etti. 
     İngiliz Sunday Times gazetesine demeç veren Kay, savaşın geçen martta başlamasından hemen önce Irak'tan Suriye'ye askeri malzeme nakledildiğini gösteren kanıtlar bulunduğunu söyledi. 
     Kay, ''Büyük miktarda silahtan söz edilmiyor. Ancak eski Iraklı yetkililerin ifadelerinden biliyoruz ki, aralarında silahlanma programının parçaları Suriye'ye götürüldü. Bu malzemelerin Suriye'de ne yapıldığı ise, çözülmesi gereken ciddi sorun...'' diye konuştu. 
     Amerikan yönetiminin, Irak'taki kitle imha silahlarını bulmakla görevlendirdiği yaklaşık 1500 ''denetçinin'' başındaki Kay, önceki gün istifa etmişti. 
     Kay ve adamları, Irak'ın istilasının birincil gerekçesi olarak gösterilen silahlardan bir tane bile bulamamıştı. 
     
</TEXT>
</DOC>
