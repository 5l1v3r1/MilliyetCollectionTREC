<DOC>
<DOCNO> 243113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/astro/index.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Acele kararlardan kaçınmalı 
</HEADLINE>
<TEXT>


Bugün gökyüzü daha huzursuz ve gerginliğe açık duruyor. Ani kararlar, ilişkileri kopartıcı tepkiler yüzünden zarar görebiliriz. Uzak görüşlü olmak ve durduk yerde heyecan aramamak gerekiyor. Koç'lar tamamlanması gereken işlerini ihmal etmemeliler. Detay gerektiren işler onlar için yorucu olabilir. Sağlıklarına özen göstermek gerekebilir. Boğa'lar rahat bir gündeler. Akıcı enerjileri sayesinde iyimser olmayı başaracaklar. Duygularını daha iyi ifade etmeye çalışmalılar. İkizler için pratik ve düzenli olunması gereken bir gün. Tamamlamak zorunda oldukları konular ve evle ilgili uğraşlar söz konusu. Yengeç'ler oldukça enerjikler. Kısa yolculukları verimli geçebilir. Bazı sorumluluklarını yerine getirmekten yana huzurlular. Aslan'lar harcamalarını dengede tutmalı ve birikimlerini daha iyi değerlendirmeli. Ekonomik davranmak gerekiyor. Başak'lar burçlarındaki Ay sayesinde dikkat çekebilecekleri bir gündeler. Acele hareket etmeleri gerekebilir. Bu arada anneyle ilgili uğraşlar olabilir. Terazi'ler duygusal olarak aşırı hassas olabilirler. Geçmişten aldıkları derslerle hata yapmaktan kaçınacaklar. İyimser olmaya çalışmalılar. Akrep'ler değişik fikirlere açık ve iyimser oldukları bir gündeler. Gün boyu arkadaşlıklar, grup çalışmaları onları başarılı kılacak. Yay'lar için huzursuz bir gün olabilir. Birçok işi bir arada yapmaları gerekebilir. Aslında kendilerini göstermeleri için fırsatlar söz konusu. Oğlak'lar kafalarındaki düşünceleri oturtmakta zorlanabilirler. İlişkilere özen göstermeye hazır ve uyumlular. Kova'ların ortaklaşa konularda önlemci olmaları gerekiyor. Yakın beraberliklerde esnek ve yapıcı olunmalı. Balık'lar iyimser enerjiler altındalar ve şans onlardan yana. Aşk hayatında genel olarak tatmin söz konusu. 


</TEXT>
</DOC>
