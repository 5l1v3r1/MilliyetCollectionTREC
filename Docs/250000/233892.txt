<DOC>
<DOCNO> 233892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo10.html </URL>
<DATE> 2004/04/22/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Beşiktaş, maçlara yenik başlıyor... 
</HEADLINE>
<TEXT>

     Fenerbahçe ile 25 Nisan Pazar günü önemli bir derbi maça çıkacak olan Beşiktaş, özellikle son maçlarına hep yenik başlıyor. 
     Siyah-beyazlılar, ligde yaptıkları son 10 maçın 7'sinde ilk golü kalesinde görürken, bunların 3'ünü kazandı, 2'sinde yenilip, 2'sinde de berabere kaldı. 
     Ligin 21. haftasında Denizlispor karşısında Timuçin'in 13. dakikada attığı golle 1-0 yenik duruma düşen ''Kara Kartallar'', daha sonra attıkları 3 golle maçtan 3-1 galip ayrıldı. 
     24. haftada Trabzonspor'a deplasmanda 3-0 yenilen siyah-beyazlılar, 25. haftada 2-0 yenik duruma düşmelerine karşın Elazığspor'u 5-3 yenmeyi başardı. 
     26. haftada Diyarbakırspor deplesmanında yine ilk golü yiyen ve sahadan 3-1 yenik ayrılan Beşiktaş, 28. haftadaki derbi maçta Galatasaray karşısında 1-0 geriye düştü, ancak ikinci yarıdaki 2 penaltı golüyle sahadan 2-1 galip ayrıldı. 
     
     SON 2 MAÇI DA BERABERE 
     Beşiktaş, ligde yaptığı son 2 maçta da 2-0 yenik duruma düşüp, maçları 2-2 berabere bitirdi. 
     29. haftada Gençlerbirliği, geçen hafta da Konyaspor karşısında ilk 20 dakikada 2'şer gol yiyen siyah-beyazlılar, daha sonra 2'şer gol atarak yenilgiden kurtuldu. 
     
</TEXT>
</DOC>
