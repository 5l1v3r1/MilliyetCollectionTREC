<DOC>
<DOCNO> 241768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sontur15.html </URL>
<DATE> 2004/05/21/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Vali Güler "Kadıköy'deki patlayan bomba parça tesirli ve güçlüydü" 
</HEADLINE>
<TEXT>

     İstanbu Valisi Muammer Güler, Acıbadem'deki bir restorantın otoparkında meydana gelen patlamaya, ''parça tesirli ve güçlü bir bombanın'' neden olduğunun belirlendiğini söyledi. 
     Güler, İstanbul Valiliği'ndeki okul protokol imza töreninin ardından gazetecilerin, dün akşam saatlerinde meydana gelen patlamaya ilişkin sorularını yanıtladı. 
     Restorant içerisinde gerekli aramalar yapılırken polisin güvenlik önlemlerini aldığını belirten Güler, şunları söyledi 
     ''Önlemler alınmasaydı başka sıkıntılar ortaya çıkabilirdi. Arama binada yapılırken, arka tarafta aracın bagajında bir patlama oldu. Aracın bagajındaki bombanın bulunması, o anda mümkün değildi. Ama polis çevrede gereken güvenlik önlemlerini aldı, boşaltma işlemini yaptı. Bu nedenle de hiç kimsenin yaralanması ve ölmesi söz konusu olmadı. 
     Bombanın, parça tesirli ve güçlü bir bomba olduğunu arkadaşlar tespit etti. Ama eğer zamanında güvenlik önlemi alınmayıp civar boşaltılmasaydı sıkıntı oluşabilirdi.'' 
     
</TEXT>
</DOC>
