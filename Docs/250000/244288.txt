<DOC>
<DOCNO> 244288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur37.html </URL>
<DATE> 2004/05/31/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Kayseri'de yağmur... 30'dan fazla bodrum katını su bastı 
</HEADLINE>
<TEXT>

     Kayseri'de yağmur nedeniyle 30'dan fazla ev ve işyerinin bodrum katını su bastı. 
     AA muhabirinin aldığı bilgiye göre, şiddetli yağmurun ardından lagarların tıkanması nedeniyle Aydınlıkevler, Gaziosman, Sümer, Yenimahalle ve Argıncık semtlerinde 30'dan fazla ev ve işyerinin giriş ve bodrum katını su bastı. 
     Büyükşehir Belediye İtfaiyesi yetkilileri, 5 ayrı ekibin su boşaltma çalışmalarını sürdürdüklerini bildirdiler. 
     Öte yandan, Cumhuriyet Meydanı'nda bulunan tarihi Kayseri Kalesi'nin bir bölümü de yağmur sularıyla doldu. Lagarların tıkanması sonucu biriken yağmur suları, itfaiye ekiplerince vidanjörlerle çekildi. Çevre yoluna bağlantısı bulunan Gaziosman Altgeçidi, yağmur sularının dolması nedeniyle bir süre trafiğe kapatıldı. 
     
</TEXT>
</DOC>
