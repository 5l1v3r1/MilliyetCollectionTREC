<DOC>
<DOCNO> 206108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/ekonomi/eko07.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar ödemesi, Bakanlar Kurulu kararını bekliyor 
</HEADLINE>
<TEXT>

   İmar mudilerine yapılacak ödemeler, uygulama esaslarını içeren Bakanlar Kurulu kararının çıkmasını bekliyor 
   
   Altı aylık bir süreyi dolduran İmar Bankası olayında mudilere yapılacak ödemeler, Bakanlar Kurulu'nun kanunun uygulama detaylarını içeren kararının çıkmasını bekliyor. 
   İmar Bankası mudilerine ödemelerde bulunacak olan Ziraat Bankası, bütün hazırlıklarını tamamladı. Ödemelerin ne zaman yapılabileceği konusunda bilgi veren Ziraat Bankası Yönetim Kurulu Başkanı Can Akın Çağlar, şu veya bugün yapılabileceği konusunda bir açıklamada bulunma tasarruflarının olmadığını belirterek bankanın bu konuda sadece ödeme görevini yerine getireceğini söyledi. 
   
   Dörtlü protokol yapılacak 
   "Ödemenin yapılabilmesi için çıkan kanunun uygulama esaslarını biraz daha şekillendiren Bakanlar Kurulu kararı gerekiyor" diyen Çağlar, şöyle konuştu 
   "Karar hazır, ancak sanırım gündemin yoğunluğu yüzünden henüz çıkmadı. Bu karar çıktıktan sonra Hazine, Merkez Bankası, Tasarruf Mevduatı Sigorta Fonu ve Ziraat Bankası olarak yapacağımız dörtlü bir protokol var. Bundan sonra Pamukbank'ın İmar mudilerine ilişkin topladığı bilgiler bize aktarılacak. Bu bilgiler için sistemimizi kurduk. O bilgiler bize aktarıldıktan sonra ertesi gün ödemelere başlayabileceğiz. Sadece bilgiler değil tabii bu ödemelere ilişkin rakamların da bize aktarılması gerekiyor." 
   
   
</TEXT>
</DOC>
