<DOC>
<DOCNO> 209811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/spor/spo04.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke su serpti 
</HEADLINE>
<TEXT>

   Trabzonspor'un Kaptanı, lige iyi hazırlanamadıkları konusundaki eleştirilerde haklılık payının bulunduğunu vurguladı, "Ancak bu durum zorlu yarış için mazeret olamaz" dedi 
   
   Garanti verdi 
   BORDO - Mavili takımın tecrübeli golcüsü Fatih Tekke, Antalya kampında istedikleri tempoya ulaşamamalarının kendilerini olumsuz etkilemeyeceğine inandığını söyledi. Fatih, "İyi hazırlanamadığımız konusundaki yaklaşıma ben de katılıyorum. Ancak şu unutulmasın ki, bu durum ikinci yarıdaki yarış için mazeret olamaz. Zirveyi hedeflediğimizi göz önüne alırsak, kimse 'iyi hazırlanamadık' diyemez" ifadelerini kullandı. 
   
   Oynaması zor 
   ANTALYA'DA iklim koşullarına uyum sağlamakta güçlük çektiklerini, sakatlık problemlerinin de hızını kestiğini hatırlatan Trabzonspor Kaptanı, "Bu durum beni de etkiledi. Ancak herkes formunu en üst seviyeye çıkarmalı" dedi. Dün sağ ayağındaki adale gerilmesi nedeniyle MR'ı çekilen Fatih'in Konyaspor maçında forma giyme şansının zor olduğu bildirildi. Kulüp Doktoru Mesut Çelebi, "Yetiştirmeye çalışacağız" diye konuştu. 
   
      Augustine'e yeni meslek    RAŞİT ALTUN 

   ÖZEL bir derginin fotoğraf çalışmasına katılan Augustine, usta mankenlere taş çıkarttı. "Siyah ve beyazın ölümsüz uyumu" adlı çekimde manken ve spiker Çağla Kubat'la objektif karşısına geçen Trabzonlu oyuncunun hiç zorlanmadığı gözlendi. 
   
   Semercioğlu eridi    TURGAY Semercioğlu, takımın başına geçtiği günden bu yana tam 8 kilo verdi. Samet Aybaba'nın istifasının ardından teknik direktörlüğe getirilen genç hoca, başarılı olmak için yoğun bir tempoya girdiğini belirtip, "Gece uyku bile uyuyamadığım zamanlar oluyor. 1.5 ayda 84 kilodan 76'ya düştüm. Üstlendiğim sorumluluğun stresi bile kilo vermeye yetiyor" dedi. 
   
   
</TEXT>
</DOC>
