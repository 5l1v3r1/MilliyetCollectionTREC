<DOC>
<DOCNO> 237397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/yasam/axyas02.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine hemzemin faciası 5 ölü 
</HEADLINE>
<TEXT>


Hemzemin geçitte trenin çarptığı kamyonetteki biri mühendis beş kişi ölürken, altı kişi atlayarak kurtuldu 

HALDUN AKYÜZ Manisa DHA 

Manisa'nın Akhisar ilçesinde, Organize Sanayi Bölgesi'ndeki bir seramik fabrikasında çalışan işçileri taşıyan Necmi Gölmez'in 33 kullandığı kamyonet, dün saat 06.00 sıralarında Kayalıoğlu kasabasındaki hemzemin geçide geldi. Bariyersiz geçitte bir anda duran kamyonete, Ankara'dan İzmir'e giden İsmail Tokmak ve İsmail Eren yönetimindeki 31128 sefer sayılı Mavi Tren çarptı. 

20 metre sürükledi 
Trenin 20 metre sürüklediği kamyonette bulunan mühendis Gökhan Arslan 27 ile işçiler Bahri Bülbül 37 , Halil İbrahim Turan 37 , Mehmet Tan 28 ve Şahin Dadaş 39 olay yerinde öldü. Yaralanan işçiler Cemal Tavşan 51 , Hasan Sabri Demirci 48 ve Adnan Gelir 42 ise hastaneye kaldırıldı. 
Trenin geldiğini gören Ali Erkal, Mehmet Hazar, Hayati Çeken, Adnan Gelir, Haru Kayum ve Musa Küçükcan ise çarpmadan önce kamyonetin kasasından atlayarak kurtulmayı başardı. İşçiler, "Kamyonet geçide girince bir anda durdu. Sürücü yeniden çalıştırmak isterken, birkaç saniye sonra tren geldi. Bomba patlamış gibi oldu" dedi. 


</TEXT>
</DOC>
