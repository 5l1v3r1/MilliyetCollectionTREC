<DOC>
<DOCNO> 207351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur07.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2500 cc kolada, 25 küp şeker değerinde kalori var... 
</HEADLINE>
<TEXT>

     Çukurova Üniversitesi ÇÜ Ziraat Fakültesi Gıda Mühendisliği Bölümü Öğretim Üyesi Prof. Dr. Cahide Yağmur, kolalı içeceklerin az tüketildiğinde fazla zararlı olmadığını, aşırı tüketildiğinde ise kilo fazlalığından diş çürüklerine kadar birçok sağlık sorununa yol açabildiğini söyledi. 
     Prof. Dr. Yağmur, AA muhabirine yaptığı açıklamada, sosyal içecekler kapsamında bulunan kolanın, alkol kullanmayan kişilerin genel tercihi olduğunu, yaz aylarında serinlemek isteyenler tarafından da sıkça tüketildiğini belirtti. 
     Yağmur, kolalı içeceklerin ekstra enerji kaynağı olarak görülmesinin yanlış olduğunu belirterek, ''İçindeki şeker miktarı nedeniyle belirli derecede enerji veren kola, aslında boş enerji kaynağıdır. Dengesiz beslenmeye neden olabilir'' uyarısında bulundu. 
     İçerisinde kafein bulanan kolanın uyarıcı niteliği de olduğunu savunan Yağmur, bunun fazlasının da sinir bozukluklarına, gerginliğe, uykusuzluğa, içindeki asit nedeniyle de hassas midelerde rahatsızlıklara neden olabileceğini kaydetti. 
     Kolanın içerdiği şeker miktarına dikkati çeken Yağmur, şunları söyledi 
     ''100 mililitrelik kolalı içecekte 39 kilo kalori bulunur. 250 mililitre kolada ise 100 kilo kalori var. Bu da 4 gramlık küp şekerlerden 25 adet eder. 100 mililitredeki kafein oranı ise 15 ila 17 miligramdır. 
     Çok fazla kola tüketimi kalori nedeniyle kilo alımına neden olabilir. Gereksinimden fazlası, asit nedeniyle diş çürüklerine yol açabiliyor.'' Türkiye Bilimsel ve Teknik Araştırma Kurumu'nun TÜBİTAK , internet sayfasında ''Kolanın zararı var mı'' sorusuna verilen yanıtta, ''Kolanın içinde renklendirici maddeler, karamel, fosforik asit, tatlandırıcılar, keçi boynuzu özütü ve kafein bulunur. Bu maddelerden fosforik asit oldukça kuvvetlidir ve diş çürümelerine sebep olur'' uyarısında bulunuldu. 
     
</TEXT>
</DOC>
