<DOC>
<DOCNO> 219920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/spor/aspo.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BU SON MEKTUP 
</HEADLINE>
<TEXT>

   Teknik Direktör Fatih Terim, Mali Kongre'deki tepkilere, ne Özhan Canaydın'ın ne de kendisini destekleyenlerin karşı çıkmadığını görünce kararını vermiş, noktayı İspanya'da koymayı planlamıştı 
      HALİL ÖZER 

   
   Galatasaray'da son birkaç aydır beklenen istifa, ne medya, ne taraftar, ne yönetim ve ne de Başkan Özhan Canaydın'ı şaşırttı. İşte bu yüzden, İspanya'da bulunan II. Başkan Ali Dürüst ve Özer Saraçoğlu, kararını geri alması için Fatih Terim'i ikna etmeye çalışmadı. Yani herşeyi oluruna bıraktılar. Belki de Terim'in, Villarreal ile oynanan ilk maç öncesi, Başkan Özhan Canaydın'a istifasını verdiğinden haberleri vardı. 
   Hoca dün yol boyunca çok rahatlamış gibi gözüktü. Terim, uzun zamandan beri gazetecilerle ilk kez bu kadar hoş sohbet ederken, tavırları, yoğun ateş altında kalan bir askerin, cepheden eve dönmesine benziyordu. Ancak yönetimin aklına bir soru takılı kaldı. Acaba Terim yaşananları, böyle basit vedayla mı geçiştirecek, yoksa hesaplaşmaya mı gidecekti 
   
   Başkan dert yanıyordu 
   Konyaspor ile oynanan garip maç sonrası, Canaydın, eski bir yöneticiyle ilginç bir sohbete girmişti. Başkan "Herşeyi yaptım, olmadı. Daha ne yapayım Bu takımın başına, UEFA Kupası'nı kazanan bir teknik direktörü getirdim. Yine olmuyor" diye dert yanıyordu. Zaten Canaydın'ın, iki yıl önceki kayıtsız şartsız destek demeçleri, son birkaç haftada dozunu düşürmüştü. Hatta, Mali Kongre'de Terim'e yapılan suçlamalara Başkan, ne kürsüden ne de kulislerde yanıt verme ihtiyacı hissediyordu. Terim'in bizimle sözleşmesi var. O bizim hocamız" sözü ise yeterli değildi. Hele hoca için hiç. Ayrıca kürsüde yaptığı konuşmada kulübün borçlarını hatalı transferlere bağlaması Terim'in kesin kararını vermesindeki en büyük etkendi. 
   Aslında hoca istifa kararını, Villarreal ile oynanan ilk maç öncesi aldı ve Başkan'a bildirdi. Terim'in istifasının, Villarreal ve Fenerbahçe maçlarından sonra geçerli olmasını istediği, ancak Canaydın'ın karşı çıkıp, mektubu cebine koyduğu da, dilden dile dolaşan senaryolar arasında yer alıyor. İstanbul'dan, İspanya'ya gitmeden önce havalimanında Terim'e çok yakın bir kongre üyesi "Hocayı ikna etmeye çalışıyoruz. Ama o kararını verdi" diyordu. Aslında bu sözler de, mektubun doğruluğunu kanıtlıyordu. Daha da ötesi, İspanya'daki açıklamanın doğaçlama değil, önceden planlanmış olduğunun da belgesiydi. 
   Mali Kongre'de camianın, Terim'e bakış açısının ortaya çıkması da, bir yerde iplerin kopmasına neden oldu. Zira hoca bile bu kadar tepkiyi beklemiyordu. Hatta tepkilerin, kendisini destekleyenler tarafından susturulacağını tahmin ediyordu. Ama bu tahmin de tutmadı. 
   
   Çözülecek mi Hayır 
   Böylece, Kopenhag'ta zirveye çıkan Galatasaray'ın, içine girdiği girdabın sonu da gelmişti. Ama sorunlar daha bitmedi. Acaba Fatih Terim'in gidişiyle sorunlar çözülecek mi Bizce hayır. Çünkü tek suçlu Terim değil. Canaydın yönetimi de unutulmamalı. Nasıl geçmişteki büyük başarılar sadece Terim'e ait değilse, başarısızlıklarda sadece Terim'in ismi ön plana çıkmamalı. Camia tepkilerine karşın, henüz kredisinin tam anlamıyla tükenmediği taraftar kitlesi, Canaydın'ı da boş bardağın yanına koyuyor. 
   Kısacası Başkan, bu işin içinden "Bir hata yaptım. O hatayı Terim sona erdirdi" diyerek çıkamaz. Canaydın, kararları, yönetim tarzı, politikası, insanları yalnızlığa iten sessiz baskısı ile yangını körükleyenlerden biri oldu. Terim'in son hamlesi kongrenin bile aklını karıştırmaya yetecek. 
   
   Terim'in ilk dönemi ORGANİZASYON O G B M A Y P Türkiye Ligi 136 95 29 12 338 126 314 Avrupa Kupası 35 19 6 10 49 47 - Türkiye Kupası 22 13 7 2 41 18 - Cumhurbaşkanlığı 3 2 - 1 6 3 - TSYD Kupası 8 4 2 2 17 9 - GENEL TOPLAM 204 133 44 27 451 203 - 
   
   Terim'in ikinci dönemi ORGANİZASYON O G B M A Y P Süper Lig 57 34 13 10 96 55 115 Avrupa kupaları 16 5 3 8 19 23 - Türkiye Kupası 5 3 - 2 9 9 - GENEL TOPLAM 78 42 6 20 124 87 - 
   
   
</TEXT>
</DOC>
