<DOC>
<DOCNO> 248521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur38.html </URL>
<DATE> 2004/06/16/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Kürt asıllı şarkıcı Sivan Perwer, Türkiye'ye dönüş hazırlığında 
</HEADLINE>
<TEXT>

     ''Sivan Perwer'' adını kullanan şarkıcı İsmal Aygün'ün avukatı Hasip Kaplan, Şanlıurfa Valiliği'nin, müvekkilinin ''Türk vatandaşlığını kaybettiği için ülkeye girmesinde herhangi bir sakınca olmadığını'' bildirdiğini açıkladı. 
     Kaplan, yaptığı yazılı açıklamada, müvekkilinin Türkiye'ye dönmesinde yasal engel olup olmadığı konusunda bilgi talep etmek amacıyla 25 Mayıs 2004 tarihinde şarkıcının doğum yeri olan Şanlıurfa Valiliği'ne dilekçeyle müracaat edildiğini hatırlattı. 
     Kaplan, valiliğin Kaplan Avukatlık Bürosu'na gönderdiği cevabi yazıda, İsmail Aygün'ün 1986 tarihinde Türk vatandaşlığını kaybettiği belirtilerek, ''Adı geçen şahsın, yabancıların tabi olduğu usul ve esaslar çerçevesinde ülkemize girmesinde ve ülkemizde kalmasında, valiliğimiz açısından herhangi bir sakınca bulunmamaktadır'' denildiğini bildirdi. 
     
</TEXT>
</DOC>
