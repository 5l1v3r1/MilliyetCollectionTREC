<DOC>
<DOCNO> 248586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/magazin/amag.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tomografi cihazı 'muamma' oldu 
</HEADLINE>
<TEXT>


H kkari Devlet Hastanesi Başhekimi, "Yılmaz Erdoğan bize tomografi cihazı alacak" dedi. Erdoğan'ın ise, bu 'bağışından' haberi bile yok... 

BEHÇET DALMAZ Hakk ri DHA, BİRSEN ALTUNTAŞ 

Hakk ri Devlet Hastanesi Başhekimi Ethem İdrisoğlu'nun, ihtiyaçları tomografi cihazını Yılmaz Erdoğan'ın sağlayacağı yönündeki açıklaması, ortalığı karıştırdı. 
Hakk ri'deki sağlık sorunları, uzman doktor bulunmadığı için bir ay içinde ölen altı böbrek hastasıyla gündeme geldi. Sağlık Bakanlığı, ölümler sonrası kente peşpeşe uzman doktor atadı ve son olarak da beyin cerrahı Gökhan Gökçe'yi gönderdi. Ancak Gökçe, tomografi cihazı bulunmadığı için Hakk ri'de görev yapmasının anlamı olmadığını söyledi. 

'Proje var da...' 
Ardından, Yılmaz Erdoğan'ın memleketi Hakk ri'ye tomografi cihazı alacağı iddia edildi. Bu konuyu sorduğumuz Erdoğan, "Başhekimi aramadım, konudan haberim yok" deyince, Hakk ri Devlet Hastanesi Başhekimi İdrisoğlu'nu aradık. İdrisoğlu da, "Erdoğan değil, arkadaşı Muhsin Kızılkaya aradı. Haberi gördüklerini, Erdoğan'la yardımda bulunmayı düşündüklerini söyledi" diye konuştu. 
Konuştuğumuz Kızılkaya da, şunları söyledi 
"Yılmaz'ın Hakk ri'yle ilgili projesi var. Gazeteden Devlet Hastanesi'nin tomografi cihazı olmadığını öğrenince başhekimi arayıp bilgi aldım. Biz Hakk ri'ye kültür merkezi gibi daha kalıcı bir şey yapmak istiyoruz. Vali Erdoğan Gürbüz'le de konuştuk." 


</TEXT>
</DOC>
