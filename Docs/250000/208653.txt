<DOC>
<DOCNO> 208653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/dunya/adun.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'ın intikamı 
</HEADLINE>
<TEXT>

   Bush'un istifaya zorladığı eski Hazine Bakanı O'Neill'in Başkan'ı anlattığı kitap, ABD'yi karıştırdı. Kitapta Bush, meraksız, deneyimsiz, görevinin gerektirdiği zek dan yoksun biri olarak yansıtılıyor 
      Yasemin Çongar 

   Washington 

   
   Bush yönetiminin ilk Hazine Bakanı olan, ancak görevde iki yıl kaldıktan sonra istifaya zorlanan Paul O'Neill, yazılmasına katkıda bulunduğu kitapla ABD'de günün konusu. Gazeteci Ron Süskind'in O'Neill ile yaptığı konuşmalar ile eski bakanın kendisine verdiği resmi belgeleri esas alarak yazdığı "Sadakatin Bedeli" adlı kitap, Irak Savaşı'na ilişkin kararların perde arkasını, Bush yönetiminin iç dinamiklerini ve Başkan George W. Bush'un kişiliğini ortaya koyan birçok anekdotla dolu. 
   Gerek O'Neill'ın kitabın tanıtımı amacıyla basına verdiği demeçler, gerekse piyasaya önceki gün çıkan kitabın içindeki bölümler, Başkan Bush'u görevinin gerektirdiği "ciddiyet ve zek dan uzak", başta Başkan Yardımcısı Dick Cheney olmak üzere yakın çevresindeki yetkililer tarafından kolayca yönlendirilebilen bir lider olarak tanımlıyor. 
   
   Irak'ın perde arkası 
   Kitapta ayrıca, Irak Savaşı'na ilişkin planların 11 Eylül saldırılarından yedi ay kadar önce başladığı da ifade ediliyor. 
   O'Neill, Bush konusundaki izlenimini kitapta şöyle yansıttı "Bush'un merakı da yok, deneyimi de. Tamamen sıfırdan başlamış durumda ve kendisine doğruları anlatacak dürüst adamların yokluğunda, ideologların tavsiyelerine bağımlı halde." 
   
   Kör ve sağırlar 
   Bush yönetimi, Süskind'in kitabından büyük rahatsızlık duydu. Beyaz Saray'ın talimatıyla, kitapta gizlilik statüsü taşıyan Hazine belgelerinin yasaya aykırı olarak kullanılıp kullanılmadığı konusunda soruşturma başlatıldı. O'Neill ise, Hazine'nin Hukuk Müşaviri'nin izniyle kendisine verilenler dışında hiçbir belgeyi Süskind'e iletmediğini söyleyerek kendisini savundu. 
   Kitapta büyük tartışma yaratan ve bazıları kapalı toplantıların içeriğini yansıtan bölümlerden birkaçı şöyle 
   "İki yıl zarfında katıldığım birçok toplantıya benziyordu. En iyi şöyle tanımlayabilirim Başkan, bir oda dolusu sağır arasında kör bir adam gibi davranıyor. Arada belirgin bir bağlantı yok." O'Neill'ın 19 Mart 2001'deki Bakanlar Kurulu toplantısına ilişkin izlenimi "Hisse paylarından elde edilen gelirin iki kez vergilendirilmesini önlememiz, en üst düzey insanlara yaramadı mı En üsttekilere büyük bir kolaylık sağlamadık mı " Bush, en üst gelir grubunu kayıran politikalarını anlatırken "Sen Beyaz Saray Özel Kalem Müdürü olduğuna göre, bize 'cheeseburger' getirmen gerektiğini bilmiyor musun " Bush'un bir Bakanlar Kurulu Toplantısı sırasında Andrew Card'a söyledikleri "Filistin kamplarının üzerinden uçtuk. Aşağıda durum çok kötü görünüyordu. Bu noktada, yapabileceğimiz fazla bir şey olduğunu sanmıyorum. En iyisi bu işten elimizi çekmek." Bush'un, İsrail - Filistin sorunu konusundaki politika önerisi 
   
</TEXT>
</DOC>
