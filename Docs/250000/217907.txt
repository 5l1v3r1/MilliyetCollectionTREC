<DOC>
<DOCNO> 217907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/yasam/yas05.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
86 milyon için bebekleri öldü 
</HEADLINE>
<TEXT>

   Erken doğan bebekleri, kan parası bulunamadığı için öldü. Acılı çift, bebeklerinin cenazesini de hastane borcundan dolayı alamıyor... 
      BÜLENT ÖZDEMİR İstanbul 
   
   Bir firmada şoför olan Ahmet Günal 26 , 1.5 yıl önce 17 yaşındaki Banu Memiş'le dini nik hla yaşamaya başladı. Genç çiftin hayatı, Günal'ın geçirdiği trafik kazası sonrası altüst oldu. 
   Bacağına platin takılan Günal, kemik erimesi nedeniyle yürümekte zorlanmaya başladı. İşsizlikten zor günler geçiren çift, Ümraniye Kazım Karabekir Mahallesi'nde bir apartmanın kömürlüğüne yerleşti. Asıl k bus ise, Banu Memiş'in hamile kalmasıyla başladı. 29 Aralık 2003'te, Zeynep Kamil Kadın ve Doğum Hastanesi'nde prematüre bir bebek dünyaya getiren Memiş, yaşadıklarını şöyle anlattı 
   "Bebeğim 2 ay erken doğdu, 17 gün hastanede tutuldu. Taburcu edilirken 2 milyar liralık fatura çıktı. Ödeyemeyince, senet imzalayıp çocuğumuzu aldık. 3 gün sonra bebek fenalaşıp heryeri morarınca, hastaneye gittik. Zatürreeye bağlı kan pıhtılaşması varmış. Birkaç gün sonra hemen 0 RH negatif kan bulmamız istendi. Eşim Kızılay Kan Merkezi'ne gitti. Kan için 86 milyon lira istemişler." 
   
   'Çok yalvardım, dinlemediler' 
   Kızılay'a parayı ödeyecek durumu olmadığını belirten baba Ahmet Günal ise, iddialarına şöyle devam etti "Yalvardım, oralı olmadılar. Birkaç arkadaşımı getirdim. Kan karşılığı 10 ünite kan taahhüt ettim. Hastane kan istek formunda 'acil - hayati tehlike' denildiği halde yardım etmediler." Kan bulunamadığı için 26 günlük bebeklerini kaybettiklerini öne süren çift, ikinci tedavi için de 4 milyarlık fatura çıkarıldığını söyledi. Günal, "Başhekimin sekreteri, yeşil kart ya da kefil bulana kadar cenazeyi alamayacağımı söyledi. Çalışıp ödeyeceğim" dedi. 
   
   Hastane Bu çift problemli    Zeynep Kamil Kadın ve Doğum Hastanesi Başhekimi Sadiye Eren ise, bebeği taahhütname imzalattıktan sonra taburcu ettiklerini belirterek, "Maliye Bakanlığı talimatlarına göre bu işlemleri yapmak zorundayız" dedi. Ailenin bebeğin cenazesi için başvurmadığını da öne süren Eren, "Bu çift problemli. Öğrendiğim kadarıyla baba Günal psikiyatrik tedavi görmüş. Kız reşit değil. Çifti şik yet ettik" diye konuştu. 
   
   
</TEXT>
</DOC>
