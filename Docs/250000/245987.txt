<DOC>
<DOCNO> 245987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko39.html </URL>
<DATE> 2004/06/07/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa günü 312.14 puan artışla 18,020.29 puandan kapattı. 
     Hisse senetleri, haftanın ilk işlem gününde ortalama yüzde 1.76 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 235.25 puan artışla 17,943.40 puana, 2. seansta 76.89 puan artışla 18,020.29 puana yükseldi. 
     Hisse senedi piyasasında, günlük bazda 907.9 trilyon liralık işlem hacmi oluştu. 
     
     DÖVİZ GERİLEDİ 
     Kapalıçarşı'da Cuma günü 1 milyon 499 bin liradan kapanan dolar, güne 1 milyon 490 bin liradan, 1 milyon 832 bin liradan kapanan euro 1 milyon 840 bin liradan başladı. 
     Kapanışta doların satış fiyatı 1 milyon 479 bin liraya, euronun satış fiyatı 1 milyon 820 bin liraya geriledi. 
     Merkez Bankası, doların bugünkü efektif kurunu alışta 1 milyon 469 bin 900 lira, satışta 1 milyon 480 bin 242 lira olarak açıkladı. 
     Böylece dolar, Merkez Bankası'nın Cuma günkü kurlarına göre, TL karşısında alışta 25 bin 240 lira, satışta 25 bin 416 lira değer kaybetmiş oldu. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin bugün valörlü işlemlerinde basit getiri yüzde 27.49, bileşik getiri yüzde 26.41 oldu. 
     Bu kağıdın bugün valörlü işlemlerinin bileşik getirisi, Cuma günkü kapanışa göre 0.91 puan geriledi. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00 olarak gerçekleşti. 
     
</TEXT>
</DOC>
