<DOC>
<DOCNO> 234452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sonspo19.html </URL>
<DATE> 2004/04/24/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İstanbulspor 0 - Gaziantepspor 1 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor, deplasmanda İstanbulspor'u 1-0 yendi. 
     8. dakikada Hasan'ın 30 metreden şutunda top kaleci Oğuz'da kaldı. 
     11. dakikada sağdan Hasan'ın ortasında, İlhan kaleci ile karşı karşıya kaldığı pozisyonda topa vurmakta geç kalınca, Yordanov yetişerek meşin yuvarlağa müdahale etti ve tehlikeyi uzaklaştırdı. 
     13. dakikada Yordanov'un pasıyla ceza sahasına giren Boliç'in şutunda kaleci Ömer'e çarpan top, tekrar Boliç'e değerek auta gitti. 
     33. dakikada Saidou'nun soldan kullandığı serbest atışta, penaltı noktası üzerinde kafayı vuran Yordanov topu auta attı. 
     45. dakikada Musa Büyük sağdan çalımlarla ceza sahasına girdi. Ortasında son anda Johnson topa ayak koyarak tehlikenin büyümesini önledi ve ilk yarı 0-0 berabere 
     sonuçlandı. 
     
     İKİNCİ YARI 

     53. dakikada sağ kanatta çizgiye kadar inen İlhan'ın ortasında kafayı vuran Hasan Özer, topu kaleci Oğuz'un bakışları arasında filelere gönderdi 0-1 
     71. dakikada Emre'nin soldan ortasında kaleci Ömer'in yumrukladığı top ceza sahası içinde Deniz Uygar'ın önüne düştü. Bu futbolcunun kaleye gönderdiği meşin yuvarlağı savunmasına yardım eden Hasan Özer çizgi üzerinden çıkardı. 
     74. dakikada Emre'nin sağdan kullandığı serbest atışta ceza sahası içinde Boliç'in gelişine vuruşunda top yandan auta gitti. 
     Kalan dakikalarda sonuç değişmedi ve Gaziantepspor maçtan 1-0 galip ayrıldı. 
     
     KÜNYE 

     Stat Güngören Mimar Yahya Baş. 
     Hakemler Hakan Sivriselvi xx, İrfan Çakır xx, Bülent Öztürk xx. 
     İstanbulspor Oğuz x, Musa Kuş x Dk. 61 Emre x , Deniz Uygar xx, Yalçın xx, Cem xx, Musa Büyük xx, Aytekin x, Saidou xx, Yordanov xx Dk. 61 Balili x , Bushaj x Dk. 46 Serhat x , Boliç xx. 
     Gaziantepspor Ömer xx, Johnson xx, Mehmet Polat xx, Bouazizi xx, İlhan xx, Devran xx, Şevki x Dk. 46 Erhan Namlı x , Sedat xx, Bülent xx, Hasan Özer xxx, Lazarov xx Dk. 75 Erdal x . 
     Gol Dk. 53 Hasan Özer. 
     Sarı kartlar Dk. 39 Lazarov, Dk. 74 Mehmet Polat Gaziantepspor . 

     
</TEXT>
</DOC>
