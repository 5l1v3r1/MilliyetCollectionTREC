<DOC>
<DOCNO> 213089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/soneko18.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de tır kuyruğu bitti 
</HEADLINE>
<TEXT>

     Kapıkule Sınır Kapısı'nda Avrupa ve Balkan ülkelerine ihracat ürünü götüren TIR'ların oluşturduğu kuyruk, sırada bekleyen TIR'ların işlemlerini tamamlayarak, Kapıkule Sınır Kapısı'ndan çıkış yapmasıyla sona erdi. 
     Edinilen bilgiye göre, yaklaşık 5 gündür Kapıkule Sınır Kapısı'ndan çıkış yapmak üzere gelen TIR'ların oluşturduğu kilometrelerce kuyruk, bugün sona erdi. 
     Son günlerde 17 kilometreye kadar tırmanan TIR kuyruğu, Kapıkule Gümrük personelinin yoğun çalışması ve Bulgar Gümrüğü'nün TIR'ları sahasına seri şekilde almaya başlamasıyla dün 5 kilometreye inmişti. 
     Bugün öğleden sonra işlemlerini tamamlayan ve sırada bekleyen az sayıda TIR da, Kapıkule Sınır Kapısı'ndan ayrılarak, yükünü götüreceği ülke yönüne göre yol aldılar. 
     Kapıkule Sınır Kapısı'nda görevli gümrük yetkilileri, son yılların en yüksek günlük çıkış rakamlarının Kurban Bayramı'nda yakalandığını belirterek, hergün ortalama 650-700 civarında TIR'ın yurtdışı çıkış işleminin yapıldığını ve yoğunluğun sona erdiğini kaydettiler. 
     
</TEXT>
</DOC>
