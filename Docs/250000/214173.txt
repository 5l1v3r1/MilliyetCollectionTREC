<DOC>
<DOCNO> 214173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/siyaset/siy04.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Protokolde 'kadeh' skandalı 
</HEADLINE>
<TEXT>
   'Şerefe' olmaz 'teşekkür' edelim 
   Güney Kore Büyükelçiliği, 'Türkiye'de dini gelenekleri ve detleri gereği kadeh kaldırılmaz' diye rapor hazırlayınca krize neden oldu 
      ELÇİN ERGÜN Seul 

   
   Güney Kore Cumhurbaşkanı Moo - Hyun Roh'un, Başbakan Recep Tayyip Erdoğan onuruna verdiği yemekte "kadeh skandalı" yaşandı. Güney Kore Ankara Büyükelçiliği'nin raporu uyarınca yemek öncesinde "Türkiye'nin dini detleri gereği kadeh kaldırılmayacağı" duyuruldu ve konuşmalar teşekkürle bitirildi. 
   Erdoğan'ın dünkü temasları, Roh'un verdiği resmi akşam yemeğiyle noktalandı. Yemek öncesinde konuklara Güney Kore Dışişleri protokol yetkililerince, "Türkiye'nin dini gelenekleri ve detleri nedeniyle kadeh kaldırma merasimi yapılmayacaktır" duyurusu yapıldı. 
   Bu açıklama, Türk heyetini rahatsız etti. AKP Adana Milletvekili ve Erdoğan'ın danışmanı Ömer Çelik, "Böyle bir şey olmaz. Bizim talebimiz değil" diyerek, durumun düzeltilmesini istedi. Ancak düzeltme anonsu yapılmadı. Türk heyetinin çabaları sonuçsuz kalınca Roh ve Erdoğan, yemekte konuşmalarını, "İki ülke dostluğu adına kadeh kaldırıyorum" cümlesi yerine, "teşekkür ederim" diyerek bitirdi. 
   
   Protokol hatası 
   Ankara Büyükelçisi Young - Ki Kim'in hazırladığı rapor için onay alındığı iddiasını yalanlayan Türk Dışişleri Bakanlığı yetkilileri, "Böyle bir uygulama için bize danışılmadı" dedi. Başbakanlık kaynakları da, Türk heyetinin durumdan haberdar olmadığını belirterek, olayı "protokol hatası" olarak değerlendirdi. 
   
   Sarayda tören... 
   Başbakan Recep Tayyip Erdoğan, Cumhurbaşkanı Roh tarafından Cumhurbaşkanlığı Sarayı'nda resmi törenle karşılandı. Karşılamanın ardından Erdoğan ve Roh, tören kıtasını üstü açık bir arabadan selamladı... Erdoğan'a, Seul Belediye Başkanı Myoung Bak Lee'yi ziyareti sırasında da üniversiteli kızlar sevgi gösterilerinde bulundu. 
   
   
   
</TEXT>
</DOC>
