<DOC>
<DOCNO> 201194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sonspo19.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kallon ve Blasi'ye 4 yıl ceza geliyor 
</HEADLINE>
<TEXT>

     İtalya Milli Olimpiyat Komitesi'ne CONI bağlı Dopingle Mücadele Savcılığı, FC Interli Kallon ile AC Parmalı Biasi hakkındaki doping davalarında kulüplerin itirazlarını inandırıcı bulmadı. 
     Bu yıl eylül ayında alınan kan örneklerinde yasaklı nandrolone maddesine rastlanan Muhammed Kallon ve Manuele Blasi, doping nedeniyle 4 yıl sahalardan uzaklaştırılma riskiyle karşı karşıya bulunuyorlar. 
     CONI'ye bağlı Dopingle Mücadele Savcılığı, kulüp ve oyuncuların itirazlarını inandırıcı bulmadı. Her iki oyuncunun da bilinçli bir şekilde doping yapmış olduklarına hükmeden savcılığın, 4 yıl sahalardan uzaklaştırma cezası talebiyle, ilgili dosyaları İtalya Futbol Federasyonu Disiplin Kurulu'na gönderdiği belirtildi. 
     Kurulun, kulüpleri de dinleyerek konuya ilişkin vereceği kararı önümüzdeki günlerde açıklaması bekleniyor. 
     Blasi'den 14 Eylül 2003'teki AC Parma-AC Perugia, Kallon'dan ise 27 Eylül 2003'te Udinese-FC Inter maçı sırasında alınan kan örneklerinde, yasaklı nandrolone maddesine rastlanılmıştı. Kaddafi'nin oğlu Saadi El Kaddafi de 5 Ekim 2003'teki AC Perugia-FC Inter maçında alınan kan örneğinde nandrolone maddesine rastlanmasının ardından, doping gerekçesiyle hakkında soruşturma açılan Serie A oyuncuları arasında yer alıyor. 
     
</TEXT>
</DOC>
