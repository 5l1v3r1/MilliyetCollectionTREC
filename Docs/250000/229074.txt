<DOC>
<DOCNO> 229074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur36.html </URL>
<DATE> 2004/04/06/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
Yurtta asayiş... 80 yaşındaki annesini dövdüğü iddia ediliyor 
</HEADLINE>
<TEXT>

     Trabzon'da 80 yaşındaki bir kadın, oğlu tarafından dövüldüğü gerekçesiyle Cumhuriyet Başsavcılığı'na şikayette bulundu. 
     Saniye Mavlum, Cumhuriyet Başsavcılığı'na verdiği dilekçede, oğlunun sürekli olarak kendisini dövdüğünü, artık dayanacak halinin kalmadığını öne sürdü. Korkudan eve gidemediğini ifade eden Mazlum, ''Onun için 2 gündür karakolda kalıyorum. Buradaki polisler bana yardımcı oluyor, buradan sonra nerede kalacağımı bilmiyorum'' dedi. 
     Güvenlik güçleri, Cumhuriyet Savcılığı'nın talimatı üzerine oğul T.M'nin yakalanması için çalışma başlattı. 
     
     İntihar amacıyla atladı, bacakları kırıldı 
     Kırıkkale'nin Yeni Mahalle semtinde, intihar amacıyla 16 metre yükseklikteki köprüden atlayan kadının ayakları kırıldı. 
     Yeni Mahalle Kayseri yolu kavşağında, intihar etmek amacıyla çıktığı Badat Köprüsü'nden atlayan Kevser B. 47 , tren raylarının üzerine düştü. Çevredeki vatandaşlar tarafından Kırıkkale Yüksek İhtisas Hastanesi'ne kaldırılan Kevser B'nin ayaklarının kırıldığı belirlendi. 
     Üzerinden ''Kimsem yok'' yazılı kağıt çıkan Kevser B'nin neden intihar etmek istediği öğrenilemedi. 
     
     Elektrik akımına kapılan genç öldü 
     Şanlıurfa'nın Hilvan İlçesi'nde, arızayı gidermek için çıktığı elektrik direğinde akıma kapılan genç, hayatını kaybetti. 
     Hilvan'a bağlı Uluyazı Köyü'nde Ahmet Çatar, evinin elektrik arızasını gidermek için çıktığı direkte akıma kapıldı. 
     Ağır yaralı olarak Hilvan Devlet Hastanesi'ne kaldırılan Çatar, müdahaleye rağmen kurtarılamadı. 
     
     İLKÖĞRETİM OKULU ÖĞRENCİSİNİN PARASINI GASP ETTİLER 
     Denizli'de tehditle ilköğretim okulu öğrencisinin parasını gasp eden 2 kişi aranıyor. 
     Alınan bilgiye göre, Akkonak Mahallesi'nde, İ.G. 16 ve kardeşi E.G. 14 , kırık şişe parçasıyla tehdit ettikleri F.G'nin 8 21 milyon 200 bin lirasını aldı. 
     Denizli Emniyet Müdürlüğü yetkilileri, 2 kardeşin yakalanmasına çalışıldığını bildirdi. 
     
     EDİRNE'DE AKARYAKIT KAÇAKÇILIĞI... 
     Edirne'de bir kamyonette 400 litre kaçak akaryakıt ele geçirildi. 
     Bir ihbarı değerlendiren jandarma ekipleri, Havsa İlçesi'nde Turgay D'ye 24 ait 22 HV 799 plakalı kamyonette 400 litre kaçak mazot ele geçirdi. 
     Gözaltına alınan Turgay D'nin ifadesinde, mazotu Bulgaristan'dan Türkiye'ye kaçak olarak getiren Ferdinç Ö'den satın aldığını söylediği öğrenildi. 
     Ele geçirilen mazota ve olayda kullanılan araca el konuldu. 
     
</TEXT>
</DOC>
