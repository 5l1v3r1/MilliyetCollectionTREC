<DOC>
<DOCNO> 203667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun15.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'te petrol tesislerine 2 günde 3 saldırı .. 
</HEADLINE>
<TEXT>

     Irak'ta petrol tesislerinin 2 güande 3 kez saldırıya uğradığı bildirildi. 
     Irak petrol bakanlığından bir kaynak, Ezzaman gazetesine yaptığı açıklamada, Bağdat'ın 40 km kuzeyinde El Meşaheide bölgesinde petrol ürünleri deposunun roket saldırısına uğradığını söyledi. 
     Söz konusu kaynak, saldırının 10 milyon litre benzin kaybına yol açtığını söyledi. 
     Yetkili, Irak'ın güney ve kuzeyinden orta kesim rafinerilerine petrol aktaran 2 borunun da RPG roketleriyle düzenlenen saldırı nedeniyle hasar gördüğünü ve büyük miktarda petrol ürünü kaybedildiğini belirtti. 
     Irak rejimi çöktükten sonra Irak petrol kuruluşlarının 86 kez terör eylemine uğradığını hatırlatan yetkili, terör eylemleri yüzünden petrol ürünlerinde sıkıntı ortaya çıktığını bildirdi. 
     Ülkede, bir aydan beri Irak tarihinde benzeri görülmeyen petrol ürünleri sıkıntısı yaşanıyor. 30 litre benzin satın almak için 4 kilometre uzunluğunda kuyrukta beklemek gerekiyor. Bir tüp gaz elde etmek için de günlerce bekleniyor ve gerçek fiyatının 10 katı ödeniyor. 
     Bu arada, Basra'da bir camide, içinde patlayıcı bulunan mescit biçiminde bir tabut bulundu. Polisin tabutun camiye nasıl getirildiğini araştırdığı bildirildi. 
     Bağdat'ta yayınlanan Etteahi gazetesi, Irak polisinin bir tarihi eser kaçakçısını yakaladığını yazdı. 
     Yakalanan Lübnanlının yanında 2 tarihi kılıçla bazı eski çömlek ve heykellerin bulunduğu bildirildi. 
     Kerbela Eski Eserler Dairesi Müdürü Abdülhamid Said de Kerbela'da, eski eserlerin bulunduğu 140 sit alanının yağmalandığını söyledi. 
     
</TEXT>
</DOC>
