<DOC>
<DOCNO> 233252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur15.html </URL>
<DATE> 2004/04/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Çalınan telefonu hediye olarak geri dönünce... 
</HEADLINE>
<TEXT>

     Konya'nın Beyşehir İlçesi'nde, bir kişinin çalınan cep telefonu, hediye olarak kendisine geri dönünce, telefon hırsızı yakalandı. 
     Bir haber ajansında muhabir olarak çalışan Neriman Ölmez, bir süre önce cep telefonunu çaldırdı. 
     Arkadaşları, Atatürk Caddesi'nde ikinci el cep telefonu satan bir dükkandan, Ölmez'e cep telefonu alarak hediye ettiler. Ölmez, hediye telefonun daha önce çaldırdığı telefon olduğunu fark edince polise başvurdu. 
     Polis, yaptığı araştırma sonucunda İbrahim T'yi gözaltına aldı. 
     T, çıkarıldığı mahkemece tutuklanarak cezaevine gönderildi. 

     
</TEXT>
</DOC>
