<DOC>
<DOCNO> 226390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonspo13.html </URL>
<DATE> 2004/03/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Elazığspor Denizlispor karşısında iyi oynamadık... 
</HEADLINE>
<TEXT>

     Elazığspor Kulübü Başkanı Baki Aydın, Denizlispor karşısında aldıkları 3-0'lık yenilgiye çok üzüldüklerini belirterek, takımın iyi oynamadığını söyledi. 
     Baki Aydın, A.A muhabirine yaptığı açıklamada, Denizlispor karşısında ummadıkları bir yenilgi aldıklarını ifade ederek, Denizlispor'un kendi sahasında iyi futbol oynayamayan bir takım olduğunu bildirdi. 
     Bu düşünceyle Denizli'ye gittiklerini kaydeden Aydın, şöyle konuştu 
     ''Aldığımız yenilgi nedeniyle çok üzgünüz. Denizli'ye umutlu gitmiştik ama olmadı. Maçın ilk yarısı berabere tamamlandı. Daha sonra evsahibi takım ilk golü bulduktan sonra kendisine güveni arttı ve sahadan yenik ayrıldık. Denizlispor'un kendi sahasında iyi futbol oynamadığını biliyorduk, bu düşünceye inandık, ama olmadı. Denizlispor karşısında iyi oynamadık. Maçtan sonra bunu futbolculara söyledim.'' Takımın yarın Elazığ'da toplanacağını ve Malatyaspor maçının hazırlıklarına başlayacağını ifade eden Aydın, futbolun mücadele oyunu olduğunu ve Elazığspor'un bu mücadeleden vazgeçmeyeceğini sözlerine ekledi. 
     
</TEXT>
</DOC>
