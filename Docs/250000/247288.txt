<DOC>
<DOCNO> 247288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/siyaset/siy02.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'tan 'ateşkes' mektubu 
</HEADLINE>
<TEXT>


NAMIK DURUKAN Ankara 


DEHAP, TRT'de Kürtçe yayına başlanması ve eski DEP milletvekillerinin serbest bırakılmasıyla yaşanan olumlu havanın sürdürülebilmesi için, terör örgütü PKK - KONGRA GEL'e ateşkes çağrısında bulundu. 
DEHAP Genel Başkanı Tuncer Bakırhan başkanlığında toplanan 20 kişilik Merkez Yürütme Kurulu MYK toplantısında, Başbakan Recep Tayyip Erdoğan'a ve terör örgütü lideri Zübeyir Aydar'a birer mektup gönderilmesi kararı alındı. 
Başbakan Erdoğan'a gönderilen mektupta, reformlara devam edilmesi ve kapsamlı bir genel af çıkarılmasını isteyen DEHAP'lılar, Aydar'dan da, saldırılara derhal son verilmesi ve ateşkes kararının tekrar gözden geçirilerek uzatılmasını talep etti. 
Toplantıda söz alan bazı MYK üyeleri de, terör örgütünün yeniden silahlı mücadeleye başlamasının, Avrupa Birliği AB yolunda gerçekleştirilen reformları aksatacağına, Türkiye'de yaratılan olumlu havaya etkileyeceğine dikkati çektiler. 


</TEXT>
</DOC>
