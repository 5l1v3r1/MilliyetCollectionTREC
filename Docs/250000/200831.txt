<DOC>
<DOCNO> 200831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun16.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenyalı yamyam, yeğeninin kesik başıyla çorba yaptı 
</HEADLINE>
<TEXT>

     Kenya'da bir adam, öldürdüğü bir yaşındaki yeğeninin kesik başını pişirirken yakalandı. 
     Güneydeki Rift Valley bölgesindeki Koibatek kasabası emniyet müdürü Peter Leiyan'ın AFP muhabirine verdiği bilgiye göre, yeğeninin annesini kocasıyla barıştırmaya çalışan, ancak bunu başaramayınca öfkeyle dışarı fırlayan adam, çok geçmeden elinde satırla eve döndü ve hışımla minik yavrunun üzerine yürüdü. Annenin ve komşunun canhıraş çığlıkları üzerine eve gelen güvenlik güçleri, şüpheliyi, öldürdüğü yeğeninin kesik başını çorba yapmak için tencerede kaynatırken yakaladı. Şüpheli, yeğeninin kanını da içmişti. 
     Dramın, geçen cumartesi yaşandığı belirtildi. 
     Sanığın geçmişinde ''yamyamlık'' sabıkası bulunmadığı kaydedildi. 
     
</TEXT>
</DOC>
