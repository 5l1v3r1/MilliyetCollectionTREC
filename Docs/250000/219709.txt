<DOC>
<DOCNO> 219709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/yazar/pulur.html </URL>
<DATE> 2004/03/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Geleceğimiz gençler " nutukları... 
</HEADLINE>
<TEXT>

   
   KİM bilir kaç yıl geçti, o zaman yazmıştık... Annesiyle, teyzesi küçük çocuğu parka götürmüşler, çocuk bu, sağa sola koşuyor, laf dinlemiyor, kadınlar o sırada önlerinden geçen iki polisi göstermişler 
   "Uslu dur, bak seni polise veririm " 
   Polisler kadınlara dönmüş 
   "Bu yaşta böyle söylüyorsunuz, büyüyünce bize taş atıyorlar " 
   
   GEÇEN gün gazetelerde okudunuz, Adana'da ilköğretim okulu öğrencisi üç çocuk, mahkemeye veriliyor, suçları okulda kapı kırmak, polisler eve gece gelip alıp götürüyorlar, 7 yıl hapis istemiyle yargılanıyorlar, 8 ay sonra beraat ediyorlar, öğrencilerden biri okulu bırakıyor, ikisinin ruh sağlıkları bozuluyor. 
   
   BU da üniversiteden... 
   İstanbul Üniversitesi, Avcılar Kampüsü'ndeki, Teknik Bilimler Yüksekokulu öğrencilerinden birkaçı, kayıt yenilemek için önce harçlarını yatırıyorlar, sonra 20 Şubat günü öğrenci işleri bürosuna başvuruyorlar, onlara ayın 23'ünde gelmeleri söyleniyor. 
   Niye 
   Cevabı yok, böyle 
   Sonrası 
   
   SONRASINI biz dinledik, bir de siz dinleyin 
   "Arkadaşlarımız ile bize söylenilen günde tekrar öğrenci işlerine geldik, kapıda bir yazı gözümüze ilişti yazıda aynen şöyle yazıyordu Kayıt yenileme işlemleri bölüm başkanları tarafından yapılacaktır. Herhalde bu sefer kaydımızı yenileyebileceğiz, dedik. Öğrenci işlerinden notlarımızı almak istedik, sıra vardı, bekledik ve sonunda sıra bize geldi, transcript almak istediğimizi söylediğimizde, hayır vermiyoruz, bölüm başkanınıza ileteceğiz, ondan alırsınız denildi. Kontrol Sistemleri ve Teknolojisi Bölümü Başkanı Prof. Dr. Fahreddin Aslan'a gittik, kaydımızı yenilemek istediğimizi söyledik. Fahreddin Bey, bize, Yusuf Bey'i bulmamızı onun bu işlemleri yapacağını söyledi. Birkaç saat sonra Yusuf Bey'i bulduk, ona kaydımızı yenilemek istediğimizi söyledik. Fakat, Yusuf Bey ise bize öğrenci işlerinin kendisine form ulaştırmadığını, bu yüzden bir işlem gerçekleştiremeyeceğini izah etti, öğrenci işlerine sormamızı söyledi. Biz tekrar öğrenci işlerine geldik, Yusuf Bey'in formları sorduğunu söyledik. Biz tekrar Fahreddin Bey'e döndük, derslerinin notlarının öğrenci işlerine iletilmediğinden kayıt yenileme formlarımızı vermediklerini söyledik. Fahreddin Bey ise hayır olamaz öyle bir şey deyip öğrenci işleri ile konuştu. Bize, tamam ben konuştum, siz alabilirsiniz dedi. Öğrenci işlerine tekrar döndüğümüzde ise oradaki yetkili de bize şunları söyledi Bir sürü işim var şimdi bakamam sizin işinize, deyip yarın gelin, dedi. 
   Biliyorsunuzdur ama, ben gene de hatırlatmak istiyorum akademik takvimde 23 02 2004 tarihinde kayıt işlemleri ve de not açıklama sürelerinin son bulup derslere başlanılması gerektiği ifade ediliyor. Bu gün şubat ayının 24'ü fakat biz h l ne derslere başladık ne ders seçimimizi yaptık ne de kayıt olabildik." 
   
   ÜÇ olayı peş peşe sıraladık, hem bunları yapacağız, hem de "Geleceğimiz gençlerdir " diye bayramlık nutuklar atacağız. 
   Tarlabaşı'ndan geçerken duvarlara bakınız, bir afiş var 
   "107 insan öldü, haberiniz var mı " 
   Açlık eylemiyle ölenler de, bu ülkenin insanlarıdır... 
   Biliyor musunuz 
   
      
   
</TEXT>
</DOC>
