<DOC>
<DOCNO> 232215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yazar/asik.html </URL>
<DATE> 2004/04/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hele taksiler... 
</HEADLINE>
<TEXT>

   
   NET Holding Başkanı Besim Tibuk'la turizmden konuşuyorduk... 
   - 40 yıl önce Sultanahmet'e genç bir turist rehberi olarak ayak bastığım gün hangi sorunlar varsa bugün aynı sorunlar devam ediyor, dedi... 
   Turistleri kolundan çekiştiren esnaf... Denetimsizlik... Terbiyesizlik... Tuvalet sorunu... Fiyat karmaşası.. Kazıkçılık... Kapkaççılık... 
   Hele taksiler... Bu taksi düzeniyle Türkiye'ye daha fazla turist gelmesi, gelen turistin lanet okumadan yurduna dönmesi olası mı 
   Her gün taksiye biniyoruz... Taksici arkadaşların en az yüzde 60'ı kenti tanımıyor. Bazısı İstanbul'da birkaç gün kalan turist kadar İstanbul'u bilmiyor. Aldığı müşteriyi şehir içinde dolaştırıyor da dolaştırıyor. Üç kuruş için memleketi rezil ediyor... 
   Bu kentin valisi vardır, belediye başkanı vardır, emniyet müdürü vardır... Ama bu konularla ilgilenen yoktur. Müşteri kılığında dolaşacak görevlilerin yazacağı cezalarla taksicileri üç günde yola getirmek mümkündür. Ne var ki kimse oralı değil... 
   Kent sahipsiz... 
   Sonra herkes oturup turist bekliyor, döviz bekliyor... Çook bekleriz daha... 
   
   DİE'nin yaptığı araştırmaya göre Türk halkı yoksul ama hayatından memnunmuş Gidişata bakılırsa memnuniyetimiz epey sürecek... 
   Arif Ayhan 
   
   Makyavel'in sırrı...    Ünlü siyaset kuramcısı Makyavel'e sormuşlar - Siyasette bu ustalığı nasıl kazandınız 
   Demiş ki 
   - Her hatamın arkasından sonumun geldiğini düşünürdüm. Ancak rakiplerim hatanın büyüklüğü karşısında şaşırıyor, her hatamda keramet arıyorlardı. Böyle böyle ünlü oldum. 
   
   Eldeki para hürriyet aletidir, peşinden koşulan para ise kölelik aleti. 
   Rousseau 
   
   Dışişleri Bakanı Gül, Rauf Denktaş'ın konuşması için, "Bilinen şeyler söyledi" demiş. Eksik... "Doğru bilinen şeyler söyledi" diyecekti... 
   Haldun Ertem 
   
   Haşema    AKP yetkilileri, "değerlendirme toplantısı" için Antalya Green Palas'ta kampa aldıkları milletvekillerine "Kamuoyunun yanlış anlamasına neden olabilecek davranışlarda bulunmayın" uyarısında bulunmuşlar. Ayrıca ve de nazikçe, "Eşlerinizi getirmeyin" demişler. 
   Haber dünkü Hürriyet'te "AKP'lilere haşema uyarısı" başlığıyla yer aldı. 
   Okurumuz Tuncay Bey'in haberle ilgili söyledikleri 
   "Acaba çevreyle uyumsuzluk gösteren ya da gösterme ihtimali olan kişileri AKP'de neden milletvekili yapıyorlar Bunlar küçük çocuk gibi sürekli uyarıyla mı hareket ediyor 
   Bursalı okurumuz Necdet Özel'in eleştirisi farklı 
   "Türban yasağı söz konusu olduğunda, bir devlet vatandaşının ne giyeceğine, başının açık mı, kapalı mı olacağına karar veremez diyenler AKP'liler değil miydi Peki şimdi ne hakla havuza haşemasıyla girecek milletvekillerine parti merkezinden yasak getiriyorlar Neden inançlarına uygun giyinmesine engel oluyorlar 
   
   Rumlar "evet" mi    Annan Planı'nın sakıncalarını görenler 
   - Neyse ki Rumlar "hayır" oyu verecek ve Annan Planı yürürlüğe girmeyecek, diye teselli bulmaya çalışıyor... 
   CHP Milletvekili Onur Öymen aynı kanıda değil... Diyor ki 
   - Rumların bu tavrının sahte olduğundan kuşkulanıyorum, Rauf Denktaş da aynı kuşkuyu taşıyor, Rum toplumu son dakikada "evet"e yönelebilir... 
   - Neden şimdi hayır tavrındalar 
   - Kofi Annan'dan mümkün olduğu kadar taviz koparabilmek için... Planın h l değiştirildiğini ve yeni düzeltmelerin geldiğini Rauf Denktaş Meclis'te söyledi. Rumlar "hayır" pozisyonunda durarak yazılı olduğu kadar AB ve ABD'den sözlü kimi tavizler almayı hedefliyor olabilir... 
   - Siz Annan Planı'nı okudunuz mu 
   - Hayır... Hükümet planı bize vermiyor... 
   - Rauf Denktaş'ın elinde plan metni var mı 
   - Her gün yeni şeyler öğreniyorum dediğine göre onun elinde de metin yok... Bu planın yarın karşımıza ne gibi sürprizler çıkaracağını kimse tam bilmiyor... 
   
   Japonya'da laiklik    Japonya'da yaşayan okurumuz Tunç Medeni, Daily Yomuiuri gazetesinden aldığı haberi göndermiş... 
   "Din ve devlet işlerinin ayrılması Japonya'da da tartışma konusu. Geçtiğimiz hafta Fukuoka Bölge Mahkemesi tarafından, Başbakan Koizumi'nin 2001 yılında Tokyo'da bir tapınağa yaptığı ziyaretin, anayasanın "devletin dini faaliyette bulunması"nı yasaklayan maddesine aykırı olduğuna hükmedildi. Tapınağı ziyaretinde Başbakan Koizumi'nin resmi bir araç kullanması, imzasını atarken "Başbakan" sıfatını belirtmesi, mahkeme kararında yer aldı... 
   
   
   
      
   
   
</TEXT>
</DOC>
