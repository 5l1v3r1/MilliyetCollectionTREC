<DOC>
<DOCNO> 248674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sondun40.html </URL>
<DATE> 2004/06/17/ </DATE>
<TIME> 19.06 </TIME>
<AUTHOR>  </AUTHOR>
<HEADLINE>
İran'da PKK Kongre-Gel yanlıları 1 güvenlik görevlisini öldürdü 
</HEADLINE>
<TEXT>

     İran'da terör örgütü PKK Kongre-Gel yanlıları 1 güvenlik görevlisini öldürdü. 
     Iran News gazetesinin, Baztab adlı internet sitesine dayanarak bugün verdiği haberde, terör örgütünün İran'daki uzantısı olduğu iddia edilen Pejak örgütü üyelerinin, batıdaki Kürdistan eyaletinin Piranşehir bölgesinde dün düzenledikleri saldırıda 1 güvenlik görevlisini öldürdüğü belirtildi. 
     Saldırganların daha sonra Piranşehir'in dağlık kesimine kaçtıkları kaydedildi. 
     Baztab sitesi, daha önce bu örgütün son günlerde Türkiye sınırındaki Batı Azerbaycan eyaletinde faaliyetlerine hız verdiğini, örgüt üyelerinin bu eyalette Toran köyünün dağlık kesiminde güvenlik güçleriyle girdiği çatışmada, 1 güvenlik görevlisini öldürdüğünü, 2'sini yaraladığını bildirmişti. 
     
</TEXT>
</DOC>
