<DOC>
<DOCNO> 209966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sontur15.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazancı Bedih'in cenazesi için Şanlıurfa'ya sanatçı akını... 
</HEADLINE>
<TEXT>

     Şanlıurfa'da önceki gece eşiyle birlikte katalitik sobadan sızan gaz nedeniyle zehirlenen ''Kazancı Bedih'' lakaplı Bedih Yoluk 76 ve eşi Fatma Yoluk, bugün törenle toprağa verilecek. 
     Sabah saatlerinde yakınları tarafından Devlet Hastanesi morgundan alınan cenazeler, Hasanpaşa Camisi'ne getirildi. Kazancı Bedih ve eşinin cenazesi burada kılınacak öğle namazından sonra Bedüzzaman Mezarlığı'nda toprağa verilecek. 
     Türkiye'nin yaşayan ilk gazelhanı ünvanını taşıyan Kazancı Bedih'in cenaze törenine katılmak üzere aralarında İbrahim Tatlıses ve Mahmut Tuncer'in bulunduğu çok sayıda sanatçı Şanlıurfa'ya geldi. 
     Kazancı Bedih'in oğlu Naci Yoluk, böylesine büyük bir sanatçının yerinin doldurulamayacağını belirterek, ''Son zamanlarda onu katalitik soba konusunda uyarıyorduk. Ancak kendisi pratik olduğu için bu sobayı kullanıyordu. Böylesine büyük bir sanatçının sobadan sızan gaz nedeniyle yaşamını yitirmesi üzüntü verici bir olaydır'' dedi. 
     Kazancı Bedih, 60 yıllık sanat hayatında 2 bin civarında ''Sıra Geceleri'' albümüne imza attı. 
     
</TEXT>
</DOC>
