<DOC>
<DOCNO> 215198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur21.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan'a villasını boşaltması için 1 hafta süre... 
</HEADLINE>
<TEXT>

     Tasarruf Mevduatı Sigorta Fonu'nun TSMF Uzan grubuna bağlı 219 şirketin yönetimine el koymasının ardından, Medya Grup'un konukevi olarak görülen Beykoz'daki villada arama yapmak isteyen TMSF ve Mali Şube Müdürlüğü görevlileri, Genç Parti GP Genel Başkanı Cem Uzan tarafından içeri alınmadı. 
     Çubuklu'da Güven Sazak Sitesi içindeki Medya Grup Konukevi'ne gelen Mali Şube Müdürlüğü ekipleri ve TSMF avukatları ile GP Genel Başkanı Uzan arasında tartışma çıktı. 
     Uzan ve korumaları, villada arama yapmak isteyen polisleri engelledi. 
     Cem Uzan ile polisler arasındaki tartışma sırasında ''GP Genel Başkanı tarafından görevli memurlara hakaret edildiği'' gerekçesiyle, Beykoz İlçe Emniyet Müdürlüğü ekiplerince zabıt tutuldu. 
     
     CEM UZAN'IN TEPKİSİ... 
     Polislerin ayrılmasının ardından Cem Uzan, kendisini sitenin güvenlik noktasında bekleyen Genç Partililer'le görüşmek üzere dışarı çıktı. 
     Bu sırada gazetecilere açıklama yapan Uzan, konuşmasında sık sık ''Taliban'' nitelemesini yaparak bulunarak şunları söyledi 
     ''... Tayyip Erdoğan, seninle sandıkta hesaplaşacağız. Seni sadece iktidardan indirmeyeceğim, Yüce Divan'da da yargılatacağım ey vicdansız, ne yaparsan yap... Bak ben sana Bursa'da da söylemiştim bu beyaz gömleğim kefenim, benim canımı alamadığın sürece ben senin ensendeyim...'' Genç Parti Genel Başkanı Uzan, partililerle bir süre görüştükten sonra villaya döndü. 
     Bu arada, Cem Uzan'a, Medya Grup'un konukevi olan Beykoz'daki villayı boşaltması için 1 hafta süre verildiği öğrenildi. 
     
</TEXT>
</DOC>
