<DOC>
<DOCNO> 213864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sondun05.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Spirit'in, Mars'taki incelemeleri sürüyor... 
</HEADLINE>
<TEXT>

     Amerikan Uzay ve Havacılık Dairesi'nin NASA Mars'a gönderdiği uzay robotu Spirit'in, ilk kez ''kızıl gezegen''de bir kayada küçük bir delik açtığı bildirildi. 
     NASA'dan yapılan açıklamada, Spirit'in kayayı inceledikten sonra mevcut konumuna göre gezegenin kuzeydoğusundaki bir kratere doğru harekete geçeceği belirtildi. 
     Spirit'in kayaları delmeye yarayan RAT adlı aletiyle kayada açtığı deliğin, 4,55 santimetre çapında 2,65 milimetre derinliğinde olduğu kaydedildi. 
     Robot daha önce, fırçasının yardımıyla kayanın üzerindeki tozu temizlemişti. 
     Bu arada, gezegenin farklı bir bölgesine indirilen diğer robot Opportunity'nin ise indirildiği noktaya birkaç metre ötedeki kayalık bir bölgeye doğru yavaşça ilerlemeye devam ettiği açıklandı. 
     Opportunity ve Spirit robotları, kayaları ve zemini inceleyerek ''kızıl gezegen''de hayat olup olmadığını araştırıyor. 
     
</TEXT>
</DOC>
