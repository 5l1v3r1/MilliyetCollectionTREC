<DOC>
<DOCNO> 245840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/dunya/axdun02.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan küçük bir ayrıntı... 
</HEADLINE>
<TEXT>


DIŞ HABERLER SERVİSİ 


Iraklı 18 aylık Muhammed Salim'in cansız bedeni toprağa verilmek üzere tabuta konulmuş ve yakınları da ona son kez bakarak veda ediyor... Amerikan işgal güçleriyle Şii milislerin çatışmasına sahne olan Irak'ın başkenti Bağdat'taki Sadr semtinde süren gerginlik aynı aileden 5 kişinin yaşamına mal oldu. Önceki gece yakınlarının ziyaretinden dönerken araçları Amerikan askerlerinin ateşine hedef olan ailenin en küçüğü Muhammed Salim ile birlikte 4 kişi olay yerinde can verdi. Dün toprağa verilmek üzere düzenlenen cenaze töreninde minik Muhammed'in kıyafetiyle tabuta konulması duygusal anlar yaşattı. Öte yandan Bağdat'ta ABD güvenlik şirketi "Blackwater" için çalışan 2 Polonyalı ve 2 Amerikalı sivil öldürüldü. Bu arada Irak'ın yeni geçici hükümetinde Adalet Bakanı Malik Dohan El Hasan, egemenliğin Iraklılara devredileceği 30 Haziran'dan sonra ülkede idam cezasının yeniden uygulamaya konulacağını açıkladı. 


</TEXT>
</DOC>
