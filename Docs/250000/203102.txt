<DOC>
<DOCNO> 203102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/guncel/gun90.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   ABD'den çok önemli açıklama ..    Basında, Saddam'ın yakalandığı sıradaki sağlık kontrolüyle ilgili olarak bir çok haber çıkmıştır. Papalık bile "inek muamelesi yapıldı" dedikten sonra bir açıklama yapmak artık Allah'ın emri olmuştur... 
   1 Papalık, "inek muamelesi" diyerek hayvan haklarına önem vermediğini ortaya koymuştur. İnek de bir canlıdır ve "inek muamelesi", hayvanları aşağılayıcı bir ifadedir. Bizi üzmüştür... 
   2 Ayrıca yakın dost ve müttefikimiz Hindistan'da dinen kutsal olan bu hayvanlara yapılan hakaret dinler arası bir kavgaya yol açabilir. Biz ABD olarak gereken tedbirleri acilen alacağız... 
   3 Üstelik ineklerin etinden, sütünden, derisinden yararlandığımız unutulmamalıdır. Bu açıdan da bakınca, "inek muamelesi" yapmanın teknik açıdan da mümkün olmadığı görülmektedir... 
   4 ABD, dünyanın neresinde ağrısı, sızısı olan birini görse, derhal yardım etmeyi kendine görev bilmiş, insan haklarını ve demokrasiyi her yere götürmeyi ilke edinmiştir. O filmde görülen kişi de dişinin ağrıdığını söylemiş, insani açıdan doktorumuz tarafından kontrol edilmiştir. Malum diş ve kulak ağrısı çok pis olur... 
   5 Muayene edilen kişinin Saddam olduğu anlaşılmış, didik didik aranan Irak'ta bakılmayan tek yer olan ağız ve saçlarda, bir türlü bulunamayan kimyasal silahlara bakılmıştır. Hatta bu olay Güney Afrika gazetelerinde haber olmuştur gerçek . Röntgenle aramalara devam edilmektedir. Saygıyla duyururuz... 
   
   Türk televizyonlarında unutulmayan anlar... 8. bölüm 
   Ece Erken''le evinde röportaj yapılırken dolapları karıştıran muhabirin doğum kontrol hapı bulması ve Ece Erken''in "başım ağrıyınca içiyorum iyi geliyor yaa gercekten iyi geliyor..." diye olayı geçiştirmesi... 
   İbrahim Erkal''ın dizi çekimlerinde Emine Ün''e havuz başında tokat atması gereken sahnede, kendini olaya fazlaca kaptırıp sağlam bi tokat savurması ve zavallı kızın rol icabı düşmesi gereken havuza gerçekten düşüp fenalaşması... 
   Heysel Stadında 38 kişinin öldüğü ünlü Liverpool-Juventus maçında 1985 onlarca kişinin cesedi saha içinde oradan oraya taşınırken maçın spikeri Tansu Polatkan''in "Sayın seyirciler bu arada ben de size bu iki takım arasında oynanan son maç hakkında bilgi vereyim..." diyerek olayın vahametini bir anda sıfıra indirmesi... 
   Yasemin Yalçın ve kocası İlyas İlbey''in A Takımı''nda, Yasemin Yalçın''ın mayolu resmini çeken Şamdan muhabiriyle tartışması... 
   Ali Sami Alkış''ın canlı yayında Rıdvan Dilmen''le iddialaşıp, "nizami şarj" olayını program sunucusu İlker Yasin''in arkasına geçerek uygulamalı ve ayrıntılı göstermesi... 
   Türkiye-G.Kore Dünya Kupası öncesi hazırlık maçından sonra çok koşan Güney Kore hakkında yorum yapması için uzatılan mikrofona Ümit Özat''ın "Bu adamlar maymun hapı almış .." demesi... 
   Güneş Tecelli''nin TRT''nin Pazar programında "Bu adam ne yapıyor " yarışmasında hediye olarak toplama araba parçaları kapı, tekerlek, kaput, direksiyon v.s. vermesi... 
   
   Şöferrr Şöferrrrr Yaktın gızımı Şöferrrrr .. 
   Michael Schumacher''in kaynanası 
   
   Portatif Yasin 
   "Yasin''in kafası dışarıya çıktı .." 
</TEXT>
</DOC>
