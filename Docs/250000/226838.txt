<DOC>
<DOCNO> 226838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun54.html </URL>
<DATE> 2004/03/30/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Bush, Kerry'yi reklamlarla geçti 
</HEADLINE>
<TEXT>

     ABD Başkanı George W. Bush, başkanlık seçimiyle ilgili yapılan son kamuoyu araştırmasına göre, Demokrat rakibi John Kerry'yi geride bıraktı. 
     USA Today ve CNN tarafından yapılan kamuoyu araştırmasının sonuçları, Bush'un halk desteğinin yüzde 51, Kerry'nin halk desteğinin yüzde 47 olduğunu ortaya koydu. 
     Bush'un bir önceki yoklamaya göre 7 puan kazandığı, Kerry'nin ise 5 puan kaybettiği belirtildi. 
     Eski danışmanı Richard Clarke'ın 11 Eylül terör saldırılarına ilişkin ağır eleştirilerine karşın Bush'un Kerry karşısında puan kazanmasında, seçim kampanyasındaki reklamların etkili olduğu sanılıyor. 
     Son kamuoyu yoklamasında, Beyaz Saray'ın 11 Eylül saldırılarının önlenmesi konusunda yapabileceği her şeyi yapmadığını düşünenlerin oranı yüzde 54 olarak belirlendi. Deneklerin yüzde 67'si, yönetimden bu trajediyi önlemesinin beklenmemesi gerektiğini ifade etti. 
     Bush yönetiminin Irak endişesi yüzünde El Kaide tehdidine gerekli dikkati göstermediğini düşünenlerin oranı ile aksini düşünenlerin oranı yüzde 49'a yüzde 49 olarak ortaya çıktı. 
     
</TEXT>
</DOC>
