<DOC>
<DOCNO> 219296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur08.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudanya'da yangın 3 çocuk yanarak öldü... 
</HEADLINE>
<TEXT>

     Bursa'nın Mudanya ilçesinde bir evde çıkan yangında 3 çocuk yanarak can verdi. 
     Alınan bilgiye göre, Erdoğdu Mahallesi Sevgilik Caddesi'ndeki Hakkı ve Gülbeyaz Keskin çiftinin evinde yangın çıktı. Çocukların kaldığı odanın ahşap zemini üzerine sobadan düşen ateşin neden olduğu belirtilen yangın, kısa sürede büyüdü. 
     İtfaiye ekipleri ve güvenlik güçlerinin müdahale ettiği yangında, odada bulunan Sümeyya 4 , Eren 3 ve Hamza 1 Keskin kardeşler yanarak öldü. 
     Çocuklarının ölmesiyle sinir krizi geçiren Hakkı ve Gülbeyaz Keskin çifti, komşuları tarafından güçlükle sakinleştirildi. 
     Güvenlik güçleri, yangınla ilgili olarak anne ve babanın ifadesine başvurarak, soruşturma başlattı. 
     
</TEXT>
</DOC>
