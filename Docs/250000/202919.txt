<DOC>
<DOCNO> 202919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun13.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Necef'te bir Baas yetkilisi linç edildi 
</HEADLINE>
<TEXT>

     Irak'ın en büyük Şii örgütü Irak İslam Devrimi Yüksek Konseyi'nin IİDYK bir yetkilisi öldürüldü. 
     Irak'taki IİDYK temsilcisi, Muhammed El Hekim'in, Bağdat'ın Amil bölgesindeki evinin yakınında Irak'ın devrik lideri Saddam Hüseyin yanlıları tarafından öldürüldüğünü söyledi. 
     El Hekim'in, Saddam yanlılarından daha önce ölüm tehditleri aldığı kaydedildi. 
     IİDYK temsilcisi, öte yandan Necef'te öfkeli bir kalabalığın, 1991 Körfez savaşından sonra başlayan Şii isyanının bastırılmasında rol oynayan Baas partisi yetkilisi Ali Ezzalimi'yi linç ettiğini belirtti. 
     IİDYK'nın lideri Ayetullah Muhammed Bagır El Hekim, Ağustos ayında Necef'te düzenlenen saldırıda ölmüş, yerine Irak Geçici Hükümet Konseyi'nin bu ayki lideri olan kardeşi Abdülaziz El Hekim geçmişti. 
     
</TEXT>
</DOC>
