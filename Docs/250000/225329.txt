<DOC>
<DOCNO> 225329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/ekonomi/eko06.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yolsuzluğun bedeli yatırımsızlık' 
</HEADLINE>
<TEXT>

   Etik Değerler Vakfı Başkanı Tansal, yatırımların azalmasına neden olan yolsuzluğun ekonomik bedelinin ağır olduğunu söyledi 
   EKONOMİ SERVİSİ 
   
   Türkiye Etik Değerler Merkezi Vakfı'nın TEDMER , Dünya Bankası'nın desteği ve merkezi ABD'de bulunan Etik Değerler Merkezi'nin ERC katkılarıyla İstanbul'da düzenlediği 'dürüstlük' konulu toplantıda konuşan TEDMER Başkanı Prof. Dr. Sabih Tansal, yolsuzluğun ekonomik bedelinin çok ağır olduğunu söyledi. 
   Tansal, yolsuzluğun, yatırımları azalttığını, yabancı sermayeyi kaçırttığını ve güven erezyonu yarattığı belirtti. Uluslararası İnsani Değerler Derneği kurucusu Sri Sri Ravishankar da kendisinin Hindistan'dan geldiğini belirterek, "Orada yolsuzluk çok yaygın ama sivil toplum çok aktif. Bir kere yolsuzluk ortaya çıkınca kimse koltukları daha fazla işgal edemiyor" dedi. Merck Sharp Dohme İlaçları Genel Müdürü Kevin Ali ise "Yolsuzluk, Türk piyasasının ticari gerçeklerini bozuyor" dedi. OECD'nin Sıgma Danışmanlık Grubu'nun baş uzmanı Howard Whitton da yolsuzlukla ilgili bültenlerde cumhurbaşkanlarının, başbakanların görevden alındığından bahsedilmeye başlandığını söyledi. 
   
   
</TEXT>
</DOC>
