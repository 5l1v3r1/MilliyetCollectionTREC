<DOC>
<DOCNO> 200841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun26.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta birkaç saat içinde 2. intihar saldırısı .. 
</HEADLINE>
<TEXT>

     Irak'ın başkenti Bağdat'ın kuzeyindeki bir Amerikan askeri tesisi önünde, bir intihar eylemcisinin üzerindeki patlayıcı maddeyi infilak ettirdiği bildirildi. 
     Irak'ta birkaç saat içinde düzenlenen bu ikinci intihar saldırısında, 2 Amerikan askerinin hafif yaralandığı açıklandı. 
     Amerikalı askeri sözcü, Bağdat'ın 25 kilometre kuzeydoğusundaki Hüseyniye'de bulunan tesisin girişine doğru yürüyen şüphelinin, kapının önündeki askeri polisin ateş açmasından sonra üzerindeki patlayıcı maddeyi infilak ettirerek kendini havaya uçurduğunu söyledi. 
     Irak'ın kuzeyindeki Musul kentinin 50 kilometre batısında bulunan Talafar'daki bir Amerikan üssüne birkaç saat önce düzenlenen intihar saldırısında da 41 Amerikan askeri ile 6 Iraklı sivil yaralanmıştı. 
     
</TEXT>
</DOC>
