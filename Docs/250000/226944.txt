<DOC>
<DOCNO> 226944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonspo16.html </URL>
<DATE> 2004/03/30/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Zidane, Carlos, Beckham ve Helguera milli takımlarda yok... 
</HEADLINE>
<TEXT>

     İspanya'nın ünlü kulübü Real Madrid'de forma giyen Zinedine Zidane, Roberto Carlos, David Beckham ve Ivan Helguera, yarın yapılacak özel milli maçlarda takımlarındaki yerlerini alamayacaklar. 
     Fransa Milli Takım Kaptanı Zinedine Zidane, geçen pazar günü ligde oynanan Sevilla maçında bacağından sakatlanmış ve kendi isteğiyle oyundan çıkmıştı. Zidane, Hollanda maçında ülkesinin formasını giyemeyecek. 
     İngiliz futbolcu David Beckham'ın da aynı maçta dizinden sakatlandığı için İsveç ile yapılacak karşılaşmada takımdaki yerini alamayacağı bildirildi. 
     Brezilyalı futbolcu Roberto Carlos ise milli takıma çağrılmasına ve ülkesine gitmesine rağmen, yine Sevilla maçında sakatlanması nedeniyle forma giyemeyecek. 
     İspanya'nın milli oyuncusu Ivan Helguera da bacağındaki iltihaplanma nedeniyle milli mücadelede sahada olmayacak. 
     
</TEXT>
</DOC>
