<DOC>
<DOCNO> 246308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur24.html </URL>
<DATE> 2004/06/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
RTÜK Başkanlığı'na Fatih Karaca tekrar seçildi... 
</HEADLINE>
<TEXT>

     Radyo ve Televizyon Üst Kurulu'nun RTÜK toplantısında, Fatih Karaca başkanlığa yeniden seçildi. 
     RTÜK, Başkan Fatih Karaca'nın 2 yıllık görev süresinin dolması nedeniyle, yeni başkan ve başkan vekilini seçmek üzere saat 14.20'de toplandı. 
     Toplantıda, RTÜK Başkanlığı'na, ilk tur seçimde 6 oy alan Fatih Karaca, ikinci kez seçildi. 
     Zakir Avşar da, 7 oy ile ikinci kez RTÜK Başkan Vekilliği'ne getirildi. 
     Fatih Karaca, başkanlığa yeniden seçilmesinin ardından düzenlediği basın toplantısında, son günlerde vatandaşlardan yoğun tepki alan 'reklam kirliliği'ni ele alacaklarını söyledi. Karaca, dizi aralarında dizilerden daha uzun süren reklam yayınlanmasını engellemek için gerekli çalışmaların yapacağını belirtti. 
     
</TEXT>
</DOC>
