<DOC>
<DOCNO> 232489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yazar/theper.html </URL>
<DATE> 2004/04/18/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yanlış iş yapıyorlar 
</HEADLINE>
<TEXT>

   
   Bir yakınım elinde bulunan banka makbuzunu faksladı. Bankaya 79.000.000 TL civarında ödeme yapmış. En büyüklerden olduğunu iddia eden banka kendisine yarım boy bir kağıt uzatmış, üzerinde "79.000.000 TL tahsil ediniz" yazıyor. "Bu ne" diye sormuş, makbuz demişler. 
   İyi ama üzerinde ödendi - alındı - tahsil edildi falan gibi bir ibare yok böyle makbuz olur mu, diye sormuş, biz böyle uyguluyoruz, demişler. Üzerine bir kelime "ödendi" yazdırmak için bir saate yakın uğraşmış. Sair makbuzlara baktım, evet gerçekten sadece "....TL tahsil ediniz" yazıyor. 
   Bana sorusu, böyle ibare ile alsaydım, makbuz yerine geçer miydi 
   Bunun yanıtını vermek için hukukçu olmak gerekmiyor ki, elbette bir para ödendi ise bunun alındığının ifade edilmesi şart. Biz böyle uyguluyoruz yanıt mı yani Siz yanlış uyguluyorsunuz, öyleyse yanlışınızı düzeltin. Hukuk sistemini siz mi kuracaksınız Bankalar da yasalara göre iş yapan şirketlerdir. Elbette sokaktaki vatandaşın dikkatinden kaçabilir, ancak böyle geçersiz bir makbuzla iş yapmakta ısrarın amacının ne olduğunu şu anda söyleyemiyorum ancak bunun yanlış olduğunu bir bankanın bilmemesi mümkün mü Hele hele uyarı üzerine alındı ibaresinin yazılmama konusunda ısrar edilmesini hiç anlayamadım. 
   Bu vesile ile okuyucularımı uyarmış olayım. Para ödediğiniz her yerden bu banka dahi olsa bankanın firmalardan ayrıcalığı yok ödendiğini açıkça belirtir makbuz mutlaka isteyin. Vermemekte direnirlerse üst makamlarına başvurun, riske girmemek için bunu yapmak, banka dahi olsa yanlış yapanı doğruya zorlamak görevimiz olduğunu unutmayın. 
   
      
   
</TEXT>
</DOC>
