<DOC>
<DOCNO> 241651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/soneko13.html </URL>
<DATE> 2004/05/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Mitsubishi, 4 milyar dolarlık yeni kaynak buldu... 
</HEADLINE>
<TEXT>

     Uzun süredir içinde bulunduğu krizden kurtulmaya çalışan Japon otomotiv üreticisi Mitsubishi Motors, yeniden yapılanma planı çerçevesinde 4 milyar dolar yeni kaynak sağladı. 
     Mitsubishi Motors'dan yapılan açıklamada, 450 milyar yenlik 4 milyar dolar yeni fonun, şirketin Alman ortağı DaimlerChrysler'a baş vurulmadan ana şirket Mitsubishi ve başka yatırımcılardan sağlandığı bildirildi. 
     Yeni kaynak sayesinde girişilecek yeniden yapılanma ile Mitsubishi Motors'un ABD Illionis'deki fabrikasının kapanmaktan kurtulacağı buna karşılık Japonya ve Avustralya'daki bazı tesislerini kapatacağı, dünya çapında 44 bin kişiye ulaşan işgücünden önemli miktarda kesinti yapılacağı ve gelecek 3 yıl içinde tüm dünyada satılan otomotiv sayısını ciddi biçimde artırmak için çaba gösterileceği belirtildi. 
     Toplam borç yükü 1 trilyon yene 9 milyar dolar ulaşan Mitsubishi Motors, hisse senetlerinin yüzde 37'sini Alman DaimlerChrysler'a satmasına rağmen krizden çıkamamıştı. 
     Alman şirketinin geçen ay beklenmedik biçimde, Mitsubishi Motors'a bundan böyle para desteği yapmayacağını açıklaması Japon şirketi için ağır bir darbe olmuştu. 
     Ancak, bağlı olduğu ana şirket Mitsubishi Holding'in Mitsubishi Motors'u kaderine terk etmyeceğini açıklaması şirket için yeni umut yaratmıştı. 
     Gözlemciler, Mitsubishi Motors'un en büyük sorununun Japon tüketicilerinin güvenini yitirmesi olduğunu belirtiyor. Şirketin geçmişte otomobillerinde görtülen ciddi üretim hatalarını ört bas ettiğinin ortaya çıkması itibarını ciddi biçimde sarsmış bulunuyor. 
     
</TEXT>
</DOC>
