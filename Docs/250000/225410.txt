<DOC>
<DOCNO> 225410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun01.html </URL>
<DATE> 2004/03/25/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Bush, Karamanlis'i 20 Mayıs'ta Beyaz Saray'a davet etti 
</HEADLINE>
<TEXT>

     ABD Başkanı George Walker Bush, Yunanistan seçimlerini kazanarak başbakanlığı üstlenen Kostas Karamanlis'i, 20 Mayıs'ta Beyaz Saray'a davet etti. 
     Beyaz Saray sözcüsü Scott McClellan, açıklamasında, Bush ile Karamanlis'in, ağırlıklı olarak Atina'da yapılacak Olimpiyat Oyunları ve diğer bölgesel konuları görüşeceğini söyledi. 
     Washington'daki gözlemciler ise Karamanlis için öngörülen ziyaretin, 1 Mayıs'a kadar tamamlanması amaçlanan Kıbrıs'ta çözüm sürecinin sonrasında gerçekleşecek olmasından dolayı, Beyaz Saray görüşmesinin, Kıbrıs'ta halen devam eden sürece bir katkısının bulunmayacağına işaret ettiler. 
     McClellan, açıklamasında, ''Bu ziyaret, demokrasi, refah ve güneydoğu Avrupa ve büyük Ortadoğu bölgesinde barış arayışı çerçevesinde, Yunanistan ile ortaklığımızı derinleştirmek açısından bir fırsat oluşturacak'' dedi. 

     
</TEXT>
</DOC>
