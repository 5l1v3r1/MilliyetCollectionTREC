<DOC>
<DOCNO> 227797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/siyaset/siy15.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın Öcalan sloganı kaybettirdi 
</HEADLINE>
<TEXT>

   SHP Genel Başkanı, seçimlerde aldıkları sonucu, mitinglerde PKK bayraklarının açılmasına bağladı 
      NAMIK DURUKAN Ankara 

   
   Yerel seçimlere, DEHAP'ın da aralarında bulunduğu 6 partinin bir araya geldiği Demokratik Güç Birliği oluşumuyla katılan SHP'nin Genel Başkanı Murat Karayalçın, seçimlerde aldıkları başarısız sonucun nedenlerini anlattı. Karayalçın, hedeflerini yüzde 10 olarak belirlediklerini ancak hesapları tutmayınca yüzde 5'le yetinmek zorunda kaldıklarını söyledi. 
   
   PKK bayrakları etkili oldu 
   Başarısız sonuçta seçim öncesi Demokratik Güç Birliği aleyhine propaganda ve saldırıların etkili olduğunu savunan Karayalçın, CHP Genel Başkanı Deniz Baykal'ın "SHP listeleri İmralı'da hazırlandı" sözlerine yönelik huhuki sürecin de başlatıldığını belirtti. 
   Karayalçın, şunları söyledi "Diğer partilerin miting yapmaya cesaret edemediği Diyarbakır'da görkemli bir miting yaptık. Ancak mitinge katılan PKK unsurlarının slogan atmalarının, poster ve bayrak açmalarının olumsuz etkileri oldu. Bu girişimi engelleme yönünde DEHAP'lı arkadaşlarımın çabası yetersiz kaldı. Medya da kalabalığı görmeyerek sloganları haber yaptı." 
   
   
   
</TEXT>
</DOC>
