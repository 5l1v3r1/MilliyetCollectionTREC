<DOC>
<DOCNO> 226396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sontur02.html </URL>
<DATE> 2004/03/28/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Köye oy pusulalarını götüren otomobil takla attı 
</HEADLINE>
<TEXT>

     Aydın'ın Köşk ilçesinde meydana gelen kazada, özel otomobil takla attı. Kazada, 3 öğretmen yaralandı. 
     Köşk ilçesine bağlı Baklaköy'de meydana geldi. Plakası belirlenemeyen özel otomobil, köy yakınlarında takla attı. Araçta bulunan ve köye seçim pusulası götüren, isimleri henüz belirlenemeyen 3 öğretmenin yaralandığı öğrenildi. 
     
     ÖĞRETMEN ÇİFTİN SAĞLIK DURUMLARI İYİ 

     Aydın'ın Köşk İlçesi'nde kaza yapan seçim görevlisi öğretmen çiftin sağlık durumlarının iyi olduğu bildirildi. 
     Oy pusulalarını taşıdığı bildirilen otomobilin kaza yapması sonucu ilk belirlemelere göre 3 öğretmenin yaralandığı kaydedilen kazada, yetkililer yaralı sayısını 2 olarak tespit etti. 
     Köşk İlçesi'ne bağlı Ilıdağ Köyü'nde seçim görevlisi Ilıdağ İlköğretim Okulu Müdürü Coşkun Ömür'ün kullandığı 61 HA 504 plakalı otomobil, Bakla Köy yakınlarında, sürücüsünün direksiyon hakimiyetini kaybetmesi sonucu takla attı. 
     Kazada, sürücü hafif yaralanırken. yanında bulunan eşi Emine Ömür, Aydın Devlet Hastanesi'ne kaldırıldı. Emine Ömür'ün sağlık durumunun iyi olduğu bildirildi. 
     
</TEXT>
</DOC>
