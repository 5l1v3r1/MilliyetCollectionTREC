<DOC>
<DOCNO> 234634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun35.html </URL>
<DATE> 2004/04/25/ </DATE>
<TIME> 18.36 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Psaruda-Benaki "Kıbrıslı kardeşlerimizin yanında olacağız" 
</HEADLINE>
<TEXT>

     Yunanistan Parlamentosu Başkanı Anna Psaruda-Benaki, ''Atina'nın Kıbrıs Rum halkının yanında olmaya devam edeceğini'' söyledi. 
     Psaruda-Benaki, sözde Ermeni soykırımı günü nedeniyle düzenlenen konferansa katılımı sonrasında sorular üzerine, Kıbrıstda referandum sonuçları hakkında değerlendirmede bulundu. 
     ''Kıbrıslı kardeşlerimizin aldığı cesur karara saygı duyuyoruz. Kuşkusuz yanlarında olmaya devam edeceğiz'' diyen Psaruda-Benaki, ''Hedefimiz Kıbrıs'ta kalıcı ve adil bir çözümün bulunmasıdır, çabalarımızı sürdüreceğiz'' diye konuştu. 
     Psaruda-Benaki, ''Karşılıklı anlayış, demokrasi ve insan haklarına saygı çerçevesinde Türk-Yunan ilişkilerinde ve Kıbrıs sorununa adil çözüm getirilmesi yolunda gelişme kaydedileceğini ümit ettiğini'' söyledi. 
     
</TEXT>
</DOC>
