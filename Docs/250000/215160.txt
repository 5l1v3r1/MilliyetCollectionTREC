<DOC>
<DOCNO> 215160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo04.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'un İstanbul yolculuğu sürüyor... 
</HEADLINE>
<TEXT>

     Birinci Süper Lig'de Beşiktaş ile karşılaşacak olan Denizlispor'un İstanbul yolculuğu sürüyor. 
     Denizlispor Genel Sekreteri Ünver Cengiz, dün akşam Denizli'den otobüsle yola çıkan yeşil-siyahlı kafilenin, saat 01.00'de Kütahya'ya ulaştığını, İstanbul karayolunun kapalı olması nedeniyle trafik ekiplerinin yola devam izni vermediğini anlattı. Cengiz, Kafilenin birbölümünün Meram Ekspresi'ne, diğer bölümünün ise Pamukkale Ekspresi'nebinerek trenle yoluna devam ettiğini kaydetti. 
     Giray Bulak ve 6 futbolcunun bulunduğu Pamukkale Ekspresi'nin 3 vagonunun raydan çıktığını belirten Cengiz, Bulak ve 6 futbolcunun daha sonra Meram Ekspresi'ne bindiğini bildirdi. 
     Cengiz, ''Çok zor şartlarda yolculuk yapıyoruz ve İstanbul'a ulaşmaya çalışıyoruz'' dedi. 
     Denizlispor Teknik Direktörü Giray Bulak ise yolculuğu sürdürdüklerini belirterek, şöyle konuştu 
     ''Pamukkale Ekspresi'nin vagonları raydan çıkınca bulunduğumuz tren kaza geçirdi. Ancak bizim bulunduğumuz vagon değil, arkamızdaki 3vagon raydan çıktı. Ben ve futbolcularım bu kazayı yara almadan atlattık.'' Denizlispor dün uçakla İzmir üzerinden İstanbul'a gitmeyi denemiş ancak uçakların İstanbul'a inişine izin verilmemesi üzerine Denizli'yedönerek, karayolu üzerinden İstanbul'a hareket etmişti. Denizlispor Futbol Şubesi Başkanı Turgut Dalaman, karşılaşmanın ertelenmemesine, ''İnsan hayatı bu kadar ucuz mu'' diye tepki göstermişti. 
     
</TEXT>
</DOC>
