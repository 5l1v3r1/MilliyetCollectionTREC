<DOC>
<DOCNO> 201556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sondun16.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman vekiller, KKTC'de yönetimin değişmesinden yana... 
</HEADLINE>
<TEXT>

     Alman federal meclisinde farklı partilere mensup milletvekilleri, KKTC'de 14 Aralık Pazar günü yapılacak seçimlerde yönetimin değişmesini ümit ettiklerini belirttiler. 
     İktidardaki Sosyal Demokrat Partili SPD Milletvekili Günter Gloser, seçimleri ''Kıbrıs'ın kader seçimi'' olarak nitelendirerek, ''Seçmenler, Avrupa perspektifini mi, yoksa Kuzey Kıbrıs'ın dışlanmasını mı istediklerine karar vermek durumundalar'' dedi. 
     Koalisyon ortağı Birlik 90 Yeşiller Partili Milletvekili Rainder Steenblock da, ''Kıbrıs sorununun çözümünün anahtarı Ankara'da'' dedi. 
     Muhalefetteki Hıristiyan Demokrat Birlik Partili CDU Milletvekili Siegfried Helias da, KKTC'de adil seçimlerin yapılması için gerekli tüm önlemleri alması için Türk hükümetine çağrıda bulunarak, Denktaş yönetimini eleştiren bazı gazetecilerin ''susturulduğunu'' ileri sürdü. 
     Helias, ''Kuzey Kıbrıslı seçmenlerin bilge bir karar vermelerini diliyoruz'' dedi. 
     
</TEXT>
</DOC>
