<DOC>
<DOCNO> 225356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/siyaset/siy07.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ayla'ya dokundurtmam' 
</HEADLINE>
<TEXT>

   İlkokulda korumalığını yaptığı Ayla'ya aşkını itiraf edemeyen Sanayi ve Ticaret Bakanı Ali Coşkun, duygularını bu sözlerle açığa vurmuş... 
      İSTANBUL Milliyet 

   
   Krem reklamındaki çıplak kadın fotoğrafına gösterdiği tepkiyle gündeme gelen Sanayi ve Ticaret Bakanı Ali Coşkun, "korumalığını" yaptığı çocukluk arkadaşı Ayla'ya aşkını itiraf edemediğini ve yıllarca aradığını anlattı. Tempo dergisindeki yazıya göre Ankara Mimar Kemal İlkokulu, mezunları Bülent Ecevit'ten, Altan Öymen'e, Ali Coşkun'dan Ali Bozer'e kadar pek çok ünlüye "anılarını" tazeletti. Coşkun, şu anısını anlattı 
   "Sınıfta İris ve Ayla adlarında iki kız arkadaşımız vardı ve Ayşe Abla Korosu'nda mandolin çalıyorlardı. Biraz iriyarı olmam nedeniyle müzik öğretmenimiz beni onlara koruma gibi görevlendirdi. İlhan Oba diye bir arkadaşımız bir gün bana 'İris'i seviyorum Ali, bana izin ver, yardımcı ol' dedi. Bir arkadaşı da aynı izni Ayla için istedi. 'Arkadaş İris neyse de ben Ayla'ya dokundurtmam' deyince bizim niyet ortaya çıktı. Tabii Ayla bunu hiç bilmedi." 
   
   
   
   
</TEXT>
</DOC>
