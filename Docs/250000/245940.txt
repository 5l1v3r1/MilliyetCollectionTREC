<DOC>
<DOCNO> 245940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun34.html </URL>
<DATE> 2004/06/07/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Hrisostomos Annan Planı yeniden gelirse yüzde 90 'hayır' çıkar 
</HEADLINE>
<TEXT>

     Baf Metropoliti Hrisostomos, ''Annan planının yeniden referanduma sunulması halinde, Rum kesimindeki 'hayır' oylarının yüzde 76'dan yüzde 90'a çıkacağı'' görüşünü savundu. 
     Politis gazetesinin haberine göre, Baf Metropoliti Hrisostomos, yaptığı açıklamada, ''Rum Kilisesi'nin Annan planının ikinci bir referandumla yeniden gündeme getirilmesi konusundaki endişelerini'' dile getirdi. 
     Hrisostomos, ''Eğer halkımız mücadeleden geri adım atmazsa o zaman Annan planının tekrarının özlemini çekenlerin yeni bir referanduma sunmaları söz konusu değildir. Böyle bir durumda olumsuz oy oranı yüzde 76'dan yüzde 90'a çıkacak'' diye konuştu. 
     Hrisostomos, ''Planın geri gelmesi için ilk önce ciddi değişikliklerin olması gerektiğini'' ifade ederek, ''Yabancı askerlerin, bir Avrupa ülkesinde müdahale haklarıyla kalamayacaklarını'' söyledi. 
     
</TEXT>
</DOC>
