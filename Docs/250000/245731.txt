<DOC>
<DOCNO> 245731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sondun07.html </URL>
<DATE> 2004/06/06/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İngiltere girişleri kısıtlayacak 
</HEADLINE>
<TEXT>

     The Sunday Telegraph gazetesi, hükümetin İngiliz milletler topluluğuna üye ülkelerden iki yıllık geçici çalışma izniyle İngiltere'ye girişleri kısıtlayacağını öne sürdü. 
     Başbakan Tony Blair'in konuyla ilgili yasal düzenleme için düğmeye bastığını belirten Telegraph, bu yolla İngiltere'ye gelen İngiliz milletler topluluğu üyesi ülkelerin vatandaşlarının daha sonra buraya yerleştiklerinin tespit edildiğini bildirdi. 
     Pakistan, Nijerya, Sierra Leone, Gana, Bangladeş gibi ülkelerden İngiltere'de geçici çalışma izni almak üzere yapılan başvurulardaki büyük artış üzerine Başbakan Blair'in duruma müdahale ettiğini de duyuran Telegraph, başbakanlık sözcüsünün de böyle bir çalışmanın varlığını doğruladığını bildirdi. 
     
</TEXT>
</DOC>
