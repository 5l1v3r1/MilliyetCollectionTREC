<DOC>
<DOCNO> 218850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/magazin/mag02.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli şahıs Jackson çıktı 
</HEADLINE>
<TEXT>

   Meşhur maskesiyle alışveriş yapan Michael Jackson'ı tanımayan süpermarket görevlisi polise haber verdi 
      DIŞ HABERLER SERVİSİ 
   
   Çocuklara cinsel tacizde bulunduğu iddiaları yaptığı müzikten daha fazla gündeme gelen Michael Jackson, 'gizemli varlığıyla' süpermarket çalışanlarının korkulu anlar yaşamasına neden oldu. Jackson, ABD Colorado Aspen'deki bir süpermarkette 'meşhur' maskesiyle alışveriş yaparken kısa süreli paniğe yol açtı. Çalışanlardan biri Jackson'ı tanıyamayınca, polisi arayarak 'markette maskeli birinin bulunduğunu' bildirdi. Kısa bir süre sonra markete gelen polis, 'şüpheli kişiden' maskesini çıkarmasını istedi. Şüphelinin Michael Jackson olduğunu anlayan polis, "Herhangi bir sorun yok" diyerek marketten ayrıldı. 
   Aspen'deki bir uyuşturucu rehabilitasyon kliniğinde tedavi gördüğü öne sürülen Jackson, bir açıklama yaparak iddiaların yalan olduğunu ve çocuklarıyla birlikte dinlenmek için Aspen'e geldiğini söyledi. 
   
   
   
</TEXT>
</DOC>
