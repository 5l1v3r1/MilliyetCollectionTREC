<DOC>
<DOCNO> 249598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun33.html </URL>
<DATE> 2004/06/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İran, karasularına giren İngiliz gemisini durdurdu 8 gözaltı 
</HEADLINE>
<TEXT>

     İran donanmasının, ülke karasularına giren 3 İngiliz gemisini durdurduğu ve içindeki 8 İngiliz askerini gözaltına aldığı bildirildi. 
     Arapça yayın yapan İran resmi televizyonu El Alem'deki haberde, Irak sınırındaki İran karasularına giren gemideki silahlara da el konulduğu belirtildi. 
     Olayın, Irak ile İran arasındaki Şattülarap'ta meydana geldiği kaydedildi. 
     
     İNGİLTERE GEMİLERLE İRTİBATI KAYBETTİK 

     İngiltere, İran ve Irak arasındaki Şattülarap'ta 3 İngiliz gemisi ve 8 gemiciyle ''irtibatı kaybettiğini'' bildirdi. 
     Savunma Bakanlığı sözcüsü, ''3 küçük gemi ve 8 kişilik personelden oluşan bir devriyeyle teması bu sabah kaybettiğimizi doğrulayabiliriz'' dedi. 
     Sözcü, ancak gemilere İran'ın el koyduğunu teyit edemeyeceğini söyledi. 
     İran, karasularına giren 3 İngiliz gemisinin durdurulduğunu ve gemilerdeki 8 İngiliz askerinin gözaltına alındığını bildirmişti. 
     
</TEXT>
</DOC>
