<DOC>
<DOCNO> 220335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur27.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali "NTV muhabirinin tartaklanması için soruşturma yürütülüyor" 
</HEADLINE>
<TEXT>

     İstanbul Valisi Muammer Güler, ''NTV muhabiri Hilmi Hacaloğlu'nun dün Taksim'de görev yaparken polisler tarafından tartaklandığı'' iddiasına ilişkin soruşturmanın valilikçe yürütüldüğünü bildirdi. 
     Güler, CNR Dünya Ticaret Merkezi'ndeki fuar gezisi sırasında olayla ilgili olarak Emniyet Genel Müdürlüğü Polis Teftiş Kurulu'ndan müfettiş istediğini söyledi. 
     ''Soruşturma valiliğimizce yürütülüyor'' diyen Güler, ''konuya ilişkin incelemenin yapılacağını, saklı kalan bir şey de olmayacağını'' kaydetti. 
     Vali Güler, ''İddia konusu polislerin açığa alınmasının söz konusu olup olmadığına'' ilişkin de, ''delillerin karartılma durumu bulunmaması nedeniyle böyle bir uygulamaya gerek duyulmadığını'' ifade etti. 
     
</TEXT>
</DOC>
