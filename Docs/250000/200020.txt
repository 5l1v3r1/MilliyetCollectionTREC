<DOC>
<DOCNO> 200020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo04.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona diz çöktü Rijkaard 'Rüştü' dedi 
</HEADLINE>
<TEXT>

     Barcelona kötü gidişe bir türlü 'dur' diyemiyor. Barça, İspanya Ligi'nde bu hafta deplasmanda Malaga karşısında tam anlamıyla bozguna uğradı ve sahadan 5-1 yenik ayrıldı. 
     Rüştü'nün yedek kaldığı maçta kötü bir oyun sergileyen Bordo-Mavililer'de, Valdes'in yediği hatalı gollerle saç baş yoldurdu. Bu sonuç üzerine Pazar günü oynanacak Real Madrid derbisinde temsilcimiz Rüştü Reçber’in kaleye geçmesine kesin gözüyle bakılıyor. Ayrıca zorlu karşılaşmanın teknik direktör Frank Rijkaard’ın son şansı olduğu öğrenildi. Katalan ekibine yakınlığıyla bilinen El Mundo Deportivo gazetesi Barça, Malaga’da alçaldı, küçük düştü" başlığını atarken, kaleci Valdes’in çok yıprandığını ve Real Madrid maçında kaleyi Rüştü’nün devralması gerektiğini yazdı. 
     Sport gazetesi ise Ne utanılacak bir geceö diye verdiği haberde, teknik direktör Frank Rijkaard’ın pazar günü oynanacak maçta kimi oynatacağını bilmediğini öne sürdü. 
     
</TEXT>
</DOC>
