<DOC>
<DOCNO> 242541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/siyaset/axsiy02.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler Derviş'e 'geçmişi' hatırlattı 
</HEADLINE>
<TEXT>


YTÜ'de solcu öğrencilerin protestosuyla karşılaşan Kemal Derviş, "Gençken biz de üniversite işgal ettik. Bu eylem Kophenag Kriterleri'ne uygundur" dedi 

SERHAT OĞUZ İstanbul 


CHP Milletvekili Kemal Derviş, Yıldız Teknik Üniversitesi'nde katıldığı bir panelde solcu öğrenciler tarafından protesto edilince, "Bu Kopenhag Kriterleri'ne uygundur" dedi. Kendi öğrencilik yıllarındaki solculuk anılarını anlatan Derviş, Londra'da üniversite öğrenciliği sırasında, üniversiteyi işgal ettiklerini, Yunanistan Büyükelçiliği'ni basmayı planladıklarını söyledi. 
Prof. Dr. Emre Kongar'ın yönettiği "21. Yüzyılda Sosyal Demokrat Politikalar ve Türkiye" adlı panelin başında üniversitenin sol görüşlü öğrencileri, "NATO'suz dünya, YÖK'süz üniversite istiyoruz" şeklinde pankart açıp, "IMF'ci Derviş, üniversiteden defol" diye slogan attılar. Protestoyu sessizce izleyen Derviş, "Bu Kopenhag Kriterleri'ne uygundur" deyince, Kongar, "Adam uygar, ona 'hain defol' diyorlar o 'Kopenhag Kriterleri' diyor" diye konuştu. 

'Ben de yaptım' 
Derviş, üniversite öğrenciliği sırasında Londra Türk Öğrenci Birliği Başkanı olduğunu, tepki duydukları bir kişi rektör seçilince üniversiteyi işgal ettiklerini söyledi. Derviş, bu dönemde Yunanistan'da darbe olunca Yunan Büyükelçiliği'ni basmaya karar verdiklerini belirterek şunları söyledi "Yunanlılar son anda dediler ki, 'Siz gelirseniz, cuntaya bağlı Atina Radyosu, eylemin sizden kaynaklandığını söyler' dediler. Biz de gitmedik ama eylem gerçekleşti." 

'Borç alırken IMF'yi tercih etmek gerek' 

Prof. Dr. Emre Kongar'ın yönettiği panelin başında Kemal Derviş, solcu öğrencilerin pankart ve protestolarıyla karşılaştı. Derviş, panelde sorulan bir soru üzerine borç almak gerekirse büyük devlet yerine IMF'in tercih edilmesi gerektiğini, bunun daha teknik ve siyaseten bağımlı olmayacağını söyledi. 

'Kürtçe haber neden olmasın ' 

Kemal Derviş, Kadın Girişimciler Derneği KAGİDER toplantısında, anadilde yayının bütün Avrupa'da olduğunu belirterek, "Türkiye'de niye Kürtçe haber olmasın Biz hangi akla hizmetle bunu bugüne kadar gerçekleştirmedik Aslında bölücülüğe, ayrımcılığa prim veren bu tür katı tutumlar olmuştur" dedi. 


</TEXT>
</DOC>
