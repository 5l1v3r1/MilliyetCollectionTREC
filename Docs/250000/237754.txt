<DOC>
<DOCNO> 237754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sondun37.html </URL>
<DATE> 2004/05/06/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Eski tutuklu işkenceleri anlatıyor Havlatmak, cinsel aşağılama... 
</HEADLINE>
<TEXT>

     Irak'ta ABD askerlerinin yönetimindeki Ebu Garib hapishanesinin Iraklı eski tutuklarından biri, askerlerin kendisine yaptıkları kötü muamelenin ayrıntılarını anlattı. 
     BBC'nin haberine göre, Haydar Sabbar Abid, kendisinin seksüel açıdan aşağılandığını ve yediği bir dayak sırasında çenesinin kırıldığını söyledi. 
     Köpek gibi havlamaya zorlandığını anlatan Abid, kendisi çıkarmayı reddettiği için elbiselerinin kesilerek üzerinden çıkartıldığını söyledi. 
     Haydar Sabbar Abid, bir Amerikan askerinin gülerek kendisini işaret ederken, çıplak fotoğraflarının çekildiğini belirtti. 
     Abid kendisinin ne mahkeme önüne çıkartıldığını ne de sorgulandığını vurguladı. 
     
</TEXT>
</DOC>
