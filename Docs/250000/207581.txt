<DOC>
<DOCNO> 207581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur05.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuldan eve geldi kardeşi ve annesini ölü buldu .. 
</HEADLINE>
<TEXT>

     Bayrampaşa'da bir kadın ile 5 yaşındaki kızı bıçaklanarak öldürüldü. 
     Okuldan Yıldırım mahallesi Buğday sokaktaki evlerine dönen Mustafa Uzun, annesi Sevim Uzun 35 ile 5 yaşındaki kardeşi Pınar'ı, kanlar içinde yerde buldu. 
     Çocuğun çığlığı üzerine eve gelen komşuları, vücudunun çeşitli yerlerinden bıçaklanarak öldürülen anne Sevim Uzun'un cesediyle karşılaştı. 
     Komşuları, bıçaklanan ancak hala yaşadığı anlaşılan küçük Pınar'ı hemen Özel Hayat Hastanesi'ne kaldırdı. Küçük kız, bütün müdahalelere rağmen kurtarılamadı. 
     Anne-kızın cesetleri, Adli Tıp Kurumu morguna kaldırıldı. 
     Olayın ardından eve gelen Uzun ailesinin yakınları, gözyaşlarına hakim olamadı. 
     Polisin, mali müşavirlik yaptığı belirtilen Sevim Uzun'un eşi Arslan Uzun'un bilgisine başvurduğu öğrenildi. 
     
</TEXT>
</DOC>
