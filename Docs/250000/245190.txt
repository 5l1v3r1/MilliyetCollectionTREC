<DOC>
<DOCNO> 245190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/siyaset/axsiy02.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca'nın son kalesi sonunda kapatıldı 
</HEADLINE>
<TEXT>


Okulda öğrencilerin 'zehirlendiğini', 'inançlarından kopartıldığını' savunan Milli Gençlik Vakfı, mahkeme tarafından kapatıldı 

TÜRKER KARAPINAR Ankara 


Yargıtay'ın, dini esaslara dayalı bir devlet kurmak için illegal faaliyetler yürüttüğü, Atatürk ilkelerine karşı çıktığı, Arap milliyetçisi gençlik yetiştirme çabası ve çalışması içinde bulunduğu yorumunu yaptığı, 350 bin üyesi ve 1800 şubesi bulunan Milli Gençlik Vakfı'nın MGV kapatılmasına karar verildi. 
Ankara 25. Asliye Hukuk Mahkemesi, MGV'lerin kapatılması istemiyle Vakıflar Genel Müdürlüğü'nce 22 Kasım 2001'de açılan davayı 19 Kasım 2002'de reddetmiş, Yargıtay 18. Hukuk Dairesi de kararı bozmuştu. Davaya yeniden bakan mahkeme, dünkü duruşmada, MGV'nin kapatılmasına karar verdi. 18. Daire'nin bozma kararında özetle şu saptamalar bulunuyordu 
Her ilde "ortaöğretim komisyonları" kurulmuş, öğrenciler "asıl" ve "sempatizan" olarak gruplandırılmıştır. 18'inden küçük öğrencilerin de vakıfla bağlantıları kurulmuştur.Vakıf, öğrencilere okulda "zehir" verildiği, inançlarından ve benliklerinden kopartıldığını savunmaktadır. MGV, Erbakan tarafından RP'nin gençlik kolları görevini yürütmesi için kurulmuştu. 

</TEXT>
</DOC>
