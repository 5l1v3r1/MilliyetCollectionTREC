<DOC>
<DOCNO> 238009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/spor/bbas.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen şov yaptı 55-87 
</HEADLINE>
<TEXT>


Lacivert-Beyazlılar Play-Off çeyrek finalinin ikinci randevusunda Tekel'e 32 sayı fark attı, seride durumu 3-0'a taşıyarak yarı finale güle oynaya ulaştı 

n GÖKHAN TÜRE 


EFES Pilsen Play-Off çeyrek final 2. maçında Tekel'i ikinci yarıda sahadan sildi, 32 sayı farklı galibiyet ve 3-0'lık avantajla yarı finale yükseldi. 5. dakikadan sonra oyunun kontrolünü ele geçiren Lacivert-Beyazlılar, Langdon'ın sayılarıyla devreyi 41-31 önde kapadı. 3. çeyrekte Tekel'in direncini pota altında Nikolic ve Ermal'in sayılarıyla kıran Efes, üst üste hızlı hücumlarla arayı giderek açtı. Son periyodda da üstünlüğünü sürdüren Lacivert - Beyazlılar güle oynaya galibiyete ulaştı. 

İstatistik 

TEKEL OYUNCU TS 2S 3S SA R Reese 10 5 11 0 1 - 1 Barış 6 0 2 2 3 - 3 Murat 2 1 2 0 2 - - Fatih 9 1 1 2 3 1 1 - Ufuk - 0 3 0 1 - 1 Gökhan 5 1 1 1 6 - 3 Hyman - 0 3 - - 3 Pelle 11 5 10 - 1 1 7 Zaza 12 0 2 4 10 - 4 Engin - - - - - TOPLAM 55 13 35 9 26 2 2 22 

EFES PİLSEN OYUNCU TS 2S 3S SA R Ender 8 3 6 0 2 2 2 3 Ermal 10 5 7 0 1 - 6 Ömer 14 5 6 1 2 1 2 4 Granger 8 3 3 0 2 2 2 2 Prkacin 6 3 6 - - 5 Langdon 22 2 3 6 6 - 1 Kerem 5 1 1 1 3 - - Alper - 0 1 0 1 - 2 Nikolic 12 6 9 - - 10 Selim - 0 1 - - - Kaya - 0 5 - - 3 Valentin 2 1 2 - - 1 TOPLAM 87 29 50 8 17 5 6 37 
1.PERİYOT 20 - 11 Efes Pilsen , 2.PERİYOT 41 - 31 Efes Pilsen , 3.PERİYOT 68 - 44 Efes Pilsen , MAÇ SKORU 87 - 55 Efes Pilsen 
HAKEMLER Recep Ankaralı, Fatih Dalay, Elif İnci 

Sokaktan zirveye 

BEŞİKTAŞ Basketbol Takımı'nın Porto Rikolu yıldızı Ayuso, çocukluğunun sıkıntı ve acılarla geçtiğini söyledi. 7 yaşında iken babasını kaybeden Ayuso, "Bir yıl sonra ailemle Güney Brax'da bir apartmana taşındık. Oturduğumuz bina bir uyuşturucu savaşında yandı. Uyuşturucu dağıtıcılığı yapan ağabeyim ve 3 yakın arkadaşım bu olaylar sırasında cinayete kurban gitti" diye konuştu. 
PORTO Rikolu oyuncu, basketbolun kendisi için kurtuluş olduğunu belirtti. Ayuso şunları söyledi "Ev çocuğu değildim, sokakta yaşayan bir adamdım. Ağabeyimin ölümünden sonra sıra bende mi diye düşündüm ve pozitif bir şeyler yapmak için top oynamaya başladım. Basketbol beni kötü çevreden kurtardı. Daha sonra kendimi gösterip bugünlere gelmeyi başardım" dedi. 

Son viraj 

BASKETBOLDA Erkekler Ligi Play - Off çeyrek finalinde Tuborg ile Karşıyaka bugün son kez karşı karşıya gelecek. 2 - 2'lik eşitliğin sürdüğü serinin son buluşması İzmir Atatürk Salonu'nda saat 19.00'da oynanacak ve TRT 3'ten naklen yayınlanacak. Maçın galibi Efes Pilsen ile karşılaşacak. 


</TEXT>
</DOC>
