<DOC>
<DOCNO> 232154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/ekonomi/eko06.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tüpraş'ı 28 Mayıs'tan önce devralabiliriz' 
</HEADLINE>
<TEXT>

   Tataristan Türkiye Temsilcisi Ramil Mavlyutov Süre uzatımı teknik konulardan kaynaklanıyor 
      
   Tataristan'ın Türkiye Temsilcisi Ramil Mavlyutov, Tüpraş'ın satış sözleşmesinin son tarih olan 28 Mayıs'tan önce imzalanabileceğini açıkladı. 
   Satış sözleşmesinin öngörülen sürede imzalanamamasının bazı teknik nedenlerden kaynaklandığını ve eksik parayla ilgisi olmadığını belirten Mavlyutov, Tüpraş için 1 milyar 302 milyon dolarlık ödemenin 750 milyon dolarının kendi kaynaklarından, 550 milyon dolarının da uluslararası bankalardan sağlanacağını bildirdi. 
   Mavlyutov, yerli bankaların da yer aldığı kredinin vadesinin 6 - 7 yıl olduğunu kaydetti. Mavlyutov, "Krediye ilişkin teknik ve hukuki çalışmalar sürüyor. Bunların kısa sürede bitirilmesini bekliyoruz. Ayrıca ÖİB, Tüpraş'ın bağımsız denetim raporlarını henüz tamamlayamadı. Bu raporların da sonuçlarını bekliyoruz" dedi. 
   
   'Çalışmalar zaman alıyor' 
   Özelleştirme İdaresi, önceki gün yaptığı açıklamada, görüşmelerin bitmemesi nedeniyle sözleşmenin imzalanması için Efremov Kautschuk Gmbh ile Zorlu Grubu Konsorsiyumu'na 40 gün ek süre vermiş ve sözleşme tarihini 28 Mayıs'a uzatmıştı. 
   
   
</TEXT>
</DOC>
