<DOC>
<DOCNO> 224028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonsiy01.html </URL>
<DATE> 2004/03/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Yerel seçimlere doğru... İşte oy verme günü yasakları... 
</HEADLINE>
<TEXT>

     Yüksek Seçim Kurulu'nun YSK , 28 Mart Pazar günü uygulanacak yasaklara ilişkin kararı, Resmi Gazete'de yayımlandı. 
     Buna göre, oy verme günü olan 28 Mart Pazar günü sabah saat 06.00'dan gece saat 24.00'e kadar, her ne suretle olursa olsun alkollü içki satılması, içkili yerlerde umumi mahallerde her çeşit alkollü içki verilmesi ve içilmesi yasak olacak. 
     Oy verme süresince bütün umumi eğlence yerleri kapalı kalacak, eğlence yeri niteliği taşıyan lokantalarda yalnız yemek verilecek. 
     Oy verme günü olan 28 Mart Pazar günü saat 06.00'dan gece saat 24.00'e kadar emniyet ve asayişi korumakla görevli olanlardan başka hiç kimse köy, kasaba ve şehirlerde silah taşıyamayacak. 
     Oy verme günü saat 18.00'e kadar radyolar ve her türlü yayın organları tarafından seçim ve seçim sonuçları ile ilgili tahmin ve yorum yapılamayacak. 
     Saat 18.00 ile 21.00 arsında radyolarda ve her türlü yayın organlarında ancak YSK tarafından seçimle ilgili olarak verilecek haber ve tebliğler yayınlanabilecek. 
     Saat 21.00'den sonra bütün yayınlar serbest olacak, ancak YSK gerek görürse, bu saatten önce yayınları serbest bırakabilecek. 
     
</TEXT>
</DOC>
