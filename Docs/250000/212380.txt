<DOC>
<DOCNO> 212380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sondun12.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Saddam, Irak'ta özel bir mahkeme tarafından yargılanacak" 
</HEADLINE>
<TEXT>

     Irak'taki Amerikalı sivil yönetici Paul Bremer, devrik Irak lideri Saddam Hüseyin'in Irak'ta özel bir mahkeme tarafından yargılanacağını söyledi. 
     Bremer, Eşşark El Avsat gazetesine verdiği demeçte, Saddam Hüseyin'in Irak'ta kalacağını ve Irak Geçici Yönetim Konseyi tarafından oluşturulacak özel bir mahkemede yargılanacağını belirterek, ''Şu anda Saddam Irak'ta ve kamuoyuna açık olacak özel bir mahkemede yargılanacak'' dedi. 
     Amerikalılar tarafından oluşturulan konseyin bu özel mahkemenin kurulması için çalışmalarına başladığını ve bir miktar paranın da bunun için harcandığını belirten Bremer, ''Evet, Saddam Hüseyin soykırım ve komşu ülkeleri işgalden yargılanacak. Bu mahkeme oluşturulur oluşturulmaz, Saddam yönetim konseyine teslim edilecek'' diye konuştu. 
     Amerikan kuvvetleri tarafından Aralık ayında Irak'ın kuzeyinde yakalanan Saddam Hüseyin'in işbirliği yapıp yapmadığının sorulması üzerine Bremer, ''İşbirliği yapmıyor, ancak sorun da yaratmıyor'' ifadesini kullandı. 
     
</TEXT>
</DOC>
