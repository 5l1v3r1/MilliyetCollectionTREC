<DOC>
<DOCNO> 223556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur26.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköyspor'un genç kalecisi trafik kazasında öldü 
</HEADLINE>
<TEXT>

     Bakırköyspor genç takımının 19 yaşındaki kalecisi Fuat Ak, trafik kazasında hayatını kaybetti. 
     Alınan bilgiye göre, Süper Genç Ligi'nde oynanan ve Bakırköyspor'un 3-2 galibiyetiyle sonuçlanan Küçükköyspor karşılaşması sonrası kendi kullandığı 34 LHD 84 plakalı otomobille Küçükköy Stadı'ndan yola çıkan Fuat Ak 19 , Yeşilköy Caddesi üzerinde direksiyon hakimiyetini kaybederek refüjü aştıktan sonra karşı yönden gelen Erol Toktaş idaresindeki 61 AU 830 plakalı otomobille çarpıştı. 
     9 yıldır genç takımın kaleciliğini yapan Ak, ağır yaralı halde hastaneye kaldırılmak istenirken yolda hayatını kaybetti. 
     Ak'ın cenazesi, toprağa verilmek üzere Silivri Sinekli Köyü'ne götürüldü. 
     Diğer otomobilin sürücüsü Erol Toktaş ile bu araçta bulunan bir kadın da kazayı hafif sıyrıklarla atlattı. 
     
</TEXT>
</DOC>
