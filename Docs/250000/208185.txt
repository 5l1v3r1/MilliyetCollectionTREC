<DOC>
<DOCNO> 208185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sontur14.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şofbenden zehirlenen 5 kişi hastaneye kaldırıldı... 
</HEADLINE>
<TEXT>

     Çorum'da şofbenden sızan gazdan zehirlenen 5 kişi hastaneye kaldırıldı. 
     Alınan bilgiye göre, Mustafa Yeniözgen 18 , Çepni Mahallesi'ndeki evinde duş almak için banyoya girdi. Uzun süre banyodan çıkmaması üzerine durumdan şüphelenen Baba Elvan Yeniözgen, oğlunu baygın halde buldu. 
     Babası tarafından Çorum Devlet Hastanesi'ne kaldırılan Mustafa Yeniözgen'in sağlık durumunun ciddiyetini koruduğu bildirildi. 
     Buharaevler Mahallesi'nde de Aynur Güleç, kayınvalidesi Elif Güleç 59 ile çocukları Mustafa 14 , Yunus Emre 10 ve Elif Nur Güleç'i 8 banyo yaptırmak için şofbeni yaktı. Aynur Güleç, banyodan sonra rahatsızlanan kayınvalidesi ve çocuklarını Çorum Devlet Hastanesi'ne kaldırdı. 
     Hastanede zehirlenme teşhisi konulduğu, tedavi altına alınanlardan Elif Güleç ile Mustafa Güleç'in sağlık durumlarının ciddi olduğu belirtildi. 
     
</TEXT>
</DOC>
