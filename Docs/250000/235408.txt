<DOC>
<DOCNO> 235408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/ekonomi/aeko.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursalı girişimciler 'yarışa' çıktılar... 
</HEADLINE>
<TEXT>


BTSO'nun düzenlediği 2'nci Girişimcilik Kongresi'nde 'iş fikri'ne güvenen 18 genç girişimci yarışıyor. İpi göğüsleyen yarışmacı 30 Nisan'da açıklanacak 

PINAR ÇELİK 

Bursa Ticaret ve Sanayi Odası'nın BTSO geçen yıl ilkini gerçekleştirdiği Ulusal Girişimcilik Kongresi'nin ikincisi 30 Nisan - 1 Mayıs 2004 tarihlerinde yapılacak. Kongre ile birlikte gerçekleştirilecek fuarda, 'En iyi Girişim Fikri Yarışması'nda finale kalan ilk 18 aday, iş fikirlerini ve projelerini tanıtma amacıyla stand açacaklar. 
Bursa Ticaret ve Sanayi Odası Yönetim Kurulu Başkanı Celal Sönmez, Zorlu Holding Yönetim Kurulu Başkanı Ahmet Zorlu'nun 'özel oturum'da konuşmacı olarak yer alacağı kongre ile ilgili olarak, "Ben nasıl iş bulurum " kaygısını taşıyan bireye, "Ben nasıl iş kurarım " sorusunu sorma cesaretini verecek başarı örneklerini sunacaklarını söyledi. 

10 öğrenciye yurtdışı staj olanağı 
Kongre kapsamında en iyi girişim fikri de ödüllendirilecek. Kongrenin ilk günü açıklanacak birinciye BTSO para ödülü verecek. Yarışmada finale kalarak en yüksek puanı alan ilk 10 üniversite öğrencisine, proje ortağı dünyanın en büyük değişim ve öğrenci organizasyonu AIESEC tarafından Uluslararası Değişim Programları sınavında başarılı olmak kaydıyla yurtdışı staj olanağı sağlanacak. Birinciye ayrıca turkticaretnet tarafından bilişim teknolojileri alanında gelişmesini ve internet üzerinden yeni müşterilerle yeni pazarlar elde etmesini sağlamayı amaçlayan "teknoloji destek paketi" ödülü verilecek. 

Marka fabrikası gibi şehir 'Bursa'nın neyi ünlü ' diye sorulsa ilk akla gelen İskender Kebabı, şeftalisi, ve kestanesi olur. Ama Bursa aynı zamanda bir sanayi kenti. Özellikle imalat sanayinde çok önemli bir il. Büyük otomotiv ve yan sanayi firmalarının yanı sıra, gıda ve tekstil firmalarının büyük yatırımları ile Anadolu'nun sanayileşme açısından en önemli merkezlerinden biri haline gelen Bursa'dan birçok önemli marka çıktı. Bu markalar yerel sınırları aşarak, Türkiye çapında bir bilinirlik sağladılar ve birçoğu da ihracatla dünya pazarlarına açıldı. Bursa'dan çıkan markalardan birkaçı şöyle 

40 bin satış noktasında 
Süt ürünleri markası Sütaş, ineklerin futbol maçı yaptığı 'Ayraniç'li reklamlar ve Sütaş Ayran sloganıyla bilinirliğini artırdı. Firma uzun bir süre de gazetelere verdiği karikatür serisi ile dikkat çekti. Hala Sütaş'ın internet sitesindeki açılış sayfasında 'Ayraniç'li karikatür serisi devam ediyor. Sütaş üretilen ürünlerini 500 araçlık filosuyla hergün 2 bin kişilik bir ekiple Türkiye'deki 40 bin satış noktasına ulaştırıyor. 

Bursa'nın gazozu 
Bursa Yeni Yalova üzerinde kurulu Erbak Uludağ, tüm Türkiye'de 110 civarında bayi ile çalışıyor. Bursa şehiriçine 20 araçlık servis filosu ile direkt dağıtım yapıyor. Gazoz markası olarak Türkiye çapında bilinen bir içecek markası. 

İskender Usta'nın kebabı 
Bursa'nın meşhur döner kebabını icat eden İskender Usta'nın adına tescilli İskender Kebabı'nın, Bursa'da 7 mek nı var. İskender Usta'nın 140 yıl önce icat ettiği döner ile döneri yoğurt ve pideyle sunduğu 'İskender Kebap' aynı zamanda İskenderoğlu Ailesi'ni de efsaneleştirdi. 

16 ülkede satılıyor 
Bursa'nın meşhur kestane şekeri markası Kafkas'ın ürünleri, dünyanın en büyük süpermarket zincirlerinden E. Leclerc raflarında yerini aldı. Yurtiçinde 70'in üzerinde satış noktasına sahip. 

Mutfaklar ondan 
Mutfak markası İnoksan, 1987'de önce Zanussi ile arkasından da Carpigiani, Faema, Aurea, Elettrobar ve Sigma ile anlaşma imzaladı. 1992 yılını ihracatta atılım yılı ilan eden İnoksan birçok seçkin mek na, meclis ve saray mutfaklarına kadar girdi. 

Sembol penguen 
Penguen Gıda, İMKB'de kote edilen şirketler arasında. 2001 yılında Alman hükümetinin resmi bir kurumu olan Alman Yatırım Bankası "DEG" de şirkete ortak. Soğuk iklimde yaşayan 'penguen'i sembol olarak kullanan firma, Türkiye'nin bütün önemli marketlerine girmeyi başardı. 

Markası ile dış pazarlarda 
Tekstil markası Özdilek'in 37 milyon dolarlık ihracatı ve 150 milyon dolarlık cirosu var. Dünyada ilk on büyük havlu fabrikası arasında. Özdilek özellikle havluda tanınan bir marka. 

500 bin gencin odasında 
Türkiye'de 500 binden fazla, çocuk ve gencin odasına giren Çilek Genç Odası da bir Bursa markası. 63 ülkeye ihracat yapıyor. Firma Yunanistan Olimpiyatları oyuncu odalarının da projesini yürüttü. 


</TEXT>
</DOC>
