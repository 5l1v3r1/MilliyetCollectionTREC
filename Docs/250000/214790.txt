<DOC>
<DOCNO> 214790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo24.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'de Serhat sevinci 
</HEADLINE>
<TEXT>

     Türkiye Kupası çeyrek finalinde dün akşam Çaykur Rizespor'u yenerek yarı finale yükselen Fenerbahçe, Birinci Süper Lig'de 15 Şubat Pazar günü Diyarbakırspor ile yapacağı maçın hazırlıklarına ara vermeden başladı. 
     Samandıra Tesisleri'nde gerçekleştirilen antrenmanda, Çaykur Rizespor maçında forma giyen oyuncular dinlenmeye yönelik çalışmalar, diğer futbolcular ise yarım alanda çift kale maç yaptı. 
     Bir süre önce kasığındaki sakatlığı nedeniyle ameliyat edilen Serhat, saha çalışmalarına başladı. Serhat, bireysel futbolcu antrenörü Dr.Gunnar Gerisch yönetiminde takımdan ayrı koşu yaptı. 
     Sarı-lacivertliler, Diyarbakırspor maçının hazırlıklarını, yarın yapılacak antrenmanla sürdürülecek. 
     
</TEXT>
</DOC>
