<DOC>
<DOCNO> 214985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/soneko14.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 19 bin puanı aştı... 
</HEADLINE>
<TEXT>

     New York'ta yürütülen Kıbrıs görüşmelerinde bugün dördüncü güne gelinmesi piyasa tarafından olumlu algılandı. Bileşik Endeks dünkü kapanışa göre 301.84 puan artışla 19187.73 puanda birinci seansı tamamladı. Hisse senetleri ortalama yüzde 1.60 oranında değer kazandı. 
     Dün 18,885.89 puandan kapanan İMKB Ulusal 100 Endeksi, 1. seansa 3.74 puan azalışla 18,882.15 puandan başladı. 
     Endeks, seans içinde en düşük 18,720.72, en yüksek 19,246.03 puanı gördü. 
     Seans sonunda mali endeks 467.57 puan artışla 26,903.81 puana, sanayi endeksi 257.24 puan artışla 16,370.05 puana ve hizmetler endeksi 21.94 puan artışla 10,043.67 puana yükseldi. 
     Böylece, önceki kapanışa göre mali grup hisseler ortalama yüzde 1.77, sanayi grubu hisseler ortalama yüzde 1.60 ve hizmet grubu hisseler ise ortalama yüzde 0.22 değer kazandı. 
     Seansın işlem hacmi 520.5 trilyon lira ile dün birinci seanstaki 875 trilyon liranın altında kaldı. 
     1. seansta işlem gören toplam 278 hisse senedinden 188'i değer kazanırken, 34 hisse senedi değer yitirdi, 56 hissenin fiyatında değişiklik olmadı. 
     1. seansta, Yapı ve Kredi Bankası, Doğan Holding, Şişe Cam, İş Bankası C ve Koç Holding en yoğun işlem gören hisseler oldu. 
     Uzmanlar endeksin 19 bin puanda tutunması durumunda 19 bin 500 puana doğru bir yükseliş yaşanabileceğini belirtiyorlar. Teknik analistler endeksin destek noktalarını 18,700 18,500 puan, direnç noktalarını ise 19,100 19,500 puan olarak gösteriyorlar. 
     Olumsuz hava koşulları nedeniyle ikinci seans işlemleri saat 14.00 - 15.30 saatleri arasında yapılacak. 
     
</TEXT>
</DOC>
