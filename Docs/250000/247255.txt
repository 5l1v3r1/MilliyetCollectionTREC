<DOC>
<DOCNO> 247255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/ekonomi/aeko.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk üç ayda 855 bin kişi tüketici kredisine koştu 
</HEADLINE>
<TEXT>


2004'ün ilk çeyreğinde 855 bin kişi 5.1 katrilyon liralık tüketici kredisi kullandı. Kullandırılan kredi, miktar açısından bankacılık tarihinin en yüksek düzeyi oldu 

EKONOMİ SERVİSİ 

Ekonomideki canlanmanın verdiği iyimser havayla artan tüketici kredisi kullanımı 2004'ün ilk çeyreğinde tavan yaptı. Ocak - Mart 2004 arasında 855 bin 378 kişi toplam 5 katrilyon 110 trilyon liralık tüketici kredisi kullandı. 
Bankalar Birliği, "Tüketici Kredileri Konsolide Raporu Ocak - Mart 2004 Raporu"nu açıkladı. Rapora göre, ilk üç ayda kredi kullanan sayısı 2003'ün ilk çeyreğine göre yüzde 112, bir önceki döneme Ekim - Aralık 2003 göre yüzde 25 arttı ve 855 bin 378 kişiye yükseldi. Bu rakam 2000 yılı Nisan - Haziran dönemindeki 892 bin kişilik rekordan bu yana gerçekleşen en yüksek düzey oldu. 
Kullandırılan miktar ise bir önceki yılın aynı dönemine göre yüzde 325 artışla 5 katrilyon 110 trilyona yükseldi. Bu rakam ise çeyrek dönemler itibariyle sektörün kullandırdığı en yüksek düzey oldu. 

Yüzde 43'ü taşıt kredisi 
Geçmiş dönemlerde kullanılan ve halen ödenenlerle birlikte toplam bakiye krediler ise Mart 2004 itibariyle geçen yılın aynı dönemine göre yüzde 254 artışla 11 katrilyon 113 trilyona çıktı. Kredi kullanan kişi sayısı ise Mart sonu itibariyle yüzde 61 arttı ve 2 milyon 853 bin 392 kişiye yükseldi. 
Tüketici kredisinin 2 katrilyon 286 trilyonunu yüzde 45 dayanıklı tüketim malları, eğitim, tatil, gıda, giyim gibi kredileri içeren 'diğer' kalemi oluşturdu. İlk üç ayda 2 katrilyon 187 trilyonluk taşıt kredisi, 636 trilyonluk da konut kredisi verildi. 
Kredi kullanan 855 bin 378 kişinin 724 bin 630 kişisini diğer grubundakiler kullanırken 111 bin 106 kişi taşıt kredisi aldı. 

En çok iki yıl vadeli kullanılıyor Bankalar Birliği verilerine göre, kredilerin en fazla kullanıldığı vade dilimi 19 - 24 ay arasında bulunuyor. Söz konusu vadede 1 katrilyon 248 trilyon liralık kredi kullanılırken bankalar 25 - 36 aylık vadede 1 katrilyon 66 trilyon liralık kredi verdi. 19 - 24 ay vadeli kredi kullanan kişi sayısı ise 117 bin 801 kişi oldu. 
Verilere göre kanuni takipteki krediler ise Mart 2003'e göre yüzde 121 artarak 4.2 trilyondan 9.4 trilyon liraya yükseldi. 

İlk çeyrekte 855 bin kişi kredi kullandı Dönemler Miktar trilyon TL Kişi sayısı Miktar trilyon TL Kişi sayısı Oc. - Mart '03 1.201 403.988 3.136 1.767.647 Nis. - Haz. '03 1.654 517.690 3.716 1.841.652 Tem. - Eyl. '03 2.715 673.422 5.133 2.115.872 Ekim- Ara. '03 4.909 685.909 8.275 2.475.265 Oc. - Mart '04 5.110 855.378 11.113 2.853.392 

111 bin kişi otomobili krediyle aldı Üç aylık gerçekleşme Toplam bakiye Miktar trilyon TL Kişi sayısı Miktar trilyon TL Kişi sayısı Taşıt 2.187 111.106 5.182 331.368 Konut 637 19.642 1.246 69.404 Diğer 2.286 724.630 4.685 2.452.620 Toplam 5.110 855.378 11.113 2.853.392 
Diğer krediler, dayanıklı tüketim malları, eğitim, tatil,giyim vb. seçenekleri içeriyor. 

</TEXT>
</DOC>
