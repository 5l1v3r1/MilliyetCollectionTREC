<DOC>
<DOCNO> 249496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas09.html </URL>
<DATE> 2004/06/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Clinton'un "Hayatım"ı Salı günü piyasada... 
</HEADLINE>
<TEXT>

     ABD eski Başkanı Bill Clinton'un anılarını yazdığı "Hayatım" adlı kitabı, Salı günü piyasaya çıkıyor. ABD'de büyük bir merakla beklenen kitapta Levinsky skandalından başkanlık serüvenine kadar ilginç konulara yer veriyor. 
     Bill Clinton, anılarını "My Life" Hayatım adı altında bir kitapta topladı. Salı günü ABD'de satışa sunulacak 900 sayfalık kitabın çok satacağına inanan yayınevi, ilk baskı için 1,5 milyon kitap bastı. Deutsche Welle, bu konudaki haberinde anılarını yazmak için 10 milyon dolar alan Clinton'un kitabında Levinsky skandalından başkanlık serüvenine kadar ilginç konulara yer verdiğini belirtti. 
     Bill Clinton'un kitabının, ABD'nde şu sıralar çok popüler olduğunu, herkesin kitap hakkında konuştuğunu belirten DW'ye göre, kitap ve Clinton'a övgüde bulunmak istememekle birlikte bu konuya değinmeden edemeyeceğini de anlayan Başkan Bush da, geçtiğimiz hafta Beyaz Saray'da verilen bir davette Clinton'ın kitabını değerlendirmişti. Bush "Clinton, Rossevelt'ten sonra üst üste iki dönem Beyaz Saray'a giren ilk demokrat başkan. Aslında hakkında çok şey anlatmak mümkün, ancak tüm bu bilgiler yakında piyasaya çıkacak olan kitabında var, alıp okuyabilirsiniz" demişti. Bu arada, kitabın tanıtım kampanyası kapsamında geçtiğimiz günlerde CBS televizyonunda konuşan Clinton, başkanlığının son döneminde neredeyse koltuğuna ve evliliğinin bitmesine malolan Monica Levinsky skandalıyla ilgili soruları yanıtlarken de, " Levinsky skandalında beni ahlaki açıdan en fazla üzen, önüme çıkan bir zayıflığı kullanmış olmam. Bu da bir insanın ahlaki açıdan yapabileceği en kötü hata bence, müdafa edilecek hiçbir yanı yok" diye konuşmuştu. 
     
     CLİNTON "iKİ AY KOLTUKTA UYUDUM" 
     DW haberinde Bill Clinton'un anılarını kaleme aldığı kitabında, Levinsky skandalının ardından iki ay koltukta uyuduğunu ve daha sonra hem ailesini, hem de evliliğini kurtarmak için terapi gördüğünü anlatığına dikkat çekti. 
     
     KİTAPÇILAR MESAİ YAPACAK 
     Kitabın piyasaya çıkacağı 22 Haziran Salı günü Amerika'da bir çok kitabevinın kapılarını gece geç saate kadar açık tutacağı belirtildi. 1,5 milyonluk ilk baskıyla kitabın ayrıca, Amerika'da rekor kırması bekleniyor. Buna karşın, uzmanlar, kitabın okuyucuya, şimdiye dek bildiğinden daha fazlasını sunmayacağını iddia ediyorlar. 
     
</TEXT>
</DOC>
