<DOC>
<DOCNO> 237554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy32.html </URL>
<DATE> 2004/05/05/ </DATE>
<TIME> 21.41 </TIME>
<AUTHOR>  </AUTHOR>
<HEADLINE>
Başbakan Erdoğan, İzmir'den ayrıldı... 
</HEADLINE>
<TEXT>

     Başbakan Recep Tayyip Erdoğan, özel uçak ATA ile saat 21.20'de İzmir'den, İstanbul'a gitti. 
     Başbakan Erdoğan'ı, Adnan Menderes Havalimanı'nda, İzmir Valisi Yusuf Ziya Göksu, İzmir Büyükşehir Belediye Başkanı Ahmet Piriştina, ve AK Parti Genel Başkan Yardımcısı Nükhet Hotar Göksel ile diğer ilgililer uğurladı. 
     Başbakan Erdoğan ile Devlet Bakanı Ali Babacan ve Milli Eğitim Bakanı Hüseyin Çelik de İstanbul'a gitti. 
     Bu arada Başbakan Erdoğan, Seferihisar'daki deprem konutlarının anahtar teslim töreninden sonra Seferihisar ve Urla ilçelerinde partisinin ilçe teşkilatlarını ziyaret etti. 
     Erdoğan, 4. Türkiye İktisat Kongresi'nin başlaması dolayısıyla Cumhurbaşkanı Ahmet Necdet Sezer'in verdiği akşam yemeğine katılmadan İzmir'den ayrıldı. 
     
</TEXT>
</DOC>
