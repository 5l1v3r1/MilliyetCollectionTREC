<DOC>
<DOCNO> 237096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/yasam/axyas02.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin korkunç yüzü 
</HEADLINE>
<TEXT>


Yüz binlerce fakir çocuk, 'geri zek lı' damgası vurulup radyasyon deneylerinde kullanıldı, ölenlerin beyinleri dilim dilim incelendi 


ABD'de 20. yüzyılın başlarından itibaren yüz binlerce fakir ve eğitimsiz çocuğun 'geri zek lı' damgasıyla eyalet yönetimlerince toplumdan tecrit edilerek 'depolandıkları' ve kobay olarak kullanıldıkları ortaya çıktı. 
ABD'de piyasaya yeni çıkan 'The State Boys Rebellion Devlet Çocuklarının Başkaldırısı ' isimli kitap, Amerika'nın 1900'lü yılların başındaki karanlık sayfalarına ışık tuttu. Michael D'Antonio'nun kitabında, sadece gidecek yerleri olmayan fakir ve eğitimsiz çocukların, 'ebleh' ya da 'akılsız' olarak damgalanıp çok kötü şartlarda barındırıldıkları belirtildi. Kitaba göre, belirli merkezlerde toplanan bu çocuklar, bazı radyasyon deneylerinde kobay olarak kullanıldı. Merkezde ölen çocukların kafatasları ve beyinleri ince ince dilimlenerek incelendi. Kurumlarda her türlü aşağılama ve cinsel istismar vardı. 

Aynı Nazi dönemi 
Kitabın yayını dolayısıyla konuyu yeniden gündeme taşıyan CBS televizyonu da, uygulamanın insan ırkının ıslahını hedefleyen 'öjenik' hareketinin bir parçası olduğunu iddia etti. 
Ülkenin en çok izlenen kanallarından CBS, bu hareketin genetik açıdan aşağı oldukları düşünülen insanların toplumdan ayrılarak üremelerinin önlenmesi fikrinden doğduğunu kaydetti. D'Antonio ise kitabında, bunun bir hükümet politikası olduğunu belirtip şöyle yazdı 
"İnsanlara, 'Şayet bu insanların çocuk sahibi olmasını engellersek hastalıklardan kurtulabileceğiz, suç oranlarını düşürebileceğiz, ulusumuzun refahını artırabileceğiz' denildi." 


</TEXT>
</DOC>
