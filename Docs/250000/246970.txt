<DOC>
<DOCNO> 246970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonyas10.html </URL>
<DATE> 2004/06/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Michelle Rodriguez'e iki ay 'morg' cezası 
</HEADLINE>
<TEXT>

     Nafiz ALBAYRAK-BOSTON DHA 
"Özel Tim" S W AT ve "Hızlı ve Öfkeli" Fast and Furious filmlerinin yıldızı, Latin asıllı Michelle Rodriguez'e, alkollü araç kullandığı ve trafik kurallarını ihlal ettiği gerekçesiyle morgda çalışma cezası verildi. 
     Geçen yıl başka bir araca çarparak sürücünün yaralanmasına yol açtıktan sonra kaçtığı için, trafik suçundan sabıkası bulunan yıldız, bu kez de alkolü araç kullanmak ve sekiz ayrı trafik kuralını ihlal etmekten hakim karşısına çıktı. 
     Kendisine yöneltilen suçlardan üçünü kabul ederek mahkemeyle anlaşma yolunu seçen Rodriguez, demir parmaklıklar ardına konulmaktansa, iki gün boyunca "mecburi toplum hizmeti" cezasını ve alkol tedavisi görmeyi kabul etti. 
     "En çekici Latin asıllı yıldızlar" arasında sayılan Michelle Rodriguez, 48 satta boyunca New York'ta iki ayrı hastane morgunda çalışacak ve üç ay boyunca da alkol tedavisi görecek. 

     
</TEXT>
</DOC>
