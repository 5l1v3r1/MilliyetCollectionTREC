<DOC>
<DOCNO> 201057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/yasam/yas10.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li Enginyurt 2 kişiyi dövdü 
</HEADLINE>
<TEXT>

   EBRU DOĞAN İzmit DHA 
   
   MHP eski Ordu Milletvekili Cemal Enginyurt, benzin almak için durduğu İzmit - Sapanca arasında bir akaryakıt istasyonunda dün olay çıkardı. Otomobilinin deposunu doldurup ödemeyi kredi kartı ile yapmak isteyen Enginyurt, sistemlerdeki arıza nedeniyle kartla ödemeyi gerçekleştiremeyince sinirlenip görevlilerle tartıştı. Büyüyen tartışmanın küfürleşmeye dönüşmesi üzerine Enginyurt, tabancasını çekerek kabzasıyla önce pompacılardan Osman Ağdaş'ın, ardından müdahale eden güvenlik görevlisi Sami Yıldız'ın başına vurdu. Başlarına aldıkları darbelerle yüzleri kan içinde kalan Ağdaş ile Yıldız, İzmit Devlet Hastanesi'ne kaldırılırken Enginyurt, yanında bulunan ve kimliği belirlenemeyen arkadaşıyla birlimte istasyondan ayrıldı. Ağdaş ve Yıldız'ın şikayeti üzerine harekete geçen ekipler, Enginyurt'un otomobilini Hendek yakınlarında durdurdu. Karakolda götürülen Enginyurt ve arkadaşı, verdikleri ifadlerin ardından serbest bırakıldı. 
   Enginyurt, milletvekili olduğu dönemde, partisinden Cumhurbaşkanlığı'na aday olan Sadi Somuncuoğlu'na Meclis önünde engel olmak istemiş ve korumasını tokatlamıştı. 
   
   
</TEXT>
</DOC>
