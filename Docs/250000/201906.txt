<DOC>
<DOCNO> 201906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/guncel/gun20.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Müftü ile ailesi trafik canavarı kurbanı...    Balıkesir'in Kepsut İlçesi Müftüsü Ali Şahin, kızı Zeynep'i hastaneye götürürken trafik terörüne yakalandı. Müftü Şahin ve ailesi, makam şoförü Kasib Fidan'ın kullandığı otomobille İzmir'e doğru yola çıktı. Fidan'ın kullandığı otomobil, karşı yönden gelen İbrahim Kocaer yönetimindeki yağ tankeriyle kafa kafaya çarpıştı. Kazada müftü Şahin, eşi Ayşen Şahin, doktor Kilitçioğlu ve şoför Fidan olay yerinde yaşamını yitirdi. Zeynep Şahin'in de beyin ölümünün gerçekleştiği öğrenildi. 
   
   Bali çekip 90 yaşındaki kadına tecavüz etti    KİLİS'te 15 yaşındaki R.U., yapıştırıcı kokladıktan sonra hırsızlık için girdiği evde yalnız yaşayan 90 yaşındaki E.Z.'ye tecavüz etti. Önceki gece yarısı meydana gelen olayda, iddiaya göre R.U., E.Z.'nin evine girdi. Gürültüye uyanan Z.'den para isteyen R.U., parası olmadığını söyleyen yaşlı kadına tecavüz edip olay yerinden kaçtı. Z.'nin bağırması üzerine komşuları, polise haber verdi. Polis, şüpheli bulduğu R.'nin evine baskın yaparak, kanlı gömleğiyle birlikte yakalayarak tutukladı. 
   
   Sahte evlilik yapan kadın tutuklandı    Trabzon'da ülkesine dönmek isterken polis tarafından yakalanan ve hülle evliliği yaptığı için hakkında gıyabi tutuklama kararı bulunduğu belirlenen Ukrayna uyruklu Olesya Bezer cezaevine konuldu. Bezer, ülkesine gitmek üzere önceki akşam Trabzon Deniz Şube Müdürlüğü'ne geldi. İnceleme sonucu Bezer'in, hülle evlilik yaptığı ve hakkında gıyabi tutuklama kararı bulunduğu belirlendi. Dün adliyeye sevk edilen Bezer, çıkarıldığı mahkeme tarafından cezaevine gönderildi. 
   
   Halk otobüsü kaza yaptı 2 ölü, 10 yaralı    KahramanmaraŞ'ta özel halk otobüsü ile otomobilin çarpışması sonucu meydana gelen kazada 2 kişi öldü, 10 kişi yaralandı. 
   Dün meydana gelen kazada, Ali Öz'ün kullandığı otomobil, Ahmet Tekiş'in kullandığı halk otobüsüyle çarpıştı. Kazada, otomobil sürücüsü Öz ile otomobilde bulunan Servet Baz yaşamını yitirdi. Ayşe Gül Satıcı, Meliha Baz, Elife Amasyalı ve İsmet Öz ile halk otobüsündeki yaralı yolcular hastaneye kaldırıldı. 
   
   
   
   
</TEXT>
</DOC>
