<DOC>
<DOCNO> 231039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo27.html </URL>
<DATE> 2004/04/13/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Galatasaray'da Hasan ile Hakan Ünsal arasında tartışma... 
</HEADLINE>
<TEXT>

     Ligde 16 Nisan Cuma günü kendi sahasında Denizlispor ile karşılaşacak Galatasaray'ın bugünkü antrenmanında gerginlik yaşandı. 
     Sarı-kırmızılı takımın Florya Metin Oktay Tesisleri'nde, teknik direktör Gheorghe Hagi yönetiminde yaptığı antrenmanda, çift kale maç sırasında bir pozisyonda birbirlerine sert giren Hasan Şaş ile Hakan Ünsal, tartıştı. Birbirlerinin üzerine yürüyen ikilinin arasındaki gerginlik, takım arkadaşlarının araya girmesiyle önlendi. 
     Bu arada Galatasaray'ın bugün yaptığı antrenmana sakatlıkları bulunan Hakan Şükür, Orhan ve Berkant katılmadı. Sarı-kırmızılı takım, koşunun ardından 3 grup halinde çift kale maç oynadı. 
     Galatasaray, Denizlipor maçı hazırlıklarını yarın basına kapalı olarak yapacağı antrenmanla sürdürecek. 

     
</TEXT>
</DOC>
