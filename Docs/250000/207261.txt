<DOC>
<DOCNO> 207261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun31.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKPM'ye Türk raportör... 
</HEADLINE>
<TEXT>

     AK Parti Genel Başkan Yardımcısı Murat Mercan, Avrupa Konseyi Parlamenterler Meclisi AKPM genel kuruluna sunulmak üzere, ''Demokratik Ülkelerde Terörizmle Mücadele'' konulu bir rapor hazırlayacak. 
     AKPM Türk Heyeti başkanlık görevini de üstlenen Mercan'ın hazırlayacağı rapor, Ocak ayı sonunda Strasbourg'da yapılacak genel kurul toplantıları sırasında tartışılarak oylanacak. 
     Mercan, terörün küresel bir tehdit olduğunu belirterek, bu tehdide karşı yine küresel bir işbirliği ve dayanışmanın gerekli olduğunu bildirdi. 
     ''Terörizmin, dini, etnik grubu, rengi ve ırkı olmadığını'' ifade eden Mercan, ''bu tehditten hiç kimsenin muaf olmadığını'' söyledi. 
     Mercan raporunda, Avrupa Konseyi'nin terörle mücadele konusunda geniş kapsamlı yeni bir Avrupa sözleşmesi hazırlamasını talep edeceğini bildirdi. 
     
</TEXT>
</DOC>
