<DOC>
<DOCNO> 235504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun17.html </URL>
<DATE> 2004/04/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Blair Türkiye'nin AB üyeliği İslam dünyası ile aramızda köprü olacak 
</HEADLINE>
<TEXT>

     İngiltere Başbakanı Tony Blair, Fransa'nın Le Monde gazetesinde yayımlanacak yazısında, Türkiye'nin AB üyeliğine destek verdi. 
     Gazetenin ön sayfasında yayımlanacak yazısında Blair, Türkiye'nin AB'ye kabul edilmesinin, İslam dünyası ile Avrupa arasındaki boşluğun kapatılmasına yardımcı olacağını belirtti. 
     Blair, yazısında, ''Türkiye ile Hırvatistan AB'ye tam üyelik için doğru yolda. İngiltere bu iki ülkenin adaylığını memnuniyetle karşılıyor. Özellikle Türkiye'nin, üyelik kriterlerini en kısa sürede yerine getirerek, AB'ye yeni bir boyut kazandıracağına inanıyoruz'' görüşüne yer verdi. 
     Yazıda, ''Türkiye'nin aramızda olması, böyle bir şeye duyulan ihtiyacın artarak hissedildiği bir ortamda, İslam dünyasıyla aramızda bir köprü oluşturacaktır'' denildi. 
     
</TEXT>
</DOC>
