<DOC>
<DOCNO> 206226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/soneko11.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalar... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 6.39 oranında değer kazandı. 
     İMKB Tahvil ve Bono Piyasası ortalamalarında küçük miktarlarda düşüşler gerçekleşti. 24 ayar külçe altının gram satış fiyatı yüzde 0.80, Cumhuriyet altınının satış fiyatı da yüzde 0.78 geriledi. Türk Lirası karşısında dolar yüzde 1.48, Euro da yüzde 0.45 oranında değer yitirdi. 
     Önceki hafta sonundaki oranlara göre, 1 aylık mevduat faizinin haftalık net getirisi yüzde 0.41, haftalık reponun net getirisi yüzde 0.39 olarak gerçekleşti. 
     İstanbul Menkul Kıymetler Borsası İMKB , haftaya yüzde 0.13'lük düşüşle başladı. Salı günü ortalama yüzde 1.77 oranında, Çarşamba günü de ortalama yüzde 1.82 oranında yükselen Borsa'da Perşembe günü, Yılbaşı tatili olması nedeniyle işlem yapılmadı. Yeni yılın ilk işlem günü olan Cuma günü ortalama yüzde 2.81 oranında artış gerçekleşti. İMKB Bileşik Endeksi hafta boyunca 1,150.89 puan ve yüzde 6.39'luk yükselişle 17,996.80 puandan 19,147.69 puana çıktı. 
     İMKB Ulusal-Mali Endeksi bin 856.67 puan artarak 24,605.55 puandan 26,462.22 puana, İMKB Ulusal-Sanayi Endeksi 818.37 puan artarak 15,832.18 puandan 16,650.55 puana ve İMKB Ulusal-Hizmetler Endeksi 367.49 puan artarak 9,693.50 puandan 10,060.99 puana yükseldi. 
     Böylece, mali grup hisseleri ortalama yüzde 7.55 oranında, sanayi grubu hisseleri ortalama yüzde 5.17 oranında ve hizmetler grubu hisseleri de ortalama yüzde 3.79 oranında değer kazandı. 
     Borsada geçen hafta işlem gören 292 hisse senedinden 251'i değer kazanırken, 32 hisse senedi değer yitirdi, 9 hisse senedinin değeri değişmedi. 
     İMKB Ulusal Pazar'da geçen hafta toplam 927 milyar 678.8 milyon adet hisse senedi işlem gördü ve karşılığında 2 katrilyon 798 trilyon 447.2 milyar liralık işlem hacmi gerçekleşti. 
     Geçen hafta döviz türlerinde toplu düşüşler yaşandı. İstanbul serbest döviz piyasasında alınıp satılan ABD Doları Türk Lirası karşısında yüzde 1.48 oranında, euro da yüzde 0.45 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 21 bin lira düşerek 1 milyon 395 bin liraya, euronun satış fiyatı da 8 bin lira düşerek 1 milyon 758 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.44 oranında düşerek 2 milyon 499 bin liraya, İsviçre Frangı'nın satış fiyatı da yüzde 1.14 oranında düşerek 1 milyon 127 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 397 bin liradan, Euro 1 milyon 760 bin liradan, İngiliz Sterlini 2 milyon 511 bin liradan ve İsviçre Frangı da 1 milyon 128 bin liradan satılıyordu. 
     Yatırım fonlarına katılma belgeleri önceki hafta sonuna göre ortalama yüzde 1.00 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.42 ile yüzde 0.51 arasında gerçekleşti. 
     
</TEXT>
</DOC>
