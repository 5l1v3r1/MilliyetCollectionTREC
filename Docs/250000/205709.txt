<DOC>
<DOCNO> 205709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun14.html </URL>
<DATE> 2004/12/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Felakette çocuklarını kaybedenler yetim çocukları alıyor... 
</HEADLINE>
<TEXT>

     Sri Lanka'da, tsunami felaketinde çocuklarını kaybeden ailelerin, resmi yetkililerin onayı olmadan felakette yetim kalmış çocukları aldıkları bildirildi. 
     Çocuk Esirgeme Kurumu yetkilileri, Sri Lanka'nın güney kıyılarında yetim kalmış çocukların, çocuklarını kaybetmiş aileler tarafından alındığına dair onlarca vaka duyduklarını kaydettiler. 
     Ailelerin, kendi üzüntülerini gidermek için bunu yapmalarının doğru olmadığını bildiren Çocuk Esirgeme Kurumu ve Çocukları Koruma örgütü yetkilileri, yetimleri evlat edinmek için yasal başvuruda bulunulmasını tavsiye ettiler. 
     Yetkililerin, yetimleri alan aileleri bulmaya çalıştıkları da belirtildi. 
     Sri Lanka'da, tsunami felaketinde çoğu çocuk olmak üzere 28 bin 508 kişi hayatını kaybetti. 
     
</TEXT>
</DOC>
