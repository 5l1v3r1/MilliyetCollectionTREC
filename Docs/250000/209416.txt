<DOC>
<DOCNO> 209416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/yazar/pulur.html </URL>
<DATE> 2004/01/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Maliye Bakanımız ve Bektaşi fıkramız... 
</HEADLINE>
<TEXT>

   
   AŞAĞIDAKİ Bektaşi fıkrasını "günün mana ve ehemmiyetine uygun" gördüğümüz için, Maliye Bakanımız Sayın Kemal Unakıtan'a ithaf ediyoruz. 
   
   BEKTAŞİ'nin camiye gideceği tutmuş, namaza daha vakit var. Hocalar içeride Kuran okuma dersi veriyorlarmış. 
   Çömezlerden biri okuduğu "sure"nin sonunu "Vele'd - dallin " diye bitirince, müdahale etmiş 
   "Olmadı, vele'ddaaaallin, diyeceksin " 
   Diğer hoca da lafa karışmış 
   "Doğrusu vele'z - zaaallin'dir." 
   Hocalar tartışmaya başlayınca, Bektaşi toparlanıp kalkmış, çıkarken müezzin yolunu kesmiş 
   "Ne o, baba erenler namaz kılmayacak mıydın " 
   Bektaşi, hocaları göstermiş 
   "Hele şunlar veled - dallin'in nasıl okunacağına karar versinler, dönüşte uğrarım " 
   
   ŞİMDİ diyeceksiniz bu fıkranın Maliye Bakanı'yla ilgisi ne 
   Buyrun görün... 
   Şu Taşıt Vergisi, başımıza dert oldu... 
   Önce ek vergi, kümesteki kazların son kalan tüylerinden birkaçını daha soydular, kanunu değiştirdiler, CHP Anayasa Mahkemesi'ne gitti, Anayasa Mahkemesi'nin yasayı iptal edeceği belliydi ama, bizim gibi enayiler, devletle hele Maliye ile dalaşmamak için, gidip ek vergiyi iki taksitte ödediler. 
   
   ANAYASA Mahkemesi ek vergiyi iptal edince, Maliye, yeni bütçeyle birlikte vergilere, zam yaptı, kıyamet koptu, arabanın değerinden fazla vergi çıkıyordu. 
   
   TARTIŞMA başladı, hatta ekonomiden sorumlu Bakan Babacan bile itiraf etti 
   "Yanlış yaptık " 
   Ekonomiden sorumlu bakan böyle dedikten sonra... 
   Neyse ocak ayı geldi, vergi ödenecek, lakin nasıl ödenecek 
   Geçen yıl ödediğimiz ek vergi bu yılın vergisinden mahsup edilecek, yani geçen yıl 300 milyon lira ek vergi ödemişsen, bu yıl, vergi 500 milyona çıkmışsa, bu düşülecek, 200 milyon lira ödeyecek... 
   Bu kadar basit değil mi 
   Nah basit 
   
   BU memlekette esas şeytanın değil, namuslu vatandaşın azapta oluşudur, lafın doğrusu "Vatandaş azapta gerek"tir 
   Şimdiye kadar, her banka vergiyi alıyor, makbuzu veriyordu, biz dahil çok kimse yöntemi getirenlere dua ediyorduk. 
   İki gün önce gazetelerde haber 
   "Bankalar, bilgisayar programlarının yetersizliği yüzünden vergi alamayacak, vergi daireleri hizmetinizdedir." 
   Bu hizmet, nasıl hizmettir bilir misiniz 
   Eza, cefa, işkence hizmeti. 
   Vergi ödeme süresinin bitimine on beş günden az kalmış, Maliye h l vergiyi nasıl tahsil edeceğini bilmiyor. 
   Kıbrıs'ı verseniz bile, vatandaşlarına bu eziyeti yapanları Avrupa'ya alırlar mı 
   
   EVET, şimdi, başta anlattığımız Bektaşi fıkrasıyla Maliye Bakanı Unakıtan'ın ilgisine gelelim. 
   Bektaşi, niçin camiden çıkıp gitmişti 
   "Hele şu hocalar veled - dallin'in nasıl okunacağına karar versinler" diyerek. 
   Biz de Sayın Maliye Bakanı, şu vergi ödeme işini bir çözüme bağlamadan vergiyi ödemeyeceğiz, diyoruz. 
   Cezaysa ceza 
   
      
   
</TEXT>
</DOC>
