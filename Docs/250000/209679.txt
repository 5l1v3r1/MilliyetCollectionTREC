<DOC>
<DOCNO> 209679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sonspo08.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen lider, Ülker takipçi... Fenerbahçe tutulmuyor 
</HEADLINE>
<TEXT>

     Türkiye Basketbol Ligi'nde TBL 2003-2004 sezonunun ikinci yarısı, hafta sonunda yapılan maçlarla başlarken, 14. haftanın lideri de Efes Pilsen oldu. 
     4 maçı deplasman takımlarının kazandığı ligin 14. haftasında lider Efes Pilsen, sahasında, son sırada bulunan TOFAŞ'ı zorlanmadan geçerek, puanını 26'ya çıkardı ve yine zirvede yer aldı. 
     Liderin en yakın takipçisi olan 3 yenilgili Ülkerspor da deplasmanda bir diğer Bursa ekibi OYAK Renault'ya farklı skorla üstünlük sağlayarak zirve yarışından kopmadı. 
     Ligin bu sezonki flaş ekiplerinden 3. sıradaki Beşiktaş, ilk yarıda deplasmanda 16 sayı farkla yendiği Türk Telekomspor'a, bu kez sahasında 16 sayı farkla yenilince, 4. yenilgisini aldı ve 6 maçtır süren galibiyet serisi de sona ermiş oldu. 
     Bu hafta umduğunu bulamayan bir başka ekip olan Tuborg Pilsener, İzmir derbisinde, ilk yarıda şans tanımadığı bir basamak altındaki Pınar Karşıyaka'ya bu kez yenilmekten kurtulamayınca, 4. yenilgisine uğradı. 
     Ligin merakla beklenen derbisinde ise Fenerbahçe, yine ilk yarıda yenildiği Galatasaray'ı, bu sefer eksik kadrosuyla yakalayınca, olaylı geçen zorlu mücadeleyi farklı skorla kazanarak averajla rakibinin üzerine çıktı. 
     Bayanlarda ise yenilgisiz tek takım olan lider Fenerbahçe, güçlü rakibi Erdemirspor'u sahasında yenerek, rakibine 5. yenilgisini tattırırken, 26 puanla zirve yarışında adeta yalnız kaldı. 
     Liderin en yakın takipçisi olan geçen sezonun lig ve kupa şampiyonu BOTAŞ Spor, sahasında 1 yenilgi de bu hafta averajla 3. sıraya yükselen Çankaya Üniversitesi Arı Koleji'nde alınca, Adana ekibinin yenilgi sayısı da 4'e yükseldi. 
     Liglerde haftanın maçlarının ardından puan durumları şöyle 
     
     ERKEKLER 

     

TAKIMLAR O G M A Y P 1-Efes Pilsen 14 12 2 1198 930 26 2-Ülkerspor 14 11 3 1057 968 25 3-Beşiktaş 14 10 4 1165 1079 24 4-Tuborg Pilsener 14 10 4 1077 1022 24 5-Pınar Karşıyaka 14 9 5 1115 1068 23 6-Aras İTÜ 14 8 6 1132 1131 22 7-Darüşşafaka 14 7 7 1012 987 21 8-Türk Telekomspor 14 7 7 1031 1020 21 9-Fenerbahçe 14 6 8 1111 1124 20 10-Galatasaray 14 6 8 1095 1149 20 11-Ankara Büyük Kolej 14 4 10 998 1085 18 12-İstanbul Tekelspor 14 4 10 1010 1113 18 13-OYAK Renault 14 2 12 967 1142 16 14-TOFAŞ 14 2 12 906 1056 16      
     BAYANLAR 

     

1-Fenerbahçe 13 13 - 974 732 26 2-BOTAŞ Spor 13 9 4 942 828 22 3-Çankaya Ü. Arı Koleji 13 9 4 1013 902 22 4-Migrosspor 13 9 4 892 765 22 5-Erdemirspor 13 8 5 992 863 21 6-Ceyhan Belediyesi 13 7 6 945 898 20 7-Ayvalık Küçükköy Bel. 13 6 7 968 969 19 8-Beşiktaş 13 6 7 773 851 19 9-İÜSK 13 6 7 902 889 19 10-Galatasaray 13 3 10 720 887 16 11-Urla Bel. Gençlik 13 1 12 832 1079 14 12-Edremit Güre Bel. 13 1 12 833 1123 14      
</TEXT>
</DOC>
