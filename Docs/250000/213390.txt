<DOC>
<DOCNO> 213390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur21.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda Petek Dinçöz, Sezen Aksu'dan daha çok para aldı... 
</HEADLINE>
<TEXT>

     Kurban Bayramı'nda Antalya'da sahneye çıkan sanatçılardan Petek Dinçöz, 44 milyar lira ile en yüksek ücret alan sanatçı oldu. 
     Antalya Defterdarlığı ve Gelirler Bölge Müdürlüğü vergi denetim elemanları Kurban Bayramı'nda sanatçıların sahne aldığı otel, tatil köyü ve çeşitli eğlence yerlerinde denetim yaptı. Denetim elemanları sanatçıların almış oldukları sahne ücretlerini de belirledi. 
     Antalya'da bayramda sahneye çıkan sanatçılar arasında en fazla ücreti 44 milyar lira ile Petek Dinçöz aldı. Dinçöz'den sonra en fazla ücreti Sezan Aksu, Kayahan ve Sibel Can aldı. 
     Kurban bayramında Antalya'da sahneye çıkan sanatçıların isimleri ve vergi denetim elemanlarına beyan etmiş oldukları sahne ücretleri şöyle 
     Petek Dinçöz 44 milyar lira. 
     Sezen Aksu 42.5 milyar lira. 
     Kayahan 40 milyar lira. 
     Sibel Can 40 milyar lira. 
     Serdar Ortaç 29 milyar lira. 
     Kenan Doğulu 29 milyar lira. 
     Mehmet Yaşar Günaçgün 25.5 milyar lira. 
     Seda Sayan 24 milyar lira. 
     Özcan Deniz 21 milyar lira. 
     Ajda Pekkan 20 milyar lira. 
     Candan Erçetin 19.5 milyar lira. 
     Deniz Seki 18 milyar lira. 
     Ebru Gündeş 15 milyar lira. 
     Işın Karaca 12 milyar lira. 
     Nükhet Duru 12 milyar lira. 
     Davut Güloğlu 12 milyar lira. 
     Cenk Eren 11.5 milyar lira. 
     Fatih Ürek 7.6 milyar lira. 
     Emel Müftüoğlu 7 milyar lira. 
     Emel Sayın 6.5 milyar lira. 
     Hande Yener 5 milyar lira. 
     Sinan Özen 5 milyar lira. 
     
     2 TRİLYON LİRA HASILAT ELDE EDİLDİ 

     Antalya merkez ve ilçelerinde toplam 559 tatil köyü, otel ve eğlence yeri vergi denetim elemanları tarafından denetlendi. Bu eğlence yerlerinde yapılan denetimlerde 2 trilyon 792 milyar liralık hasılat tespit edildi. 
     Vergi Usul Kanunu'na uymayan 318 eğlence yerine de 18 milyar 813 milyon lira usulsüzlük cezası verildi. 
     
</TEXT>
</DOC>
