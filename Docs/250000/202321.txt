<DOC>
<DOCNO> 202321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sontur26.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bira ısmarlama tartışmasında bir kişi öldü, iki kişi yaralandı 
</HEADLINE>
<TEXT>

     Bursa'nın merkez Osmangazi İlçesi'nde, iki grup arasında ''bira ısmarlama'' meselesi yüzünden çıkan kavgada, bir kişi öldü, iki kişi yaralandı. 
     Soğukkuyu Mahallesi Dere Çıkmazı'nda birlikte içki içen Halil Dinler, Adem Gezer ve Musa Toprak'ın yanına gelen İbrahim Ş, İhsan Ç, Hasan Ç. ve Murat Ç., kendilerine bira ısmarlanmasını istediler. 
     İki grup arasında başlayan tartışmanın kısa sürede kavgaya dönüşmesi üzerine, Halil Dinler, Adem Gezer ve Musa Toprak bıçaklanarak yaralandı. Dinler, olay yerinde yaşamını yitirirken, Gezen ve Toprak Bursa Devlet Hastanesi'nde tedavi altına alındı. 
     Olaydan sonra kaçan saldırganlar kısa sürede yakalanırken, zanlıların, sorgulamalarının tamamlanmasının ardından adliyeye sevk edilecekleri bildirildi. 
     
</TEXT>
</DOC>
