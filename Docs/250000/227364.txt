<DOC>
<DOCNO> 227364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas05.html </URL>
<DATE> 2004/03/31/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Şilebin demir yuvasına saklanarak Atlantik'i geçtiler 
</HEADLINE>
<TEXT>

     Liberya'daki iç savaştan kaçan dört genç, Arjantin'e giden şilebe gizlice binerek loça deliğine demir yuvasına saklandı ve iki hafta boyunca orada kalmayı başararak Atlantik'i geçti. 
     Yaşları 14 ile 16 arasındaki gençler, Malta bandıralı şilep Arjantin'de San Nicolas limanına demirlemek isteyince yakayı ele verdi. 
     Seku, Dadu ve Muhammet Şerif kardeşlerle arkadaşları Muhammet Silija, Liberya'nın başkenti Monrovia'da katliamdan kaçtıklarını, ailelerinin öldürüldüğünü anlattı. 
     Anlattıklarına göre, gençler Liberya'dan komşu ülke Gine'ye kaçıp orada Zara adlı şilebe gizlice binmeyi başardı. Bu zorlu macerada kendileriyle yola çıkan iki gencin ise öldüğünü belirten gençler, şilebe sığınırken yanlarına sadece biraz suyla birkaç parça börek alabildiklerini, bunlarla iki hafta idare etmeyi başardıklarını söyledi. 
     Gençlerden biri aşırı tuz kaybından hastaneye kaldırıldı, diğerleri La Plata kasabasına götürüldü. Çocukların mülteci olarak kabul edilip edilmeyeceğine mahkeme karar verecek. 
     Gençlerin macerasından etkilenen bazı aileler, onları evlat edinmeye hazır olduklarını açıkladı. 
     
</TEXT>
</DOC>
