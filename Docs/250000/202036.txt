<DOC>
<DOCNO> 202036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo11.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kadıköy'de motivasyon sorunu yaşıyor... 
</HEADLINE>
<TEXT>

     Birinci Süper Lig'de istikrarsız bir grafik çizen Fenerbahçe, kendi saha ve seyirci avantajını kullanmakta zorlanıyor. 
     Ligde kendi sahasında yaptığı sadece iki maçta ilk yarıları golle kapatan sarı-lacivertliler, buna karşılık deplasmandaki 8 maçın 6'sında ilk yarılarda gol buldu. 
     Kendi sahasındaki 3. hafta maçında Elazığspor'u 7-1 yenen Fenerbahçe, 22. ve 45. dakikalarda Tuncay, 41. dakikada da Van Hooijdonk ile toplam 3 gol attı. 
     Sarı-lacivertliler, 10. haftada Adanaspor maçında ise 8. dakikada Tuncay'ın ayağından bulduğu golle ilk yarıyı 1-0 önde tamamlamıştı. 
     Kadıköy'de Gaziantepspor, Çaykur Rizespor, Beşiktaş ve Denizlispor maçlarının ikinci yarılarında golle buluşan Fenerbahçe, İstanbulspor maçında fileleri havalandıramamıştı. 
     
     DEPLASMAN MAÇLARI 
     Fenerbahçe, rakip sahalarda yaptığı 8 maçın 6'sında ilk yarıları boş geçmedi. 
     Trabzonspor, Galatasaray, Konyaspor, Bursaspor, Akçaabat Sebatspor ve Ankaragücü maçlarının ilk yarılarında gol atan sarı-lacivertliler, Diyarbakırspor maçında ikinci yarıda sonuca giderken, Samsunspor maçını golsüz tamamladı. 
     
</TEXT>
</DOC>
