<DOC>
<DOCNO> 227508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sondun12.html </URL>
<DATE> 2004/04/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Dünya böyle yorumladı Rumlar müzakerelerin çöküşüne neden oldu 
</HEADLINE>
<TEXT>

     Bürgenstock müzakelerinde anlaşmanın sağlanmaması, Batı basınında büyük yankı buldu. 
     Genelde müzakerelerin fiaskosundan Rumları sorumlu tutan Batı basını, referandumda Rum halkının büyük bir çoğunlukla "hayır" diyebileceğine dikkat çekerken "Türk hükümeti çözüm için bastırdı" yorumunu da yaptı. 
     
     WP TÜRK HÜKÜMETİ ÇÖZÜM İÇİN BASTIRDI 

     Washington Post, Bürgenstock'ta anlaşmanın sağlanmamasına karşın Annan Planının referanduma götürüleceğine dikkat çekti. Türkiye'nin AB süreci nedeniyle Türk Hükümetinin bir çözüm için bastırdığını ve Annan Planı'na desteğini dile getirdiğini belirten gazete, Başbakan Erdoğan'ın "Bu müzakerelerde kaybeden yok" sözlerine de yer verdi. Ancak BM diplomatlarına dayanarak müzakerelerin son turunda Yunanlıların daha uzlaşmaz bir tutum takındığını öne süren gazete, Rumların Kıbrıs'taki Türk askerlerinin tamamen çekilmesini, tüm Rumların dönüşünü ve 80 bin "yerleşik Türkler"in gitmesini istediklerini yazdı. 
     
     FT RUMLAR MÜZAKELERİN ÇÖKÜŞÜNE NEDEN OLDU 

     Prestijli ekonomik gazete Financial Times, İsviçre'deki görüşmelerin Rumların Kuzey'de daha çok toprak ve daha çok sayda Rumun dönüşü taleplerinin karşılanmaması nedeniyle çöktüğü görüşüne yer verirken Papadopulos'un Karpaz'da dört köyü talep ettiğini kaydetti. Buna karşın gazete, bir Yunan sözcüsünün müzakerelerin başarısız olsa bile Yunanistan ile Türkiye arasındaki ilişkilerin olumsuz etkinlenmeyeceği yolundaki sözlerini de yansıttı. 
     
     NYT ANNAN'IN ÇABALARININ TAMAMEM ÇÖKMESİ ÖNLENDİ 

     New York Times, Yunanistan'ın bir anlaşmanın mümkün olmadığını söylemesine karşın yine referandumların düzenleneceğini belirterek referandumlara gitme kararının Annan'ın çabalarının tamamem çökmesini engellendiğini savundu. Adadaki iki taraf liderleri yıllardan beri devam eden müzakelere alışmış gibi görünürken Annan'ın planın rededdilmesi halinde başarızlığın kalıcı olacağını dile getirdiğine dikkat çekti. 
     
     EL MUNDO TÜRK TOPLUMU DAHA HEVESLİ 

     İspanya'nın önde gelen gazetelerinden El Mundo da, Rumların Annan Planı konusunda tatmin olmadığını belirterek Rum halkı büyük bir çoğunlukla planı reddederken Türk toplumunun daha da hevesli olduğunu kaydetti. Gazete "Plan onaylanırsa, uluslararası toplum tarafından tanınmayan sözde Kuzey Kıbrıs Cumhuriyetinin 30 yıllık izolasyonu ve ekonomik ambargosu sona erecek" yorumunu yaptı. 
     
     LİBERATİON RUMLARIN ÇOĞU PLANA KARŞI 

     Fransız Liberation gazetesi, Türkiye'deki "ılımlı İslamcı" hükümetinin Kıbrıs müzakereleri konusunu ele alırken sorunun çözümünün Türkiye-AB müzakerelerinin başlamasını kolaylaştıracağının bilincinde olduğunu belirtti. Buna karşın Annan Planına en çok Rum halkının karşı olduğunu öne süren gazete, güçlü Rum kilisesinin de, halkı plana sert bir biçimde reddetmeye çağırdığına dikkat çekti. 
     
     ABC LÜZERN MÜZAKERELERİ BAŞARISIZ OLDU 

     İspanyol ABC gazetesi de, İsviçre'de yapılan müzakelerin başarısızlık sonuçlandığını öne sürdü. Rumların revize edilmiş planın bazı bölümlerini kabul etmediklerini belirten gazete, siyasi bir analist "Bu planı sadece Türkler beğeniyor" sözlerini de aktardı. Gazete, değişiklikler olmazsa Rumların referandumda "hayır" oy kullanmalarının kesin gözüyle bakıldığını yazdı. 
     
     EL CEZİRE TÜRK TARAFI ARADIĞI GÜÇLÜ GÜVENCELERİ ELDE ETTİ 

     BM Genel Sekreteri Kofi Annan'ın taraflara "bir hata yapmamanızı rica ediyorum" sözlerine dikkat çeken El Cezire televizyonu ise, daha yoksul olan Türk tarafının, Kuzey'ye yerleşecek olan Rumların sayısı konusunda aradığı daha güçlü güvenceleri elde ettiği yorumunu yaptı. El Cezire ayrıca, ABD Dışişleri Bakanı Colin Powell'in "bu tarihi bir fırsat" sözlerine de yer verdi. 
     ABD'nin CNN haber televizyonu, Kıbrıs'taki gelişmeleri değerlendirdiği haberinde, Yunanistan Başbakanı Kostas Karamanlis ve Kıbrıs Rum tarafının, BM Genel Sekreteri Kofi Annan'ın referanduma götürülmek üzere sunduğu nihai plana ilişkin Türk tarafına oranla ''daha az hevesli'' olduğunu belirtti. 
     

     
</TEXT>
</DOC>
