<DOC>
<DOCNO> 216537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo03.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakiplerimiz ne yaptı 
</HEADLINE>
<TEXT>

     Çarşamba akşamı A Milli Takımımız Danimarka karşısına çıktı ve 1-0 yenildi. Aynı gün Avrupa'da birçok milli takım hazırlık maçları oynadı. İşte 2006 Almanya elemelerindeki rakiplerimizin aldığı sonuçlar... 
     Arnavutluk-İsveç 2-1 
     Avrupa Futbol Şampiyonası'nın favori ekiplerinden İsveç'i 2-1 yenen Arnavutluk, sahasında iyi sonuçlar almaya devam etti. Maça genç bir kadroyla çıkan İsveç, ilk yarıda Elmander, Selakovic ve Kalström ile etkili olmasına karşın, Arnavutluk kalecisi Strakosha başarılıydı. İsveç 50'de Selakovic ile üstünlüğü sağlarken, ev sahibi ekip 72'de Skela ve 75'te Aliaj'ın attığı gollerle maçtan 2-1 galip ayrıldı. Skela'nın 88'deki penaltı atışını İsveç kalecisi Isaksson kurtardı. Arnavutluk'ta İstanbulsporlu Bushi ve Rizesporlu Duro da forma giydi. 
     Yunanistan-Bulgaristan 2-0 
     Yunanistan, Bulgaristan'ı 2-0 mağlup ederek yenilmezlik serisini 14 maça çıkardı. Bu 14 maçın 10'unda sahadan galibiyetle ayrılan komşunun gollerini 26'da Papadoupulos ve 61'de Vryzas attı. 
     Libya-Ukrayna 1-1 
     Tarihinde ilk kez Libya ile karşılaşan Ukrayna, bir çok yıldız oyuncusunu bu ülkeye götürmedi. İlk yarı rakibi karşısında üstün oynayan Doğu Avrupa ekibi, 15'de Pukanych ile 1-0 öne geçti. İkinci yarı da ise ev sahibi ekip oyuna ağırlığını koydu. 56'da Nader Kara, Ukrayna kalecisi Shovkovsky'nin hatalı uzun pasını kaparak, uzun mesafeden topu ağlara gönderdi ve karşılaşma 1-1 sona erdi. 
     Letonya-Kazakistan 3-1 
     Kıbrıs Turnuvası'na katılan Kazakistan, ilk gün Letonya'ya 3-1 yenildikten sonra, Ermenistan'a da penaltıların ardından 6-5 mağlup oldu. Normal süresi 3-3 sona eren maçta Kazaklar'ın golleri ve 75'te Zhumaskaliyev ve 76'da Finochenko'dan gelirken, Ermenistan'ın gollerini 52'de Petrosyan, 73 ve 80'de Karamyan kaydetti. Penaltı atışlarını ise Ermenistan 3-2 kazandı. 
     Kıbrıs R.K-Gürcistan 3-1 
     Kazakistan'la birlikte Kıbrıs Kupası'nda yer alan Gürcistan, ev sahibi Kıbrıs Rum Kesimi'ne 3-1 mağlup olmaktan kurtulamadı. Karşılaşma boyunca rakibi karşısında etkili olamayan Kafkas ekibinin tek golünü 57. dakikada Georgyi Kapitarui kaydetti. 
     
</TEXT>
</DOC>
