<DOC>
<DOCNO> 221389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/ekonomi/eko11.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın Reklamvereni BMW'nin Başkanı 
</HEADLINE>
<TEXT>

   
   Milliyet Gazetesi'nin Türkiye temsilciliğini yaptığı Cannes Lions Uluslararası Reklam Festivali tarafından geleneksel olarak seçilen "Yılın Reklamvereni" ödülüne 2004'te BMW AG'nin Başkanı Dr. Helmut Panke layık görüldü. 
   BMW, son yıllarda gerçekleştirdiği uluslararası reklam kampanyaları ile aralarında dört Altın Aslan'ın da bulunduğu birçok ödül almıştı. Ayrıca, "The Hire" isimli kısa multi - media reklam filmleri ile 2003'te Festival'in 50. yılı dolayısıyla verilmeye başlanan Titanium Aslan'ın da sahibi olmuştu. 
   Konu ile ilgili bir açıklamada bulunan Dr. Panke, "Yenilikçi markalar, yenilikçi reklamlara ihtiyaç duyarlar. Çalışmalarımızın Uluslararası Reklam Festivali tarafından tanınması bize şeref verdi" dedi. 
   Dr. Panke ödülünü 51. Cannes Lions Uluslararası Reklam Festivali'nin 26 Haziran 2004 tarihindeki kapanış gecesinde alacak. 
   
   
</TEXT>
</DOC>
