<DOC>
<DOCNO> 241638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sondun46.html </URL>
<DATE> 2004/05/21/ </DATE>
<TIME> 22.36 </TIME>
<AUTHOR>  </AUTHOR>
<HEADLINE>
Arjantin'de trafik kazası yapan sürücüye ameliyat izleme cezası verildi 
</HEADLINE>
<TEXT>

     Arjantin'de, 11 yaşındaki çocuğa çarparak ölümüne neden olan otobüs şoförüne, trafik kazasında yaralanan bir kişinin ameliyatını izleme cezası verildi. 
     Missones eyaletinde görülen davanın hakimi Cesar Raul Jimenez, ''eğitim önlemi'' olarak adlandırdığı sıradışı ceza için ''Bu trafik yasalarını ihlal eden kişilere önemli bir yasal uyarıdır'' dedi. 
     Şoför Ramon Rodriguez Dos Santos'un 44 , 11 yaşındaki çocuğun ölümüyle sonuçlanan trafik kazasıyla ilgili davada ''kasıtsız adam öldürmek'' suçundan çarptırıldığı 2 yıl hapis cezasının tecil edildiği ve 5 yıl trafikten men edildiği belirtildi. 
     Dos Santos'un, ''ameliyat izlemek'' cezası nedeniyle yaşayacağı travmayı atlatıp atlatamayacağının anlaşılması için psikolojik testlerden geçirileceği bildirildi. 
     
</TEXT>
</DOC>
