<DOC>
<DOCNO> 237431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun26.html </URL>
<DATE> 2004/05/05/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Gürcistan, Abaşidze'ye 3 saat süre... 
</HEADLINE>
<TEXT>

     Gürcistan, Acaristan lideri Aslan Abaşidze'ye, ''Devlet Başkanı'na itaat etmesi'' için 3 saat süre tanıdı. 
     Güvenlik Konseyi Başkanı Vano Merabişvili, devlet televizyonuna yaptığı açıklamada, Abaşidze'ye, Tiflis yönetimiyle anlaşmazlığının kan dökülmesine dönüşmemesi için 3 saat süre tanındığını söyledi. 
     Merabişvili, Abaşidze'ye, ''Gürcistan Devlet Başkanı'na itaat etmen ve kan dökülmesini önlemek için 2 ya da 3 saatin var'' diye seslendi. 
     Vano Merabişvili, Aslan Abaşidze ile işbirliği yaparak suç işleyen herkese dokunulmazlık garantisi verdi. 
     Abaşidze'nin sözcüsü Tamara Gudava, Reuters'e yaptığı açıklamada, Acaristan liderinin bu akşam açıklama yapacağını, ancak istifa etmeyeceğini söyledi. 
     Sözcü, Abaşidze'nin bölgede kötüleşen durum ve gün boyu süren görüşmelerle ilgili açıklama yapacağını belirtti. 
     
</TEXT>
</DOC>
