<DOC>
<DOCNO> 215086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/spor/spo01.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Engin'den ultimatom 
</HEADLINE>
<TEXT>

   Beşiktaş menajeri, oyuncularla özel bir görüşme yaptı, "Artık eski günlerinizi yakalayın, seriye başlayın" ifadesini kullandı 
      BİLAL MEŞE 

   
   'Kayıpları unutun' 
   BEŞİKTAŞ Menajeri Sinan Engin, Ümraniye Tesisleri'nde futbolcularla hafta içinde yaptığı sohbet toplantılarında bir dizi uyarılarda bulundu. Engin, "Artık eski günlerinize dönme zamanı geldi. Denizlispor maçı bu pencereden hepiniz için büyük bir fırsattır. Bu fırsatı en iyi şekilde kullanmak zorundasınız. Puan kayıplarını kafanızdan atın, seriye başlayın" dedi. 
   
   Taraftara çağrı 
   MENAJER Sinan Engin, Denizlispor maçı öncesinde taraftarlara da çağrıda bulundu. Engin, "Onları bu zor günlerde yanımızda görmek istiyoruz. Futbolda zaman zaman inişli - çıkışlı grafikler çizersiniz. Her şey yine eskisi gibi olacak. Başarı için elimizden geleni yapıyoruz. Sakin davransınlar, bizi geçmişteki gibi desteklesinler" diye konuştu. 
   
   Zago şüphesi    ANKARAGÜCÜ maçında beline darbe alan ve Denizlispor karşısında forma giyemeyecek olan Zago'nun ağrılarının geçmemesi korku yarattı. Kulüp doktoru Ayhan Optur, Brezilyalı futbolcunun önümüzdeki hafta yapılacak Malatyaspor maçında da oynamasının zor olduğunu vurgularken, Zago'daki problemin riske edildiği taktirde bel fıtığına dönüşebileceği belirtildi. 
   
   Aşık'a görev    TEKNİK Direktör Lucescu'nun, sakat ve cezalı oyuncuların fazla oluşu nedeniyle Denizlispor karşısına çıkarmayı planladığı kadro henüz netlik kazanmadı. Zago'nun yerine savunmada Emre Aşık'ın görev yapması bekleniyor. Tümer ve Tayfur'un cezalı olması nedeniyle, orta sahaya Pancu'nun çekileceği, forvette ise Sergen, İlie ve Ahmed Hassan'ın oynayacağı bildirildi. 
   
   
</TEXT>
</DOC>
