<DOC>
<DOCNO> 215116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/yazar/okur.html </URL>
<DATE> 2004/02/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Reformistler ne kadar reformist 
</HEADLINE>
<TEXT>

   
   ABD'de Clinton döneminin ünlü Dışişleri Bakanı Madeline Allbright, kısa bir süre önce Capital dergisinin konuğu olarak Türkiye'ye geldi. Bazı iş insanları kendisiyle görüşme şansı yakaladı. İşte kendisine yöneltilen bir soru 
   "Biz, İran'da yatırım yapacağız. ABD geçmişte İran'a kota uygulamıştı. Bir ara bu kotalar kalktı. Siz, İran'ı nasıl görüyorsunuz 
   Allbright'ın yanıtı enteresandı "İran, kendi içinde politik sorunları olan bir ülke. Bunları yaşamak istiyor. Biz, hatayı ABD olarak reformculara gitmekte yaptık. Biz, eğer mollalara gitmiş olsaydık işimiz daha kolaylaşırdı. Reformcular kendi başlarına beceremiyorlar. Ya da becermek istemiyorlar. 
   İran değişiyor mu 25 yıldır yalnız yaşayan İran, verdiği özgürlükle sorunları aşacak mı 20 Şubat'ta yapılacak seçimlerde 8 yıldır iktidarda olan Hatemi, ne yapacak Hatemi, Global köyden ve yabancı sermayeden söz ediyor. 2000 yılında adım atılmış, yabancı sermaye yasası çıkmış... 
   
   Artık gecekondu var 
   97 milyar varil petrol ile dünya petrol rezervinin yüzde 10'una sahip İran. Doğalgaz rezerviyle yine dünya ikinciliği var. OPEC'te yine ikinci büyük ülke. İhracatının yüzde 80'ini petrolden sağlıyor. Petrol fiyatlarındaki düşüş 2000'li yılların başında İran'ı zorladı. 6 milyar dolar kayba uğradığı hesap ediliyor. 
   Hal böyle olunca İran'da dışa açılma, petrol dışı kaynaklara yönelmeye başlıyor. Fakat, iktidar, bu süreçte kaynak bulamadığı için bu projeleri askıya alıyor. Kısacası petrolü olan, sıfır borcu bulunan İran ithal ik meci bir politikada ısrar edince gelir dağılımı dengesizliği, yoksulluk en temel sorun olarak karşımıza çıkıyor. 
   Çünkü 1979'da rejim değişikliği yapıldığı dönemde İran'da 40 milyar dolar ticaret fazlası var. Petrol endüstrisi iyi. Özel sektör tarımda güçlü. 
   O yüzden 18 yıl önce beni saşkınlığa uğratan Tahran bu kez tıkanan trafiği, kirlenen havası, ışıltısı gitmiş görüntüsüyle karşımda. Değişen tek şey, billboardlar. Filmler, erkek şarkıcılar, bizim Ramsey, alkolsüz Efes billboardlarda... 
   İşte devrim yapan ama ekonomik olarak güçsüzleşen İran, reformistlerle birlikte bu kaderi de değiştirmek istiyor mu Bilmiyoruz. Ama Şah döneminde yapılmış modern binalar h l ayakta. Karşılarına küçük küçük evlerin, gecekonduların yerleştiğini görüyoruz. Önemli. 
   
   BONYAD ne 
   Biz, bu verileri 2001 yılında Tahran Büyükelçiliği Ticaret Müşavirliği'nin raporundan alıyoruz. 
   Şimdi durum ne derseniz, öyle işler kolay kolay değişmiyor. Herkes sokağa bakıyor ve İran değişiyor diyor. Ama biz sokaktan çok, sokaktaki insanın ekonomik yapı içindeki durumunu irdeliyoruz. 
   İran'da 1 milyon şehit sayısı binleri geçen şehit vakıfları var. Bunun yanında fakirler cemiyeti. İşte bunların tümü BONYAD'ı oluşturuyor. BONYAD, ekonominin yüzde 45'ini denetliyor. Devlet içinde devlet. Bir tür İslami Vakıflar Birliği. 
   Devlet ise doğrudan ekonominin yüzde 40'ını kontrol ediyor. 
   Geri kalan yüzde 15'lik kesim ise siyasi yelpazede muhafazak r diye bilinen BAZAAR'lardan oluşuyor. Yani özel sektör. Tablo bu. 
   Dolayısıyla Tahran'da kaldığımız Azadi Otel de pek çok şirket gibi BONYAD'a ait. BONYAD'ın gücü siyasetteki yapıyı belirlemede önemli bir faktör. BONYAD, reformistler için gösterge. 
   Bu durumda "Reformistler gerçekten reform istiyor mu " 
   Kritik nokta burası. Çünkü geniş vergi muafiyetine sahip, sübvansiyon olanağı olan vakıflar, muhafazak rlara politik olarak yakın duruyor. 
   Biz diyoruz ki İranlılar konuksever. Eğitimli. Derin bir kültüre sahip. Ama kafaları karışık. 
   Çünkü bir günde iki ayrı hayatı yaşıyorlar. Bu psikolojik bir sorun değil mi Savaş çocukları genç seçmen olarak 20 Şubat'ta sandığa gidecek. Oyunun rengi İran'ın yolculuğunu belirleyecek. 
   Ama İran gerçekten değişmek istiyor mu Ekonomik tablo ortada. Dedik ya BONYD'ın gücü ortada 
   
      
   
</TEXT>
</DOC>
