<DOC>
<DOCNO> 248144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo16.html </URL>
<DATE> 2004/06/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Taylandlı bahisçiler Kamboçya'ya akın etti 
</HEADLINE>
<TEXT>

     Taylandlı bahisçiler Avrupa Futbol Şampiyonası'nın başlamasıyla birlikte soluğu Kamboçya'da aldı. Tayland polisi, hafta sonunda yaklaşık 10 bin kişinin bahis oynamak için komşu ülke Kamboçya'ya gittiğini açıkladı. 
     Polis yetkililerinin açıklamalarına göre, önceki gün Portekiz'le Yunanistan arasınaki şampiyonun açılış maçının başlaması öncesi, Taylandlı bahisçiler Kamboçya'daki kumarhanelere akın etti. 
     Bir gümrük yetkilisi de, Cumartesi günü Tayland-Kamboçya sınırından, normalin iki misli geçiş yapıldığını söyledi. 
     Bu arada Tayland gazetelerinden Bangkok Post da, Taylandlıların hafta sonunda bahis oynamak için Kamboçya'nın yanı sıra Burma'ya da gittiklerini bildirdi. 
     Tayland'ta futbol maçları üzerine bahis oynamak yasak. 
     Ancak polis sadece Avrupa Futbol Şampiyonası'nın ilk günü ülkede yasa dışı olarak bahis oynatan 300'den fazla kişiyi gözaltına aldı. 
     Taylan polisi ayrıca internet kafelerin sahiplerinden, müşterilerinin internet aracılığıyla İngiltere'deki şirketler üzerinden bahis oynamalarını engellemelerini istedi. 
     Kasibornak Araştırma Merkezi'nce yapılan bir çalışma ise tüm bu çabalara karşın Avrupa Futbol Şampiyonası'nın süreceği üç hafta boyunca Taylandlıların kaçak olarak yaklaşık 814 milyon doları bahis şirketlerine yatıracaklarını gösteriyor. 
     
</TEXT>
</DOC>
