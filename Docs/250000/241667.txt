<DOC>
<DOCNO> 241667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/soneko29.html </URL>
<DATE> 2004/05/21/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Dünya Bankası 1 milyar dolarlık kredi müzakereleri tamamlandı 
</HEADLINE>
<TEXT>

     Dünya Bankası, Türkiye ile yürütülen 1 milyar dolarlık üçüncü program amaçlı mali ve kamu sektörü yapısal uyum kredisine PFPSAL 3 yönelik müzakarelerin tamamlandığını bildirdi. 
     Dünya Bankası'ndan yapılan açıklamada, Dünya Bankası ile Türk Hükümeti'nin, Türkiye'nin uygulamakta olduğu mali sektör ve kamu sektörü yapısal uyum reform programını desteklemek üzere 1 milyar dolar tutarındaki krediye ilişkin müzakerelerin bugün itibarıyla tamamlanmış bulunduğu belirtildi. 
     Açıklamada, PFPSAL 3 kredisinin Haziran ayında Dünya Bankası'nın Washington'daki Yönetim Kurulu'na sunulacağı kaydedildi. 
     PFPSAL 3'ün temel amacının Türk Hükümetinin 2004 yılı mali ve kamu sektörü reform programındaki öncelikleri desteklemek ve bu bağlamda sosyal programlara yeterli mali destek ayrılmasının ve program hedeflerinin daha doğru seçilmesini sağlamak olduğu ifade edilen açıklamada, şöyle denildi 
     ''Mali sektördeki temel reformun öncelikleri, bankacılık sektörü için düzenleyici mevzuatı güçlendirmek, BDDK ve TMSF'nin kurumsal kapasitesini artırmak, kamu bankaları özelleştirmeye hazırlık olması bakımından yeniden yapılandır mak ve icra, iflas yasası ve buna ilişkin uygulama rejimini iyileştirmektir'' Açıklamada, kamu sektöründeki temel reform öncelikleri şöyle sıralandı 
     ''Sürdürülebilir bir mali uyum programına yönelik yapısal mali politikaların derinleşmesi, bütçe planlama ve uygulaması, mali sorumluluk ve kamu borç yönetimini kapsayan kamu harcama yönetim reformlarının uygulanması ve kamu sektörü yönetiminini güçlendirilmesi ve Kamu Personel Rejimi Reformunun devam ettirilmesi.'' Dünya Bankası açıklamasında, sosyal harcamalar için öncelikler şöyle sıralandı 
     ''2004 bütçesinde sağlık, eğitim ve sosyal koruma için yeterli ödenek ayrılması ve sosyal korumada hedeflerin daha iyi seçilmesi.'' 
     
     KREDİNİN TEMEL FAYDALARI... 
     Açıklamada bu kredinin temel faydaları şöyle belirlendi 
     ''Sürdürülebilir büyüme ve makroekonomik istikrar şartlarının sağlanmasında hükümete destek olmak, sosyal harcamaların yeterli olması ve sosyal korumanın daha iyi hedeflenmesinin temini, bankacılık sektöründe mevcut istikrarın pekiştirilmesi ve bunun Avrupa Birliği'ne giriş sürecinde hazırlanması ve Avrupa Birliği direktiflerine ve uluslararası uygulamalara pararel olarak etkin bir yönetim teminin sağlanması.'' Banka açıklamasında, teklif edilen 1 milyar dolarlık PFPSAL 3 kredisinin geri ödeme şartları LİBOR artı 50 puan olarak tespit edilmiş olup 4 yıl ön ödemesiz olmak üzere 17 yıl vadeli olacak. 
     
</TEXT>
</DOC>
