<DOC>
<DOCNO> 220777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo22.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal Fenerbahçe'ye karşı çok etkili oynadık 
</HEADLINE>
<TEXT>

     Gençlerbirliği Teknik Direktörü Ersun Yanal, tüm olumsuz şartlara rağmen Fenerbahçe karşısında etkili bir futbol sergilediklerini söyledi. 
     Ersun Yanal, Fenerbahçe karşısında tam saha baskı kurduklarını belirterek, şöyle konuştu 
     ''Parma maçı sonrasında yorgun olmamıza rağmen Fenerbahçe karşısında iyi bir futbol ortaya koyduk. Maç boyunca bir çok fırsat yakaladık. Yakaladığımız pozisyonları tam anlamıyla değerlendirebilseydik, maçın sonucu daha farklı olurdu. Küçük bir defans hatasından yediğimiz gol, bizim maçı kaybetmemize neden oldu.'' Yanal, UEFA Kupası 4. tur ilk maçında Valencia ile karşılaşacaklarını hatırlatarak, ''İspanyol ekibi önemli ve güçlü bir takım. Fakat biz de 4. tura kadar çıktığımıza göre bu başarıyı sürdürebilecek kapasitedeyiz. Perşembe günü kendi sahamızda avantajlı bir skor yakalayıp, İspanya'ya rahat bir şekilde gitmek istiyoruz'' diye konuştu. 
     Valencia maçı öncesi Gençlerbirliği'nde sakatlıkları devam eden Baki ve Nihat'ın dışında eksik futbolcu bulunmuyor. 
     
</TEXT>
</DOC>
