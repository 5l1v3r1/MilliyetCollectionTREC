<DOC>
<DOCNO> 209633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun44.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sex Pistols'ın solisti "Beni buradan çıkartın" yarışmasında... 
</HEADLINE>
<TEXT>

     İngiliz Punk Rock şarkıcısı Johnny Rotten 47 , ''Ben bir yıldızım-Beni buradan çıkartın'' adlı yarışma programına katılacak. 
     Rotten, İngiltere'de yayınlanan ve yarışmacıların binlerce hamamböceğinin olduğu bir cam kutuya girmek ya da elleriyle yılan yakalamak gibi zor görevler üstlendiği yarışmada manken Jordan, BBC'nin eski muhabiri Jennie Bond, futbolcu George Best'in karısı Alex Best gibi ünlü isimlerle rekabet edecek. 
     Avustralya'nın balta girmemiş ormanlarında çekilecek ve 2 hafta sürecek yarışmanın en tanınan yarışmacılarından olan 47 yaşındaki Rotten'ın dünyaca ünlü grubu Sex Pistols, 1970'li yıllarda Punk akımının temel taşlarından birisi olmuştu. 
     Yarışmaya, ''Anarchy in the UK'' ve ''God Save The Queen'' şarkılarıyla üne kavuşan grubun solisti Rotten ile birlikte 9 kişi daha katılacak. 
     
</TEXT>
</DOC>
