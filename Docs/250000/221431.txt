<DOC>
<DOCNO> 221431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/tv/ekran.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
O bir klasik 
</HEADLINE>
<TEXT>

   Kimi tüm repliklerini ezberledi, kimi yaşı gereği yeni yeni izliyor, ama "Hababam Sınıfı"nın modası hiç geçmiyor 
      
   Senaryosunu Rıfat Ilgaz'ın aynı adlı romanından Umur Bugay'ın yazdığı, Ertem Eğilmez'in yönettiği "Hababam Sınıfı" Türk sinemasının klasikleri arasındaki yerini çoktan aldı. Senaryosundan müziğine, yönetmeninden oyuncularına unutulmaz isimlerin yer aldığı "Hababam Sınıfı", pek çok dizi ve filme esin kaynağı oldu. Başrollerini Münir Özkul, Kemal Sunal, Tarık Akan, Halit Akçatepe, Adile Naşit, Şener Şen gibi usta oyuncuların paylaştığı filmin müzikleri ise Melih Kibar imzalı. 
   KANAL D 19.50 
   
   Yeni film de 'seri' olabilir 
   ITIR ILGAZ 

   GİŞEDEKİ başarısı üzerine "Hababam Sınıfı Merhaba" filminin devamının çekilmesine karar verildi. Yaz aylarında çekilmesi planlanan filmin senaryo çalışmaları sürüyor. M. Ali Erbil, Hülya Koçyiğit, Zeki Alasya, Halit Akçatepe'nin yanı sıra Şafak Sezer, Mehmet Ali Alabora'lı kadroda büyük bir değişikliğin beklenmediğini söyleyen Arzu Film yetkilileri, yeni jenerasyon "Hababam Sınıfı"nın da orijinali gibi "seri" olup olmayacağını, gişede alınacak sonucun belirleyeceğini söylüyor. 
   
   
   Gazi olayları nasıl yatıştı    Türkİye'nin yakın tarihinde yaşanan olayları en önemli tanıkların anlatımıyla işleyen "Oradaydım"ı Soner Yalçın hazırlıyor. Belgeselde bu kez 12 Mart 1995'te Gazi Mahallesi'nde çıkan olaylar ve bu olayların yatışmasında önemli rol oynayan dönemin 1. Zırhlı Tugay Komutanı Emekli Tümgeneral Rıza Küçükoğlu o günleri anlatacak. 
   CNN TÜRK 20.10 
   
   
   Ataizi anlatıyor    HANDE Ataizi, uzun süre sonra "Melekler Adası"yla ekrana dönüşünü Murat Birsel'e anlatacak. 
   TV8 19.30 
   
   

   Çağımızın filozofu    "YILLAR, Yollar, Yüzler" de, "çağımızın filozof"u kabul edilen, insan hakları ve felsefe arasında derin bir ilişki bulunduğunu savunan Prof. Dr. Ioanna Kuçuradi tanıtılıyor. 
   TRT 2 23.05 
   
   

   "Arena" başardı    Çanakkale şehitlerinin anısına yapılan ve 1960'da eksiklerle ziyarete açılan anıt bitirilememişti. "Arena"nın ısrarlı yayınları etkili oldu ve anıt, 18 Mart Çanakkale Zaferi'nin yıldönümüne yakın tamamlandı. Programda Okan Bayülgen de neden "Zaga"da "gıda terörü"ne yer verdiğini anlatacak. 
   KANAL D 23.10 
   
   
</TEXT>
</DOC>
