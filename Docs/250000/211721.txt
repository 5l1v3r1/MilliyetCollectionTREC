<DOC>
<DOCNO> 211721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko27.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABO, Irak'taki ihaleleri bütün ülkelere açmayı düşünüyor... 
</HEADLINE>
<TEXT>

     ABD Uluslararası Ticaret Bakan Yardımcısı Grant Aldonas, Irak'ta açılacak ikinci bölüm ihalelere, bütün ülkelerin katılmasının beklendiğini söyledi. 
     Aldonas, ABD'nin, hiçbir ülkeye, Irak'ta açılan birinci bölüm ihalelere iştirak etmemesi yolunda engellemede bulunmak istemediğini ileri sürdü. 
     Paris'teki Fransız-Amerikan gazeteciler kulübünde konuşan Aldonas, ''Irak'ta ikinci bölüm ihaleler açılacak. Bu ihaleler daha geniş katılımlı ve herkese açık olacak'' dedi. 
     Aldonas, Paris'te Fransız yetkililerle yaptığı görüşmede, Paris'in ihalelere katılması konusunun da ele alındığını söyledi. 
     18.6 milyar dolar tutarındaki ilk bölüm ihalelerde, Fransa başta olmak üzere, askeri müdahaleye karşı çıkan ülkeler, Washington tarafından dışlanmıştı. 
     ABD Başkanı George W. Bush, geçen hafta Kanada'nın yeni ihalelere katılabileceğini açıklarken ABD yetkilileri, verdikleri üstü kapalı mesajlarda, Fransa, Almanya ve Rusya gibi ülkelerin de belki ihalelere katılabilecekleri imasında bulunmuşlardı. 
     
</TEXT>
</DOC>
