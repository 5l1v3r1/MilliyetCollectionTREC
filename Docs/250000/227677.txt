<DOC>
<DOCNO> 227677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo23.html </URL>
<DATE> 2004/04/01/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Beşiktaş, Ali Aydın ile 19 galibiyet Galatasaray ise 9 galibiyet aldı 
</HEADLINE>
<TEXT>

     Birinci Süper Futbol Ligi'nde hafta sonunda yapılacak Galatasaray-Beşiktaş maçını yönetmekle görevlendirilen Ali Aydın, kariyerindeki 5. derbi maçını yönetecek. 
     43 yaşındaki Ordu Bölgesi hakemi Ali Aydın, daha önce ligde 2001-2002 sezonunda Fenerbahçe-Galatasaray 1-0 , geçen sezon Fenerbahçe-Beşiktaş 0-1 , Beşiktaş-Fenerbahçe 2-0 ve Beşiktaş-Galatasaray 1-0 derbilerini yönetmişti. 
     Bu sezon Beşiktaş'ın 3 lig ve 1 kupa maçını yöneten Ali Aydın, bugüne kadar siyah-beyazlıların toplam 22 maçında görev aldı. Beşiktaş, bu maçlarda 19 galibiyet ve 2 beraberlik elde ederken, 1 kez de sahadan yenilgiyle ayrıldı. Beşiktaş, bu maçlarda attığı 42 gole karşılık kalesinde 14 gol gördü. 
     Galatasaray ise Ali Aydın ile çıktığı toplam 13 maçta, 9 galibiyet, 2 beraberlik ve 2 yenilgi aldı. Sarı-kırmızılı takım, bu maçlarda 36 gol atarken, 14 golü de filelerinde gördü. Aydın, bu sezon Galatasaray'ın 3 lig maçında görev almıştı. 
     Ali Aydın'ın bu sezon yönettiği Beşiktaş ve Galatasaray maçları şöyle 
     Beşiktaş 
     Beşiktaş-Bursaspor 1-0. 
     İstanbulspor-Beşiktaş 1-1. 
     Gaziantepspor-Beşiktaş 0-3. 
     Gaziantepspor-Beşiktaş Türkiye Kupası 3. tur 4-1. 
     Galatasaray 
     Adanaspor-Galatasaray 0-2. 
     Elazığspor-Galatasaray 2-2. 
     Gençlerbirliği-Galatasaray 2-2. 
     
</TEXT>
</DOC>
