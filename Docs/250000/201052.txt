<DOC>
<DOCNO> 201052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/yasam/yas04.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniliklerden korkmayıp keşfetmek gerekiyor 
</HEADLINE>
<TEXT>
   Yenilik fobisi erken öldürüyor 
   ABD'li bilim adamları, neofobisi değişiklik ve yeniliklerden korkma olan kişilerin ömürlerinin daha kısa olduğunu buldu 
   
   CHICAGO Üniversitesi'nde görevli psikolog Sonia Cavigelli başkanlığındaki bir ekip, "rattus norvegicus" türündeki 28 deney hayvanını evlerinden çıkarıp ev içinde değişiklik yaptı. Ardından çok sayıda kan örneği alan bilim adamları, hayvanların yeni çevreye tepkisini analiz etti. 
   
   Stres salgısı artıyor 
   YENİ çevrede fazla hareket etmeyen ve çok korkan hayvanların kanındaki glikokortikoid hormonlarının düzeyi, yenilikleri keşfetmeye çalışanlara göre daha yüksek çıktı. Bilim adamları, aynı hormonların, insanların sinir sistemi tarafından stres durumlarında salgılandığını kaydetti. 
   
   6 ay önce öldüler 
   SÜREKLİ korku halinin hayvanların yaşam süresine etki edip etmediğini araştıran bilim adamları, hayvanları her grupta üç tane olmak üzere 14 gruba ayırdı. Her gruba neofobisi olan bir hayvan koyuldu. Neofobisi olanların diğerlerinden altı ay önce öldüğü belirlendi. 
   
   
</TEXT>
</DOC>
