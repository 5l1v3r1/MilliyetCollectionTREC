<DOC>
<DOCNO> 219298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur10.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AP Başkanı Cox, Dışişleri Bakanı Gül ile görüştü... 
</HEADLINE>
<TEXT>

     TBMM Başkanı Bülent Arınç'ın davetlisi olarak 3 günlük resmi ziyaret için dün Ankara'ya gelen Avrupa Parlamentosu Başkanı Pat Cox, Dışişleri Bakanı ve Başbakan Yardımcısı Abdullah Gül ile görüştü. 
     Dışişleri Bakanlığı'nda yaklaşık 1 saat süren görüşmeden sonra Gül, Cox'u, Dışişleri Bakanlığı'nın kapısına kadar uğurladı. 
     Gül, görüşmeden sonra basın mensuplarının, KKTC Başbakanı Mehmet Ali Talat'ın ziyaretine ilişkin sorusu üzerine, Talat ile Kıbrıs'taki görüşme sürecine ilişkin son gelişmeleri değerlendireceklerini, sık sık bir araya gelmelerinin olağan olduğunu söyledi. 
     Kıbrıs'ta iki taraf arasında görüşmelerin sürdüğünü, burada uzlaşılamayan noktaların dörtler KKTC, Rum yönetimi, Türkiye ve Yunanistan toplantısında ele alınacağını ifade eden Gül, bu noktadan sonra da BM Genel Sekreteri Kofi Annan'a konunun iletilmesi aşamasının söz konusu olduğunu hatırlatarak, ''Temel kararı adada halklar verecek'' diye konuştu. 
     Gül, eşi Hayrünnisa Gül'ün Avrupa İnsan Hakları Mahkemesi'ne AİHM yaptığı başvuruyu geri çekmesine yönelik soru üzerine de kendisinin bu yönde bir telkini bulunmadığını, eşinin kararını daha önceden vermiş olduğunu kaydetti. 
     
</TEXT>
</DOC>
