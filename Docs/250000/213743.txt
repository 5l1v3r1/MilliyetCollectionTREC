<DOC>
<DOCNO> 213743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo15.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Samsunspor 0 maç bitti 
</HEADLINE>
<TEXT>

     Stat Atatürk. 
     Hakemler Oktay Demiray xxx, Muhittin Gürses xxx, Mehmet Başpınar xxx. 
     Denizlispor Süleymanou xxx, Özgür xx, Çağdaş xxx, Kratochvil xxx, Ali Akdeniz xxx, Mikka xxx, Levent xxx, Serdal xx, Serhat xx Dk. 83 Göksel , Timuçin xx, Ömer Rıza xx Dk. 88 Burak . 
     Samsunspor Shorunmu xx, Müslim xx, Kenan xx, Şenol xx, Da Silva xxx, Mehmet Mert xx, Evren xx Dk. 57 Adnan x , Krita xx Dk. 83 Caner , Celil xx Dk. 63 Souza x , Bülent xx, Serkan x. 
     Gol Dk. 3 Levent. 
     Sarı Kart Dk. 20 Özgür Denizlispor . 
     Birinci Süper Futbol Ligi'nde Denizlispor, sahasında Samsunspor'u 1-0 yendi. 
     Denizlispor, maça rakibine göre sahaya daha iyi yayılarak başladı. Ersen Martin'in yokluğu yeşil-siyahlı takımı gol yollarında zayıf bırakırken, teknik direktör Giray Bulak, 18 kişilik kadroyu doldurabilmek için yedekler arasında 2 kaleci aldı. 
     Samsunspor ise daha çok kontraataklarla sonuca gitmeye çalıştı, ancak bunda başarılı olamadı. 
     Evsahibi Denizlispor, karşılaşmanın ilk tehlikeli atağında golü buldu. 3. dakikada sağ kanattan gelişen atakta Mikka, topu Ömer Rıza'ya, o da daha uygun durumdaki Levent'e bıraktı. Levent, topu düzgün bir vuruşla penaltı noktası üzerinden Samsunspor filelerine gönderdi 1-0. 
     17. dakikada Özgür'ün pasında topu önünde bulan Ömer Rıza sert vurdu. Kaleciyi geçen top yan direkten geri geldi. 
     31. dakikada Serdal'ın derin pasına hareketlenen Ömer Rıza ceza alanına girdi. Bu futbolcu topu uygun durumdaki Timuçin'e aktarmak isterken kaleci Shorunmu'ya teslim etti. 
     45. dakikada Samsunspor atağında Evren, ceza alanına girerken sert vurdu. Kaleci Süleymanou tokatlayarak topu dışarı çeldi. 
     İlk yarı da evsahibi Denizlispor'un 1-0 üstünlüğüyle sona erdi. 
     
     İKİNCİ YARI 

     İkinci yarıda daha çok savunma güvenliğini ön planda tutarak skoru korumaya çalışan Denizlispor, zaman zaman gol pozisyonu da buldu, ancak skoru artıracak gol gelmedi. 
     49. dakikadaki Denizlispor atağında Ömer Rıza, topu Kratochvil'in önüne bıraktı. Bu futbolcunun vuruşunda, kaleci Shorunmu topu kornere çeldi. 
     77. dakikada Da Silva, topu ceza alanına havalandırdı. Serkan'ın dokunduğu topu Denizlispor savunması uzaklaştırdı. 
     86. dakikada Adnan'ın ceza alanı dışından vuruşunda, kaleci Süleymanou gole izin vermedi. 
     87. dakikada Göksel ile başlayan Denizlispor atağında, topla en son oynayan Timuçin, ceza alanına girer girmez vuruşunu yaptı, ancak top auta çıktı. 
     Uzatma dakikalarında Göksel, ceza alanında topu Mikka'nın önüne attı. Ancak bu futbolcu topu auta gönderdi. 
     Karşılaşma da evsahibi Denizlispor'un 1-0 üstünlüğüyle sona erdi. 

     
</TEXT>
</DOC>
