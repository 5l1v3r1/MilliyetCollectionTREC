<DOC>
<DOCNO> 219564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo47.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
VILLERREAL 3 - GALATASARAY 0 
</HEADLINE>
<TEXT>

     Futbolda UEFA Kupası 3. tur rövanş karşılaşmasında Galatasaray, deplasmanda İspanya'nın Villarreal takımına 3-0 yenilerek, UEFA Kupası'ndan elendi. 
     
     İlk yarı 

     Karşılaşmanın ilk yarısına ön alanda pres yaparak başlayan Galatasaray, oyun kurarken çok top kaybı yapınca rakip kalede bir türlü etkili olamadı. 
     Rakip Villarreal ise ilk maçta yakaladığı avantajlı skor nedeniyle daha rahat bir oyun ortaya koyarken, Galatasaray'a oranla daha çok gol pozisyonu bulsa da başarılı gününde olan Mondragon'u geçemedi. 
     6. dakikada savunmadan atılan arapasla kaleciyle karşı karşıya kalan Anderson'dan önce, kalesinden çıkan Mondragon topu uzaklaştırdı. 
     26. dakikada kendi yarı alanından aldığı topla Villarreal ceza alanına dek giden Batista'nın vuruşunda, kaleci Reina'nın parmaklarının ucuyla dokunduğu top direkten döndü. 
     27. dakikada Anderson'un sol taraftan ortasında, ceza alanı içinde uygun durumda topla buluşan Riquelme'nin vuruşunda, Mondragon meşin yuvarlağı ayaklarıyla kornere çeldi. 
     36. dakikada ceza alanına atılan uzun pasta, Ümit Karan'ın indirdiği topu Hakan Şükür'den önce savunma uzaklaştırdı. 
     37. dakikada Riquelme'nin pasında topla buluşan Victor, ceza alanına girer girmez vurdu. Ancak Mondragon son anda uzanarak gole izin vermedi. 
     43. dakikada Battaglia'nın pasıyla topla buluşan Belletti'nin ceza alanına girerken yaptığı vuruşta, kaleci Mondragon bir kere daha rakip forvete geçit vermedi. 
     45. dakikada Battaglia'ın uzaktan vuruşunda Mondragon topu sektirdi. Dönen topa Victor kötü vurunca, Villarreal bir golden oldu ve maçın ilk yarısı, 0-0'lık skorla sona erdi. 
     
     İkinci yarı 

     Karşılaşmanın ikinci yarısına Villarreal daha etkili başladı. Galatasaray'ın savunmada yaptığı hataları iyi değerlendiren ve 8 dakika içinde 2 gol bulan İspanyol temsilcisi, oyunun kontrolünü de eline geçirerek rahat bir galibiyet elde etti. 
     48. dakikada Riquelme'nin ara pasında kaleciyle karşı karşıya kalan Anderson, topu Mondragon'un yanından ağlarla buluşturdu 1-0. 
     . dakikada kaleci Mondragon'un önde olduğunu gören Garcia, orta sahadan yaptığı aşırtma vuruşla meşin yuvarlağı 2. kez Galatasaray filelerine gönderdi 2-0. 
     56. dakikada savunmanın hatasıyla ceza alanı içinde topla buluşan Ümit, gelişine vurdu. Ancak meşin yuvarlak yandan auta gitti. 
     78. dakikada Victor-Riquelme paslaşmasında son olarak Victor topa vurdu. Kaleci Mondragon, topu yumruklayarak tehlikeyi uzaklaştırdı. 
     90. dakikada Anderson, 2 Galatasaraylı futbolcunun arasından topu Riquelme ile buluşturdu. Bu futbolcu, Mondragon'u da geçerek meşin yuvarlağı ağlara gönderdi 3-0. 
     Karşılaşmayı 3-0 kaybeden Galatasaray, UEFA Kupası'ndan elendi. 
     

Stat El Madrigal Hakemler Jan W.Wegereef xx, Gyuri W.A.Takacs xx, Arie Brink xx Hollanda Villarreal Reina xx, Arruabarrena x Dk. 46 Venta xx , Colloccinixx, Belletti xxx, Alvarez xx, Battaglia xx, Josico xx, Riquelme xxx, Garcia xx Dk. 65 Jose Mari xx , Anderson xxx, Fernandez xx Dk. 80 Castello x Galatasaray Mondragon xx, Ömer x, Orhan xx, Suat x, Prates x, Batista xx, Petre x, Murat x Dk. 46 Sabri xx , Ergün x Dk. 73 Hasan Şaş x , Ümit x Dk. 73 Necati x , Hakan x Goller Dk. 48 Anderson, Dk. Garcia, Dk. 90 Riquelme Sarı Kartlar Dk. 19 Battaglia Villarreal , Dk. 35 Murat, Dk. 37 Suat, Dk. 41 Hakan, Dk. 68 Petre, Dk. 72 Sabri Galatasaray      
</TEXT>
</DOC>
