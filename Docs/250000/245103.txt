<DOC>
<DOCNO> 245103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur22.html </URL>
<DATE> 2004/06/03/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
El Kaide davasında iki tahliye... 
</HEADLINE>
<TEXT>

     El-Kaide terör örgütünün Türkiye yapılanması içinde faaliyet gösterdikleri ve İstanbul'da 15 ile 20 Kasım 2003 tarihlerindeki bombalı saldırılara karıştıkları iddiasıyla tutuklu yargılanan sanıklardan 2'si tahliye edildi. 
     İstanbul 2 No'lu DGM'deki duruşmada tahliye taleplerine ilişkin görüşü sorulan DGM Cumhuriyet Savcısı Mustafa Erol, suç vasfının değişme ihtimali dikkate alınarak, tutuklu sanıklardan Ahmet Aydoğmuş'un tahliye edilmesini istedi. 
     Verilen aranın ardından talepleri karara bağlayan mahkeme heyeti, kanıt durumu ve tutuklu kaldıkları süre dikkate alınarak, mağduriyetlerine meydan verilmemesi için Bülent Tozoğlu ve İsmet Alçık'ın tahliyelerine, diğer sanıkların ise tutukluluk hallerinin devamına karar verdi. 
     Davanın dünkü duruşmasında da, tutuklu 50 sanıktan Ahmet Aslanoğlu'nun tahliyesi kararlaştırılmıştı. 
     
</TEXT>
</DOC>
