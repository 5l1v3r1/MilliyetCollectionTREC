<DOC>
<DOCNO> 240094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur15.html </URL>
<DATE> 2004/05/14/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kararı duyunca mahkemeye heyetine küfür etti .. 
</HEADLINE>
<TEXT>

     Bursa'nın Gemlik İlçesi'ne bağlı Küçükkumla Beldesi'nde, geçen yıl bir kadını kaçırarak dövdükleri iddiasıyla yargılanan 6 sanık, 7'şer yıl 5'er ay hapis cezasına çaptırıldı. 
     Bursa 5. Ağır Ceza Mahkemesi'nde yapılan duruşmada, ''Cürüm işlemek için teşekkül oluşturmak, kadın kaçırmak ve nasr-ı ısrar'' suçlarından 10 yıl hapis cezası talebiyle tutuklu yargılanan sanıklar Adnan Onsekiz, Ercan Okur, Dayanç Işık, Mehmet Ertuğrul, Erdem Yücelen ve Güvenç Güneş hazır bulundu. 
     Sanıklardan Adnan Onsekiz, haklarındaki iddiaların gerçeği yansıtmadığını öne sürerek, jandarmanın kendilerine komplo kurduğunu iddia etti. 
     ''Cürüm işlemek için teşekkül oluşturmak'' suçunun unsurlarının oluşmadığı gerekçesiyle sanıkların bu suçtan beraatlerine karar veren mahkeme heyeti, ''Zorla kadın kaçırmak ve nasr-ı ızrar'' suçlarından 6 sanığı 7'şer yıl 5'er ay 13'er gün hapis ve 898'er milyon lira para cezasına çarptırdı. 
     Kararın açıklanmasının ardından, Erdem Yücelen mahkeme heyetine küfür ederken, diğerleri kararı alkışladı. 
     Sanıklar, jandarma tarafından duruşma salonundan çıkarılırken, Mahkeme Başkanı Ali Demir'in, heyete yapılan hakaretlerden ötürü savcılığa soruşturma açılması için yazı göndereceği öğrenildi. 
     
</TEXT>
</DOC>
