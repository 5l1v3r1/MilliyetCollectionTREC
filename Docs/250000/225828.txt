<DOC>
<DOCNO> 225828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/soneko35.html </URL>
<DATE> 2004/03/26/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Pirelli Kablo, çıkarılmış sermayesini yükseltecek... 
</HEADLINE>
<TEXT>

     T. Pirelli Kablo ve Sistemleri A.Ş.'nin çıkarılmış sermayesi 39.3 trilyon liraya yükseltilecek. 
     Pirelli Kablo'dan Borsa'ya gönderilen açıklamada, gerek ekonomide meydana gelen hızlı değişmeler, gerekse iç pazarlarda olduğu gibi dış pazarlarda da önemli siparişler alındığı ve alınma olasılıkları gözönünde bulundurularak şirket sermayesinin önemli miktarda artırılması gerektiği belirtildi. 
     Açıklamaya göre, Yönetim Kurulu'na verilen yetkiye istinaden 80 trilyon liralık kayıtlı sermaye tavanı miktarı içinde kalmak üzere, çıkarılmış sermayenin 9.8 trilyon liradan 39.3 trilyon liraya yükseltilmesi kararı alındı. 
     
     TUKAŞ 
     Tukaş Gıda Sanayi ve Ticaret A.Ş'nin çıkarılmış sermayesinin 16 trilyon liradan 40.6 trilyon liraya yükseltilmesi için Sermaye Piyasası Kurulu'na SPK başvuru yapıldı. 
     
     PINAR ET 
     Pınar Entegre Et ve Un Sanayi A.Ş. Yönetim Kurulu, 18 trilyon 56.2 milyar lira olan çıkarılmış sermayenin 43.3 trilyon liraya yükseltilmesi kararı aldı. 
     
     PINAR SÜT 
     Pınar Süt Mamülleri Sanayii A.Ş. 15.5 trilyon lira olan çıkarılmış sermayesini 44.9 trilyon liraya yükseltecek. 
     
     BORUSAN YATIRIM 
     Borusan Yatırım ve Pazarlama A.Ş'nin çıkarılmış sermayesinin 9.3 trilyon liradan 28.1 trilyon liraya çıkarılması kararlaştırıldı. 
     
</TEXT>
</DOC>
