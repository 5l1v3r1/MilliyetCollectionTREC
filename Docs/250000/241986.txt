<DOC>
<DOCNO> 241986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonspo18.html </URL>
<DATE> 2004/05/22/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Sinan Engin Çakıcı ile bir tek ben mi konuşuyorum 
</HEADLINE>
<TEXT>

     İbrahim Arı adına düzenlenmiş sahte pasaportla Alaattin Çakıcı'yı yurtdışına kaçırdığı iddia edilen Beşiktaş Futbol Takımı eski menajeri Sinan Engin, tatil için bulunduğu Milano'dan döndü. 
     Sinan Engin, Atatürk Havalimanı'nda yaptığı açıklamada, ''Bu olay 10 gündür yazılıyor. Abdullah Öcalan bile bu kadar yazılmadı. Şu an fizik ve beyin olarak bitmiş durumdayım'' dedi. 
     Moralsiz ve bitkin olduğu gözlenen Engin, Alaattin Çakıcı'yı 25 yıldır tanıdığını belirterek, şunları söyledi. 
     ''Bu konu yargıya intikal etmiş durumda. Ben kimsenin pasaportunu alıp da vize almadım. Alınan pasaportun kimin adına alındığını ben nereden bileyim. Bunlar bana yapılan komplodur. Bana oyun oynanıyor. Ben Türkiye Cumhuriyeti vatandaşıyım. Bu zamana kadar hiçbir suça karışmadım. Arastırsınlar, kim ne biliyorsa çıksın konuşsun. Herşeyin cevabını verebilirim.'' 
     
     ''BENİ BEŞİKTAŞ CAMİASINDAN DA BİTİRMEYE ÇALIŞANLAR OLDU'' 
     Alaattin Çakıcı ile arkadaşlık, ağabey-kardeşlik ilişkisi dışında hiçbir ilişkisinin bulunmadığını ifade eden Engin, şöyle devam etti 
     ''Çakıcı'nın vize aldığı şirket Beşiktaş Kulübü'nün seyahat şirketidir. Buraya pasaportlar gider. Burada insanlar vize alırlar. O vizeler alındıktan sonra pasaportların akıbetinin ne olacağını ben nereden bilebilirim. Böyle bir oyunun içine girmem için deli olmam lazım. Basının bunu inanılmaz sekilde abartması beni ve ailemi üzüyor. Ben bu ülkenin vatandaşıyım. Beni bitirmek istiyorlar. Ben zaten fizik ve beyin olarak bitmis durumdayım. Ama beni Besiktaş camiasından da bitirmeye çalısanlar oldu. Hepsi amaçlarına ulaştılar. Bu konuyu büyütmeye gerek yok. Bir suçum varsa bunun cezasını yargı verecektir. Telefon konuşması kaset falan. Bunların hepsi ortasından sonundan alınarak şekillendirilmiştir. Benden krampon ve spor malzemesi istenmiş. Ya çiçek desem ne diyeceklerdi. Yani başka birşey deseydim ne diyeceklerdi.'' 
     
     ''KİMLERİN KOMPLO KURDUĞUNU BİLMİYORUM'' 
     Kendisine kimler tarafından komplo kurulduğunun sorulması üzerine ise Engin, ''Kimlerin komplo kurduğunu bilmiyorum'' dedi. 
     Alaattin Çakıcı'nın 2 yıldır Türkiye'de dolaştığını, kendisinin Çakıcı ile görüştüğü dönemde aranan bir kişi olmadığını belirten Engin, ''Çakıcı ile bir tek ben mi konuşuyorum Beşiktaş Kulübü'nden bir tek beni mi tanıyor Benim ne imzam var ne de bişeyim'' diye konuştu. 
     Engin, Alaattin Çakıcı ve bir emniyet müdürüyle Bebek Otel'de yemek yediği biçimindeki iddialarla ilgili soru üzerine de şunları kaydetti 
     ''Böyle birşey sözkonusu değil. Bir emniyet müdürünün yanına kimse yanaşabilir mi 6 ay önce Çakıcı ile orada karşılaştım ve konuştum. Ben tanımıyorum demiyorum ki. Ama ben hayatımda onunla ilgili hangi işte anılmışım. Bilen varsa, savcısı, hakimi, polisi çıksın, konuşsun. Günah bana. Benim de ailem var.'' 
     
</TEXT>
</DOC>
