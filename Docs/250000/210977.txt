<DOC>
<DOCNO> 210977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/spor/ydemirkol.html </URL>
<DATE> 2004/01/25/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Yine iflas 
</HEADLINE>
<TEXT>

   
   Cuma sabahından itibaren futbolla ilgili olan herkes bu maçın erteleneceğini biliyordu. Bunu bilemeyen tek organizasyon, Futbol Federasyonu... İnsanlar bakkala çıkmaya tereddüt ederken bu maçın oynanabileceğini düşündüler. "Bu maç oynanabilirdi" diye düşünenler, Kocaeli - Altay maçı için yapılan çalışmaları örnek gösterebilirler. Bu doğru bir örnek gibi gözükse de, iki farklı nokta var İstanbulspor'un içinde bulunduğu bu durumda onlardan böyle bir organizasyon beklenmemeli ve asıl önemlisi, İstanbul'un durumu İzmit'ten farklı... Vali, afet durumu ilan etmişken, o bölgeye 4-5 bin kişiyi toplamak ve yolları yeniden kilitlemek pahasına böyle bir işe girişmek, anarşi yaratmaktır. Federasyon yine iflas etti. Bu kadar ekstra bir durum varken, ikinci yarıyı bir hafta geç başlatabilirlerdi. Nasıl olsa yine kendilerinin yaptığı hatalardan dolayı Avrupa Şampiyonası'na gidemiyoruz. Herhangi bir fikstür sıkışıklığımız yok. 
   
      
   
</TEXT>
</DOC>
