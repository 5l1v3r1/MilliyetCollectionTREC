<DOC>
<DOCNO> 240299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo09.html </URL>
<DATE> 2004/05/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Futbolda milli mesai başlıyor... 
</HEADLINE>
<TEXT>

     Birinci Süper Futbol Ligi'nde 2003-2004 sezonunun bugün yapılacak maçlarla tamamlanacak olmasının ardından gözler milli mesaiye çevrilecek. 
     Avustralya ve Güney Kore ile hazırlık maçları yapacak A Milli Futbol Takımı'nın aday kadrosu yarın İstanbul'da toplanacak. 
     Milli Takımlar Teknik Direktörü Ersun Yanal tarafından belirlenen 28 kişilik aday kadro, saat 18.30'da Polat Renaissance Otel'de biraraya gelecek. 
     17 Mayıs Pazartesi günü Avustralya'ya gidecek olan milliler, Avustralya ile 21 Mayıs'ta Sydney, 24 Mayıs'ta da Melbourne'de olmak üzere 2 maç yapacak. 
     28 Mayıs'ta Güney Kore'ye geçecek olan A Milli Futbol Takımı, 2 Haziran'da Seul'de, 5 Haziran'da da Daegu'da, Güney Kore ile karşı karşıya gelecek. Milliler, 7 Haziran Pazartesi günü Türkiye'ye dönecek. 
     Ay-yıldızlı ekibin aday kadrosuna şu futbolcular davet edildi 
     Ümit Özat, Fatih Akyel, Tuncay Şanlı, Serhat Akın, Volkan Demirel, Ali Güneş Fenerbahçe , Fatih Tekke, Tolga Seyhan, Mehmet Yılmaz Trabzonspor , Hakan Şükür, Bülent Korkmaz, Hasan Şaş Galatasaray , Ömer Çatkıç, İbrahim Toraman Gaziantepspor , Deniz Barış, Serkan Balcı Gençlerbirliği , İbrahim Üzülmez Beşiktaş , Murat Hacıoğlu Diyarbakırspor , Zafer Biryol Konyaspor , Koray Avcı Çaykur Rizespor , Rüştü Reçber Barcelona , Okan Buruk, Emre Belözoğlu İnter , Nihat Kahveci Real Sociedad , Yıldıray Baştürk Bayer Leverkusen , Ümit Davala Werder Bremen , Hamit Altıntop Schalke 04 , Önder Turacı Standard Liege . 
     
</TEXT>
</DOC>
