<DOC>
<DOCNO> 215137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sondun15.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroğlu "Müzakerelerin başlaması kazanım değil" 
</HEADLINE>
<TEXT>

     KKTC'deki anamuhalefet Ulusal Birlik Partisi UBP Genel Başkanı Derviş Eroğlu, "Annan planı zemininde müzakerelerin Kıbrıs'ta başlamasının bir kazanım olmadığını" söyledi. 
     "Görüşmelerde, Annan planının zemin olarak alındığının bir gerçek olduğunu" dile getiren Eroğlu, Annan'ın taraflara yolladığı davet mektubundaki bütün koşulların taraflar tarafından kabul edildiğine dikkati çekti. 
     Eroğlu, "Gerek Türkiye Milli Güvenlik Kurulu'nda alınan kararlar, gerek Türkiye Başbakanı ve Dışişleri Bakanı'nın verdiği açıklamalar, gerekse de Cumhurbaşkanı Rauf Denktaş'ın bugüne kadar söyledikleriyle dün New York'ta alınan kararlar bir birine ters görünüyor. Sonuçta Genel Sekreter'in istediği oluyor" dedi. 
     Derviş Eroğlu, "kapalı kapılar arkasında yapılan görüşmeler ve ortaya çıkan sonuçları zafer gibi gösterip kutlayanlar olduğunu" ifade ederek, Kıbrıs Türk halkının böyle bir anlaşma gerçekleşmesi halinde ne kazanıp ne kaybedeceğini bilmenin ve halkı bilgilendirmenin UBP'nin asli görevi olduğunu söyledi. 
     
</TEXT>
</DOC>
