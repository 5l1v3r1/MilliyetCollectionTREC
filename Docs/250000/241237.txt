<DOC>
<DOCNO> 241237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sontur23.html </URL>
<DATE> 2004/05/19/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Van'daki kutlamalarda 2 öğrenci bayıldı .. 
</HEADLINE>
<TEXT>

     19 Mayıs Atatürk'ü Anma, Gençlik ve Spor Bayramı, yurt genelinde kutlanıyor. 
     Mersin'de kutlamalar, Vali Atilla Osmançelebioğlu ve diğer yetkililerin Cumhuriyet Alanı'ndaki Atatürk Anıtı'na çelenk sunmasıyla başladı. 
     Tevfik Sırrı Gür Stadyumu'nda devam eden etkinliklerde, Vali Osmançelebioğlu, Mersin Büyükşehir Belediye Başkanı Macit Özcan ve Akdeniz Bölge ve Garnizon Komutanı Tuğamiral Abdullah Akgül, öğrencilerin ve vatandaşların bayramını kutladı. 
     Gençlik ve Spor İl Müdür Vekili Emrullah Taşkın, törende, Türkiye Cumhuriyeti'nin, ülkesi ve milletiyle bölünmez bir bütün olduğunu belirterek, ''Bu bölünmezliği tehdit eden unsurlar mutlaka olacaktır. Bu tehdit unsurlarının ortadan kaldırılması için gençlerimize büyük görev düşmekte. Gençlerimiz, Atatürk ilke ve inkılapları doğrultusunda, bilim ışığında ülkemizi daha ilerilere taşımalıdır'' dedi. 
     Tören, öğrencilerin ve Büyükşehir Belediyesi halkoyunları ekibinin gösteriyle sona erdi. 
     
     ADAPAZARI 
     Atatürk Stadı'nda gerçekleştirilen kutlamalara, yağmura rağmen binlerce vatandaş katıldı. Tören, Sakarya Vali Vekili Orhan Alimoğlu, Adapazarı Büyükşehir Belediye Başkanı Aziz Duran ve Garnizon Komutanı Tuğgeneral Süleyman Altınbaş'ın halkı selamlamasıyla başladı. 
     Halkoyunları ekiplerinin ve öğrencilerin gösterileriyle devam eden tören, geçitle sona erdi. 
     
     KAHRAMANMARAŞ 
     Atatürk Anıtı'ndaki törene, Vali İlhan Atış, Belediye Başkanı Mustafa Poyraz ve Garnizon Komutanı Tuğgeneral Mehmet Çetin katıldı. Törende, anıta çelenkler konuldu, saygı duruşunda bulunuldu, İstiklal Marşı okundu. 
     12 Şubat Stadı'ndaki törende ise öğrencilerin hazırladıkları gösteriler sunuldu, geçit töreni yapıldı. 
     
     ADIYAMAN 
     Adıyaman'da, Vali Halil Işık, AK Parti Adıyaman Milletvekili Hüsrev Kutlu, Belediye Başkanı Mehmet Necip Büyükaslan, Garnizon Komutanı Tarım Hatipoğlu'nun katıldığı kutlamalar, Atatürk Stadı'nda düzenlendi. 
     Öğrencilerin gösterilerinin ilgiyle izlendiği törende, Türkiye Paraşüt Derneği üyesi Ali Kaya ve Ramazan Aslan, paraşütle tören alanına indi. 
     
     VAN 
     Atatürk Stadı'nda saygı duruşu ve İstiklal Marşı'nın okunmasıyla başlayan törende, Vali Hikmet Tan ile Belediye Başkanı Burhan Yenigün ve Jandarma Asayiş Kolordu Komutanı Korgeneral Erdal Ceylanoğlu halkı selamlayarak, gençlerin bayramını kutladı. 
     Öğrencilerin kortej geçişiyle devam eden tören, halkoyunları ekibi ve öğrencilerin hazırladığı çeşitli gösterilerin ardından son buldu. 
     Bu arada, törenler sırasında bayrak taşıyan Kazım Karabekir Lisesi öğrencisi Canan Güneş ile Tuncay Uras İlköğretim Okulu öğrencisi Sevda Kaya, sıcak ve aşırı yorgunluk nedeniyle bayıldı. Öğrencilere ilk müdahale, statta hazır bekletilen ambulansta yapıldı. Doktorlar, öğrencilerin sağlık durumlarının iyi olduğunu belirtti. 
     
     ZONGULDAK 
     Valilik önünde düzenlenen törende, Atatürk Anıtı'na çelenk konulmasının ardından saygı duruşunda bulunularak İstiklal Marşı okundu. 
     Şehir Stadı'ndaki törende konuşan İl Milli Eğitim Müdür Vekili Hasan Girgin, Türk Milleti'nin yok edilmesine karar verildiği günlerde Atatürk'ün milli mücadeleyi başlatarak Türkiye Cumhuriyeti'nin temellerini attığını söyledi. 
     Kutlamalarda, Gençlik ve Spor İl Müdürlüğü sporcuları yaklaşık 25 metre yüksekliğindeki duvara, Atatürk posteri ile Türk bayrakları astı. 
     Kutlamaları izlemeye gelen ve sara pastası olduğu belirlenen bir kişi ise tribünde fenalaşınca, hastaneye kaldırıldı. 
     Kutlamaları Vali Yavuz Erkmen, Belediye Başkanı Secaattin Gonca ile 3. Jandarma Er Eğitim Tugay ve Garnizon Komutanı Tuğgeneral Kemal Bayalan da izledi. 
     
     TOKAT 
     Cumhuriyet Meydanı'ndaki Atatürk Anıtı'na çelenk sunulmasıyla başlayan kutlamalara, Gaziosmanpaşa Stadyumu'nda devam edildi. 
     Burada Tokat Valisi Ayhan Nasuhbeyoğlu, Belediye Başkanı Adnan Çiçek ve Garnizon Komutanı Tuğgeneral İbrahim Yaşar, vatandaşları selamladı. Tören, öğrenciler tarafından hazırlanan gösterilerle sona erdi. 
     
     KIRIKKALE 
     Atatürk Anıtı'na çelenk konulmasının ardından, Fikret Karabudak Stadyumu'nda devam eden kutlamalara, Vali Mustafa Bahrettin Demirer, Belediye Başkanı Veli Korkmaz ve Jandarma Alay Komutanı Kıdemli Albay İsmail Ayhan, öğrencilerin ve vatandaşların bayramını kutladı. 
     Gösterilere, lise öğrencilerinin yanı sıra Kırıkkale Üniversitesi öğrencileri de katıldı. 
     Tören, Kırıkkale Belediyesi bandosu eşliğinde resmi geçitle sone erdi. 
     
     DÜZCE 
     Vali Cengiz Bulut önderliğinde Anıtpark'taki Atatürk Anıtı'na çelenk konulmasıyla başlayan kutlamalara, 18 Temmuz Stadı'nda devam edildi. 
     Belediye bandosu eşliğinde gösteriler sunan öğrenciler, ilgiyle izlendi. Geçit törenine ise öğrencilerle birlikte gaziler de katıldı. 
     Gösterilerin ardından, Türk Hava Kurumu, model uçaklarla gösteri sundu. 
     
     BARTIN 
     Bartın'da ise yağmur nedeniyle gösteriler, 22 Mayıs Cumartesi gününe ertelendi. 
     
</TEXT>
</DOC>
