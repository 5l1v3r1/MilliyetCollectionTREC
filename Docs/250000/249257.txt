<DOC>
<DOCNO> 249257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonsiy11.html </URL>
<DATE> 2004/06/19/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Erdoğan NATO zirvesi hazırlıklarını farklı yönlere çekmenin anlamı yok 
</HEADLINE>
<TEXT>

     Başbakan Recep Tayyip Erdoğan, NATO Zirvesi hazırlıkları kapsamında güvenlik açısından birçok tedbir alındığını belirterek, ''Bu tedbirleri farklı yönlere çekmenin hiçbir anlamı yok'' dedi. 
     Erdoğan, DEİK'in 17. Olağan Genel Kurul toplantısında yaptığı konuşmada, NATO Zirvesi nedeniyle yapılan hazırlıklara değindi. 
     Erdoğan, bu konudaki bütün hazırlıkların, gerek Dışişleri gerek Emniyet gerekse İçişleri Bakanlığı ve İstanbul Valiliği tarafından ortaklaşa yürütüldüğünü ifade etti. 
     Yapılan hazırlıklar kapsamında güvenlik açısından birçok tedbir alındığını kaydeden Başbakan Erdoğan, şöyle devam etti 
     ''Bu tedbirleri farklı yönlere çekmenin hiçbir anlamı yok. Bu tedbirler, sadece ülkemizin imajını dünyaya iyi sunabilmeye yöneliktir. Her şeyden önce dünyanın 55 devlet başkanı ve başbakanı burada olacak, bunları ağırlayacaksınız. Evsahipliğini en ideal bir şekilde yapabilmek, Türk milletine, Türk'e yakışan bir olaydır. 
     Bunun için İstanbul felç gibi şeyleri konuşmak, bu tür başlıklar atmak, bunları yayınlamak yanlış şeyler. Yani evinize bir misafir geldiği zaman elinizden gelen bütün gücünüzle seferber oluyorsunuz değil mi En ideal şekilde onu ağırlayıp, ikramlar, izzetler bütün bunları yapıyorsunuz. 
     Şimdi Türkiye uluslararası en önemli zirveyi düzenliyor. Tabii ki bununla ilgili olarak bu tür tedbirler alacaksınız. Bu Türkiye'ye mahsus bir şey de değil. Dünyanın değişik ülkelerinde bu tür zirvelerde, ne türlü tedbirler alındığını görüyorsunuz. Yani bu sadece burada oluyor zannetmeyin. Organizasyon bunu gerektirir. Onun için bu adım atılmaktadır. Buna yönelik tabii ki provakatif birçok adımlar da atılmaktadır.'' 
     
     ''BU ZİRVELER SIÇRAMA NOKTALARIDIR'' 
     Başbakan Erdoğan, bu tür zirvelerin Türkiye'nin geleceğe yönelik varoluş ve gelişme mücadelesinin önemli sıçrama noktaları olduğunu dile getirerek, ''Bunları bir kenara koyamazsınız. Ve hiçbir zaman selin önünde durmaya gerek yok, duramazsınız. Çünkü sel gereğini yapacaktır'' dedi. 
     Türkiye'nin bütün bunları başarıyla yürütürken, yıllarca anılacak bir tohumlamayı da yaptığını ifade eden Erdoğan, ''İnşallah NATO Zirvesi de bu noktada çok önemli bir güvenlik tesisi ile organizasyondaki yüksek kabiliyetiyle Türkiye'yi çok daha olumlu ve farklı noktalara taşıyacaktır'' diye konuştu. 
     NATO Zirvesi sırasında çok spekülatif şeyler ve marjinal grupların gösterilerinin olacağına dikkat çeken Erdoğan, şunları kaydetti 
     ''Bunlar zaten demokrasinin cilveleridir. Bunları da biz zaten sabırla izliyoruz, takip ediyoruz. Bunlardan da pek gocunmaya zaten gerek yok. O tür gruplar, demokratik haklarını kullansınlar. 
     Bu konuda valiliğimiz gerekli adımları atmaktadır. Ama şunu çok açık, net bu kürsünden de ifade etmek zorundayım ve DEİK vesilesiyle bunu tüm milletime duyurmak mecburiyetindeyim. O da şudur demokrasinin bir kendi iç disiplini vardır, özgürlüklerin iç sınırları vardır. Özgürlük sınırsız değildir. Özgürlük, eğer birey olarak bir özgürlük hakkını kullanacaksan bir başka bireyin özgürlük sınırına kadardır. Eğer kurum olarak kullanacaksan bir başka kurumun özgürlük sınırına kadardır. Ondan daha ileri gidemezsiniz. 
     Şu anda demokratik hakları kullanırken de yasal çerçevesi içinde miting mi yapacaksınız Bunun için belirlenmiş alanlar vardır. Çünkü siz bu mitingi yaparken orada hayatı felç etmeye hakkınız yoktur. Belirlenen neyse o belirlenen yerlerde gider mitinginizi yaparsınız. Sizlere miting yapmayın denilmiyor. Ama ne deniliyor ki Bizim miting alanlarımız şuralardır. Buyurun gelin burada yapın Hayır, biz orada değil, şurada yapacağız Öyle bir hakkınız yok. Neresi ilan edilmişse orada yapacaksınız.'' 
     
     ''CAM ÇERÇEVE İNDİREMEZSİNİZ'' 
     Başbakan Erdoğan, siyasi partilerin de istedikleri yerde miting yapamadığını, kendilerine neresi verilirse gidip orada miting yaptıklarını ifade ederek, şöyle devam etti 
     ''Efendim Biz yürüyeceğiz , Hayır yürüyemezsin Yürümen için de sana müsaade edilen bir yer verilir. Orada gidersin, yürüyüşünü yaparsın. İstediğim yerde yürürüm Yürüyemezsin Niye Orada da hayat, trafik akışı devam ediyor. Bunları engelleyemezsin. Cam çerçeve indiremezsin. AB'de de zaman zaman bize bu tür sorular soruluyor. Diyorlar ki Sizin polis çok sert Bu gidişte de bana sordular bunu. Dedim ki Tam aksine Batı'nın polislerinden bizim polisimiz daha müşfiktir. Çünkü sizin bantlarınızı da ben çok izledim diyorum. Bizim polisimiz dayak da yiyor, yaralanıyor. Kaldırım taşlarına karşı elindeki kalkanıyla göğüs germeye çalışıyor. Bundan haberiniz var mı dedim. Bu kaldırım taşlarıyla esnafın camı çerçevesi indiriliyor. Bundan haberin var mı Bu zararları ne yapacaksınız. Bunları da korumayacaklar mı Bütün bu noktaya geldikten sonra da hala müdahale etmeyecekler mi Bu sefer de onlar Bizdekiler öyle yapmıyor diyorlar. Yani onların göstericileri de çok daha disiplinli hareket ediyorlarmış.'' 
     
     ''İNŞALLAH ZİRVEYİ OLUMLU NETİCELENDİRİRİZ'' 
     Başbakan Recep Tayyip Erdoğan, ''Tabii ki bu tür şeyler maalesef oluyor. Ama bütün bunları olgunlukla, sabırla karşılayacağız. Ve NATO Zirvesi'nin gerek ülkemiz gerek insanlığın geleceği açısından çok daha farklı, olumlu bir şekilde neticelenmesini temenni ediyoruz'' dedi. 
     NATO Zirvesi'nin arkasından AB Dışişleri Bakanları ile İslam Konferansı Örgütü Dışişleri Bakanlarının biraraya geleceğini anımsatan Erdoğan, sözlerini şöyle tamamladı 
     ''Ve bu arada inşallah Aralık 2003'de de AB ile ilgili müzakere başlatılmasına yönelik kararı büyük bir umutla bekliyoruz. Çünkü hazırlıklarımızı büyük ölçüde gerek müzakere süreci içinde olan ülkeler gerekse tam üye olmuş ülkelere göre daha farklı bir şekilde yerine getirmiş bir ülkeyiz. Bundan dolayı da rahatız ve emin adımlarla biz de geleceğe yürüyoruz. Hedefimiz insanımızın yaşam standardını yükseltmektir. Ve bu yaşam standardını yükseltme mücadelemiz sonuna kadar devam edecektir. 
     
</TEXT>
</DOC>
