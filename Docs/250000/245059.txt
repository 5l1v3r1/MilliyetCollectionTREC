<DOC>
<DOCNO> 245059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonspo08.html </URL>
<DATE> 2004/06/03/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kenya futboldan men edildi 
</HEADLINE>
<TEXT>

     Uluslararası Futbol Federasyonları Birliği FİFA , Kenya'nın uluslararası müsabakalara katılımını süresiz askıya aldı. 
     Kararın, Kenya hükümetinin, Kenya Futbol Federasyonu'nu KFF geçen yıl feshetmesi ve geri adım atmaması üzerine alındığı bildirildi. 
     FİFA, KFF'nun Yürütme Komitesi'ni fesheden Kenya hükümetinin bu kararı değiştirmesini istemiş ve geçen haftaya kadar süre vermişti. 
     KFF, 25 mart 2003'de, Spor Bakanı Najip Balala tarafından, yetersiz kaldığı gerekçesiyle feshedilmişti. 
     KFF Yürütme Komitesi'nin feshedilmesi üzerine harekete geçen FİFA, Kenya hükümetini, uluslararası yönetmelikleri ihlal etmekle suçlamıştı. 
     Karar gereğince, Kenya milli takımı ile Kenya'daki futbol kulüplerinin herhangi bir uluslararası turnuvaya katılmasına izin verilmeyecek. 
     2006 Dünya Kupası elemelerine hazırlanan Kenya, ilk maçını cumartesi günü Gine ile oynayacaktı. 
     
</TEXT>
</DOC>
