<DOC>
<DOCNO> 248833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonyas03.html </URL>
<DATE> 2004/06/17/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Baklava, Washington Post'a konu oldu... 
</HEADLINE>
<TEXT>

     Geleneksel Türk tatlısı baklava, ABD kamuoyuna "kraliyet tatlısı" olarak tanıtıldı. 
     ABD'nin etkili gazetelerinden The Washington Post'ta Bonnie S. Benwick imzasıyla yer alan gurme yazısında, baklava ve kazandibi konu edildi. Zeynel Abidin Uzun'un sahibi olduğu Washington'daki Kazan Restoran'ın tanıtımı yapılan yazıda, baklavanın "kraliyet tatlı tarihi"nin bir parçası olduğu yorumu yapıldı. 
     1971 yılındaki Türkiye gezisinde, Kraliçe II'inci 
     Elizabeth'in baklavanın favorileri arasında olduğunu açıkladığını anımsatan gazete, okuyucularına "Damak zevkiniz konusunda daha titiz iseniz, kazandibini deneyin" önerisinde bulundu. 
     Yazıda, Uzun'un, Kraliçe II'nci Elizabeth İstanbul'a geldiğinde, Topkapı Sarayı Restoranı'nda kendisine baklavayı hazırlayan genç şef olduğuna da dikkat çekildi. 
     
</TEXT>
</DOC>
