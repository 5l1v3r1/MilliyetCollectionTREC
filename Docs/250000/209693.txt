<DOC>
<DOCNO> 209693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sonspo22.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
At yarışları, 2003'te 1.3 katrilyon dağıttı 
</HEADLINE>
<TEXT>

     At Yarışları'ndan, 2003 yılında yarışseverler ile çeşitli kamu ve kuruluşlara toplam 1 katrilyon 328 trilyon 714 milyar 890 milyon 384 bin 728 lira dağıtıldı. 
     Türkiye Jokey Kulübü'nün TJK resmi yayın organı ''TJK'nın sesi'' isimli dergisinde yer alan bilgilere göre, 2003 yılı içinde müşterek bahis oynayan kişiler toplam 634 trilyon 662 milyar 519 milyon 510 bin 819 lira ikramiye kazandı. 
     TJK, yıl içinde gelirlerinden Savunma Sanayi Destekleme Fonu'na 102 trilyon 565 milyar 658 milyan 946 bin 123 lira aktarırken, katma Değer Vergisi olarak da devlete 184 trilyon 618 milyar 186 milyon 103 bin 21 lira ödedi. 
     
     EĞİTİME 59 TRİLYON 
     TJK, 2003 Yılı içinde müşterek bahislerden elde edilen gelirlerden Eğitime Katkı Payı olarak, toplam 59 trilyon 358 milyar 875 milyon 770 bin 239 lira aktardı. 
     TJK, geçtiğimiz yıl Olimpiyat Fonu'na 10 trilyon 256 milyar 565 milyon 894 bin 612, Türk Tanıtma Fonu'na 31 trilyon 775 milyar 823 milyon 17 bin, Cumhurbaşkanlığı ve Kızılay Fonu'na 121 milyar 894 milyon 722 bin, Yüksek Öğrenim ve Yurtlar Kurumu'na 35 trilyon 88 milyar 3 milyon 261 bin 675 lira ödedi. 
     Belediye Eğlence vergisi olarak 42 trilyon 212 milyar 739 milyon 877 bin 400, Özel İşlem Vergisi olarak da 59 trilyon 81 milyar 239 milyon 50 bin 239 lira ödeyen TJK, müessese hissesi olarak da kendisine 168 trilyon 850 milyar 959 milyon 509 bin 600 lira ayırdı. 
     
</TEXT>
</DOC>
