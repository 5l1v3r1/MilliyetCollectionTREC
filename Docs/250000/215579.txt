<DOC>
<DOCNO> 215579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/dunya/dun02.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Verheugen'le bayrak gösterecek 
</HEADLINE>
<TEXT>

      GÜVEN ÖZALP Brüksel 

   
   New York'ta yürütülen görüşmelerin ardından varılan uzlaşı sonucunda 19 Şubat'ta başlatılacak müzakere sürecinde Avrupa Birliği AB de varlığını hissettirecek. Rum tarafının, "Müzakerelerde taraf olun" çağrısını reddeden AB, müzakerelerin başlamasına ilişkin törene Komisyon'un Genişlemeden Sorumlu Üyesi Günter Verheugen'i gönderiyor. Verheugen'in taraflarla gayrı resmi nitelikli temaslarda bulunması öngörülüyor. Müzakere sürecini 4 ile 6 kişilik bir teknik heyetle izleyecek olan AB, gerekmesi halinde devreye girecek. Yarın Ada'ya geçecek olan Verheugen, bugün BM Genel Sekreteri Kofi Annan'ın Kıbrıs Özel Temsilcisi Alvaro De Soto'yla Brüksel'de buluşacak. 
   
   'Çözüm şansı var'    BM Genel Sekreteri Kofi Annan'ın Kıbrıs Özel Temsilcisi Alvaro De Soto, 1 Mayıs'tan önce Kıbrıs'ı birleşmiş görme konusunda gerçek bir şans bulundu-ğunu söyledi. AB Dönem Başkanlığı'nı yürüten İrlanda'nın Başbakanı Bertie Ahern ile Dublin'de görüşen De Soto yaptığı açıklamada, "Şimdi gerçek bir şansımız var. Gelişmelerin ilerletilmesine ilişkin siyasi irade dikkate değerdir diye düşünüyorum" dedi. 
   
   
   
</TEXT>
</DOC>
