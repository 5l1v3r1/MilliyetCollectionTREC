<DOC>
<DOCNO> 238963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/spor/ydemirkol.html </URL>
<DATE> 2004/05/11/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Rebrov'u unutmayın 
</HEADLINE>
<TEXT>


Uzun, yorucu bir günün ardından, geceyarısını 2.30 saat geçe evime, yatağıma h l çok uzaktayım. Sabiha Gökçen Havalimanı'ndan çıkmaya çalışıyoruz. 10 bini aşkın mutlu Fenerbahçelinin doluştuğu binlerce araç kıpırdamadan duruyor. Yerinden kıpırdamayan gazetenin minibüsünde camı açmış dışarıyı seyrediyorum. Bizim müdür Necil Ülgen kalabalığa bakıp "Merak ediyorum" diyor, "Bu takım Avrupa Şampiyonu olsa ne olacak " Yanıtı ararken Cengiz Alpman her zamanki üslubuyla paralıyor soruyu, "Hele bir olsun da o zaman düşünürüz, takma kafana " 
Tebessümle dışarıya bakıyorum yeniden. O sırada yanımızdan sarışın bir adam geçiyor hızla. Sırtına vurduğu çantasıyla. Hızla yürüyor, kalabalığı yarıyor. Bir yerden tanıyorum onu, ama neyse. Yorgunluktan bulanmış beynim biraz çalışmaya başlayınca, isim sima eşlemesi yapılıyor. Bu Sergei Rebrov. Hani 4. golün muhteşem asistini yapan adam. Foto muhabirimiz Hüseyin Yavuz fırlıyor hemen minibüsten. Rebrov'un peşine düşüyor. 

İşte size örnek 
Sezon öncesi Almanya'da Lüksemburg sınırındaki Fenerbahçe kampında, Rebrov'un yanına ilişip "Nereye gidiyorsun " diye soruşum aklıma geldi o an. Rebrov'u üç Alman takımı istiyordu. Ukrayna'nın altın jenerasyonunun bu iki numaralı adamının yanına gidişimin gazetecilikten çok futbolseverlikle açıklanabilecek bir içgüdüsel tavır olduğunu söylemeliyim. Çünkü onun kariyerinin başlı başına bir dram oluşu üzüyordu beni. Bir büyük yıldızın milyonların gözünde sıradanlaşması gerçeği beynimde, kalbimdeydi. Şampiyonlar Ligi'nin tozunu atan Shevchenko - Rebrov ikilisinden biri hızla büyürken diğeri, yitip gidiyordu. Sanki bu dramı yüzündeki hüzünden görebiliyordunuz. 
Cevabı akıl almaz bir soğukkanlılıktaydı "Tottenham'la anlaşan bir takım olursa giderim. Yoksa buradayım." O, İngiltere'nin en zengin takımlarından, ilk şirketleşen kulübü Tottenham'ın yeni dev takım projesinin ilk hamlesiydi. 16 milyon pound gibi akılalmaz bir transfer rekoruyla alınmıştı Bu rakam neredeyse Beckham'ın bonservisi İstenen performansı gösteremeyince Tottenham, Shevchenko'yu Milan'dan almayı bile düşündü bir dönem. Sonra yolu çok geçmeden Fenerbahçe'ye düştü. Burada da olmadı. Rebrov'un ara sıra "Sezon bitsin gideceğim" türü açıklamalarını duyduk. Ancak tüm sıkıntılarına rağmen 5 ya da 10 dakika oynamak için girdiği her maça damgasını vuruşunu izledik. 

Ders verdi 
Onu havalimanında unutan takımının ardından rezalet çıkarabilirdi. Ama hayır, o bir araba bile beklemeden yürüdü. Kimbilir nereye kadar Doğrusu Rebrov bize unutulmaz bir ders verdi. Bunu iyi anlamak onu unutmamak gerekir. Fenerbahçe taraftarı bu sezonu hatırlarken içini ısıtacak çok şey olacak. Kazanılan derbiler. Yüzlerini güldüren Van Hooijdonk. Heyecan pompalayan Tuncay ve Serhat. Sonradan gelip ardı ardına fileleri havalandıran "Lorke" Nobre. Müthiş gelişim sağlayan Ümit Özat, Ali Güneş. Bir dolu olay, bir dolu topçu. Ama Fenerbahçelilerin ve belki genç futbolcuların özellikle Servet'in unutmaması gereken en önemli isimlerden biri de Rebrov. Soğukkanlılığın ve profesyonelliğin dersini veren bir abide. Rebrov'u tribünde, kulübede, sahada ve nihayet havalimanında unutan Fenerbahçe onu hep aklının bir köşesinde tutmalı. Ve belki Necil Ülgen - Cengiz Alpman konuşmasındaki temel sorunun cevabını da burada bulabiliriz. Ancak Rebrov'un temsil ettiği değerleri akıldan çıkarmayarak Avrupa Şampiyonu olunabilir. 

Anlatacak kelimeler 

Pazar akşamı özellikle Fenerbahçeli Türk oyuncuların ağzından hep aynı şeyleri duyduk "Bu duygu kelimelerle anlatılmaz". İşte hayatımızı kolaylaştıran bir klişe daha. Neden anlatılamasın Nasıl anlatamazsın. İnsan bir yıl hatta belki Van Hooijdonk gibi bir ömür beklediği hedefe ulaşıp da, söyleyecek bir şeyler nasıl bulamaz İçinde olduğun, içine dolan bu mutluluk nasıl olur da özel, özgün bir biçimde cümlelerle şekillenmez. Ve eğer bir kez bile bir futbolcudan böyle bir şey duyamıyorsak, bu iş nasıl olacak. Bu ülkede futbolcular hayatlarını kariyerlerini yazmıyor. Konuşunca da 20 kelimeyle. Peki spor yazarı olunca, kendi hayatını anlatamayanlar, bize nasıl olacak da başkalarının hayatını anlatacak. Çok sevdiğim, özel karakteriyle saygı duyduğum Gökmen Abi Özdenak futbolcudan spor yazarı olur mu tartışmasını sayfalarına taşıyan Hürriyet'e şöyle diyor "Tekmeyi en iyi yiyen bilir". İyi de Gökmen abi eğer futbolcu o tekmeyi "Kelimelerle anlatmak mümkün değil"le anlatırsa bize yararı ne Yiğiter Uluğ'un dediği gibi Mobydick'in yazarı Herman Melville ne tek bacaklı bir kaptandı ne de bir beyaz balina. 

Birinci, Gürsoy, Şükür 

Mehmet Birinci "Bazı spor yazarlarına soruyorum, Beşiktaş da mı şike yaptı " Ne manalı bir cevap. O maç hakkında soru sorulacak bu kadar insan varken spor yazarları mı suçlu oldu Maçı terk eden meslektaşına bazı şeyleri sorması gerekmez mi Rakip kendisini fazla sıkmadığı için teşekkür eden Metin Aktaş'a ya da. Ne yapmalıydık yani Ne oldu diye sormamalı mıydık İki hafta sonra kazanılan maç, Rize maçında gözümüzün önünde olanları temizler mi Haftalar önce Sebat, Fenerbahçe'den de 1 puan almıştı deyip kapamalı mıydık Vural'ın sahayı terkini. 

İmajla ilgili 
Gürsoy ve Hakan Şükür de haklı görünüyor. Bizler o kadar konuştuk, ama onlar kazandı. Şunu söylemek gerekir ki, onların söyledikleri, yaptıklarıyla ilgili kuşkum hiç olmadı. Benim sorunum onların gönüllerinden geçen... Aklımın almadığı, Galatasaray'ın iki temel direğinin menfaatlerine muhalif bir sonucu yüreklerinden geçirmesi. Onların aklından geçenin İstanbul maçında 30 bin Galatasaraylının tezahüratlarına yansıması. Ve bunun etkileri. Onların sözleri çok konuşuldu. Ama kendilerine şunu sormaları gerekir Söylediklerinin böyle konuşulması sağa sola çekilmesi, kariyerleri boyunca oluşturdukları imajla da ilgili değil mi Lafı uzatmayacağım. Şunu sorarak bitirelim Eğer bunlar başka bir Ergün'ün, Penbe'nin gönlünden geçse bu kadar laf söylenir miydi 



</TEXT>
</DOC>
