<DOC>
<DOCNO> 207479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sondun15.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Erdoğan'a da Kıbrıs mektubu yazmış... 
</HEADLINE>
<TEXT>

     ABD Başkanı George W. Bush'un Yunanistan Başbakanı Kostas Simitis ve Kıbrıs Rum Kesimi Devlet Başkanı Tasos Papadopulos'un yanı sıra Başbakan Tayyip Erdoğan'a da Kıbrıs sorununun çözümü için çabaların artırılması yönündeki dileğini ileten bir mektup yazdığı öğrenildi. 
     Reuters'in ele geçirdiği mektupta Bush Erdoğan'a, "Kıbrıs Avrupa Birliği'ne 1 Mayıs'ta girmeden önce anlaşmaya varmak için önümüzde bir fırsat penceresi var. Anlaşma hem Türkiye'nin hem de ABD'nin stratejik açıdan menfaatinedir. Tüm taraflar Annan planı temelinde müzakere masasına dönmelidir" diyor. 
     Hem Simitis hem de Papadopulos Bush'un kendilerine bir mektup gönderdiğini açıklarken 28 Ocak'ta Washington'a gidecek olan Erdoğan mektup konusunda bir açıklama yapmadı. 
     
</TEXT>
</DOC>
