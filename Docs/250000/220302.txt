<DOC>
<DOCNO> 220302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo23.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, Ankaragücü maçına hazır... 
</HEADLINE>
<TEXT>

     Birinci Süper Futbol Ligi'nde yarın Ankaragücü ile karşılaşacak olan İstanbulspor, yaptığı antrenmanla hazırlıklarını tamamladı. 
     Teknik direktör Aykut Kocaman yönetiminde taktik ağırlıklı bir antrenman yapan sarı-siyahlı futbolcular, Güneş Otel'de kampa girdi. 
     Ligde 7 maç sonra geçen hafta Beşiktaş'ı yenerek, rakibini liderlikten eden İstanbulspor, Ankaragücü'nü de yenerek galibiyet serisi yakalamak istiyor. 
     Menajer Sinan Dinler, Beşiktaş maçını unuttuklarını ve Ankaragücü maçına motive olduklarını belirterek, ''Ankaragücü önemli bir rakip. Ligde galibiyetler alarak bir an önce tehlikeli bölgeden uzaklaşmak istiyoruz. Yarınki maçta da iyi mücadele edip 3 puan almayı hedefliyoruz'' diye konuştu. 
     
     GÜVEN'İN DIŞINDA EKSİK YOK 
     İstanbulspor'da, sakatlığı nedeniyle sezonu kapatan Güven'in dışında eksik bulunmuyor. 
     Sakatlıkları düzelen Balili ve Faruk kadroda yer alırken, Ferdi ve Yalçın yarınki maç kadrosuna alınmadı. 
     Sarı-siyahlıların yarınki maça şu muhtemel 11 ile çıkması bekleniyor 
     Oğuz, Cem Pinto , Deniz Uygar, Saffet, Faruk, Aytekin, Saidou, Musa Büyük, Yordanov, Balili Musa Kuş , Boliç. 
     Güngören Mimar Yahya Baş Stadı'nda saat 13.30'da başlayacak karşılaşmayı, hakem Çetin M.Sarıgül yönetecek. 
     
</TEXT>
</DOC>
