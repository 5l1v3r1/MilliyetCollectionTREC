<DOC>
<DOCNO> 231208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/yazar/uras.html </URL>
<DATE> 2004/04/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Tasarrufta dövizin payı yüzde 28'e düştü 
</HEADLINE>
<TEXT>

   
   Mart ayı sonu itibariyle toplam tasarrufların yüzde 28'i yabancı paraya bağlanmış durumda. Yıl sonunda yabancı para tasarruflarının toplam tasarruflardaki payı yüzde 32 idi. 
   Anka'nın, Merkez Bankası, İMKB, BDDK ve SPK verilerine dayalı olarak tasarrufların dağılımını gösteren bir tablo yayımlandı. Bu tabloyu yazının altında bulacaksınız. 
   Toplam tasarruflarda yılın ilk 3 ayında 13.9 katrilyon lira artış görünüyor. Ancak bu artışın 9.7 katrilyon lirasının, İmar Bankası'nın kayıt dışı hesaplarının sisteme girmesinden kaynaklandığı belirtiliyor. 
   Demek ki, 3 ayda gerçek tasarruf artışı 4.2 katrilyon lira... Türk lirası ve döviz mevduat hesaplarındaki artışı değerlendirirken İmar Bankası rakamlarının sisteme girmesi nedeniyle rakamları etkilediği unutulmamalıdır. 
   Toplam tasarrufların yüzde 33'ünün TL mevduat hesabında, yüzde 28'inin döviz mevduat hesabında bulunduğu anlaşılıyor. 
   Toplam tasarrufların yüzde 24'ü TL ve yabancı para ile çıkarılan tahvil ve bonoya bağlanmış, yüzde 9'u ile yatırım fonu satın alınmış. Özel finans kuruluşları faizsiz bankacılık yapan kuruluşlar toplam TL tasarrufların 0.6'sını, yabancı para tasarrufların yüzde 1.1'ini değerlendiriyor. Demek ki, faizsiz bankacılık kuruluşlarını tercih edenler yabancı parayı TL'den daha fazla seviyor. 
   Tasarruf sahiplerinin artık repo hesaplarına ilgilerinin azaldığı anlaşılıyor. 
   Tasarrufların gerçek kişiler ve tüzel kişiler şirketler arasında dağılımı da ilginç. 
   Mart ayı sonunda 86.4 katrilyon lira olan toplam TL mevduatın 32.1 katrilyon lirası yüzde 37.1'i tüzel kişilere şirketlere ait. Halkın TL tasarrufu 54.2 katrilyon lira. 
   Mart ayı sonunda 62.5 katrilyon TL değerindeki yabancı para mevduatında tüzel kişilerin şirketlerin yüzde 23.5 payı var. 
   Tahvil ve bonoya bağlanan 56.2 katrilyon tasarrufun yüzde 41.1'i de tüzel kişilere şirketlere ait. Yılbaşından sonraki 3 aylık dönemde yabancı para mevduatta 5.9 katrilyon lira azalma ortaya çıkmış. Bunun 1.6 katrilyon lirası tüzel kişilerin mevduatlarındaki azalmadan kaynaklanıyor. 
   
   Tasarrufların dağılımı Trilyon TL Trilyon TL Dağılım Dağılım 2004 Mart 2003 Aralık 2004 Mart 2003 Aralık TL TASARRUFLAR 183.915 164.154 71.8 67.7 - Mevduat 86.404 76.730 33.7 31.7 - Tahvil bono 54.423 50.936 21.2 21.0 - Yatırım fonu 23.293 19.659 9.1 8.1 - Repo 3.139 3.078 1.2 1.3 - ÖFK'lardaki hesap 1.421 1.077 0.6 0.4 - Hisse senetleri 15.232 12.673 5.9 5.2 YABANCI PARA TASARRUFLAR 72.319 78.171 28.2 32.3 - Mevduat 62.569 68.519 24.4 28.3 - Tahvil - bono 1.873 2.391 0.7 1.0 - Eurobond 5.113 4.347 2.0 1.8 - ÖFK'lardaki hesap 2.764 2.913 1.1 1.2 TOPLAM TASARRUFLAR 256.233 242.325 100.0 100.0 
   Kaynak Anka Ekonomi Bülteni. 
   
      
   
</TEXT>
</DOC>
