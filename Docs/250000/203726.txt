<DOC>
<DOCNO> 203726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/soneko31.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street günü hafif dalgalı açtı... 
</HEADLINE>
<TEXT>

     ABD'de terörist saldırısı endişesi ile yeni yılda daha yüksek oranlı ekonomik büyüme beklentisinin hem olumsuz hem olumlu etkilerinin bileşimiyle, New York menkul kıymetler borsası Wall Street günü dalgalı açtı. 
     Yeni yılda daha güçlü büyüme beklentisiyle, yatırımcıların hisse senetlerine yönelmeleri sonucu, borsanın açılışından bir saat sonra Dow Jones Endeksi 21.05 puan binde 2 artışla 10,299.27 puana çıktı. Ancak, terörist saldırı alarmından ötürü, yükselişler sınırlı kaldı. 
     Borsanın ilk açılışında Dow Jones 15 puan binde 1.5 , Nasdaq 5 puan binde 2.8 , Standard Poor's 500 endeksi de 2 puan binde 2 kaybetmişti. 
     Endeks önceki dört işlem gününde toplam 255 puan artışla Mayıs 2002'den bu yanaki en yüksek düzeyine çıkmıştı. 
     Birçok yatırımcının Noel Tatili'ne erken çıkması nedeniyle işlem hacminin düşük olduğu borsada, Nasdaq Bileşik Endeksi de 2.77 puan binde 1 artışla 1,9.79 puana, Standard Poor's 500 endeksi de 1.21 puan binde 1 artışla 1,089.87 puana yükseldi. 
     Borsada Pfizer, Ford Motor, ConAgra Foods şirketlerinin hisse senetleri değer kazandı. Daha ayrıntılı bilgi için 
     New York Stock Exchange http www.nyse.com Nasdaq Stock Market http www.nasdaq.com 
     
</TEXT>
</DOC>
