<DOC>
<DOCNO> 221609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur27.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı, kardeşinin cenazesinde gözyaşlarını tutamadı 
</HEADLINE>
<TEXT>

     Adalet Bakanı Cemil Çiçek'in, dün Ankara'da vefat eden kardeşi Metin Çiçek'in cenazesi toprağa verildi. 
     Ankara'da vefat eden ve akşam cenazesi Yozgat'a getirilen Adalet Bakanı Cemil Çiçek'in kardeşi 51 yaşındaki Metin Çiçek, Çapanoğlu Büyük Camii'nde öğle namazını müteakip kılınan cenaze namazı sonrasında, Taşocağı Mezarlığı'nda toprağa verildi. 
     Cenaze töreninde, Başbakan Yardımcısı Abdüllatif Şener, Devlet Bakanı Beşir Atalay, İçişleri Bakanı Abdülkadir Aksu, Sağlık Bakanı Recep Akdağ, Adalet Bakanı Cemil Çiçek'i yalnız bırakmadı. Çevre illerin valileri, Başbakanlık ve Adalet Bakanlığı'nın üst düzey bürokratları, Yozgat il yöneticileri, Yozgat milletvekilleri ve vatandaşlar katıldı. Cenaze namazı kılınırken, Adalet Bakanı Cemil Çiçek gözyaşlarını tutamadı. 
     
</TEXT>
</DOC>
