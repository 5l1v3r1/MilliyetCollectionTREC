<DOC>
<DOCNO> 242222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/dunya/axdun01.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Denktaş, ABD için Türklerin eski lideri' 
</HEADLINE>
<TEXT>


Washington'ın KKTC'de artık Başbakan Talat'ı muhatap alacağını açıklayan ABD'nin Kıbrıs Özel Koordinatörü Weston, 'Türklerin tecritine son verilecek' dedi 

YORGO KIRBAKİ Atina 


ABD Dışişleri Bakanlığı Kıbrıs Özel Koordinatörü Thomas Weston, Washington için Kıbrıs Türklerini Cumhurbaşkanı Rauf Denktaş'ın değil, Başbakan Mehmet Ali Talat'ın temsil ettiğini söyledi. Weston, Rum Kesimi'nde yayımlanan Filelefteros gazetesine verdiği demeçte "Kıbrıslı Türkleri Talat temsil ediyor. Denktaş, Kıbrıs Türk toplumunun eski lideridir" dedi. 
"Kıbrıslı Türklere izolasyondan kurtulmaları için yardım etmek istediklerini" söyleyen Weston, "Türkler tanınmak ya da bağımsız bir devlet istemiyorlar. Sadece ekonomik açıdan kalkınabilmek için yardım istiyorlar. Kıbrıs Türk toplumunun tecrit haline son verilecektir. Ekonomik katkımız da sembolik olmayacaktır" diye konuştu. 
Weston, "Kıbrıs hükümeti Rum Kesimi referandumdan sonra yeni bir inisiyatif üstleneceğini açıkladı. Daha bir şey görmedik. Sorununun çözümlenmemesinde Türkiye ve Kıbrıs Türklerinin hiçbir sorumluluğu yoktur. Rumların Türkiye'nin Avrupa Birliği sürecine engel çıkarmayacağını ümit ederiz" dedi. 


</TEXT>
</DOC>
