<DOC>
<DOCNO> 222846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo24.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor'da Galatasaray maçı hazırlıkları... 
</HEADLINE>
<TEXT>

     Çaykur Rizespor, hafta sonu deplasmanda Galatasaray ile yapacağı maçın hazırlıklarını sürdürüyor. 
     Teknik direktör Yılmaz Vural, Galatasaray'a ve ondan sonra karşılaşacakları 8 takıma karşı 3 puan için sahaya çıkacaklarını belirterek, ''Takımın şu andaki hedefi, toplam 9 maçta 27 puandır'' dedi. 
     Bütün maçları kazanmak için oynayacaklarını ifade eden Vural, ''Ancak bunların ne kadarını kazanırız, onu bilemeyiz. Futbolcuların her maçı kazanabilecek derece koşmaları, taktik ve disiplinlerini sürdürmeleri gerekiyor. Bir maçta yaptıkları hataları, diğer maçta tekrarlamamaları için teorik ve pratik çalışmaları yoğun bir şekilde yapmaya çalışıyoruz'' diye konuştu. 
     Vural, göreve geldikten sonra yaptıkları 6 lig maçından, 4'ünü kazandıklarına anımsatarak, şunları söyledi 
     ''İnşallah bundan sonraki 9 maçı kazanırız. 3 cezalı oyuncumuz var, ama hiçbir şikayetimiz yok. Bunların yerine Birol, Sedlak, Ünal, Nene ve Fahri gibi kaliteli oyuncularımız var. Çaykur Rizespor takımı, kesinlikle eksik değildir. Yedekte olan oyuncularımız da aynı kaliteye sahiptir. Biz bu eksikliğin arkasına sığınmayız.'' 
     
</TEXT>
</DOC>
