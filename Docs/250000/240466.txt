<DOC>
<DOCNO> 240466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun26.html </URL>
<DATE> 2004/05/16/ </DATE>
<TIME> 20.08 </TIME>
<AUTHOR>  </AUTHOR>
<HEADLINE>
Zebari "Geçici Hükümet yakında şekil alacak" 
</HEADLINE>
<TEXT>

     Irak Dışişleri Bakanı Hoşyar Zebari, Irak'taki geçici koalisyon yönetiminden idareyi devralacak Irak geçici hükümetinin nihai şekline ve yapısına bu ay sonuna kadar karar verileceğini söyledi. 
     Reuters haber ajansına açıklama yapan Zebari, yeni hükümetin bir devlet başkanı, iki yardımcısı ve bir başbakanı olacağını belirtti. 
     BM Genel Sekreteri'nin Irak Özel Temsilcisi Lahdar Brahimi'nin, Irak genelindeki partilerle, kapsamlı görüşmelerde bulunulması için baskı yaptığını belirten Zebari, yeni hükümetin yapısına ve son şekline dair taslağın iki hafta sonra belireceğini kaydetti. 
     Yeni hükümetin, yetenek ve dürüstlük temelinde, 26 bakandan oluşacağını kaydeden Zebari, devlet başkanının, Şii çoğunluktan olup olmayacağının sorulması üzerine, kararın henüz alınmadığını ifade etti. 
     Zebari, yönetimdeki isimlerin, Irak halkının tamamını temsil edecek şekilde belirleneceğini kaydetti. 
     Irak'ta idarenin, 30 Haziran'da Iraklılara devredilmesi ve 2005 yılı başlarında yapılacak seçimlerle yönetime gelecek yeni hükümetin de, bir sonraki seçimlere kadar anayasayı hazırlaması bekleniyor. 
     
</TEXT>
</DOC>
