<DOC>
<DOCNO> 228494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/astro/index.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassas dengeler 
</HEADLINE>
<TEXT>

   
   
   Bugün öğleden sonra gerçekleşen dolunay ilişkiler, anlaşmalar ve ortaklaşa konular açısından kritik bir günde olduğumuzu gösteriyor. Belki gereken fedakarlığı göstermek engelleri aşmamıza yardımcı olabilir. Koç'ların yakın çevrelerinde hareketlilik ve iletişim yoğunluğu var. Evlilik ve ilişkilerde hoş olaylar beklemeliler. Uyumlu ve duyarlı olmak gerekir. Boğa'lar maddi durumlarını gözden geçirmeli ve abartıdan kaçınmalılar. Günlük işlerde tamamlanması gereken işlerini ertelemek onları zora sokabilir. İkizler gerginliklerini üzerinden atacak. Yaratıcı enerjileri sayesinde yenilikten yanalar. Yakın çevrelerinden destek alabilirler. Yengeç'ler her konuda sağlam kararlar almak isteyecekler. İş hayatında yenilikçi olmak zorlukları aşmada yardımcı olacaktır. Ev ve ailelerine dönük olacaklar. Aslan'lar yakın çevrelerinde uyumlular. İletişim ve zihinsel konularda canlı bir gün. Yeni fırsatlar ve anlaşmalar gündeme gelebilir. Başak'lar alışveriş konusunda dikkatli olmalılar, aşırı isteklere gem vurmayı bilmek gerekiyor. Birikimleri değerlendirmekten yana olunmalı. 
   Terazi'ler burçlarındaki Ay sayesinde uyumlu ve etkileyiciler. Yaratıcı yanlarını kullanmak işte başarı getirebilir. Birçok konuda şans onlardan yana. Anlaşmalardan kazançlı çıkabilirler. Akrep'ler geçmişle ilgili konulara yönelmek onları yorabilir. Duygusal hatalardan ders almalılar. İş hayatında tutarlı olmayı biliyorlar. Yay'lar iyimser enerjiler altında. Amaçlarını gözden geçirmek isteyecekler. Bu yönde yeni kararlar söz konusu. Grup çalışmalarında uyum ve başarı var. Oğlak'lar iş hayatında hareketli bir gündeler. İş ilişkilerinde öğrenecekleri yeni şeyler olmalı. Yorucu olmakla birlikte pek çok konuda başarı var. Kova'lar hayattan keyif alıyorlar. Yeniliklere açık olmak ve sosyal hayattaki hareketlilikten memnunlar. Aşkta da hareketli zamanlar olabilir. Balık'lar kendilerine özen göstermeliler. Dikkatsizlikten kaynaklanan terslikler ortaya çıkabilir. Her konuda önlemci olmakta fayda var. 
   
   
</TEXT>
</DOC>
