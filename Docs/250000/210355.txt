<DOC>
<DOCNO> 210355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun21.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de trafik suçluları, hırsızları geçti 
</HEADLINE>
<TEXT>

     İngiltere'de istatistikler, ülkede trafik suçu işlediği için hapse girenlerin sayısının, hırsızlık suçundan mahkum edilenleri geçtiğini ortaya koydu. 
     Mayıs 2002'den Mayıs 2003'e kadar olan resmi rakamlara göre, bu dönemde 10 bin 178 kişi hırsızlık yüzünden hapse atılırken, trafik suçları yüzünden hapse girenlerin sayısı ise 15 bin 39 oldu. 
     Trafik suçları yüzünden hapse girenlerin sayısının her geçen gün daha da arttığına dikkat çeken yetkililer, söz konusu dönemde hırsızlık suçundan hapse girenlerin sayısında, önceki döneme göre yüzde 5'lik azalma, trafik suçundan hapse girenlerin sayısında ise yüzde 10'luk artış olduğunu belirtiyor. 
     İçişleri Bakanlığı Ceza ve Islah Müdürü Martin Narey de bir süre önce yaptığı açıklamada, hapishanelerdeki aşırı kalabalığa dikkat çekerek, bunda çok sayıda sürücünün trafik suçları nedeniyle hapse atılmalarının yol açtığını vurgulamıştı. Narey, genellikle kısa süreli cezalar alan bu kişilerin zorunlu kamu hizmeti gibi cezalara çarptırılması ve hapishanelerdeki aşırı kalabalığa son verilmesi önerisinde bulunmuştu. 
     
</TEXT>
</DOC>
