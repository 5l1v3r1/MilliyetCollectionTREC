<DOC>
<DOCNO> 228683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonsiy06.html </URL>
<DATE> 2004/04/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Gül, Ankara'ya geldi... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Ankara'ya geldi. 
     Hollanda'daki temaslarını tamamlayan Gül, ATA uçağıyla geldiği Esenboğa Havaalanı'nda açıklama yapmadı. Gül'ün, kısa bir süre önce başlayan Bakanlar Kurulu toplantısına katılması bekleniyor. 
     Gül'ün, Maastricht kentinde düzenlenen sempozyuma katıldıktan sonra dün akşam Hollanda'dan ayrılması öngörülmüş, ancak uçakta son anda belirlenen bir arıza üzerine uçuş ertelenmişti. 
     Dışişleri Bakanı Gül, Belçika'daki NATO Dışişleri Bakanları toplantısından sonra Hollanda'ya geçmiş, Türk işgücü göçünün 40'ıncı yılını kutlamak amacıyla Rotterdam'da yapılan toplantıyla Türkiye- Avrupa Birliği ilişkilerinin ele alındığı Maastricht'teki sempozyuma katılmıştı. 
     Gül, temasları sırasında Hollanda Dışişleri Bakanı Ben Bot, Hollanda'nın AB ilişkilerinden sorumlu Devlet Bakanı Atzo Nikolay, Ekonomi Bakanı Laurens Jan Brinkhorst ve bazı politikacılarla ikili görüşmelerde de bulunmuştu. 
     
</TEXT>
</DOC>
