<DOC>
<DOCNO> 239502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur55.html </URL>
<DATE> 2004/05/12/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Adres soran psikoloğa tecavüz ettiği öne sürülen zanlı gözaltında 
</HEADLINE>
<TEXT>

     Şişli'de bir psikolog kadına tecavüz ettiği ileri sürülen zanlı, gözaltına alındı. 
     Asayiş Şube Müdürlüğü'nden alınan bilgiye göre, Zincirlikuyu'da 24 Nisan 2004 günü adres soran psikolog kadını, minibüs duraklarını göstermek bahanesiyle götürdüğü ağaçlık alanda darp ettikten sonra üzerindeki değerli eşyayı alan ve tecavüz eden zanlının kimliği belirlendi. 
     Hırsızlık suçundan sabıkalı ve asker firarisi olduğu ifade edilen bu kişiyi yakalamak amacıyla çalışma başlatan Gasp Büro Amirliği ekipleri, zanlının babasının kapıcı olarak çalıştığı apartman ile diğer birkaç adreste önlem aldı. 
     Zanlının eşkaline uyan bir kişinin, söz konusu apartmana girdiğinin belirlenmesi üzerine takviye kuvvetlerle binaya giren ekipler, 5 ve 6. katlar arasındaki merdiven boşluğunda battaniyelere sarılarak uyuyan C.B.'yi 22 yakaladı. 
     Gasp Büro Amirliği'ne götürülen zanlının sorgusunun sürdüğü bildirildi. 

     
</TEXT>
</DOC>
