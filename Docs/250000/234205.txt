<DOC>
<DOCNO> 234205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo33.html </URL>
<DATE> 2004/04/23/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Fenerbahçe 84 - Türk Telekomspor 73 
</HEADLINE>
<TEXT>

     Salon Haldun Alagaş . 
     Hakemler İsmail Özgün xx, Rüştü Nuran xx, Caner Kanan xx . 
     Fenerbahçe Dickel xxx 12, Erdal x 2, Jones xxx 22, Umut Yenice xx 7, Harvey x, Rasim xxx 17, Erkan xxx 14, Zeki xx 2, Umut Tınay xxx 8, İsmail x, Altan x . 
     Türk Telekomspor Mack xx 13, Bekir xx 10, Şemsettin xx 14, Stanescu xxx 7, Umut xx 12, Can xx 9, Mutlu xx 8 . 
     1. Periyot 15-16 . 
     Devre 38-31 Fenerbahçe lehine . 
     3. Periyot 61-47 
     Türkiye Basketbol Ligi play-off 1. tur 2. maçında Fenerbahçe, Türk Telekomspor'u 84-73 yenerek, seride 2-1 öne geçti. 
     Karşılaşmanın ilk yarısında Fenerbahçe'de Rasim'in sayılarına konuk ekip, Şemsettin ile yanıt verirken, 7. dakika 11-11 beraberlikle geçildi. Periyodun son dakikası içinde Jones'un basketiyle 15-14 öne geçen sarı-lacivertliler, Mutlu'nun sayısına engel olamayınca 1. periyot 16-15 Türk Telekomspor'un üstünlüğüyle geçildi. 
     İkinci periyoda hızlı başlayan Fenerbahçe, Rasim'in basketleriyle 12. dakikada 22-17 ile skoru kendi lehine çevirdi. Evsahibi takım, Erkan ve Jones'un da skora katkısıyla 17. dakikada farkı 9 sayıya 36-27 çıkardı. Kalan dakikalarda iki takım da hücumda etkisiz kalırken, Fenerbahçe ilk yarıyı da 38-31 önde kapadı. 
     Karşılaşmanın ikinci yarısına iyi başlayan Fenerbahçe, Jones'un sayılarıyla farkı açmaya başladı. Sarı-lacivertliler, 29. dakikada farkı 17 sayıya kadar 59-42 çıkarırken, 3. periyodu da 61-47 önde geçti. 
     Maçın son periyodunda da üstünlüğünü sürdüren Fenerbahçe, Dickel'ın sayılarıyla 36. dakikada 19 sayılık fark 78-59 yakaladı ve karşılaşmayı da 84-73 kazanarak, seride 2-1 öne geçti. 
     Türk Telekomspor, ribauntlarda rakibine 46-32'lik üstünlük sağlamasına rağmen düşük bir şut yüzdesiyle oynayınca maçtan yenik ayrıldı. 
     İki takım arasındaki 3. karşılaşma 25 Nisan Pazar günü Ankara'da yapılacak. Fenerbahçe bu karşılaşmayı kazanması halinde bir üst tura çıkacak. 
     
</TEXT>
</DOC>
