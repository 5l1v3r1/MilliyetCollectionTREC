<DOC>
<DOCNO> 245626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sontur07.html </URL>
<DATE> 2004/06/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Türk sınırını geçen ABD askerlerinin başlarına çuval geçirildi 
</HEADLINE>
<TEXT>

     Türk sınırını geçen bir grup ABD askeri yakalanarak, başlarına karakolda çuval geçirildi. Askerler, Ankara ile Washington arasındaki görüşmeler sonrasında serbest bırakıldı. Haberi Amerikan Büyükelçiliği yalanlarken, Genelkurmay Başkanlığı açıklama yapmayıp sessiz kalmayı tercih etti. 
     Referans gazetesinde Levent Çağlar imzası ve 'Türk askeri çuval olayının rövanşını aldı' manşetiyle yayınlanan habere göre 15 gün önce Irak sınırındaki Kokpi Tepesi mevkiinde üç peşmerge yanlarında yaklaşık 20 ABD askeri ile birlikte geceyarısı sınırı geçip Türkiye tarafına girdi. 
     Mayınlı alana girdiklerini farketmeyen ABD'li askerler geri dönmek isterken gruptan biri yanlışlıkla aydınlatma mayınına bastı.Ortalık aydınlanınca da çevrede denetinm yapan Türk askerleri ABD askerlerini yakaladı. 
     
     ABD askerlerine kendi usulleriyle cevap 

     Sınır karakoluna getirilen ABD askerlerinin başına çuval geçirildi. Askerlerin halde fotoğrafları çekildikten sonra, karakol komutanı olayı Genelkurmay'a bildirdi. 
     Amerikalı üst düzey yetkililerle yapılan görüşmeler sonrasında da askerler serbest bırakıldı. 
     
     UNUTAMADIĞIMIZ ÇUVAL 

     Geçtiğimiz yıl temmuz ayında,Irak'ın Süleymaniye kentindeki büroda görevli 11 Özel Harek t Timi Türk askerinin 100 kadar ABD askeri tarafından kafalarına çuval geçilirip elleri de arkadan bağlanarak gözaltına alınmıştı. Türk Özel Harek t timlerinin bulunduğu büroyu basarak biri binbaşı, ikisi üsteğmen, sekizi astsubay 11 askeri müsadere eden ABD askerleri bürodaki dosyalara da el koymuştu. 
     Operasyonun, Türk özel birliklerinin Türkmenlerle yakın ilişki kurmasından rahatsız olan Kürdistan Yurtseverler Birliği'nin KYB ihbarı sonucu gerçekleştiği öğrenilmişti. Türkiye, "Kerkük'ün Kürt valisine bazı Türklerin suikast hazırlığı yaptığı" iddiasıyla Türk irtibat bürosuna baskın yapılmasına sert tepki göstermişti. 
     

     
</TEXT>
</DOC>
