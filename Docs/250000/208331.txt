<DOC>
<DOCNO> 208331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun36.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Cumhuriyet Meclisi'nde Başkanlık Divanı seçimi yapılamadı 
</HEADLINE>
<TEXT>

     KKTC Cumhuriyet Meclisi Genel Kurulu'nda, meclis başkan yardımcılığı konusunda uzlaşma sağlanamaması nedeniyle bugün ''başkanlık divanı seçimi'' yapılamadı. 
     Cumhuriyet Meclisi, başkanlık divanı seçimini yapmak üzere yarın saat 10.00'da yeniden toplanacak. 
     Meclis başkan yardımcılığı sorunu nedeniyle saat 10.00'dan 15.00'e ertelenen bugünkü genel kurul, Danışma Kurulu'nun erteleme kararını oybirliğiyle kabul edip, toplantısını yarına erteledi. 
     Cumhuriyet Meclisi Genel Kurulu, ''başkanlık divanı seçimi'' gündemiyle geçen hafta da iki kez toplanmış, ancak hükümet çalışmalarından dolayı toplantı ertelenmişti. 
     Meclis Başkanlığına, Cumhuriyetçi Türk Partisi'nin CTP aday gösterdiği Güzelyurt Milletvekili Fatma Ekenoğlu'nun 48 seçilmesine kesin gözüyle bakılıyor. Ekenoğlu, seçilmesi halinde KKTC Cumhuriyet Meclisi'nin ilk kadın başkanı olacak. 
     
</TEXT>
</DOC>
