<DOC>
<DOCNO> 248136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo08.html </URL>
<DATE> 2004/06/15/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Fatih Tekke çark etti Yanlış anlaşıldım 
</HEADLINE>
<TEXT>

     Geçtiğimiz günlerde "Yanlış yapılırsa ertesi gün takımdan ayrılırım" diyen tecrübeli yıldız sözlerinin 'yanlış' anlaşıldığını söyledi. 
     Trabzon'la sözleşmesini uzatırken boş mukaleye imza atan Fatih Tekke, geçtiğimiz günlerde yaptığı basın toplantısında yanlış anlaşıldığını iddia etti. O açıklamasında mukavelenin doldurulmuş olması gerektiğini söyleyen ve yanlış yapılması halinde, kulüpten ayrılacağını söyleyen tecrübeli oyuncu, "Sözlerim yanlış anlaşıldı. Ben boş sözleşmeye imza atmaktan duyduğum üzüntüyü dile getirmiştim" diye konuştu. 
     
     Kadro açıklandı 

     Yeni sezon öncesi hazırlık çalışmalarına bugün Gerede'de başlayacak olan bordo-mavili takımda kampa götürülmeyecek isimler belli oldu. Somers, Ali Şen, Mehmet Kahraman ve Emre Toraman'ın yanısıra genç oyuncular Yavuz, Cemre, Muhammed ve Sezgin kamp kadrosunda yok. 

     
</TEXT>
</DOC>
