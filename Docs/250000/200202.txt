<DOC>
<DOCNO> 200202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/soneko04.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     ABD'de geçen ayki istihdam verilerinin beklenilenden de zayıf çıkması nedeniyle, ABD Doları uluslararası döviz borsalarında geçen hafta önemli para birimleri karşısında değer kaybetti. Euronun yükselişi, dolara düşüş rekorları kırdırdı. 
     Euronun dolar karşısındaki değeri geçen hafta altıncı kez şimdiye kadarki en yüksek düzeyine çıkarak, 1.2169 dolara fırladı. Euro, dolar karşısında bu yılbaşından beri yüzde 15'i aşan oranda değer kazandı. 
     Dolar geçen hafta içinde Perşembe günü 1.2158 dolara çıktıktan sonra Cuma günü 1.2170 dolara çok yaklaştı. 
     ABD'de Ekim ayında yüzde 6 olan işsizlik oranı Kasım ayında son sekiz ayın en düşük düzeyine yüzde 5.9'a inse de, sadece 57 bin yeni istihdam yaratıldı. Kasım ayında yaklaşık 150 bin kişiye yeni istihdam yaratılması bekleniyordu. 
     Uzmanlara göre, ABD'de işsizlik oranının önemli ölçüde düşürülüp, işgücü piyasasında canlanmanın devamı için her ay 200 ila 300 bin kişiye yeni istihdam yaratılması gerekiyor. ABD'de imalat sanayiinde Ekim ayı fabrika siparişleri de yüzde 2.2 arttı ki, bu son 6 aydır beşinci artış. 
     ABD'nin bütçe ve ticaret açıklarının dolar üzerindeki etkilerinin bertarafı için yabancıların, menkul kıymetler, tahvil ve bonoları gibi Amerikan varlıklarından satın almaları lazım. Fakat, Amerikan ekonomisine dair kötü haberler yatırımcıları caydırıp, ABD Doları'nın değer kaybetmesine sebep olabilir. 
     Bununla birlikte, Amerikan ekonomisinin Temmuz-Eylül döneminde son 12 ay itibariyle yüzde 8.2 büyümesi gibi olumlu veriler bile doların kendi ivmesiyle düşüşünü durduramadı. 
     Euronun geçen bir ayda yüzde 5'i aşan oranda, süratle yükselişi karşısında, bazı gözlemciler, Avrupa Merkez Bankası'nın ECB , mesela, euro rezervlerinden satış yaparak euronun değerlenmesini yavaşlatmak için piyasalara müdahale edeceğini öngörüyor. 
     Borsa dışındaki uzmanlara göre, ECB, doların euro karşısında çok hızlı değer kaybını mali piyasaları bozucu görebilir. 
     
     MENKUL KIYMETLER BORSALARI 
     New York Menkul Kıymetler Borsası Wall Street'te Dow Jones Endeksi geçen hafta 80.22 puan binde 8 artışla 9,862.68 puana yükseldi. Nasdaq Bileşik Endeksi 22.44 puan yüzde 1.1 kayıpla 1,937.82 puana inerken, S P 500 endeksi ise 3.30 puan binde 3 artışla 1,061.50 puana çıktı. 
     Tokyo Menkul Kıymetler Borsası'nda geçen hafta özellikle yüksek teknoloji şirketlerinin hisse senetleri değer kaybetse de, Nikkei Endeksi 272.89 puan artışla 10,373.46 puana yükseldi. 
     Londra Borsası'nda FTSE 100 endeksi geçen hafta 24.4 puan artışla 4,367.0 puana çıktı. 
     
</TEXT>
</DOC>
