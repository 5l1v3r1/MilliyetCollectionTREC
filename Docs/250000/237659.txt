<DOC>
<DOCNO> 237659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/dunya/dun04.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört Amerikan askeri öldürüldü 
</HEADLINE>
<TEXT>



Irak'ın Divaniye kentinde önceki akşam Şii milislerle koalisyon kuvvetleri arasında çıkan şiddetli çatışmalarda 3 Amerikan askerinin öldüğü bildirildi. Amerikan ordusundan yapılan açıklamada, Amerikalı askerlerin, Iraklı radikal Şii lideri Mukteda Sadr'ın Mehdi Ordusu'na bağlı milislerle çıkan çatışmada öldüğü belirtildi. Mukteda Sadr'ın yardımcılarından Ali Harsan, çatışmalarda Mehdi'nin Ordusu'ndan 9 milisin öldüğünü ve çok sayıda yaralı bulunduğunu duyurdu. Irak'ın Kerbela kentinde ise dün sabah çıkan çatışmalarda bir Amerikan askerinin öldüğü bildirildi. Amerikan ordusundan yapılan açıklamada, Şii direnişçilerin bir kamyonla kontrol noktasına düzenlediği saldırıda Amerikalı bir askerin öldüğü belirtildi. 



</TEXT>
</DOC>
