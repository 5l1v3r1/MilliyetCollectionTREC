<DOC>
<DOCNO> 230295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/ekonomi/eko10.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah Pazarlama'dan 1.4 katrilyon zarar 
</HEADLINE>
<TEXT>

   ANKARA ANKA 
   
   Sabah Pazarlama, Etibank nedeniyle Tasarruf Mevduatı Sigorta Fonu'na olan borçların bilançoya zarar yazıldığı 2003 yılını rekor zararla kapattı. Şirketin zararı bir önceki yıla göre 285 kat artarak 1.4 katrilyon lira düzeyine kadar ulaştı. Sabah Pazarlama'nın borsaya gönderdiği tarihi maliyetli mali tablolarına göre, şirket 2003 yılında 1 katrilyon 360.6 trilyon lira zarar etti. Ortaklığın zararı bir önceki yıla göre tam 285 kat arttı. Şirket, 2002 yılında ise 4 trilyon 764.3 milyar lira zarar etmişti. Sabah Pazarlama'nın enflasyona göre düzeltilmiş mali tablolarına göre zararı 1 katrilyon 359 trilyon lira oldu. Türkiye Kalkınma Bankası da konsolide bazlı mali tablolarını borsaya gönderdi. Banka'nın zararı yüzde 28.8 oranında artarak 59 trilyon 687 milyar liradan 76 trilyon 884 milyar liraya çıktı. 
   THY'nin UFRS bazlı mali tablolarına göre, k rı 213 trilyon 859.9 milyar lira olarak gerçekleşti. Şirketin k rı, 2002 yılındaki 347 trilyon 514.6 milyar liralık düzeyine göre yüzde 38.5 oranında azaldı. 
   
   
</TEXT>
</DOC>
