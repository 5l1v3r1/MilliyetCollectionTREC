<DOC>
<DOCNO> 240269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/soneko12.html </URL>
<DATE> 2004/05/15/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, Japon Yeni dışında, önemli paralar karşısında değer yitirirken, altın fiyatları değer kaybetti. 
     Tokyo Borsası'nda ABD Doları, Japon Yeni karşısında haftaya değer kazanarak 112.90 yenden başladı. Cuma günü kapanışta Pazartesi gününe oranla 1.63 yen değer kazanan dolar, 114. yenden işlem gördü. 
     ABD Doları'nın Avrupa döviz borsalarında önemli para birimleri karşısında pazartesi ve cuma günleri kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 113.51 114.22 İsviçre Frangı 1.2995 1.2969 Kanada Doları 1.3916 1.3014 
     Londra Borsası'nda haftaya 1.1865 dolarda başlayan euro, Cuma günü kapanışta 1.1868 dolara çıktı. 
     Aynı borsada pazartesi 1.7763 dolarda kapanan İngiliz Sterlini de cuma kapanışta 1.7596 dolara çıktı. 
     
     ALTIN FİYATLARI 
     Altının ons fiyatı bazı borsalarda pazartesi ve cuma günleri kapanış saatleri itibariyle şöyle 
     
     
BORSA PAZARTESİ CUMA Londra 375.90 375.40 Zürih 376.20 375.98 Hong Kong 374.65 374.35 
     Londra Borsası'nda pazartesi 5.62 dolardan kapanan gümüşün ons fiyatı cuma günü 5.68 dolara çıktı. 
     
     MENKUL KIYMET PİYASALARI 
     Tokyo Borsası'nda Nikkei Endeksi haftaya düşüş trendi içinde 10,884.70 puandan başladı. Cuma günü kapanışta Pazartesi gününe göre Nikkei Endeksi 35.07 puan değer kaybederek 10,849.63 puana indi. 
     New York Borsası'nda pazartesi günü endeksler ABD Merkez Bankası'nın en erken Haziran ayı başında faiz artırımı beklentisi korkusu ile işlemlerin satış ağırlıklı olması nedeniyle düşük açıldı. Tüm endekslerde gerileme yaşanırken Dow Jones Endeksi 10 Aralık tarihinden bu yana ilk kez psikolojik sınır olarak görülen 10,000 puanın altında açıldı. Dow Jones Endeksi 9,990.02 puandan, teknoloji endeksi Nasdaq 21 Kasım tarihinden bu yana ilk kez 1,900 puanın altında 1,896.07 puandan haftaya başladı. 
     ABD Çalışma Bakanlığı'nın dün açıklanan raporunda, Nisan ayında tüketici fiyatlarının öngörülerin üzerinde yüzde 0.4 arttığının belirlenmesi, yatırımcıların ABD Merkez Bankası'nın faiz artırımına gideceği korkusu ile borsada yatırımdan uzak durmalarına neden oldu. Bununla beraber endekslerde cuma günü kapanışta pazartesi gününe göre artış yaşandı. Dow Jones Endeksi 10,012,87 puandan, Nasdaq ise 1,904.25 puandan kapandı. 
     
</TEXT>
</DOC>
