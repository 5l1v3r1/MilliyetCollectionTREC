<DOC>
<DOCNO> 209948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sonspo23.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zidane sakatlandı 
</HEADLINE>
<TEXT>

     İspanya'nın Real Madrid takımında oynayan yıldız futbolcu Zinedine Zidane'ın lif bağlarındaki yırtıktan dolayı 2 hafta sahalardan uzak kalacağı belirtildi. 
     La Lega'da geçen hafta Real Betis karşı oynadıkları maç sırasında sakatlanan Zidane'ın kulüp doktoru Alfonso del Corral tarafından hastanede kontrolden geçirildiği, 2 hafta tedavi görmesinin netlik kazandığı bildirildi. 
     Zidane'ın sakatlığı zorlu iki haftaya giren Real Madrid'i zor durumda bırakırken, Fransız futbolcunun yerine Guti'nin oynatılması bekleniyor. 
     Kral Kupası'nda Valencia'ya karşı yarın ilk maç haftaya da rövanşı oynayacak olan Real, ligde de cumartesi günü kendi sahasında Zaragoza ile karşılaşacak. 
     
</TEXT>
</DOC>
