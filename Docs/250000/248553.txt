<DOC>
<DOCNO> 248553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonyas20.html </URL>
<DATE> 2004/06/16/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Turistik tesislerin "herşey dahil"e ilgisi... 
</HEADLINE>
<TEXT>

     Antalya'nın Alanya İlçesi'ndeki turistik tesislerin ''her şey dahil'' sistemine ilgisi artıyor. 
     Alanya Ticaret ve Sanayi Odası'ndan ALTSO yapılan yazılı açıklamada, ilçe sınırlarında yer alan 158 turistik tesisin ''her şey dahil'' sistemini tercih ettiği bildirildi. Açıklamada, bu sistemle çalışan otellerin toplam yatak kapasitesinin ise 60 bin 550 olduğu belirtildi. 
     AlTSO'dan yapılan açıklamada, ''her şey dahil'' sistemiyle ilgili araştırmanın, ilçedeki otellerin yöneticileriyle görüşülerek gerçekleştirildiği belirtilirken, bu sistemle çalışan otel ve yatak sayısının, ilçedeki otel ve yatak sayısının yüzde 51'ine denk geldiği de vurgulandı. 
     Her şey sisteminin bazı kesimler tarafından çok eleştirilmesine rağmen turistler tarafından tercih edildiği ifade edilen açıklamada, bu sistemle çalışan otellerde doluluk oranının Mayıs ayında yüzde 80, diğer sistemlerle çalışan otellerdeki doluluk oranının ise yüzde 30 civarlarında gerçekleştiği kaydedildi. 
     
</TEXT>
</DOC>
