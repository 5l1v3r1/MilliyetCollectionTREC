<DOC>
<DOCNO> 208549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sondun17.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Safire "Kürtler Türk askerini engelleyerek taktik hatası yaptı" 
</HEADLINE>
<TEXT>

     New York Times gazetesi köşe yazarı William Safire, ''çok fazla özerkliğin Irak'ın ulusal bütünlüğünü tehlikeye atabileceğini'' ve ''ABD'nin, Kürtleri çok fazla özerklik istememeye ikna etme göreviyle karşı karşıya bulunduğunu'' yazdı. 
     New York Times gazetesindeki köşesinde bugün ''Kürt Sorunu'' başlığıyla bir makale yayımlayan Safire, ''ABD'nin geçmişte Kürtleri birkaç kez hayal kırıklığına uğrattığını, 1970'li yıllarda onları Şah'a teslim ettiğini Saddam Hüseyin'e karşı ayaklanmaya teşvik ettikten sonra Saddam'la karşı karşıya bıraktığını buna rağmen Kürtlerin Saddam'a karşı çok az cephane ve silahla ABD'nin yanında yer aldığını'' hatırlattı. 
     
     KÜRTLERİN HATASI 
     Safire, Kürt liderlerin bir taktik hatası yaparak, 10 bin Türk askerinin Irak'a gönderilmesini engellediğini, oysa bu birliklerin Baas partili isyancıların eylemlerinin bastırılmasında ABD'ye yardımcı olacağını kaydetti ve ''Şimdi Amerikalılar ve Kürtlerin karşılıklı anlayışa ihtiyaçları var'' dedi. 
     ''ABD'nin Irak'ta etnik kökeni değil, coğrafyayı esas alarak, bölünmeye kapalı birleşik bir ülke yaratma kararlılığında olduğunu'' vurgulayan yazar, ''Nüfusun yüzde 20'sini oluşturan Kürtlerin de, sadece özerkliğe sahip olacağının ve bağımsızlık ilanından kaçınmaları gerektiğinin'' altını çizdi. 
     
     SICAK NOKTA KERKÜK 
     ''Tüm bu tartışmada asıl sıcak noktayı Irak petrollerinin yüzde 40'ına sahip olan Kerkük'ün oluşturduğuna'' değinen Safire, ''Kürtlerin Kerkük'ü kendi başkentleri kabul ettiklerini, oysa bu görüşün Türkmenler ve Araplar tarafından reddedildiğini'' hatırlattı. 
     Yazar, soruna bulunacak çözümün şu unsurları içermesi gerektiğini öne sürdü 
     
</TEXT>
</DOC>
