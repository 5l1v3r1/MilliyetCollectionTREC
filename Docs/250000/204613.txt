<DOC>
<DOCNO> 204613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo01.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş'ın kardeşi evlendi... 
</HEADLINE>
<TEXT>

     Galatasaray ve Milli Takım'ın futbolcusu Hasan Şaş, Adana'da kendisi gibi futbolcu olan kardeşi Erhan Şaş'ın düğününe katıldı. 
     Hasan Şaş, Erhan Şaş ile Fadime Topuz'un Sürmeli Oteli'nde yapılan düğün töreninde uzun zamandır görmediği akrabalarıyla hasret giderdi. 
     Futbola Karataşgücü'nde başlayan, sırasıyla Adana Demirspor, Ankaragücü, Mersin İdmanyurdu, Nevşehirspor ve Kastamonuspor'da oynayan Erhan Şaş'ı, mutlu gününde babası Malik ile annesi Meduha Şaş ve yakın akrabaları ile sporcu arkadaşları da yanlız bırakmadı. 
     Törene, Adana Demirspor Kulübü Başkanı Mustafa Tuncel, teknik direktör İbrahim Uzunca ve yöneticiler ile Karataş Belediye Başkanı Süleyman Balakçı ile çok sayıda davetli katıldı. 
     Bu arada, genç çiftlerin nikah töreninin Karataş İlçesi'nde yapıldığı bildirildi. 
     
</TEXT>
</DOC>
