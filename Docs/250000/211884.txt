<DOC>
<DOCNO> 211884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun07.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te intihar bombacısı otobüste düğmeye bastı 10 ölü 
</HEADLINE>
<TEXT>

     Kudüs'te düzenlenen intihar saldırısında ilk belirlemelere göre ölenlerin sayısının 10 olduğu bildirildi. 
     Polis, saldırıda 10 kişinin öldüğünü, 30 kişinin de yaralandığını açıkladı. 
     Patlamada, otobüsün ön tarafının parçalandığı ve ambulansların olay yerine akın ettiği kaydedildi. 
     Güvenlik yetkilileri, İsrail Başbakanı Ariel Şaron'un resmi ikametgahı yakınındaki patlamada birçok yaralı ve ölü olduğunu belirttiler. 
     Saldırının sorumluluğunu henüz üstlenen olmadı. 
     İsrail Başbakanı Ariel Şaron'un sözcüsü Raanan Gissin, saldırının, İsrail'in Batı Şeria'da güvenlik duvarını neden inşa ettiğini açıkladığını söyledi. 
     Sözcü, ''Dünya, kendimizi savunmamız için yapmamız gerekenlere izin vermeli'' dedi. 
     Gissin ayrıca, İsrail ile Hizbullah örgütü arasındaki esir değişiminin planladığını gibi yapılacağını belirtti. 
     Siyasi kaynaklar, Şaron'un, saldırı sırasında ikametgahta olduğunun sanılmadığını kaydettiler. 
     İsrail'in Tel Aviv kentinde, geçen yıl 25 Aralık'ta bir otobüs durağında düzenlenen intihar saldırısında 4 kişi ölmüştü. 
     
</TEXT>
</DOC>
