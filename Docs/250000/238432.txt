<DOC>
<DOCNO> 238432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur08.html </URL>
<DATE> 2004/05/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Emekli polis müdürü dehşet saçtı .. 
</HEADLINE>
<TEXT>

     Adana'da, emekli polis müdürü komşusu olan yaşlı emekli öğretmen çifti, kedi besleme nedeniyle çıkan tartışmada tabancayla öldürüp, oğullarını ise ağır yaraladı. 
     Emniyet Müdürlüğü yetkililerinden alınan bilgiye göre, merkez Seyhan İlçesi 100. Yıl Mahallesi Tekart Siteleri 288. Sokak'ta, emekli polis müdürü Mustafa Z. ile komşusu Aktorun ailesi arasında kedi besleme yüzünden tartışma çıktı. Tartışma sırasında Mustafa Z. kendisine ait beylik tabancasıyla Ziya Aktorun 58 ve karısı Tülay Aktorun'u evlerinde öldürürken, oğulları Savaş Aktorun'u 33 yaraladı. 
     Yetkililer, emekli polis müdürünün, daha önce birlikte görev yaptıkları Adana Emniyet Müdürü Mehmet Cebe'ye suç aleti tabancayla teslim olduğu ve olayla ilgili soruşturma başlatıldığını bildirdiler. 
     Öldürülen yaşlı çiftin, geçtiğimiz günlerde sanık Mustafa Z. tarafından sürekli tehdit edildikleri gerekçesiyle Cumhuriyet Savcılığı'na suç duyurusunda bulundukları da öğrenildi. 
     Ağır yaralanan Savaş Aktorun, Numune Hastanesi'nde yapılan ilk müdahalenin ardından Çukurova Üniversitesi Tıp Fakültesi Balcalı Hastanesi'nde tedavi altına alındı. 
     
</TEXT>
</DOC>
