<DOC>
<DOCNO> 201116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun41.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da kürtaj olanların yüzde 15'i 20 yaşın altında .. 
</HEADLINE>
<TEXT>

     Hollanda'da son yıllarda giderek daha çok genç yaştaki kadınların kürtaj yaptırdığı ve son iki yılda kürtaj olan kadınların yüzde 15'ini 20 yaşın altındakilerin oluşturduğu bildirildi. 
     Hamilelik ve korunmayla ilgili çalışmalarıyla tanınan Rutgers Nisso Groep adlı kuruluş tarafından, 2001 ve 2002 yıllarına ilişkin kürtaj klinik kayıtları incelenerek yapılan araştırmada, kürtaj yaptıran kadınların yüzde 60'ının yabancı kökenli olduğu belirlendi. 
     Araştırmaya göre, 2001 yılında 28 bin 400, geçen yıl da 29 bin 500 kadın kürtaj yaptırdı. Kürtaj yaptıran kadınların üçte ikisinin hamilelikten korunma yöntemlerine başvurduğu, ancak yöntemleri kötü ya da bilinçsiz kullanma sonucu hamile kaldıkları belirtildi. 
     Araştırmayı yapan kuruluşa göre, son yıllarda yabancı kökenli kadınlar arasında kürtaj yaptıranların sayısının artmasında, Doğu Avrupa, Afrika ve Uzak Doğu ülkelerinden gelen kadınların hamilelikten korunmak için önlem almamaları etkili oldu. 
     
</TEXT>
</DOC>
