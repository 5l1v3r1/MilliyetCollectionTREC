<DOC>
<DOCNO> 219547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo29.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
EHF'den Türk hakem ve gözlemcilere görev... 
</HEADLINE>
<TEXT>

     Avrupa Hentbol Federasyonu EHF , Türk hakem ve gözlemcilere Avrupa kupası maçlarında görev verdi. 
     EHF, Hentbol Federasyonu Başkanı Günal Ensari'yi, Alman ekibi TSV Bayer 04 Leverkusen ile Polonya'nın MKS Viteral Jelfa takımları arasında, 14 Mart Pazar günü yapılacak Bayanlar Çelenç Kupası çeyrek final ilk maçında gözlemci olarak görevlendirdi. 
     EHF kokartlı hakemlerden Faruk Akman-Vahit Ersan çiftini de Norveç'in Vag HK ile Makedonya'nın Eurostandard G.P. Skopje takımları arasında 21 Mart Pazar günü oynanacak Erkekler EHF Kupası çeyrek final rövanş karşılaşmasında görev yapacaklar. 
     
     YILDIZ MİLLİLER, PORTEKİZ'DE 8. OLDU 
     Bu arada Yıldız Erkek Milli Hentbol Takımı, Portekiz'de birincisi düzenlenen Akdeniz Konfederasyonu Hentbol Şampiyonası'nda 8. oldu. 
     Şampiyonada A grubunda yer alan Türkiye, Tunus, İtalya ve Libya karşısında galip gelmeyi başardı. 
     
     ENSARİ'YE YENİ GÖREV 
     Öte yandan Hentbol Federasyonu Başkanı Günal Ensari, şampiyona sırasında yapılan genel kurulda üyelerin oy birliği ile Akdeniz Hentbol Birliği Yönetim Kurulu Üyeliği'ne seçildi. 
     
</TEXT>
</DOC>
