<DOC>
<DOCNO> 204555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sondun20.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Son 100 yılda meydana gelen büyük depremler... 
</HEADLINE>
<TEXT>

     İran'ın başkenti Tahran'ın 980 kilometre güneydoğusundaki tarihi Bem kentinde Richter ölçeğine göre 6.3 büyüklüğünde deprem meydana geldi. 
     Henüz ölü sayısı açıklanmadı, ancak çok sayıda can kaybı olduğu sanılıyor. 
     Dünyada 1906'dan bu yana meydana gelen, büyük can kaybına yol açan deprem felaketlerinin tarihlere göre sıralanışı şöyle 
     21 Mayıs 2003 - Cezayir'de Richter ölçeğine göre 6.7 büyüklüğündeki depremde ölü sayısı son verilere göre 8. 
     1 Mayıs 2003 - Bingöl'de 6.4 büyüklüğünde meydana gelen depremde 167 kişi öldü. 
     24 Şubat 2003 - Çin'in batısında meydana gelen ve büyüklüğü 6.3 ya da 6.8 olarak açıklanan depremde 266 kişi hayatını kaybetti. 
     22 Haziran 2002 - İran'ın kuzeybatısında 6 büyüklüğündeki depremde yaklaşık 500 kişi öldü. 
     25 Mart 2002 - Afganistan'ın kuzeyinde 5.8 büyüklüğündeki depremde yaklaşık 1000 kişi öldü. 
     26 Ocak 2001 - Hindistan'ın batısındaki Gucarat eyaletini vuran 7.9 büyüklüğündeki depremde ölü sayısı 13 bini buldu. 
     21 Eylül 1999 - Tayvan'ın orta kesimlerinde meydana gelen 7.6 büyüklüğündeki depremde 2 binden fazla kişi öldü. 
     12 Kasım 1999 - Düzce'de 7.2 büyüklüğünde meydana gelen depremde 844 kişi öldü. 
     17 Ağustos 1999 - Marmara Bölgesi'nde 7.4 büyüklüğündeki depremde 17 bin 800'den fazla kişi yaşamını yitirdi. 
     25 Ocak 1999 - Kolombiya'da meydana gelen 6.3 büyüklüğündeki sarsıntıda 1170 kişi can verdi. 
     17 Temmuz 1998 - Papua Yeni Gine'de deniz dibinde meydana gelen 7.1 büyüklüğündeki deprem dev dalgalara yol açtı. Felakette, 2 bin 100 kişi öldü. 
     30 Mayıs 1998 - Afganistan'da 6.9 büyüklüğündeki depremde, yaklaşık 5 bin kişi yaşamını yitirdi. 
     4 Şubat 1998 - Afganistan'ın Tahar eyaletini vuran 6.1 büyüklüğündeki deprem, en az 4 bin 500 cana mal oldu. 
     10 Mayıs 1997 - İran'da meydana gelen 7.1 büyüklüğündeki depremde 1560 kişi öldü. 
     28 Şubat 1997 - İran'ın kuzeybatısında 5.5 büyüklüğündeki sarsıntı, 1000 kadar kişinin ölümüne yol açtı. 
     28 Mayıs 1995 - Rusya'da 1989 kişi, 7.5 büyüklüğündeki depremde yaşamını yitirdi. 
     17 Ocak 1995 - Japonya'nın Kobe kentini yerle bir eden 7.2 büyüklüğündeki depremde, 6 bin 430 kişi öldü. 
     6 Haziran 1994 - Kolombiya'nın güneybatısındaki Paez nehri vadisinde meydana gelen deprem toprak kaymalarına da yol açarken, 1000 kadar kişi can verdi. 
     30 Eylül 1993 - Hindistan'da ilki 6.4 büyüklüğünde olan bir dizi depremde, 10 bin dolayında kişi yaşamını yitirdi. 
     12 Aralık 1992 - Endonezya'nın Doğu Nusa Tenggara eyaletinde meydana gelen 6.8 büyüklüğündeki depremde 2200 kişi öldü. 
     21 Haziran 1990 - İran'ın kuzeybatısında 7.3-7.7 büyüklüğündeki depremde 50 bin kişi öldü. 
     7 Aralık 1988 - Ermenistan'da 6.9 büyüklüğündeki depremde, 25 bin kişi yaşamını yitirdi. 
     19 Eylül 1985 - Meksika'da 8.1 büyüklüğünde meydana gelen sarsıntıda 9 bin 500'ü aşkın kişi can verdi. 
     16 Eylül 1978 - İran'da 7.7 büyüklüğünde meydana gelen depremde 25 bin kişi öldü. 
     28 Temmuz 1976 - Çin'de 7.8 ile 8.2 büyüklüğündeki depremde 240 bin kişi hayatını kaybetti. 
     4 Şubat 1976 - Guatemala'da 7.5 büyüklüğündeki sarsıntıda 22 bin 778 kişi öldü. 
     6 Eylül 1975 - Lice'de 6.9 büyüklüğündeki depremde 2 bin 385 kişi hayatını kaybetti. 
     1 Şubat 1944 - Bolu-Gerede'de 7,2 büyüklüğündeki sarsıntıda 3 bin 959 kişi öldü. 26 Kasım 1943 - Kastamonu'da Tosya-Ladik 7.2 büyüklüğündeki depremde 2 bin 824 kişi can verdi. 
     20 Aralık 1942 - Tokat'ta Niksar-Erbaa 7 büyüklüğünde meydana gelen depremde 3 bin kişi öldü. 
     26 Aralık 1939 - Erzincan'da 7.9 büyüklüğünde meydana gelen depremde 33 bin kişi hayatını kaybetti. 
     24 Ocak 1939 - Şili'de 8.3 büyüklüğündeki depremde 28 bin kişi yaşamını yitirdi. 
     5 Mayıs 1930 - Hakkari sınırındaki 7.2 büyüklüğündeki depremde 2 bin 514 kişi can verdi. 
     1 Eylül 1923 - Japonya'da 8.3 büyüklüğünde meydana gelen depremde 140 bin kişi öldü. 
     16 Aralık 1920 - Çin'de 8.6 büyüklüğündeki depremde 100 binden fazla kişi yaşamını yitirdi. 
     16 Ağustos 1906 - Şili'de 8.6 büyüklüğünde meydana gelen depremde 20 bin kişi öldü. 
     
</TEXT>
</DOC>
