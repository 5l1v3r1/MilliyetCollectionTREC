<DOC>
<DOCNO> 235718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas15.html </URL>
<DATE> 2004/04/28/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
ATM makinesi istenilen paranın iki katını verince... 
</HEADLINE>
<TEXT>

     İngiltere'de basit bir otomatik para çekme makinesi ATM , istenilen miktarın iki katını vererek bir köyün sakinlerini mutlu etti. 
     İngiltere'nin kuzeybatısında bulunan Wooler köyündeki ATM'nin ''cömertliği'', makinenin önünde uzun kuyruk oluşmasına neden oldu. 
     Makinenin istenilen para miktarının iki katını verdiği gece yarısından itibaren anlaşılınca, köy sakinleri bir saat içinde hemen hemen bütün ana caddeyi kaplayan uzun bir kuyruk oluşturdu. 
     ''Daily Telegraph'' gazetesindeki habere göre, bir kadın gecelik ve saçında bigudilerle bankaya geldi. 
     Köy sakinleri banka açılana kadar toplam 98 bin euro çekmeyi başardı. 
     Bankadan yapılan açıklamada, hatanın, banknotların yanlış yerlere yerleştirilmesinden kaynaklandığı ifade edildi. 
     Bankanın sözcüsü, köy sakinlerinin parayı geri vermek zorunda olmadığını kaydederek, kimin para çektiğini bildiklerini, fakat kimin fazla aldığını bilmediklerini gerekçe olarak gösterdi. 
     
</TEXT>
</DOC>
