<DOC>
<DOCNO> 247016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/magazin/amag.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali'ye yeni bir Tuğba 
</HEADLINE>
<TEXT>


Sevgilisi Tuğba Coşkun'la bir darılıp bir barışan Erbil, Çarkıfelek'teki hostesi Tuğba Karaca ile 'yakalandı'... 

Deniz Altuntaş 

Bakırköy Belediyesi ve Yavuzlar Eğitim Kurumları, gelecek hafta sonu yapılacak üniversite sınavı öncesi gençleri stresten uzaklaştırmak için, Ataköy Yunus Emre Kültür Merkezi bahçesinde şenlik düzenledi. 
Çok sayıda öğrenci ve öğretmenin katıldığı gecede anketle belirlenen 'en iyilere' ödülleri verildi. Mehmet Ali Erbil, Vatan Şaşmaz, Şahin Özer, Demir Demirkan, Kahtalı Mıçı ve Emre Kınay'la ödül alan, 'en iyi rock'çı Haluk Levent de küçük bir konser verdi. Erbil, Yavuzlar Eğitim Kurumları yöneticilerine, "Oldu mu şimdi İnsan ödül yerine üç beş kuruş para verir. Ben çok çalışkan bir öğrenciydim. Hiç çift dikiş yapmadım" dedi. 

Yemeğe gittiler 
Erbil, geceye Çarkıfelek'te hostesliğini yapan Türkiye güzeli Tuğba Karaca'yla geldi. Karaca ve Erbil, program çıkışında da gazetecileri atlatarak yemeğe gitti. Erbil, daha önce Tuğba Coşkun'la aşk yaşamıştı. 


</TEXT>
</DOC>
