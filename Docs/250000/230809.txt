<DOC>
<DOCNO> 230809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/siyaset/siy05.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıda siyasallaşma tartışması 
</HEADLINE>
<TEXT>

   Yargıtay Başsavcısı Ok'un Anayasa Mahkemesi değişikliğini eleştirmesi üzerine, Başkan Vekili Kılıç, "Öneri siyasi iradenin değil, üyelerimizin ortak görüşü" dedi 
      GÖKÇER TAHİNCİOĞLU Ankara 

   
   Anayasa Mahkemesi Başkan Vekili Haşim Kılıç, Yargıtay Başsavcısı Nuri Ok'un, Anayasa Mahkemesi'nin yargının siyasallaşması konusunda pilot alan seçildiğine ilişkin sözlerine, "Anayasa değişikliği önerimizin siyasallaştırılmaya çalışılmasını yadırgıyorum. Herkes kendi işine baksın" karşılığını verdi. 
   Hükümete verdiği anayasa değişikliği önerisinde, üyelerinden bazılarının TBMM tarafından seçilebilmesini isteyen Anayasa Mahkemesi, eleştirilere hedef oldu. Kılıç, eleştirileri şöyle yanıtladı "Olayı çarpıtmak kimseye bir şey kazandırmaz. Bizimle ilgili anayasa değişikliği önerisi, siyasi irade tarafından yapılmış gibi gösteriliyor. Biz bu öneriyi, asıl ve yedek üyelerimizin katıldığı kurulun ortak görüşüyle oluşturduk. 27 - 28 Nisan'da sempozyum düzenleyeceğiz. Başsavcımızın açıklamalarını da eleştiri sınırlarında görmek isterdim. Bilimsellik dışındaki sözler bizi üzüyor. 1961'den, 1982'ye kadar TBMM'den Anayasa Mahkemesi'ne üye seçilebiliyordu. Bu sürede Anayasa Mahkemesi siyasallaşmış mıydı Anayasa Mahkemesi üzerinde hükümetin bir operasyonu varmış gibi gösteriliyor. Çarpık yorumlar kurumlararası çatışmalara neden olur." 
   
   
   
   
</TEXT>
</DOC>
