<DOC>
<DOCNO> 212817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/magazin/mag01.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya geldi ama Kenan'ı izlemedi 
</HEADLINE>
<TEXT>

      Deniz Altuntaş-Antalya 
   
   Kenan Doğulu Kurban Bayramı'nın birinci gecesi Antalya Lara Lares Park Hotel'de sahneye çıktı. Doğulu, otele son dönemde aralarının bozuk olduğu konuşulan sevgilisi Tuğçe Kazaz'la geldi. Kazaz, otele gelir gelmez odasına çıktı. Doğulu sahnedeyken Kazaz'ın odasında kalıp sevgilisini izlemeye gelmemesi dikkat çekti. Programı bittikten sonra sahneden inen Doğulu, yoğun istek üzerine tekrar sahneye çıkarak 'Aklım Karıştı', 'Boşver' gibi sevilen şarkılarını bir kez daha seslendirdi. Doğulu, sahneden "Aşk, mutluluk, seks ve güzellik sizin olsun" diyerek ayrıldı ve soluğu sevgilisinin yanında aldı. Programının ardından basın toplantısı düzenleyeceğini söyleyen Doğulu, sözünde durmadı ve odasından dışarı çıkmadı. 
   
</TEXT>
</DOC>
