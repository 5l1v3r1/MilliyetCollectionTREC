<DOC>
<DOCNO> 240627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/yasam/axyas01.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde uyuşturucu testi 
</HEADLINE>
<TEXT>


İngiltere'de bu ay sonunda piyasaya çıkacak uyuşturucu testleri sayesinde aileler çocuklarının uyuşturucu kullanıp kullanmadığını tespit edebilecek 

DIŞ HABERLER SERVİSİ 

İngiltere'de, çocuklarının uyuşturucu kullandığından şüphelenen anne - babalar için geliştirilen 'uyuşturucu testi', bu ayın sonunda satışa sunuluyor. 
12 sterline yaklaşık 30 milyon lira satılacak testle ebeveynler, çocuklarının idrarını test ederek kokain, ecstasy, marihuana ve amfetamin gibi uyuşturucu ve uyarıcıları kullanıp kullanmadıklarını öğrenebilecek. 'Hunter Diagnostics' firmasının geliştirdiği testler, eczanelerde satılacak. 
Üretici firma, test sayesinde anne - babalar açısından endişe verici belirsizliklerin ortadan kalkacağını söylerken, uyuşturucuyla mücadele ve çocuk vakıfları, testin ebeveynlerle çocukları arasındaki güveni yok edeceğini söylüyor. 

'İletişim kurun' 
"Çocuğun uyuşturucuya bulaşması elbette ebeveynlerin k busudur. Ancak test etmek ve suçlamaktansa, iletişim kurmak daha iyi bir seçenektir" diyen görevliler, uyuşturucuyla mücadelede profesyonellerden yardım almak gerektiğini belirtiyor. 


</TEXT>
</DOC>
