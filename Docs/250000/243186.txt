<DOC>
<DOCNO> 243186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/yasam/axyas02.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoğu Türk Oğlak doğar 
</HEADLINE>
<TEXT>


Türkiye'de 9 milyonu aşkın insanla en çok 'Oğlak' burcu var. Tıp, durumu 'bahara' bağlıyor astrologlar, "Oğlaklar gizli liderlerdir" diyor 


Nüfus Vatandaşlık İşleri Genel Müdürlüğü istatistiklerinden derlenen bilgiye göre, 30 Haziran 2003 itibariyle, Türkiye'de, 9 milyon 801 bin 112 kişi, Oğlak burcunun kapsadığı 20 Aralık - 20 Ocak günlerinde dünyaya geldi. 
Dokuz Eylül Üniversitesi Tıp Fakültesi Kadın Hastalıkları ve Doğum Anabilim Dalı Öğretim Üyesi Yrd. Doç. Dr. Serkan Güçlü, en fazla doğumun aralık - ocak aylarında yaşanmasını, bahar aylarında insan ilişkilerinin canlanmasına bağladı. 

Astrolog yorumu İyi ama... 
Astrolog Özden Görsev ise, Oğlak ve Kova burcundaki kişi sayısının çok olmasını, 'iyi' olarak yorumladı. Bu burç insanları arasından, 'geri planda güçlü liderlerin' çıktığını belirten Görsev, 'Oğlak'ların 'yapılandırıcı, yapıcı, ciddi' çalışma karakterine sahip olduğunu söyledi. 
Görsev, ikinci sırada gelen 'Kova' burcu insalarının ise hayal dünyasına yatkın olduklarını söyledi ve şunları kaydetti "Kovalar rahatlığı sever, marjinalliğe açıktırlar. Keşke 'Yay' ve 'Aslan' burcu doğumlular çok olsaydı. Aslan, cesur yürekli, serinkanlı, hedefe kilitlenen ve lider kişilerin özelliğidir. Yaylar da işbirliğine açık, toplumcudur." 

Türkiye'de 'burç' nüfusu 
30 Haziran 2003 itibarıyla 
Oğlak 20 Aralık - 20 Ocak 
9 milyon 801 bin 112 kişi. 
Balık 20 Şubat - 20 Mart 
7 milyon 222 bin 148 kişi. 
Kova 21 Ocak - 19 Şubat 
6 milyon 640 bin 951 kişi. 
Boğa 21 Nisan - 21 Mayıs 
6 milyon 440 bin 253 kişi. 
Koç 21 Mart - 20 Nisan 
5 milyon 853 bin 771 kişi. 
İkizler 22 Mayıs - 21 Haziran 
5 milyon 614 bin 298 kişi. 
Yengeç 22 Haziran - 23 Temmuz 
5 milyon 103 bin 557 kişi. 
Aslan 24 Temmuz - 23 Ağustos 
4 milyon 986 bin 604 kişi. 
Başak 24 Ağustos - 23 Eylül 
5 milyon 393 bin 837 kişi. 
Terazi 24 Eylül - 23 Ekim 
5 milyon 314 bin 695 kişi. 
Akrep 24 Ekim -22 Kasım 
4 milyon 282 bin 547 kişi. 
Yay 23 Kasım - 22 Aralık 
4 milyon 127 bin 795 kişi. 


</TEXT>
</DOC>
