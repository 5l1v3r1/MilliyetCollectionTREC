<DOC>
<DOCNO> 232554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/soneko18.html </URL>
<DATE> 2004/04/18/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Irak'ta petrol ihalesini Tüpraş ile birlikte 5 firma kazandı... 
</HEADLINE>
<TEXT>

     Irak Petrol Bakanlığı, 6 milyon varil petrolün satışı için açtığı ihaleyi aralarında Tüpraş'ın da bulunduğu 5 firmanın kazandığını açıkladı. 
     Petrol Bakanlığı sözcüsü Asım Cihad, AFP'ye yaptığı açıklamada, Kerkük bölgesinden çıkarılan 6 milyon varil petrol için açılan ihale sonucunda Tüpraş'ın 1 milyon varil petrol almaya hak kazandığını söyledi. 
     Cihad'a göre, ihaleyi kazanan Amerikan ExxonMobil şirketi 2 milyon varil, İspanyol Repsol YPF ve Cepsa ile Yunanistan'ın Hellenic Petroleum firmaları birer milyon varil petrol alacak. 
     İhaleyi kazanan firmaların petrolü Kerkük-Yumurtalık boru hattı üzerinden alacakları belirtildi. 
     
</TEXT>
</DOC>
