<DOC>
<DOCNO> 242756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur16.html </URL>
<DATE> 2004/05/25/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Okul müdüründen internet cafelere baskın .. 
</HEADLINE>
<TEXT>

     Erzurum'da Evren Paşa İlköğretim Okulu Müdürü Sırrı Yıldız, liselere giriş sınavına katılacak öğrenciler için düzenlenen kurslara katılmayan öğrencileri internet cafelerde aradı. 
     Yıldız, okulda, liselere giriş sınavı için eğitim yılı başında kurs düzenlendiğini belirterek, kurslara 8. sınıf öğrencilerinin devam ettiğini söyledi. 
     Okulda verilen kursları her gün düzenli olarak denetlediğini ve katılmayan öğrencileri belirlediğini anlatan Yıldız, önce öğrencinin ailesi ile irtibata geçtiğini ifade ederek, ''Öğrencinin ailesinin bilgisi dışında kursa katılmadığını öğrenince çevremizde bulunan internet cafeleri geziyorum. Eğer öğrencimiz ordaysa alıp okula getiriyor ve kursa katılımını sağlıyorum'' diye konuştu. 
     Öğrencilerinin internet kullanımına karşı olmadığını anlatan Yıldız, kursa gelmeyen öğrencisini aradığı internet cafe sahibine ders saatlerinde öğrencilerin internet kullanımını izin vermemelerini istedi. 
     Yıldız, hedeflerinin öğrencilerin lise giriş sınavlarında başarı elde etmeleri olduğunu söyledi. 
     
</TEXT>
</DOC>
