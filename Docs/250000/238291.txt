<DOC>
<DOCNO> 238291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/siyaset/siy06.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Atatürk'ün kızıyım' 
</HEADLINE>
<TEXT>


ÇYDD Başkanı Prof. Dr. Türkan Saylan'a Yıldız Teknik Üniversitesi'nce Üstün Hizmet Ödülü'nün verildiği törende Erdoğan'ın mesajı alkışlanmadı 

BURCUM DEVREZ İstanbul 


Yıldız Teknik Üniversitesi'nce YTÜ , Çağdaş Yaşamı Destekleme Derneği ÇYDD Genel Başkanı Prof. Dr. Türkan Saylan'a, yükseköğretime sağladığı olağanüstü katkılardan dolayı "Üstün Hizmet Ödülü" verildi. 
YTÜ'deki törende konuşan Saylan, yurtsever olarak yetiştiğini ve kendisini "Mustafa Kemal Atatürk'ün kızı" olarak nitelendirdiğini söyledi. Hocası sayesinde akademisyen olduğunu belirten Saylan, buna rağmen cüppe giymeyi sevmediğini kaydetti. 
Saylan, öldükten sonra mezun olduğu İstanbul Üniversitesi'nde tören düzenlenmesini istemediğini de belirtti. Törende müzik dinletisinin ardından Başbakan Recep Tayyip Erdoğan'ın gönderdiği mesaj okundu. Erdoğan'ın mesajının okunmasının ardından salondan alkış gelmemesi dikkat çekti. 


</TEXT>
</DOC>
