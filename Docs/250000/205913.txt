<DOC>
<DOCNO> 205913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/siyaset/siy20.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Erdoğan'ın AKBİL fezlekesi Meclis'te 
   Başbakan Recep Tayyip Erdoğan'ın İstanbul Büyükşehir Belediye Başkanlığı dönemiyle ilgili olarak hazırlanan AKBİL dosyası nedeniyle dokunulmazlığının kaldırılması istemiyle hazırlanan fezleke TBMM Başkanlığı'na ulaştı. Erdoğan'ın belediye başkanlığı döneminde belediye otobüslerinde kullanılan AKBİL sistemiyle ilgili olarak "görevini kötüye kullanarak kamu zararına yol açtığı" için yargılanabilmesi amacıyla fezleke hazırlandı. İki klasörden oluşan fezleke 25 Aralık gecesi Meclis'e ulaştı. 
   
   Ankara DGM'de yılbaşı operasyonu 
   H kimler ve Savcılar Yüksek Kurulu'nun HSYK Ankara DGM Başsavcılığı'nda gerçekleştirdiği "yılbaşı operasyonu"yla, 1995'ten bu yana Ankara DGM Başsavcılığı'nı yürüten Cevdet Volkan, Adalet Bakanlığı Yüksek Müşavirliği'ne atanmak üzere Adalet Bakanlığı tetkik h kimliği görevine getirildi. HSYK'nın 1995'te atadığı Volkan'ın görev süresi, 1999'da dört yıl uzatıldı. Volkan, ikinci görev süresinin dolmasının ardından da yüksek müşavirliğe getirildi. Volkan'ın, "pasif görev" olarak nitelendirilen yüksek müşavirlikle hayal kırıklığına uğradığı bildirildi. 
   
   İnönü'nün gelini evinde vefat etti 
   Türkiye'nin 2. Cumhurbaşkanı İsmet İnönü'nün oğlu Ömer İnönü'nün eşi Engin İnönü yaşamını yitirdi. Engin İnönü'nün bir süredir tedavi gördüğü ve dün sabah vefat ettiği bildirildi. Maçka'daki evinde vefat eden 73 yaşındaki Engin İnönü, İnönü ailesinin ilk geliniydi. Engin İnönü'nün cenazesi bugün Teşvikiye Camii'nde kılınacak öğle namazının ardından Zincirlikuyu Mezarlığı'nda toprağa verilecek. 1952'de evlenen Engin - Ömer İnönü çiftinin Hayri ve Eren adlı iki çocukları ve beş torunları bulunuyordu. 
   
   Taha Akyol'a TYB'den ödül 
   Türkiye Yazarlar Birliği TYB , 2003'ün yazar, fikir adamı ve sanatçılarını seçti. TV Tartışma dalında Milliyet yazarı Taha Akyol CNN Türk'teki "Eğrisi - Doğrusu" programıyla ödüle layık görüldü. Diğer ödüller şöyle Hik ye Cemil Kavukçu Başkasının Rüyaları , Roman İskender Pala Babil'de Ölüm, İstanbul'da Aşk , Dil Zeynep Korkmaz Türkiye Türkçesi Grameri Şekil Bilgisi , Biyografi İsmail Hacıfettahoğlu Ali Şükrü Bey , TV Drama Osman Sınav, Hasan Kaçan Ekmek Teknesi - atv , Sinema Ömer Kavur Karşılaşma . 
   
   
   
   
</TEXT>
</DOC>
