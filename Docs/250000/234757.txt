<DOC>
<DOCNO> 234757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/siyaset/siy06.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyon 'devam' dedi 
</HEADLINE>
<TEXT>



KKTC Dışişleri Bakanı ve Başbakan Yardımcısı, Demokrat Parti DP Genel Başkanı Serdar Denktaş, Cumhuriyetçi Türk Partisi CTP ile koalisyon hükümetine devam edeceklerini açıkladı. KKTC Başbakanı ve CTP Genel Başkanı Mehmet Ali Talat ve Serdar Denktaş, dün öğleden sonra bir araya gelerek, referandumun sonucunu ve hükümetin durumunu değerlendirdi. Serdar Denktaş, görüşme sonrası yaptığı açıklamada, görüşmede diğer konuların yanında hükümet ortaklığına devam edilip edilmemesi konusunu görüştüklerini belirterek, "Görüşmeden devam kararı çıktı" dedi. 

MGK Kıbrıs için 3. kez toplanıyor 
ANKARA Milliyet 

Milli Güvenlik Kurulu MGK , Kıbrıs'ta yapılan referandumun sonuçlarını bugün masaya yatıracak. MGK'nın, adadaki referandum sonrası, üçüncü kez Kıbrıs gündemiyle olağanüstü toplanması 5 Nisan'daki kurulda kararlaştırılmıştı. Saat 14.00'te Çankaya Köşkü'nde bir araya gelecek kurul üyeleri, oylama sonrasında ortaya çıkan tabloyu ve bundan sonraki olası gelişmeleri değerlendirecek. 




</TEXT>
</DOC>
