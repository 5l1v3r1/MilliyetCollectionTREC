<DOC>
<DOCNO> 227440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/siyaset/siy10.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto Haritada değişiklik yok 
</HEADLINE>
<TEXT>

   
   BM Genel Sekreteri'nin Kıbrıs Özel Temsilcisi Alvaro De Soto, haritada değişiklik olmadığını açıkladı. Referandumlardan olumsuz sonuç çıkması durumu için "Halklar egemendir. BM Güvenlik Konseyi'nin, AB'nin, tüm dünyanın mantıklı ve geçerli bulduğu bu zemin üzerinden uzlaşmak istemiyorlarsa, ne yapabiliriz ki " yorumunu yaptı. De Soto, "Sadece Rumlar, 'hayır' derse ne olacak " sorusuna, "Herşey geçersiz olacak" yanıtını verdi. Bir Rum gazetecinin "Anlaşma birincil hukuk mu " sorusuna, "Çok yorgunum hatırlamıyorum" diyen De Soto, süreç içinde 100 bin Rum'un yer değiştirebileceğini söyledi. Bu rakam içinde, Rum tarafına devredilecek topraklara döneceklerin de yer aldığı yorumu yapıldı. Anlaşmada "kalıcı derogasyon" bulunmadığını kaydeden De Soto, iki tarafın da kazançlı çıkacağını ve Kıbrıslı Türklerin tecritten kurtulacağını belirtti. 
   
   
</TEXT>
</DOC>
