<DOC>
<DOCNO> 223455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/soneko26.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Uğraşımız kahvede oturan gençlere iş bulmaktır... 
</HEADLINE>
<TEXT>

     Maliye Bakanı Kemal Unakıtan, ''En büyük dileğimiz ve uğraşımız, kahve köşelerinde oturan gençlerimize iş bulmaktır'' dedi. 
     Unakıtan, Edirne'nin Keşan ilçesine bağlı, Çamlıca ve Beğendik beldeleri ile İpsala ilçesinin Hacı beldesinde incelemelerde bulundu. 
     Bakan Unakıtan, Çamlıca beldesinde yaptığı konuşmada, şunları kaydetti 
     ''Ben bu yerlerde doğdum, büyüdüm şimdi de bakan oldum. Sizlerle beraber olmak için buralara geldim. Memleketimizin hali düzeldi. Bundan sonra daha iyi olacağına inanıyorum. En büyük uğraşımız kahve köşelerinde oturan gençlerimize iş bulmaktır. Trakyamızın hali iyidir.'' Unakıtan, İpsala'nın Hacı beldesine geldiğinde, köylülerin kurban kesmesine izin vermedi. 
     
</TEXT>
</DOC>
