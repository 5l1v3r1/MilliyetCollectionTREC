<DOC>
<DOCNO> 236718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur02.html </URL>
<DATE> 2004/05/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kayseri... Piknik tüpü patladı 6 yaralı 
</HEADLINE>
<TEXT>

     Kayseri'de piknik tüpünden sızan gazın patlaması sonucu yıkılan evin enkazından 6 kişi yaralı olarak çıkarıldı. 
     Alınan bilgiye göre, Mahmut Bayoğlu'nun Caferbey Mahallesi Osmanlı Çıkmazı'ndaki evinde, piknik tüpünden sızan gaz, çay demlemek için mutfakta yakılan ocağın alevinin etkisiyle patladı. 
     Patlamanın şiddetiyle yıkılan evin enkazında kalarak yaralanan Mahmut Bayoğlu ve eşi Gülçin, gelinleri Zühal ve Ayşegül ile torunları Tolunay ve Tolga Bayoğlu, itfaiye ekipleri ve vatandaşların yardımıyla kurtarılarak ambulanslarla hastanelere kaldırıldılar. 
     Mahmut Bayoğlu'nun Erciyes Üniversitesi Tıp Fakültesi Hastanesi'nde tedavisinin sürdürüldüğü, Kayseri Devlet Hastanesi'nde ayakta tedavi gören diğer yaralıların taburcu edildiği bildirildi. 
     Yetkililer, olayla ilgili soruşturmanın sürdürüldüğünü belirttiler. 
     
</TEXT>
</DOC>
