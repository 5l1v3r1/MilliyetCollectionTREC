<DOC>
<DOCNO> 241284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/guncel/gun90.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Eskiden Afrikalıydık 

Süreyya Ayhan, Antalya'da antrenman yapmak istediği stada alınmadı. Ortalık ayağa kalktı. Olayda kusuru olduğuna inanılanlar hakkında soruşturma açıldı. Neredeyse, askerde suçu olan ağaçlara, silahlara ceza verildiği gibi, stada ceza verilecek, yıkılıp yeniden yapılacaktı. Bunda bir gariplik yok, olimpiyatta madalya beklenen bir sporcuyu oraya sokmadılarsa gerçekten, az bile. Şimdi başka bir olaya daha bakalım... 
1 O da atletizmde umudumuz ve madalya beklediğimiz, Afrika'dan ithal ettiğimiz milli bir sporcumuz... 
2 Bolu'da kamp yaparken, Katar'a kadar bir koşu gitti, oradaki Süper Grand Prix'te, 3000 metrede birinci oldu geldi... 
3 Uçaktan indi, Bolu'daki kampa geri dönebilmek için arkası tenteli bir kamyonetle belli bir yere kadar gitti... 
4 Orda uzunca bir süre bekledikten ve minibüs bekleyen teyzenin öldürücü sorularına süründüren son cevabı eski Afrikalılık verdikten sonra bir minibüsle 25 km. gitti... Diyalog aşağıda... 
Teyze Siz nerelisiniz 
Elvan İstanbulluyum... 
Teyze Siz İstanbullu değilsiniz, başka yerdensiniz evladım .. 
Elvan Eskiden Afrikalıydık .. diyalog aynen böyle 
5 Çıktığı kampa bir türlü geri dönemeyen sporcumuz için bir kamyon daha çağrıldı ve nihayet perişan bir kampa dönmeyi başardı... 
Tamam, "altına özel makam arabası verilsin" diyen yok. Ama, eğer Elvan Abeylegesse, uçaktan iner inmez koşmaya başlasaydı, çok daha önce ve zahmetsiz bir şekilde kampına ulaşacaktı. Ya bu olay Süreyya Ayhan'ın başına gelseydi Eyvah eyvah .. 

Alnımın teriyle paramı kazanıyorum .. 
Jonathan Sweatheart deodorantın mucidi 

Tarihte Caner... 

3-9 Mayıs haftasında Caner'i ekranda hiç görememiş, "nerde " diye sormuş, tarihe iz düşmüştük. 2 gün sonra baktık, Kuşum Aydın'ın yanında. Biz sanıyorduk ki, 3-5 aydır canımıza tak ediyor bu ikili. Tarihin tozlu sayfalarında elimize geçen belgeler, bu ikilinin tarihin her döneminde var olduklarını ortaya çıkardı... 
1 Yüce Aydınus, her gün 42.195 m. adam koşturup papirüsle mesaj gönderiyorum, inanın bir kere geri dönmedi. Cirit atıyorum, disk fırlattım, daha ne yapayım, Tülinus, ara lütfen, bak kızıyorum ama .. 
2 Çok kızgınım, ben izin vermediğim halde, Roma'da oynanan müzikli bir eserde Alişanus'la karşılıklı bir oyunda sevgili rolü yapmış. Haberim olmadı sevgili Aydınus Kuşus, yok yok yakacam ben bu Roma'yı .. 
3 Sayın Aydın Paşa, Viyana seferine katılıyorum, 1-2 ay kadar yokum, dönünce tuluata aynen devam ederiz di mi Günaşırı canlı yayın, eski günlerdeki gibi .. 
4 Shakespeare baba, şöyle kenarda köşede kullanmadığın 2-3 şiirin var mıydı, albüm işine giriyorum da. 2 tane versen n'olcak be şerefsiz .. 
5 Hadi abicim hızlan biraz, daha televizyonu da icat ettirmem lazım Canlı yayına çıkıp cepten Tülin'i ariycam da, hadi be Graham'ım Bell'im, çalış biraz be hocam .. 
Bu hafta yine yok Caner, Almanya'ya gitmiş galiba. Ama haftaya dönüşü muhteşem olacaktır. Allah hepimizi korusun. Artık pasaportunu mu kaybeder, vize mi alamaz bilemeyiz, ama teknik bir nedenden dolayı gelemese çok temiz iş olur... 

Nevada araştırmaları 

Nevada'da yapılan bir araştırmaya göre çekirdek çitleyenlerin 83'ü "abi bu da acayip bi şey, bi başlayınca bi daha duramıyorsun " diyor, geri kalan 17 de bunu tasdik ediyor... 

Kat Kat Tat 
"Kafatasımızla beynimiz arasında milyonlarca katman var..." b b 
</TEXT>
</DOC>
