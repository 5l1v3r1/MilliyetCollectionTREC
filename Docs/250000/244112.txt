<DOC>
<DOCNO> 244112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/spor/spo08.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde tek başına 
</HEADLINE>
<TEXT>


Formula 1'de geçen hafta sonu Monaco yarışını kaza sonucu tamamlayamayan Michael Schumacher, ülkesi Almanya'da yeniden zirveye çıktı. Ferrari dördüncü kez duble yaptı 


76. zafere ulaştı 
FORMULA 1'DE sezonun ilk beş yarışını kazanan Ferrari'nin Alman pilotu Michael Schumacher, Monaco'da kaza yaparak zorunlu olarak ara verdiği birincilik serisine kendi ülkesindeki Avrupa Grand Prix'sinde devam etti. Nurburgring'de pole pozisyonda kalkan ve startla birlikte arayı açmaya başlayan Schumi, kariyerindeki 76. zafere rahat bir tempoda imza attı. Rubens Barrichello'nun da ikinciliği elde etmesiyle Ferrari, bu sezon dördüncü kez duble yaptı. 

Button podyuma abone 
BAR takımında bu sezon kürsüye abone olan Jenson Button, Almanya'daki üçüncülüğüyle beşinci kez podyumdaki yerini aldı. Renault takımı da yine iki sürücüsüyle birlikte puan almayı başardı. Monaco'nun galibi Jarno Trulli 4., Fernando Alonso da 5. oldu. Williams'ta takım arkadaşı Montoya'nın çarptığı Ralf henüz ilk virajda yarış dışı kaldı. McLaren'in talihsizliği Almanya'da da sürdü. Raikkonen ve Coulthard, motor arızası nedeniyle yarışı tamamlayamadılar. 

MARKALAR KLASMANI 1. Ferrari 106 puan 2. Renault 61 puan 3. BAR 46 puan 4. Williams 36 puan 5. Sauber 10 puan 6. McLaren 5 puan 7. Toyota 4 puan 8. Jaguar 3 puan 9. Jordan 2 puan 


</TEXT>
</DOC>
