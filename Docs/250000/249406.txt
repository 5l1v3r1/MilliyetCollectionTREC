<DOC>
<DOCNO> 249406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sondun19.html </URL>
<DATE> 2004/06/20/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bild'den iddia Savunma Bakanı'nın rahatsızlığı daha ciddi 
</HEADLINE>
<TEXT>

     Almanya Savunma Bakanı Peter Struck'un 61 rahatsızlığının açıklanandan daha ciddi olduğu ileri sürüldü. 
     Bild am Sonntag gazetesi, 10 haziranda ağır çalışma temposundan dolayı rahatsızlandığı bildirilen Struck'un aslında kalp sorunları olduğunu öne sürdü. 
     Gazetenin haberinde, Struck'un eylülde bile görevinin başına dönemeyeceği görüşüne yer verildi. 
     Savunma Bakanlığı'nın sözcüsü Norbert Bicher ise haberi ''saçmalık'' olarak nitelendirerek, Struck'un daha önce de açıklandığı gibi ağustos başında görevine döneceğini söyledi. 
     Struck, Berlin'deki Charite hastanesinde bir hafta kaldıktan sonra 17 haziran perşembe günü taburcu edilmişti. 
     Struck'un bir süre Aşağı Saksonya eyaletinin Uelzen kentindeki evinde dinleneceği ve daha sonra da ailesiyle tatil yapacağı bildirildi. 
     Pipo içmeyi çok seven Struck, daha önce iki kez kalp krizi geçirmiş ve kalp damarlarındaki daralmadan dolayı ameliyat edilmişti. 
     
</TEXT>
</DOC>
