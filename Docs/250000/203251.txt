<DOC>
<DOCNO> 203251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sonspo14.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 9 maçtır yenilmiyor... 
</HEADLINE>
<TEXT>

     Birinci Süper Futbol Ligi'nde son 9 maçtır yenilgi yüzü görmeyen Trabzonspor, bu özelliğini Gençlerbirliği karşısında da sürdürmek istiyor. 
     Ligin 7. haftasında Beşiktaş'a deplasmanda 5-0 yenilen Trabzonspor, söz konusu dönemden sonra 6 galibiyet ve 3 beraberlik alarak toplam 21 puan toplamayı başardı. 
     Karadeniz ekibi söz konusu dönemde Ankaragücü, Denizlispor, İstanbulspor, Bursaspor, Gaziantepspor ve Galatasaray'ı yenmeyi başarırken, Malatyaspor, Elazığspor ve Diyarbakırspor ile berabere kaldı. 
     
     SAHASINDA 14 HAFTADIR YENİLMİYOR 
     Gençlerbirliği ile sahasında karşılaşacak bordo-mavililer, Hüseyin Avni Aker Stadı'nda bu sezon yaptığı 8 maçın sadece 1'inde sahadan yenilgiyle ayrıldı. 
     Ligin ikinci haftasında Fenerbahçe'ye 1-0 yenilen bordo-mavililer, 14 haftadır sahasında yenilgi yüzü görmüyor. 
     Bordo-mavililer, sahasında 8 maçta, 5 galibiyet, 2 beraberlik ve 1 yenilgi aldı. 
     
     OLASI 11 
     Öte yandan bu akşam basına kapalı yapacağı çalışmayla Gençlerbirliği maçının hazırlıklarını tamamlayacak bordo-mavili takımın yarınki karşılaşmaya, Petkoviç, Hasan, Erdinç, D'Haene, Somers, Hüseyin, İbrahim, Romaschenko, Gökdeniz, Yattara ve Fatih 11'iyle çıkması bekleniyor. 
     
</TEXT>
</DOC>
