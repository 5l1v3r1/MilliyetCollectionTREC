<DOC>
<DOCNO> 213956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/ekonomi/eko03.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başarılı özelleştirme yabancıyı çekecek' 
</HEADLINE>
<TEXT>

   
   Avrupa'nın önde gelen finans kuruluşlarından Uni Credito Italiano Grubu tarafından yayınlanan New Europe'un ekonomik değerlendirme ve tahminlerine göre, özelleştirmelerde başarı sağlanması halinde Türkiye'ye 2004 yılında, Gayri Safi Yurtiçi Hasıla'nın GSYİH yüzde 1'i oranında doğrudan yabancı sermaye girebilecek. Son verilere göre cari fiyatlarla 2003 yılı GSYİH 258.2 katrilyon, yüzde 1'i de 2.5 katrilyon lira olarak hesaplanıyor. 
   New Europe'un tahminine göre, enflasyon 2005'te yüzde 9.6'ya, 2006'da da yüzde 7.7'ye düşecek. Tahminlerde, ihracattaki performansın sürmesinin beklendiği, faiz oranlarının, bu yıl TL'nin değerini belirleyici olacağı, TL'de aşırı değil ama makul bir değerlenmenin beklendiği kaydedildi. 
   
   Uni Credito'ya göre Türkiye bu yıl yüzde 5 büyüyecek Reel GSYİH büyümesi Yüzde 5 Enflasyon Yüzde 13.9 Yıl sonu euro 1 milyon 987 bin lira Borçların GSYİH'ya oranı Yüzde 77.5 Banka kredilerinin artışı Yüzde 41.6 
   
</TEXT>
</DOC>
