<DOC>
<DOCNO> 223360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/dundar.html </URL>
<DATE> 2004/03/18/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
CHP adayı resmi 'Vali Bey' diyorlar 
</HEADLINE>
<TEXT>

   CHP adayından hep 'Vali Bey' diye söz ediliyor. "Bize projelerini anlatmıyor. H l resmi davranıyor" diyorlar 
   
      Antalya Kent Konseyi geçen gün başkan adaylarını buluşturdu. Sakin toplantı DYP adayı Hasan Subaşı'nın konuşmasını bitirip dışarı çıkmasıyla gerginleşti. DYP'liler de Subaşı'nın peşinden salonu terk etti. Diğer adaylar "Terbiyesizlik" diye gürledi. Gerginliği Subaşı'nın oğlu yumuşattı 
   "Babam lavaboya gitti şimdi gelir." 
   Gerçekten de az sonra döndü Subaşı... Taraftarları da peşinden... 
   
   "Vali Bey" 
   Arada böyle gerginleşse de "yazın başkenti", kış uykusundan yeni silkinir gibi mahmur... Gece barlar boş. Gençler ilgisiz. Bir üniversiteli "Oyum CHP'li Hasan Subaşı"na diyor. Oysa Subaşı DYP'nin adayı... 
   Antalya "CHP'nin kalesi"... Ama hep CHP'ye oy vermiş biri "Bu kez vermeyeceğim" diyor. Mustafa Asım Cula İlkokulu'nda öğretmenmiş. Bir gün Vali, okula gelip müdürü fırçalamış, öğretmenlere bakmadan gitmiş. "İşte o vali, şimdi kravatı çıkardı, kazak giydi, aday oldu" diyor. Son seçimde yüzde 31 oy alan CHP'nin adayı Ertuğrul Dokuzoğlu'ndan hep "Vali Bey" diye söz ediliyor. Ya da "ithal aday"... "Bize laiklikten söz ediyor, ama projelerini anlatmıyor. H l resmi davranıyor" diyorlar. 
   
   Baba'nın adamları 
   Bir gazeteciye göre "Bu seçim Antalya'da Demirel'in 3 adayı yarışıyor". 
   Dokuzoğlu'na, Isparta'da uzun süre valilik yaptığı için "Baba'nın oğlu" deniyor. 
   "Baba'nın adamları"ndan ikincisi eski Başkan Hasan Subaşı... Kalekapısı'ndaki tek göz dükk nın berberi Vedat Çakıl "Subaşı iyiydi" diyor. O sırada ustura altındaki müşteri - çekinerek - "Metro hariç" diye fısıldıyor. Metrodan şik yetler olsa da son seçimde yüzde 14'te kalan DYP'nin adayı Subaşı'nı seven çok... 
   AKP adayının adı Menderes, ablasının adı Berin... Bu isimler, Ticaret Odası Başkanı Menderes Türel'in DP'li bir aileden geldiğinin kanıtı... ANAP'lı Sudi Türel'in yeğeni olan 35 yaşındaki aday, AKP ile CHP arasındaki yüzde 10'luk farkı kapatmak için çalışacak. 
   
   Puro ve heykel 
   CHP, Subaşı - Türel yarışında bölünecek sağ oylar arasından sıyrılabilir. Ama Baykal'ın yeni adayı kadar mevcut Başkanı da sorunlu... 
   Hatırlarsınız bir ara Avrupa Parlamentosu'ndan bir Alman kadın üye, "Türkiye'ye gittim, bir belediye başkanı koltuğunda, elini zafer işareti yapar gibi açtı, yardımcısı gelip parmakları arasına bir puro kondurdu" demiş, "Bu tavırla Türkiye nasıl Avrupa'ya girecek" demeye getirmişti. İşte o Başkan'ın Antalyalı olduğu, sonradan yalanlanan bu sahnenin adaylığına mal olduğu söyleniyor. 
   Bir başka sorun ise Kalekapısı'ndaki II. Attalos heykeli... Nasıl Ankara'nın Başkanı tükürdüğü heykelden eleştiriliyorsa, Antalya'nınki de diktiği bu heykelden dolayı suçlanıyor. 
   CHP asılmazsa, Erbakan'ın, kendi kalesi Konya'da başına gelebilecek şey, Antalya'da da Baykal'a olabilir. 
   
      
   
   
   
   
</TEXT>
</DOC>
