<DOC>
<DOCNO> 247510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun04.html </URL>
<DATE> 2004/06/13/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Kıbrıs Rum kesiminde AP seçimleri başladı... 
</HEADLINE>
<TEXT>

     Avrupa Birliği'ne AB 1 Mayıs'ta üye olan Kıbrıs Rum kesiminde, Avrupa Parlamentosu seçimleri için oy verme işlemi saat 07.00'de başladı. 
     Seçimde, ikisi Kıbrıslı Türklere ait 6 sandalye için, biri bağımsız Kıbrıslı Türk toplam 59 aday yarışıyor. Rumlar, Türklere ait iki sandalyeye sahip olmak için de yarışacak. Seçimde, 7 bağımsız adayla birlikte, Kıbrıslı Türk Hasan Mehmet Hasgüler de katılıyor. 
     AP seçiminde oy kullanmak için 503 Kıbrıslı Türkün Rum seçmen listesine kayıt yaptırdığı açıklanmış, ancak bunun yarıdan fazlasının Rum kesiminde yaşayan Türkler olduğu belirtilmişti. 
     Oy kullanmaya saat 12.00'de bir saat ara verilecek, sandıklar saat 17.00'de kapanacak. Sonuçların saat 23.00'te açıklanması bekleniyor. 
     Seçimlerle ilgili dün bir açıklama yapan Rum yönetimi lideri Tasos Papadopulos, '' Kıbrıs ta ilk kez yapılan Avrupa Parlamentosu seçimlerinin, Kıbrıs ın Avrupa Birliği üyeliğine mührü vurduğunu'' söyledi. 
     Seçimleri izlemek üzere, AB'den gözlemciler de Kıbrıs Rum kesimine gitti. Rum Yüksek Seçim Kurulu Başkanı Lazaros Savvidis, ''gözlemcilerin özellikle Kıbrıslı Türklerin oy kullanacağı seçim sandıklarıyla ilgilendiğini'' kaydetti. 
     Savvidis, seçim için 2 milyon 500 bin Kıbrıs Lirası civarında harcama yapıldığını belirtti. 
     
</TEXT>
</DOC>
