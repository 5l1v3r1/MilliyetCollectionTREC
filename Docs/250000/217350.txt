<DOC>
<DOCNO> 217350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yasam/yas12.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM Ali Asker'i serbest bıraktı... 
</HEADLINE>
<TEXT>

      İSTANBUL Milliyet 
   
   Zeytinburnu'nda dün verdiği konserin ardından poliste arama kaydı bulunduğu gerekçesiyle gözaltına alınan Ali Asker Ceylan, İstanbul DGM Cumhuriyet Savcılığı'nca serbest bırakıldı. 
   Ceylan, İstanbul Terörle Mücadele Şube Müdürlüğü'ndeki işlemleri dün tamamlandıktan sonra DGM Cumhuriyet Başsavcılığı'na sevk edildi. Cumhuriyet Savcısı İsa Dalgıç tarafından 1987 yılı ve öncesinde Dev - Yol örgütüyle ilişkisi olduğuna dair Tunceli'den çıkarılan arama kararına ilişkin ifadesi alınan Ceylan, daha sonra serbest bırakıldı. Ceylan, Fransız vatandaşı olduğu için gerekli işlemler yapılmak üzere Yabancılar Şube Müdürlüğü'ne götürüldü. 
   Ceylan, önceki gün Abdi İpekçi Spor Salonu'ndaki konserinden sonra arama kaydı bulunduğu gerekçesiyle gözaltına alınmıştı. 
   
   
</TEXT>
</DOC>
