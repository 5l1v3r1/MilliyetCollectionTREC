<DOC>
<DOCNO> 236121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun09.html </URL>
<DATE> 2004/04/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Çin'de bu yıl ilk defa SARS'tan bir kadın öldü 
</HEADLINE>
<TEXT>

     Çin, bir kadının geçen hafta akut solunum yetmezliği sendromundan SARS öldüğünü doğruladı. 
     Sağlık Bakanlığı'ndan yapılan açıklamada, SARS olduğundan şüphelenilen yaşındaki kadının hastalık virüsü taşıdığının anlaşıldığı bildirildi. 
     Anhui eyaletinde yaşayan, soyadı Wei olan kadının, başkent Pekin'de laboratuvarda çalışırken SARS virüsü kapan bir çalışanın annesi olduğu kaydedildi. 
     Sağlık Bakanlığı, son 24 saat içinde yeni SARS vakasına rastlamadığını da duyurdu. 
     Çin'in doğrulamasıyla bu yıl ilk defa bir kişinin SARS'tan öldüğü kesinleşti. 
     Pekin yönetiminin açıklamalarına göre, Çin'de halen kesinleşmiş 5 SARS vakası bulunuyor ve bu kişilerin 4'ü tedavi görüyor. Şüpheli 4 kişi ise hastanede gözetim altında tutuluyor. 
     
</TEXT>
</DOC>
