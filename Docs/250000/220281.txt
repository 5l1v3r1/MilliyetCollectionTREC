<DOC>
<DOCNO> 220281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo02.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Adanaspor ligde yarın 42. maça çıkıyor... 
</HEADLINE>
<TEXT>

     Galatasaray ile Adanaspor, yarınki maçla birlikte Birinci Futbol Ligi'nde 42. kez karşı karşıya gelecek. 
     2 takım arasında geride kalan maçlarda sarı-kırmızılılar 20, turuncu-beyazlılar ise 9 maç kazanırken, taraflar 12 maçta eşitliği bozamadı. 
     Galatasaray'ın toplam 70 golüne, Adanaspor 43 golle karşılık verebildi. 
     Sezonun ilk yarısında Adana'da yapılan maçı Galatasaray 2-0 kazanmıştı. 
     
     İSTANBUL'DAKİ MAÇLAR 
     Galatasaray ile Adanaspor, ligde şimdiye dek İstanbul'da 20 kez karşılaştı. İstanbul'daki maçlarda sarı-kırmızılılar 14, turuncu-beyazlılar 3 galibiyet alırken, 3 maç berabere sonuçlandı. 
     Galatasaray, İstanbul'da attığı 48 gole karşılık, kalesinde 20 gol gördü. 
     İki takım arasında geçen sezon İstanbul'da yapılan maç 2-2 berabere bitmişti. 
     
     EN FARKLI SKORLU GALİBİYETLER 
     2 takım arasındaki en farklı skorlu galibiyet, 1989-90 sezonunda İstanbul'da 5-0'lık sonuçla Galatasaray'a ait bulunuyor. 
     Adanaspor ise Galatasaray karşısında en gollü galibiyetlerini kendi sahasında 1974-75 ve 1976-77 sezonlarında 3-1'lik sonuçlarla elde etti. 
     Bu arada, Galatasaray ile Adanaspor arasındaki en gollü mücadelede futbolseverler tam 10 gol görme şansını buldu. 1988-89 sezonunda Galatasaray, rakibini İstanbul'da 7-3 yenmişti. 
     
</TEXT>
</DOC>
