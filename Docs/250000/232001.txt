<DOC>
<DOCNO> 232001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/soneko13.html </URL>
<DATE> 2004/04/16/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Kristal Kola Zemzem meşrubat şirketi, üretim için görüşmek istiyor 
</HEADLINE>
<TEXT>

     Türkiye'de Zem Zem Cola markasıyla kola üretimi için girişimde bulunuldu. 
     Kristal Kola ve Meşrubat Sanayi Ticaret A.Ş'den Borsa'ya gönderilen açıklamada, şirket tesislerinde Zem Zem Cola üretilmesi için Zemzem Meşrubat San. A.Ş. yetkililerinin, önümüzdeki hafta içerisinde görüşme talebinde bulundukları bildirildi. 
     Açıklamada, gelişmeler oldukça gerekli açıklamaların yapılacağı belirtildi. 
     Bu arada, AA muhabirinin bağlantı kurduğu İstanbul Beşiktaş merkezli Zemzem Meşrubat şirketinin ilgilileri, basına şu anda bir açıklama yapmayacaklarını söylediler. 
     Geçen yıl Ekim ayında kurulan 100 milyar lira sermayeli şirketin ortakları, Cuma Ağaç, Selahattin Açıkyıldız, Mehmet Sıddık Aksan, Şükrü Öncel ve Sadık Tatlı'dan oluşuyor. 

     
</TEXT>
</DOC>
