<DOC>
<DOCNO> 225296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonyas12.html </URL>
<DATE> 2004/03/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Polanski, Charles Dickens'ın ünlü romanı 'Oliver Twist'i çekecek 
</HEADLINE>
<TEXT>

     Polonya asıllı Fransız yönetmen Roman Polanski, Charles Dickens'ın dünyaca ünlü çocuk romanı ''Oliver Twist''i beyaz perdeye yansıtacağını açıkladı. 
     Polanski, gazetecilere yaptığı açıklamada, çocuklarıyla oynarken, çocuklar için bir film yapmak istediğini fark ettiğini söyledi. 
     Ünlü yönetmen, çocukken sevdiği kitapları düşündüğünü ve Oliver Twist'i hatırlayarak, bu kitabı film haline getirmeye karar verdiğini belirtti. 
     Sinemaya Ronald Harwood tarafından uyarlanacak filmin çekimlerine bu yıl ortalarında, Çek Cumhuriyeti'nde başlanacağı kaydedildi. Yine Harwood tarafından uyarlanan ''The Pianist'', geçen yıl Polanski'ye Oscar'da en iyi yönetmen ödülünü kazandırmıştı. 
     Polanski, 13 yaşındaki bir kızla ilişkiye girmekten suçlu bulunduğu için, Oscar ödüllerini almaya ABD'ye gidemiyor. 
     
</TEXT>
</DOC>
