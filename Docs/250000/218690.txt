<DOC>
<DOCNO> 218690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yazar/tamer.html </URL>
<DATE> 2004/02/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ruslar bizi nasıl görüyor 
</HEADLINE>
<TEXT>

   
   Rus - Türk İşadamları Derneği'nin yayın organı Pusula dergisinin sayfalarını karıştırırken gözüm, rengarenk grafiklere takıldı. 
   Rus Kamuoyu Araştırmaları Merkezi VTSIOM, ülkenin 39 değişik bölgesinde yaşayan 1600 Rus'a, Türkler ve Türkiye hakkında ne düşündüklerini sormuş. 
   Bana göre en çarpıcı cevap Türkiye'nin konumuyla ilgili. Biz kendimizi ne kadar Avrupalı olarak görmeye çalışsak ve Avrupa Birliği'nin kapılarını zorlasak da, başkaları bizi Avrupalı olarak görmüyor. 
   Ankete yanıt verenlerden 25'ine, yani her 4 Rus'tan 1'ine göre Türkiye, bir Asya ülkesi. Bitmedi, Rusların 14'ünün gözünde sıkı durun Arap ülkesiyiz 
   Tam oranlar şöyle 
   Asya ülkesi 25 Avrasya ülkesi 20Ortadoğu ülkesi 17Arap ülkesi 14Avrupa ülkesi 7Başka bir şey 1Cevap yok 15 
   
   Ben batılı mıyım 
   90'lı yılların ortalarıydı. Japonya'nın İstanbul Başkonsolosu olarak atanan Yoshihiro İmamura, Türkiye'ye yeni geldiğinde Emirgan sırtlarındaki ikametgahında küçük bir davet vermişti. Birkaç köşe yazarı, 2 - 3 işadamı vardı. Sohbetin bir yerinde, hiç de yeri değilken ansızın bana dönüp, "Siz kendinizi batılı olarak mı, doğulu olarak mı görüyorsunuz " diye sormaz mı 
   İstanbul'da doğup büyümüş, tam bir Atatürk kadını olan annesi tarafından, Alman Lisesi'nden konservatuvarda klasik batı müziği piyano eğitimine kadar bir batılı gibi yetiştirilmiş, çocukluğunda her hafta mutlaka yabancı klasiklerin sahnelendiği tiyatrolara ve Şan Sineması'ndaki klasik batı müziği konserlerine götürülmüş biri olarak, bu soru karşısında önce fevkal de afallamış, "Tabii ki batılı olarak görüyorum" diyecekken kekelemiş, ne diyeceğimi bilememiştim. O akşamdan sonra uzunca bir süre her fırsatta İmamura'nın o soruyu sorduğu anki şaşkınlığım aklıma gelmişti. 
   Bugün, bir Japon diplomat İstanbul Başkonsolosu olarak Türkiye'ye atansa, beni ikametgahına davet etse ve aynı soruyu sorsa, katiyen afallamam ve ilk aklıma gelen yanıt da kesinlikle "Tabii ki batılıyım" olmaz. 
   
   Türkiye dendiğinde... 
   1600 Rus'un katıldığı anket çalışmasına dönecek olursak... Diğer sorulara verilen yanıtlar daha kolay tahmin edilebilir. Örneğin Türkiye dendiğinde aklınıza ne geliyor sorusuna koro halinde verilen 2 yanıt var 
   Alışveriş 46Tatil 44 
   
   Zengin bir kültürel geçmişe arkasını yaslamış Rusya gibi bir ülkede, ankete yanıt verenlerden küçük bir bölümünün de olsa, Türkiye denince ilk aklına gelenin müzik ve sanat olması çok sevindirici 
   Müzik 3Sanat 2 
   
   Tüm dünyada son yılların yükselen yıldızı olan futbol da unutulmamış 
   Futbol 5 
   Avrupa ülkelerine giden Türklere de benzeri soruları sorsanız, "Alışveriş ve tatil" gibi benzeri yanıtlar alırsınız. Futbol için de benzeri bir oran geçerlidir. Sadece, müzik ve sanatın toplam oranı 5 çıkar mı, kuşkuluyum 
   
   Dost mu, düşman mı 
   Bir diğer soru Rusya için Türkiye neyi temsil ediyor Bu soruya verilen yanıtlar da hayli ilginç 
   Ortak 44Dost 19Rakip 15Düşman 12Başka bir şey 6Cevap yok 4 
   
   Türk malları nasıl 
   90'lı yılların başında açılan eski Sovyetler Birliği kapılarından çürük - çarık her türlü malı Rusya'ya göndererek kendi bindiğimiz dalı nasıl kestiğimizi gayet iyi anımsayanlardan biri olarak, Türk mallarını nasıl değerlendiriyorsunuz sorusuna verilen yanıtları hiç yadırgamadım. 
   Bazılarından memnun kaldım, bazılarından şikayetçiyim 41Türk mallarını satın almıyorum 28Memnun kaldım 12Memnun kalmadım 10Cevap yok 9 
   
   Son soru Türkiye'ye bakışınız son 10 yılda değişti mi Ve yanıtları 
   Değişmedi 49Türkiye beni ilgilendirmiyor 27İyiye doğru değişti 12Cevap yok 7Kötüye doğru değişti 5 
   
      
   
</TEXT>
</DOC>
