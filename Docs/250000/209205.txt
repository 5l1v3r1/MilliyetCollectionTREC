<DOC>
<DOCNO> 209205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/guncel/gun90.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   'Kabuslar'ın sonu mu    Allah Japonlardan razı olsun, istediğimiz rüyayı görmemizi sağlayacak bir alet icat etmişler. SerinDuruş'ta "Kabuslar" diye bir bölümümüz var malumunuz. Oraya gönderiyordunuz sizi yataktan fırlatan kabuslarınızı. Artık öyle bir korkunuz kalmadı. Alıyorsunuz bu aletten bir adet, görmek istediğini kişi ya da yerin resmine bakıp kaydetiyorsunuz. "Rüya Atölyesi" adlı alet gece boyunca senaryoyu müzik ve kokuyla destekleyerek, mışıl mışıl uyumanızı sağlıyor. Hediyesi 140 dolar, 190 milyon lira. Sudan ucuz valla. Tabii Japonya'da. Türkiye'de satış fiyatı ne olur bilinmez. Hesaplamaya çalışalım... 
   1 Önce kafadan bir katma değer vergisi ekleyelim. 
   2 Biraz da ek katma değer vergisi katalım. 
   3 Depremden bize hatıra deprem vergisi ilave edelim. 
   4 Bandrol, resmi evrak, pul, fon, kıl, tüy vergisini unutmayalım. 
   5 Fikir ve sanat eserlerinden alınan sinema, tiyatro vs. belediye, cart, curt vergisiz olmaz. 
   Hepsini alt alta koyalım, evet bu aletin Türkiye satış fiyatı 5000 dolar gibi bir şey oluyor. Eh, 350 bin lira rafine çıkışlı benzini iki bin çeşit vergiyle yaklaşık 1.750.000 liraya satanlar, bunu yapmaz mı Yapar. En iyisi siz oraya gidenlere sipariş verin bir adet. Bizden söylemesi... Haa, bizim "Kabuslar"a bir şey olmaz, taş gibi valla. Hem alete edevata da gerek yok o kabusları görmek için. Gönderin yeter .. 
   
   Benim için küçük, insanlık için büyük bir adım .. 
   Godzilla New York'a ayak basarken... 
   
   'Rüya Atölyesi' kullananlar...    Tanıtım amaçlı olarak birçok kişiye gönderilmiş bile bu alet. Ve bakın ne rüyalar görmüşler... 
   GEORGE W.BUSH Uzun sakallı bir adam Bin Ladin'e benziyor , sırtında Irak'ta bulunamayan kimyasal silahlarla Bay Bush'un çiftliğinin etrafında deli gibi koşarken, Bay Bush da boğulma tehlikesi geçirmeden mutlu bir şekilde kraker yiyor... 
   USAME BİN LADİN Bush'u El Kaide'nin çaycısı yapmış, aralıksız çalıştırıyor... 
   SADDAM O da Bush'u yer altındaki bir çukura sokup sokup çıkartıyor. Aralıksız bu işlemi yapıyor, arada da kimyasal maddelerle saçını sakalını yıkıyor... 
   TAYYİP ERDOĞAN Kendisini sırtından atan ata binmiş, Avrupa Birliği'nin kapılarına doğru dört nala koşarken Portekiz kıyılarından at bir atlıyor, hooop Beyaz Saray'ın bahçesine iniyor. Bush falan hayretler içinde tebrik ederken aletin pili bitmiş... 
   TARKAN Bir değil, üç değil, tam 5 İngilizce albüm yapmış... 
   İBO Ticareti öğrenmiş, 287 şirketten oluşan dev bir holding kurmuş, Asena'yı da genel müdür yapmış basıyor fırçayı... 
   ERBAKAN Başbakanlık binasının önünde seçim zaferini tepsi tepsi altı kızarmış baklavayı dağıtarak kutluyor... 
   ECEVİT Yine başbakan olmuş. Gelen başbakanlarla bilek güreşi yapıyor, tenis oynuyor, sporda kimse Karaoğlan'la yarışamıyor... 
   ÖZCAN DENİZ Hakikaten "Seymen Ağa" olmuş... 
   
   Acil Soru Yazarı Aranıyor 
   "Aşağıdaki mankenlerden hangisinin boyu daha uzundur a Çağla Şıkel b Tülin Şahin c Deniz Akkaya" b b 
</TEXT>
</DOC>
