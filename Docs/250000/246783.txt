<DOC>
<DOCNO> 246783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun39.html </URL>
<DATE> 2004/06/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Iraklı eski tutsaklardan, 2 ABD şirketine dava 
</HEADLINE>
<TEXT>

     Bağdat'taki Ebu Garip cezaevinde işkence gördüklerini söyleyen Iraklılar, Amerikan ordusundan Irak'ta ihale alan iki şirketi dava etti. 
     Iraklı eski tutsaklar adına Amerikan Yurttaş Hakları Merkezi CCR ve Philadelphia barosundan bir grup avukat tarafından dün açılan davada, Amerikan Titan ve CACİ şirketleri, Iraklılara yapılan işkencelere katılmakla suçlanıyor. 
     Şikayet dilekçesinde, iki şirketin üç çalışanının işkencecilere katıldığı kaydedildi ve şirketlerin, Iraklılardan sızdıracakları bilgileri kullanarak Irak'ta yeni ihaleler kazanmayı amaçladığı iddia edildi. 
     Titan şirketinin sözcüsü, bu iddiaları ''fantezi'' olarak nitelendirdi. 
     Amerikan basını, Ebu Garip cezaevinde Amerikan ordusu için çalışan şirketlerin görevlileriyle sivil sorgu uzmanlarının da bulunduğunu geçen ayın sonunda yazmıştı. 
     Wall Street gazetesi, Titan şirketi için çalışan bir tercümanın, Iraklı tutsakları aşağılamak için yapılanlara katıldığını iddia etmişti. 
     
</TEXT>
</DOC>
