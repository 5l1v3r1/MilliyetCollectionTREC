<DOC>
<DOCNO> 239069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko48.html </URL>
<DATE> 2004/05/11/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 1.75 değer kazandı. 
     İMKB Ulusal 100 Endeksi, 1. seansı yüzde 1.19 artışla 17,006.96 puandan tamamladı. Endeks, 2. seansta da yüzde 0.56 yükselerek, 17,102.52 puandan kapandı. 
     1. seanstaki 199.25 puanlık artış dikkate alındığında, endeks günlük bazda 294.81 puan ve yüzde 1.75 yükseldi. 
     Hisse senetleri piyasasında toplam 808.6 trilyon liralık işlem hacmi kaydedildi. 
     
     DOLARA MÜDAHALE GELDİ 
     Serbest piyasada yükselişe geçen dolar Merkez Bankası'nın müdahaleleriyle karşılaştı. 
     Kapalıçarşı'da dün 1 milyon 543 bin liradan kapanan dolar, 1 milyon 570 bin liradan açıldı. 1 milyon 575 bin liraya kadar yükselen dolar, Merkez Bankası'nın müdahalesinin ardından hızla geriledi. 
     Dolar, Merkez Bankası'nın öğleden sonra da ''bankaların yarın valörlü alış kotasyonlarına doğrudan satış yoluyla'' yaptığı müdahalenin ardından günü 1 milyon 7 bin liradan tamamladı. 
     Dün 1 milyon 823 bin liradan kapanan Euro da güne 1 milyon 860 bin liradan başladı. Euro'nun kapanış fiyatı 1 milyon 816 bin liraya geriledi. 
     Merkez Bankası, doların bugünkü efektif kurunu alışta 1 milyon 4 bin 929 lira, satışta 1 milyon 545 bin 727 lira olarak açıkladı. 
     Böylece dolar, Merkez Bankası'nın dün açıkladığı kura göre, alışta 9 bin 120 lira, satışta 9 bin 184 lira yükseldi. 
     
     FAİZDEKİ DURUM 
     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin bugün valörlü işlemlerinde basit getiri yüzde 32.93, bileşik getiri yüzde 31.09 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 2.33 puan yükseldi. 
     5 Ekim 2005 vadeli tahvilin yarın valörlü işlemlerinde ise basit getiri yüzde 31.01, bileşik getiri yüzde 29.38 olarak belirlendi. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00 olarak gerçekleşti. 
     
     HAZİNE İHALELERİ 
     Hazine'nin bugün düzenlediği 196 gün vadeli TL cinsinden iskontolu bono ihalesinde bileşik faiz yüzde 29.44, 511 gün vadeli TL cinsinden iskontolu tahvil ihalesinde ise bileşik faiz yüzde 30.94 düzeyinde gerçekleşti. 
     
</TEXT>
</DOC>
