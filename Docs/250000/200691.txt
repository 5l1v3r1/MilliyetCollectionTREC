<DOC>
<DOCNO> 200691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur35.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Bütçe Komisyonu, İmarzede Yasa Tasarısı'nı görüşüyor... 
</HEADLINE>
<TEXT>

     İmar Bankası'ndan makbuz karşılığı alınan devlet iç borçlanma senetlerinin karşılığının ödenmesini ve bu bankaya ilişkin bazı işlemleri düzenleyen yasa tasarısı, TBMM Plan ve Bütçe Komisyonu'nda görüşülmeye başlandı. 
     Bankacılık işlemleri yapma ve mevduat kabul etme izni kaldırılan bankalarda bulunan ve doğruluğu hiçbir şüpheye yer vermeyecek şekilde kanıtlanan tasarruf mevduatı niteliğine sahip hesapların Tasarruf Mevduatı Sigorta Fonu TMSF tarafından ödenmesi hükmününü koruyan tasarı, İmar Bankası mudileri için kararlaştırılan taksitli ödemeye ilişkin işlemleri de yasa hükmü haline getiriyor. 
     Makbuz karşılığı alınan devlet iç borç senetlerinin bedelinin de Fon tarafından ödenmesini öngören tasarıya göre el konulmadan bir ay öncesine kadar gerçek bir nakit hareketi olmadan off-shore hesaplardan yurt içi kayıtlara aktarılan hesaplar için ödeme yapılmayacak. 
     
</TEXT>
</DOC>
