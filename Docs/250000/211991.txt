<DOC>
<DOCNO> 211991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sonspo23.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç Jön Türk Engin Atsür'ün çabası yetmedi... 
</HEADLINE>
<TEXT>

     ABD Üniversiteler Kolejler Basketbol Ligi'ndeki NCAA North Carolina State Wolfpack Üniversitesi formasını giyen milli oyuncu Engin Atsür, takımının dün gece North Carolina Tar Heels Üniversitesi ile yaptığı derbi maçta, tüm çabasına karşın yenilgiyi engelleyemedi. 
     Büyük bir çekişmeye sahne olan ve Tar Heels'ın 96-94 38-34 kazandığı maçta ilk 5'te sahaya çıkan ve 24 dakika forma giyen Engin, 3 sayılık atışlarda 4'de 2, 2 sayılık atışlarda da 2'de 1 isabet bularak 7 sayı kaydederken, ayrıca 2 ribaunt aldı, 3 de top çaldı. 
     Maç boyunca başarılı bir savunma yapan ve hücumu ikinci plana atan Engin Atsür, takımının maçı yitirme noktasına geldiği son 1 dakika 7 saniyesi içinde 2 adet çok kritik 3 sayılık basket kaydederek Wolfpack'i maça ortak etti. Ancak Engin'in son 3'lüğü bitime 1.2 saniye kala gelince Wolfpack, rakip oyunculara faul yapma şansı bulamadan maç sona erdi. 
     
</TEXT>
</DOC>
