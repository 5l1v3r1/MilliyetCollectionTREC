<DOC>
<DOCNO> 200137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/siyaset/siy08.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'den sürpriz karar 
</HEADLINE>
<TEXT>

   AİHM, Fransa'nın aldığı Ermeni soykırımı kararının Avrupa İnsan Hakları Sözleşmesi'ne aykırı olduğunu savunan avukatın başvurusunu kabul etti 
      OKTAY ENSARİ DEMET ÖZTÜRK Kayseri DHA 

   
   Avrupa İnsan Hakları Mahkemesi AİHM , Avukat Orhan Pekmezci'nin Fransa Ulusal Meclisi'nin Ermeni soykırımı iddialarını kabul eden kararıyla ilgili itiraz başvurusunu kabul etti. AİHM, Pekmezci'den, elinde bulunan kanıtları en kısa sürede mahkemeye göndermesini istedi. 
   Kayseri Barosu avukatlarından Pekmezci 47 24 Ekim'de AİHM'ye başvurarak, Fransa Ulusal Meclisi'nin 18 Ocak 2001'de aldığı karara itiraz etti. Pekmezci, dava dilekçesinde kararın hukuki dayanaktan yoksun olduğunu, asıl soykırıma Türklerin uğradığını savundu. Kararın Avrupa İnsan Hakları Sözleşmesi, iç hukuk düzenlerine ve devletlararası hukuka aykırı olduğunu vurgulayan Pekmezci, Paris'te dikilen Komitas Anıtı'nın da kaldırılmasını istedi. Pekmezci, Osmanlı Devleti'nin nakiller sırasında yaptığı masrafın karşılığı olarak, hesaplanan 171 milyon 871 euronun da yaklaşık 300 trilyon 500 milyar lira Türkiye'ye ödenmesini talep etti. Başvuruyu 17 Kasım 2003'de, 34748 03 numarayla kabul eden AİHM, Pekmezci'den tüm belge ve delilleri en kısa sürede mahkemeye göndermesini istedi. 
   
   
   
   
</TEXT>
</DOC>
