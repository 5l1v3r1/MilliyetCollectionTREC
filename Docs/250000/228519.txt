<DOC>
<DOCNO> 228519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/siyaset/asiy.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Dr. Taner Berksoy, Sohbet Odası'nda CHP'nin AB politikasını eleştirdi 
</HEADLINE>
<TEXT>

   
   'CHP, bİn yIl geçse demokrat olamaz'    Prof. Dr. Berksoy, tarihsel gelişiminin CHP'nin solda yer almasına engel olduğunu belirterek, 'CHP sistem partisi, devlet partisi, sol değil' diyor 
      SOHBET ODASI 

   Derya SAZAK 

   
   28 Mart seçimleri AKP'nin kazanımlarından çok soldaki güç kaybı nedeniyle tartışılıyor. 
   CHP'deki krizi neye bağlıyorsunuz 
   - Öncelikle 3 Kasım 2002 genel seçim sonuçlarını doğru okumamız lazım. Toplumsal tepkinin sonucu olarak Türk siyasetinde büyük bir tasfiye yaşandı. Sosyal demokrat oylardaki gerilemenin 1980'lerde başladığı görülür. CHP, 1999'da baraja takıldığı için 2002 seçimlerinde parlamentoya girmeyi başardı. Oysa solda ciddi bir sıkıntı olduğu kesin ve bu Türkiye'de siyasetin yapılanması ve toplumla ilişkisinden kaynaklanan bir sorun. Bunun üzerinde düşünürsek başarılı denilen AKP performansını da nesnel biçimde anlama imk nımız olur. İsimlerden ve partilerden bağımsız, önce sosyal demokrasiyi konuşmalıyız. 
   
   Tarihi misyonu olan parti 
   
   CHP solun neresinde Cumhuriyet'i kuran parti, 1930'larda 'devletçi', 1960'larda ise 'halkçı' ve ortanın solunda bir görüntü çiziyor. Günümüzün CHP'si ise AKP'ye karşı daha statükocu görünüyor. 
   - Geleneksel CHP'nin 1960'lardaki açılımını sosyal demokrat ve sol olarak tanımlamak biraz güç. O dönemde dünyadaki gelişmeler ve Türkiye'deki işçi hareketlerinin de etkisiyle CHP adeta parti içi darbe yapar gibi sol sinyalleri alıp yeni bir söylem geliştirdi. 
   
   Ecevit'in liderliğinde bir grup aydın hareketi miydi, CHP'nin demokratik sola açılımı. Halkın desteği yok muydu 
   - Halk da buna çok ciddi bir refleksle cevap verdi elbette. O dönemde tutarlı bir sosyal demokrat partinin sokağa dökülen kitleyi kontrol altında tutabileceğini düşünmüşümdür. Gençliği o maceraya sürüklenmekten koruyabilecek olan CHP idi. Ortanın solundaki CHP'nin adeta olayların peşine takılarak bir siyaset aramasını yerleşik olmamasına ve dar bir grubun etkilediği hareket özelliği taşımasına bağlıyorum. 
   CHP tarihi misyonu olan bir parti ve bunda da çok başarılı. Cumhuriyet'i kuruyor, devrimler yapıyor, aydınlanmayı sürüklüyor, yeri geldiğinde çokpartili rejime geçiliyor. Çağdaşlaşma yolunda ciddi kazanımlar elde ediliyor. Tabii bunlar belli ittifaklarla, mecburen tepeden inme yapılmış. Eleştirmek anlamında söylemiyorum, o dönemin koşullarına bakarsanız başka da çaresi yok. O zamanki CHP, devlet dediğimiz aygıtla iç içe. 
   
   Ulusalcılık sol kavram değil 
   
   Cumhuriyet'i kuran kadro 20'nci yüzyılın başındaki modernleşme projesine imza atıyor, 1970'lerde CHP sola açılarak kendini yeniliyor ve oylarını yüzde 42'ye çıkarıyor. Günümüzdeki daralma niye Sorun CHP'nin konumlandığı alandan, 'devletçi' çizgisinden mi kaynaklanıyor 
   - CHP'nin bu dönemde yaptığı ittifaklara, yaslandığı yerlere bakarsanız, tarihsel geleneğinde neyse parti onu yapıyor. Dolayısıyla kendisini ifade etmekte bir sorun yok. Siyasi tercihlerine bakarsanız sırtını daha çok asker sivil bürokrasiye yaslayan, oranın öncülüğüne, düzenleyiciliğine inanan bir parti CHP. Zaman zaman da katı milliyetçiliğe savrulan, yeni ittifakları orada arıyormuş izlenimi yaratan bir parti. 
   
   Sol kanattaki 'ulusalcılık' ile 'milliyetçilik' ve MHP çizgisi arasındaki fark nedir 
   - Ulusalcılık sol bir kavram değil. Sol siyasetin tarih boyunca ürettiği kendi terminolojisine bakarsanız, muhtemelen milliyetçilik veya ulusalcılıkla bir araya gelmesi veya yakın gelmesi en zor olan siyasi akımlardan biri olması gerekir. Sol evrenselcidir. Hatta Marksist sol ve sosyal demokrasi kırılmasında geleneksel Marksist solun Sovyetler'e doğru gittiğini, tek ülkede sosyalizm çerçevesine girdiğini ve dolayısıyla enternasyonalist özelliğini kaybettiğini görürsünüz. 
   Sosyal demokrasi tam tersine enternasyonalist yönünü vurgulayarak gelmiştir. Bugün hala hem parti çevrelerinde hem aydınlar arasında sosyal demokrasinin evrensel ilkeleri diye konuşulur. Sosyal demokrasi ulusalcı olmaz. 
   
   Küreselleşmeye karşı ulus devleti koruma refleksi mi, ulusalcılık 
   - Avrupa itibariyle sosyal demokrasi evrensel ilkelere vurgu yaptığı ölçüde ulus devleti söylemini ön plana çıkartmakta bile ihtiyatlıdır. Bugünün dünyasına ulus devlet açısından bakarsanız bizde çok klişe tespitler var. Mesela deniyor ki 'Ulus devlet ortadan kalktı', gerçekten uluslararası literatürde böyle bir tez var. Küreselleşme sürecindeki sermayenin dolaşımı falan belki kavramsal olarak sınırları kaldırıyor ama bugün h l ulus devlet var. Şu yok Ulus devlet dediğimiz şey kendi içine kapalı, kendi egemenlerinin her türlü baskısına boyun eğen, onların çıkarı için her şeyi baskıcı bir şekilde düzenleyen 'izolasyonalist' bir yönetim şekli olmaktan çıktı. 
   
   Sınırlar var ama küreselleşmeye açık bir devlet düzeninden söz edilebilir. 
   - İçe dönük, izole, normal demokratik süreçlerin dışında iktidarlarla yürüyen bir ulus devlet... Şimdi ben ulusalcıyım dediğiniz zaman bu tuzağın içine girmemeye dikkat etmeniz lazım. Halbuki ben sosyal demokratım dediğiniz zaman o tuzağın içine baştan girmezsiniz. 
   
   CHP niye bunu diyemiyor, üzerinde bagajlar mı var 
   - Bagaj lafını ben kullanıyorum ama şu şekilde CHP kendi tarihini, kendi mirasını bugün itibariyle yüklenmek, taşımak zorundadır. Türkiye'deki tartışmalara bugünün değerleriyle refleks oluşturması, algılayabilmesi mümkün değil. Mesela laiklik... Müthiş 'laikperest'ler var, laikliğe karşı olanlar da. Toplumun dokusunda bu renklerin hepsinin olması doğal. Ama bakıyorsunuz laiklik artık bugün itibariyle toplumun doğal kabul ettiği bir şey. O nedenle bugün bir siyasi oluşum çıkıp laikliğin sahibi benim ben koruyorum burayı derse kimse ona ilgi göstermez. CHP'nin sorunu bu tarihi mirası yüklenmek, götürmek zorunda. Misyonu bu. Sosyal demokrasiyi CHP dışında konuşmamız lazım. CHP bir parti olarak geçmişten gelen misyonunu, varlığını devam ettirir belki büyük bir kitle partisi olmaz. CHP'nin solunda yeni yapılanmaya gidilir. 
   
   CHP'nin sorunu ideolojik 
   
   CHP, Turhan Feyzioğlu'nun Güven Partisi mi olmalı 
   - Toplumda öyle bir duyarlılık h l var, onlarla birlikte yürüyelim ama sosyal demokrasiyi getirip CHP'nin içine tıkıştırmaya kalkmak bence sol adına yapılan bir yanlış. 
   
   CHP'de 28 Mart sonrası 'Baykal gitsin' sesleri yeniden yükselmeye başladı. Yönetimin değişmesi halinde ne olur 
   - Ben isim konuşmaktan yana değilim, çünkü CHP'nin sorunu ideolojik diyorsak partinin başında A olmuş B olmuş fark etmez. CHP bugün h l Türk siyasetinde en yaygın, en eski örgüte sahip bir siyasi organ. Benim tercihim sosyal demokrasiyi bugüne kadarki isimler, yaftalar, gruplaşmaların dışında bir yerde arayıp oralarda gelecek aramaktır. 
   
   'Sosyal demokrasi iklimi yok'       
   CHP dışı bir sol... 
   - Sosyal demokrat duyarlılıkları olan, ona göre siyaset üreten bir yapılanma. 
   
   Böyle bir siyaset iklimi, zemini var mı 
   - Hayır şu anda yok 
   
   İşsizlik, gelir adaletsizliği, sosyo ekonomik sorunlar açısından baktığımızda Türkiye'de solun gelişme alanı yok mu 
   - Var var, fevkalade var. Bugünün Türkiye'sinde sosyal demokrat politikalara yer olmamasını anlamak mümkün değil. Dünyada müthiş bir neo liberal rüzg r esiyor, arkasında küreselleşme dediğimiz her şeyi yıkarak giden bir süreç var. Bu durum solun ve sosyal demokrasinin işini epeyce zorlaştırdı. Küreselleşmeye zaten kendisi aktörlük yapan, ona göre gelişmiş ülkeler bir de ona uymak zorunda kalan bizim türümüzde ülkeler var Bizde hala belli bir alan boş. 1990'lı yıllarda ekonomiyi perişan ettik ve bu büyük ölçüde sağ iktidarların yönettiği bir dönemdir ama solun da katkısı vardır. 
   
   SHP, CHP ve son olarak DSP'nin katıldığı koalisyonlar... 
   - Solun üslerini kaybetmeye başladığını zaten orada görüyorsunuz koalisyon ortağı olduğunuzda bir sol söylemle giriyorsunuz IMF size küçüleceksiniz diyor. Niye çünkü borçları ödeyeceksiniz Oysa sol refleksleri güçlü olan bir parti şunu IMF ile çok rahat müzakere edebilir Ben şu kalemlerden kısarım, benden şunları isteme, nedir Eğitimdir, sağlıktır vs. Türkiye'nin bir istihdam sorunu var, yatırım yapması, büyümesi gerekiyor. Piyasaya teslim olmazsanız varoşlarla sorununuz kalmaz. CHP'ye baktığımızda bu tür tepkileri yok, tarihsel miras zaten bu tür refleksleri edinmesini engellemiş Çünkü devlete hamisi olarak bakıyor. 
   
   2001 krizi ertesinde çöken ekonomiyi kurtarma misyonunu üstlenen, IMF programını uygulayan Kemal Derviş'in CHP'ye transferine ne diyorsunuz 
   - Çöküşte, Derviş'in bir günahı yok. Geldiği noktada çok radikal kararlar alması kaçınılmazdı, kim olsa ameliyatı yapacaktı. Önemli olan, şimdi ne düşündüğünüz. Şimdi ne diyoruz 'Bunların alternatifi yok, herkes liberalleşti', siz muhalefet partisi olarak böyle bir programla gelseniz ,herhalde kendi alternatifinizi müzakere edersiniz. 
   
   'Refleksleri körlenmiş'    
   CHP neden kent varoşlarından oy alamıyor Daha çok orta, üst sınıfların, varlıklıların partisi haline geldi. 
   - Halktan kopmanın tipik göstergesi budur. CHP'nin oy tabanını aydınlanmanın ürettiği insanlar oluşturuyor yani eğitilmiş işte Kadıköy, Çankaya falan, özgürlük sıkıntısı oralarda yok. O çevreler kendilerine gereken kadar özgürlük kavgası yapıyor. 
   AKP ise o alanın dışındakilerin özgürlüğünü savunuyor. AB ile uyum yasaları yapıyorsunuz, CHP diyor ki bu kadarını Avrupa bizden istemiyor niye yapıyoruz, yeter artık. Şimdi ben bunu duyduğum zaman diyorum ki, CHP bin sene daha yaşasa sosyal veya demokrat olması mümkün değil. Onun için diyorum ki tarihsel refleksler CHP'nin solda olmasına engel. 
   AB konusunda AKP'nin önünde gitmesi gerekirken yapamıyor. Bu ikisini bir araya getirmesi hiç mümkün değil. Onun için diyorum o tarihsel şey bu reflekslerin hepsini engeller. Orada 2 adım önde gitmemiz lazım, şu eksik bunu da yapın demesi lazım. 
   
   AB yarışında AKP'nin gerisine düşerken, Kıbrıs'ta MHP çizgisine doğru geldi. 
   - Çizgisi falan değil, bayağı yan yana geldi. Siyasi refleksleri öylesine körlenmiş ki şimdi ben CHP'nin oy aldığı yerlere bakıyorum. Bunlar kendi modelini ürettiğin insanlar. Özgürlükçü ve demokratlar. Kendisinin bir tehdit olarak aldığı dinsel baskıya, milliyetçi baskıya vs. duyarlı insanlar. Şimdi sen gidip öteki tarafa yanaştığın zaman burayı da kaybediyorsun. Benim çevremde çok insan gitmedi sandığa. 
   
   'Sivil toplum öncü olmalı'    
   Niye gitmediler 
   - Onların beklentisi daha uygar Batı, Avrupa vs. CHP olarak siz bu süreci durdurur hale geldiğiniz zaman oradan da bir tepki alıyorsunuz. Çünkü aydınlanmanın insan yetiştirme tarzınız itibariyle baskıya karşı insanlar. 
   
   CHP sistem partisi haline geldi. 
   - Sol sistem partisi olmaz CHP sistem partisi çünkü biz bunu kabullenmekte zorlanıyoruz. CHP tarihi gelişimi itibariyle sistem partisi, devlet partisi... Sol değil. Gittikçe soldan uzaklaşıyor. 
   
   CHP dışındaki solda gelecek görüyor musunuz 
   - 28 Mart sonuçlarına bakınca oradan bir Türkiye partisinin çıkmasını da mümkün görmüyorum. Bu zaafiyet nereden geliyor derseniz, toplumun geneliyle konuştukları bir dil yok çok dar bir alanda siyaset yapıyorlar, binlerle ifade edilen oy oranları bunu gösteriyor. 
   
   Ne yapılmalı 
   - Öncelikle yapılması gereken, CHP, SHP kompleksinden kurtulmaktır. Bu yapıların dışındaki düşünce ve enerjiyi en azından konuşmaya başlamamamız lazım. Çünkü siyaseti mevcutlara endeksli yaparsanız geleceği konuşma ortamı kalmıyor. Korkular başlıyor. Bir dönem 'komünizm gelecek' denilmişti, şimdi de 'irtica' korkusu yayılıyor. Bu korkulardan arınmadan alternatif siyaseti, ekonomiyi konuşamazsınız. Çünkü alan daralıyor. Sivil toplum bu arayışlara öncülük edebilir. 
   
   'Korkulardan arınmak şart'    
   CHP'nin zorlandığı değişimi AKP nasıl başardı 
   - AKP'nin bir avantajı var AKP bagajına atarak siyaset yapıyor. Felaket bir bagaj, milli görüş vs. geleneğinden gelen gelip onu savunmak ihtiyacı da yok. Çıplak geldi, tercihleri ve toplumla baş başa kaldılar. Bir de AKP'yi iktidara taşıyan inanılmaz bir vakum oldu, ekonomik ve siyasi yapıdaki çöküş. 2001 krizi sonrasında merkezdeki alan boşalınca, AKP çok rahat iktidar oldu. Türkiye laiktir, o korkulardan arınıp kendi sempatizanlarımızı da o korkulardan arındırırsak o zaman sosyal demokrat şeyler yapacağız. Solda gelecek var. Çünkü ekonomik yapımızın h l kırılma noktaları var. 
   
   Türkiye'nin 28 Mart'ta daha da sağa kaydığı görüşüne katılıyor musunuz 
   - Hayır, katılmıyorum. 2002 Kasım seçimleriyle başlayan olağanüstü siyaset koşullarının h l devam ettiği kanısındayım. AKP henüz iktidar yıpranmasına uğramadan yerel seçimler yapıldı. AKP'nin gelecekte ne yapacağını bilmiyoruz. 
   AKP'nin siyasi ajandası AB ajandasıdır. Ekonomik ajandası da dezenflasyon programıdır. AKP'nin yol haritası 2005'te netleşecek. Avrupa tarihi olabilir, olmayabilir, IMF ile nasıl bir anlaşma yapılacak bunlar belirsizdir. AKP'yi asıl 2005'teki performansıyla değerlendirmek gerekiyor. Şu an fazla iyimseriz. Ekonomide düzeldi dediğimiz, batma noktasının üstüne çıkmış olmamızdır. 
   
   
   
</TEXT>
</DOC>
