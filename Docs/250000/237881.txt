<DOC>
<DOCNO> 237881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonspo21.html </URL>
<DATE> 2004/05/06/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Diyarbakırspor iç transferde 6 futbolcuyla anlaştı... 
</HEADLINE>
<TEXT>

     Diyarbakırspor, iç transferde anlaştığı 6 futbolcu ile gelecek hafta sözleşme imzalayacak. 
     Kulüp Basın Sözcüsü Mustafa Alpaslan, kulüp binasında düzenlediği basın toplantısında, transfer çalışmalarının sürdüğünü belirterek, transfer konusuna lig tamamlandıktan sonra yoğunlaşacaklarını söyledi. 
     Bir süre önce iç transferde Juppi, Straveski, Hasan, Ramazan, Burhan ve Serdar ile anlaştıklarını ifade eden Alpaslan, ''Bu oyuncularla gelecek hafta sözleşme imzalayacağız. Kais ile görüşmemiz sürüyor. Teknik Direktör Sakıp Özberk ile devam etmek istiyoruz'' dedi. 
     Alpaslan, hafta sonu açılışını İçişleri Bakanı Abdulkadir Aksu'nun yaptığı Diyarbakırspor A.Ş'ye ait mağazadan tüm Diyarbakırlıları alış veriş yapmaya da davet etti. 
     Bursaspor ile sahalarında oynayacakları maçı kazanmak istediklerini de kaydeden Alpaslan, hedeflerinin ilk 10 takım arasında yer almak olduğunu sözlerine ekledi. 
     
</TEXT>
</DOC>
