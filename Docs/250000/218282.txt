<DOC>
<DOCNO> 218282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko30.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro dolar paritesi son bir ayın en düşük düzeyine geriledi... 
</HEADLINE>
<TEXT>

     Avrupa Merkez Bankası'nın ECB faiz oranlarını indirebileceği spekülasyonu, euro dolar paritesini, son bir ayın en düşük düzeyine geriletti. 
     Avrupa medyasında çıkan haberlere göre, ECB'nin, gelecek hafta perşembe günü, faiz oranlarını indirebileceği spekülasyonu, zaten dolar karşısında çok yükselen euronun, belirli oranda düşmesine neden oldu. 
     Almanya Başbakanı Gerhard Schröeder'in, ECB'nin faiz oranlarını düşürmesi çağrısına Fransa Başbakanı Jean-Pierre Raffarin de katıldı. 
     Bütün bu gelişmeler, euro'nun, 1.2380 dolar paritesine gerilemesine neden oldu. 
     Bu arada, Avrupa borsaları, ekonomik toparlanma sinyalleri ile yükselirken, petrol fiyatları aynı düzeyde seyrediyor. 
     
</TEXT>
</DOC>
