<DOC>
<DOCNO> 235792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/yasam/ayas.html </URL>
<DATE> 2004/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Akvaryum, altı trilyonu yuttu 
</HEADLINE>
<TEXT>


Ali Müfit Gürtuna zamanında yapımına başlanan ve şimdiye kadar tam altı trilyon lira harcanan deniz akvaryumu projesi, gözden çıkarılmak üzere 

MEHMET DEMİRKAYA İstanbul 

Uğruna İspanya'ya bürokrat ve gazeteci seferleri düzenlenen ve bugüne kadar altı trilyon lira harcanan Florya sahilindeki prestij projesi deniz akvaryumundan vazgeçilmesi gündemde. 
Benzerleri arasında dünyanın en büyükleri arasında gösterilen proje, İstanbul Büyükşehir Belediyesi'nin yeni yönetimi tarafından vazgeçilmesi düşünülen projeler listesinde yer alıyor. 
Bir belediye yetkilisi, ödenek yokluğundan 40 projenin durduğunu, yeni yönetimin de akvaryum projesini bu aşamada uygun görmediğini belirterek şunları söyledi "Projeye şimdiye kadar altı trilyon lira harcanmış. Bitirilmesi yaklaşık 100 trilyona mal olacak. Acil kaynak bekleyen projeler var. Altı trilyonluk yatırım gözden çıkarılarak projeden vazgeçilebilir. " 

Temel atıldı ama.. 
Ali Müfit Gürtuna döneminde yapımına başlanan projenin Şubat 2004'te temeli atılmıştı. 100 bin metrekare alana kurulan Florya Deniz Akvaryumu Kompleksi'nde yağmur ormanı ve çeşitli derinliklerde yaşayan balıkların izlenebileceği tüneller yer alıyor. 






</TEXT>
</DOC>
