<DOC>
<DOCNO> 242439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur02.html </URL>
<DATE> 2004/05/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Yüksekova'da teröristler polis noktasına ateş açtı 3 yaralı 
</HEADLINE>
<TEXT>

     Hakkari'nin Yüksekova İlçesi'ndeki polis kontrol noktasına, terör örgütü PKK KONGRA-GEL örgütü tarafından düzenlenen saldırıda, 3 polis yaralandı. 
     Alınan bilgiye göre, Yüksekova-Şemdinli karayolunda havaalanı yakınındaki polis kontrol noktasına, saat 21.30 sıralarında terör örgütü PKK KONGRA-GEL örgütüne mensup teröristlerce ateş açıldı. 
     Saldırıya ateşle karşılık verilmesi üzerine, emniyet güçleri ile teröristler arasında çatışma yaşandı. 
     Çatışmada, polis memurları İlhan Özsepet, Tuncer Ece ile Ali Aksu çeşitli yerlerinden yaralandı. Yaralılardan İlhan Özsepet ile Tuncer Ece Van Yüzüncü Yıl Üniversitesi Tıp Fakültesi Araştırma Hastanesi'ne sevk edildi. Ali Aksu ise Yüksekova Devlet Hastanesi'nde tedavi altına alındı. 
     Bölgede geniş çaplı operasyon başlatıldığı, saldırıyı düzenleyenlerin yakalanması için çalışmaların aralıksız sürdüğü belirtildi. 
     
</TEXT>
</DOC>
