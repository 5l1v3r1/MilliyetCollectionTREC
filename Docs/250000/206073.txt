<DOC>
<DOCNO> 206073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur13.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango yılbaşı ikramiyesini kazanan Aydınlı emekli çıktı.. 
</HEADLINE>
<TEXT>

     Milli Piyango'nun yılbaşı özel çekilişinde 2,5 trilyon lira ikramiye kazanan talihlinin, bir kamu kurumundan emekli olduğu bildirildi. 
     A.A muhabirinin edindiği bilgiye göre, adının açıklanmasını istemeyen 60-65 yaşlarındaki emeklinin, Aydın 1. Noteri'ne vekalet verdikten sonra, Ziraat Bankası Aydın Şubesi'ne başvurduğu öğrenildi. 
     Yetkililer, emeklinin kazandığı 2,5 trilyon liranın banka hesabına yatırıldığını, ancak ''geçen hafta bir kişinin, Sayısal Loto'dan ikramiye kazandığını söyledikten sonra öldürüldüğü'' gerekçesiyle isminin kesinlikle gizli kalmasını istediğini belirttiler. 
     Öte yandan, Aydın'da büyük merak uyandıran trilyoneri bulabilmek için çok sayıda medya mensubu Aydın'a geldi. 
     
</TEXT>
</DOC>
