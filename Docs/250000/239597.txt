<DOC>
<DOCNO> 239597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/yasam/yas06.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Azılı 'nakliyeci' gaspçısı 
</HEADLINE>
<TEXT>


ELVAN EZBER İstanbul 

Fatih'te ev taşıma bahanesiyle buluştuğu nakliyecileri ilaçlı bisküviyle uyutup soyduğu öne sürülen Şahin Ertuğrul 31 yeni kurbanını beklerken yakalandı. Fatih'te son bir ay içinde artan uyutarak gasp etme olayları üzerine harekete geçen polis, mağdurların çizdirdiği eşk lden zanlının hırsızlıktan sabıkalı şahin Ertuğrul olduğunu belirledi. Bölgede önlem alan polis, önceki gün Balat'ta yol kenarında bekleyen Ertuğrul'u gözaltına aldı. Ertuğrul'un ifadesinde kullandığı yöntemi şöyle anlattığı bildirildi 
"Nakliyecilere ev taşıyacağımı söyleyip uzakta bir yere götürüyordum. Evin anahtarının ağabeyimde olduğunu ve birazdan geleceğini söyleyip beklemesini sağlıyordum. Bu sırada markete gidip bisküvi ve kola alıyordum. Güven vermek için aldığım bisküvileri yiyordum. Ardından ona daha önce hazırladığım ilaçlı bisküvilerden uzatıyordum. Kamyon sürücüsü uykuya dalınca üstündeki para ve değerli şeyleri alıp kaçıyordum." Aynı yöntemle soyduğu 7 kişi tarafından teşhis edilen Ertuğrul, Fatih Adliyesi'nde tutuklanarak, cezaevine gönderildi. 


</TEXT>
</DOC>
