<DOC>
<DOCNO> 214240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sondun17.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times Irak'ta kötü alametler... 
</HEADLINE>
<TEXT>

     Irak'ta egemenliğin devrine yaklaştıkça etnik ve dini ihtilafların ülkeyi parçalaması korkularının arttığı bildirildi. New York Times gazetesi, Şiilerin istediği gibi erken bir tarihte seçim yapılması halinde ülkede "siyasi, ekonomik ve sosyal yıkım ve sivil savaşın" bile yaşanacağı görüşlerine dikkat çekerken gazeteye konuşan Irak Geçici Hükümet Konseyi'nin Kürt üyelerinden Dr. Mahmud Othman da, Kuzey Irak'taki gerginliğin azaltılması için Kürt liderlerinin Kerkük konusunu ertelemelerini önerdi. 
     New York Times gazetesi, "Kötü Alametler" başlıklı yazısında Irak, egemenlik devrine yaklaştıkça etnik ve dini iltilafların ülkeyi parçalamasına ilişkin kaygıların arttığına dikkat çekti. Gazete Irak'ta erken seçim talebinin sorun yarattığını yazdı. 
     
     DULAİMİ ŞEÇİM SONUCU YIKIM VE İÇ SAVAŞ 

     Irak'ta dini gruplar arasındaki farklılıkların giderek yoğunlaştığı, ülkedeki yabancı diplomat ve subayların toplumlar arası çatışmaların ilk sinyalleri gördüklerini söylediklerini kaydeden gazete, özellikle Şii çoğunluğunun yakın bir tarihte seçim uygulanmasından korktuğunu kaydetti. 
     NYT, Sünni Şeyh Majid Al Dulaimi'nin seçimlerin yapılması halinde sonucunun "siyasi, ekonomik ve sosyal yıkım ve iç savaş" olarak özetlediğine dikkat çekti. 
     New York Times, Araplar, Türkmenler ve Kürtlerin katıldığı gösterilerin Kerkük'ü sarstığını anımsatarak Irak'ta yaşanan rahatsızlığın komşu ülkelerin ülkeyi istikrarsızlaştırmak istediği inancıyla daha da körüklediği yorumunu yaptı. 
     Amerikalıların ülkedeki gerginliği düşürmede başarısız oldukları iddiasına yer veren gazete, egemenliğin devredilmesinden sonra ciddi çatışmalar olursa Amerikan askerlerinin müdahale düzeyinin belli olmadığını yazdı. 
     Gazete, Şii lider Ayetullah Sistani'nin Birleşmiş Milletler'in 30 Haziran öncesi seçim yapılmasına karşı çıkması halinde halkı temsil edecek bir hükümetin kurulması için alternatifleri değerlendireceğini söylediğini anımsattı. 
     Sünnilerin de Şii liderliğinin gerçekte İranlı olduğunu, bu nedenle meşru olmadığını savundukları belirtilen yazıda, şimdiye kadar Şiiler ile Sünniler arasında kayda değer çatışmaların olmadığına dikkat çekti. 
     New York Times, Kuzey Irak'taki Kürtlerin, kerkük'ü de içeren geniş özerk bir bölge talebine Türkmenler ve Arapların karşı çıktığını belirtirken de Irak Geçiçi Hükümet Konseyi Kürt üyelerinden Dr. Mahmud Othman'ın açıklamalarına da yer verdi. 
     
     LİDERLERİ GERGİNLİĞİ AZALTABİLİR 

     Othman, Kürt politikacıların Kerkük konusunu erteleyerek ve Kürtleri Kerkük'teki evlerini barışçıl bir biçimde mahkeme yolu ile geri almalarını cesaretlendirecek bölgedeki gerginliği azaltabileceklerini söyledi. 
     Başka ülkeleri ülkedeki mehzepli ve etnik farklılıkları derinleştirmekle suçlayan Othman, Türkiye'deki grupların Türkmenleri desteklediğini, Suriyeliler, Suudiler ve İranlıların Amerika'nın Irak deneyiminin sekteye uğramasını istediğini savunurken "Dış etkiler olmazsa Irak daha kolay çözümlere ulaşabilirdi" diye konuştu. 
     

     
</TEXT>
</DOC>
