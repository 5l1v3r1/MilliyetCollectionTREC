<DOC>
<DOCNO> 208634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sonspo15.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenes Erzik UEFA kriterlerini yorumladı 
</HEADLINE>
<TEXT>

     UEFA Asbaşkanı Şenes Erzik, 2004 yılından itibaren uygulamaya sokulacak UEFA kriterlerinin kulüplerin mali, ekonomik ve altyapı sıkıntılarını en aza indirmeyi amaçladığını söyledi. 
     Şenes Erzik, Dünya Futbol VE Bilim Kongresi ile ilgili Türkiye Spor Yazarları Derneği'nde yapılan basın toplantısı sonrası gazetecilerin sorularını yanıtlayarak, ''2004 yılından itibaren bu kriterler uygulanmaya başlanacak. Bu sistemin uygulanmasıyla sıkıntılar en aza inecek. İstanbulspor ve Adanaspor'un yaşadığı sıkıntılar da bunu gösteriyor. Bu iki kulüp UEFA Kupası'nda da mücadele edebilirdi. Bu nedenle kriterler bir an önce uygulamaya sokulmalı'' diye konuştu. 
     Galatasaray'da yaşanan gelişmeler konusunda da soruları yanıtlayan Erzik, ''Galatasaray'da bir değişim yaşanıyor. Bu her kulüpte olabilir. Bunun zamanlaması çok önemli. Buna da teknik direktör karar verir'' dedi. 
     
</TEXT>
</DOC>
