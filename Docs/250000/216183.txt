<DOC>
<DOCNO> 216183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/yazar/yilmaz.html </URL>
<DATE> 2004/02/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erol Kaya kitaplarla yola çıktı 
</HEADLINE>
<TEXT>

   
   Gözümüz CHP ve AKP'nin İstanbul adayında, ancak her iki parti de açıklamayı son dakikaya bırakma niyetinde. 
   CHP'de Kemal Derviş'in teşkilat turları, partinin geleceği tartışmaları aday kulislerinin önüne geçiyor. İktidar partisi olmasına karşılık, seçimlere en yoğun hazırlanan parti ise AKP. 
   AKP İstanbul'da aslında 6 adayla yarışa başladı. Her biri yürüttüğü kampanyanın sonunda, aday ilan edilmese de AKP'ye yatırım yapıyor. Adaylar içinde öne çıkan Beyoğlu Belediye Başkanı Kadir Topbaş ile daha önce görüşmüş ve bu sütunlarda yer vermiştim. Diğer adaylar Pendik Belediye Başkanı Erol Kaya ve Tuzla Belediye Başkanı İdris Güllüce ile de görüştüm. 
   Kaya ile Pendik yol kavşağında buluştuk. 250 bin kişinin yaşayacağı, modern binaların inşa edildiği yeni Pendik'i gezdik. Anadolu yakasında da bir Esenyurt doğuyor... 
   Kartal Cezaevini'nin önünden saptık ve artık şehrin arasına sıkışan gecekondu bölgesine baktık. Yeni gecekondu yok Cezaevinin sınırları Pendik'te olmasına karşılık, Kaya "İlçemizin adı ile özdeşleşmesini istemedim" diyor. Kaya, cezaevlerinin yakınlarında başgösteren tehlikenin uyuşturucu kullanımının artması ve intiharlar olduğunu da vurguluyor. 
   İstanbul'un en yüksek tepesi Aydos'un eteklerindeki Pendik, Anadolu yakasının nüfusunu kendine çekiyor. 
   Kaya'nın Sabancı Üniversitesi öğretim üyesi Prof. Korel Göymen ile hazırladığı "Avrasya Kültür ve Ticaret Alanları" AKTAP projesi, Pendik ve etrafını ekonomik, sosyal ve kültürel alanda yeniden örgütlemeyi öngörüyor. Böylece trafik yoğunluğunu da azaltmayı hedefliyor. 
   Yalnızca bu proje bile Kaya'nın yeniden Pendik adayı olarak gösterileceği söylentilerine zemin oluşturabilir. 
   Kaya, Pendik turundan sonra kahvaltıya oturduğumuzda, yerel yönetimlerle ilgili yazdığı üç kitabı imzaladı. Dizi editörü olarak Yalçın Akdoğan'ın imzası var. Akdoğan, AKP'nin "Muhafazakar Demokrasi" kavramını ortaya atan kadrolardan... 
   Son 7 ayda düzenlenen "Pendik Toplantıları"nı kitap haline getirmiş. Kaya'nın kampanyasında yoğun bir entelektüel faaliyet göze çarpıyor. İlgimi çeken kitap ise Kim Lik 41 Soruda Erol Kaya. 
   Kaya'yı yakından tanıyan ekibi hem sormuş hem yanıtlamış. Aynen aktarıyorum Yüksekokulu nerede okudu 
   Liseyi bitirdiği dönemde ülkemizde yaşanan olumsuz gelişmeler sebebiyle okuma imkanı bulamamıştır. Lise mezunu olarak Pendik Belediye Başkanlığı'na seçildi. 1997'de Azerbaycan devlet üniversitesilerinden "Mimarlık ve İnşaat Fakültesi" ne girmiş, ekstren açık öğretim olarak eğitim almış ve 2002 yılında inşaat mühendisi olarak mezun olmuştur. 
   Başkan olmak için image maker kullanıyor mu Kendisinde görülen değişiklik, image makerının tavsiyesi sonucu mudur 
   İmage maker kullanmamaktadır. O, kendini nasıl rahat ve şık hissediyorsa öyle giyinen birisidir. Elbette toplumun, etrafındakilerin beğenilerini önemser ve dikkate alır ama kendisini nasıl doğal hissediyorsa öyle görünmeyi tercih eder. Bu sebeple marka giyinmek, modayı takip etmek gibi alışkanlıkları yoktur. Kaya, bir süre önce sakalını kesmiş olup bunun kişisel bir tercih olduğuna inanmaktadır. 
   Kaya benim de sakal soruma aynı yanıtı verdi Kişisel tercihim 
   Sanki Tamer Karadağlı'ya "Bıyığınızı niye kestiniz" diyorum... 
   Kaya'nın yanıtını değerlendirmeyi, AKP camiasına bırakıyorum. Onlar daha iyi çözer. 
   
   YARIN İdris Güllüce 
   
      
   
</TEXT>
</DOC>
