<DOC>
<DOCNO> 230101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/spor/spo04.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'dan sert çıkış 
</HEADLINE>
<TEXT>

      
   'Tartışılır olmuştu' 
   TRABZONSPOR Kulübü Genel Sekreteri Yusuf Ziya Yılmaz, futbol kamuoyunda günlerdir tartışılan derbi maçı, hakem Ali Aydın ve Haluk Ulusoy ilgili sert açıklamalar yaptı. Yusuf Ziya Yılmaz, "Ali Aydın büyük hatalar yaparak spor kamuoyunda tartışılır olmuştur ve hak etmediği şöhretinin bedelini hak ettiği yere, hakemlik camiasının dışına çıkarak ödemiştir" diye konuştu. 
   
   'Organize hareket' 
   FEDERASYON Başkanı Haluk Ulusoy'a saldırmanın kendilerinin davranış biçimi olamayacağını belirten Yılmaz, önemli çelişkilerin yaşandığını vurguladı. Yılmaz, "Hakem hatalarıyla mutlu olanların yine hakem hatalarıyla mutsuz olduklarında federasyona saldırmaları ilginç. Tepkiler Ulusoy'un adaylığını engellemeye yönelik, cılız ama organize bir harekettir" ifadelerini kullandı. 
   
   'Bu virajı döneceğiz'    Oyuncular iddialı 
   SÜPER Lig'de zirveyi yakın takibe alan Trabzonspor, Bursaspor ile oynayacağı kritik maç için dün Bursa'ya gitti. Kaptan Fatih Tekke, kazanmak için her şeyi yapacaklarını dile getirerek, "Bizim için kritik bir 90 dakika olacak. Virajı döneceğiz. Başka şansımız yok" dedi. Tolga ise, "Golü erken bulmalıyız. Basit hatalar bizi zor duruma düşürür" diye konuştu. 
   
   Hasan üzüntüsü 
   BORDO - Mavili takımın son haftalardaki formda ismi Hasan Üçüncü'nün menisküs olduğu ortaya çıktı. Sağ dizindeki ağrılarını iki aydır gizleyen ve geçtiğimiz hafta sakatlanan tecrübeli futbolcunun bugün bir kez daha MR çektireceği öğrenildi. Bu arada Trabzonspor Yönetimi'nin, Çaykur Rizesporlu Şener ve Koray'ı da transfer listesine aldığı öğrenildi. 
   
   
</TEXT>
</DOC>
