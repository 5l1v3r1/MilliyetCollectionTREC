<DOC>
<DOCNO> 208926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur51.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi Avrupa Konseyi, Türkiye'nin çalışmalarını destekliyor... 
</HEADLINE>
<TEXT>

     TBMM Başkanı Bülent Arınç, Meclis'te AB'ye tam üyelik konusunda tam bir mutabakat olduğunu belirtti. 
     TBMM Başkanı Arınç, AB Komisyonu Başkanı Romano Prodi ve beraberindeki heyeti makamında kabul ederek bir süre görüştü. Ziyaretten memnuniyet duyduğunu bildiren Arınç, Prodi'nin cumhurbaşkanı ve başbakanların konuşma yapabildiği TBMM Genel Kurulu'na hitap etmesinin, Türkiye'nin AB'ye verdiği önemin bir göstergesi olduğunu ifade etti. Arınç, TBMM'de AB'ye üyelik konusunda tam bir mutabakat olduğunu da vurguladı. 
     Romanı Prodi de ziyaretinin Türkiye-AB ilişkilerinin en güçlü olduğu döneme denk geldiğini söyledi. Türkiye'nin AB'ye tam üyelik sürecindeki uyum çalışmalarını Avrupa Konseyi'nin desteklediğini belirten Prodi, kendisinin başkanlığındaki komisyonun, Türkiye'nin Kopenhag Kriterleri'ne uyumunu değerlendiren raporu hazırlayacağını anımsatarak bu raporun nesnel ve derin analizlere dayanacağını kaydetti. 
     
</TEXT>
</DOC>
