<DOC>
<DOCNO> 218413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/ekonomi/eko08.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik açığına KDV indirimi desteği 
</HEADLINE>
<TEXT>

   GÜLÇİN ÜSTÜN Ankara 
   
   Türkiye, 2007'de ortaya çıkması beklenen elektrik açığını, rüzg r, güneş ve jeotermal gibi yenilenebilir enerji kaynaklarıyla kapatacak. Bu kaynakların kullanımı yaygınlaştırılırken, yatırımcılara KDV indirimi ile tesis arazisine ilişkin çeşitli teşvikler uygulanacak. 
   Enerji Bakanlığı'nın hazırladığı yasa taslağına göre, yenilenebilir kaynaklardan elde edilen elektriğin kullanımına yönelik işleri Türkiye Elektrik İletim AŞ TEİAŞ yürütecek. Bu yatırımlarda, yatırım indirim oranı yüzde 100 uygulanırken, üretim tesislerinde kullanılacak elektromekanik sistemlere yurtiçinde imal edilmesi halinde KDV muafiyeti tanınacak. Hidrolik kaynaklarını kullanarak sadece kendi ihtiyaçlarını karşılamak amacıyla elektrik üretim sistemi kuranlardan ise su kullanımına yönelik bazı bedeller alınmayacak. 
   
   
</TEXT>
</DOC>
