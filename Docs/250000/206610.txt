<DOC>
<DOCNO> 206610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo23.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin Sultanları İtalya'yı devirdi... 
</HEADLINE>
<TEXT>

     Voleybol Bayan Milli Takımı, Atina Olimpiyat elemeleri ilk maçında bugün Dünya Şampiyonu İtalya'yı 3-1 yendi. 
     Karşılaşmanın ilk seti başabaş bir mücadeleye sahne oldu. İlk teknik molaya 8-7, ikinci teknik molaya da 16-12'lik skorlarla İtalya önde girdi. Türkiye daha sonra toparlanarak 22-22 eşitliği sağladıysa da, İtalya seti 25-23 kazanmayı başardı. 
     İkinci sette üstünlüğü ele geçiren Türk Milli Takımı, güçlü rakibi karşısında 16-9'luk skora ulaştı. Türkiye'nin bu dakikadan itibaren rahat bir oyun sergilemesinden yararlanan İtalya skoru 21-21'e getirdi. Fakat Türk Milli Takımı bu sette rakibine 25-21 üstünlük sağladı. 
     Oldukça büyük bir çekişmeye sahne olan 3. seti de 25-23'lük skorla alarak maçta 2-1 öne geçen Türkiye, son sete de rahat başladı. Bu sette da zorlanmadan 25-19'luk üstünlük kuran Türk Milli Takımı karşılaşmadan 3-1'lik galibiyetle ayrıldı. 
     Son Dünya Şampiyonası'nda birinciliği kazanan güçlü İtalya takımını mağlup etmeyi başaran Türkiye, böylece grubunda önemli bir avantaj yakaladı. 
     Türkiye Bayan Milli Voleybol Takımı, olimpiyat elemelerindeki 2. maçını 7 Ocak Çarşamba günü Bulgaristan ile yapacak. 
     

TÜRKİYE 3 - İTALYA 1 Salon Spor Sarayı Hakemler Koncnik x Slovenya , Flueckiger x İsviçre Türkiye Bahar xxx, Esra xxx, Özlem xxx, Aysun xxx, Natalia xxx, Neslihan xxx Gülden xxx İtalya Simona Gioli x, Barazza x, Centoni xx, Mifkova xx, Piccinini x, Lo Bianco xx Cardulla xx, Rinieri xx, Anzanello x, Borrelli xx, Sekova xx, Ferretli x Setler 23-25, 25-21, 25-23, 25-19 Süre 95 dakika 24, 24, 23, 24      
</TEXT>
</DOC>
