<DOC>
<DOCNO> 234754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/siyaset/siy03.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dostluk tek yol değil' 
</HEADLINE>
<TEXT>


YORGO KIRBAKİ Lefkoşa Rum Kesimi 


Kıbrıs Rum medyasında "hayır"ı destekleyen gazeteler, halkın kararını verdiğini, Annan Planı'nı istemediğini ve dış tepkilerin aşılacağını yazdılar. "Evet"i destekleyen gazetelerse Rum Yönetimi'ni uluslararası ilişkilerinde çok zor günler beklediğini vurguladı. Rum basınında dikkat çeken yorumlar şunlar 
Simerini Rumlar referandum öncesi dünyanın dört bir yanından gelen tehditleri sandık başında attığı oy ile reddetti. Türk - Yunan dostluğu tek yol değildir. Tek yol, bir gün sirtaki ve halay çekip ertesi gün Türk uçaklarının Ege'deki ihlallerde bulunmasına suskun kalmak değildir. Kıbrıs Rumları tüm Helenizme örnek olmalıdır. 
Filelefteros Papadopulos yönetimi değil halk karar verdi. Yabancı karar merkezleri istediği için bir halkın cezalandırılamayacağı hiçbir zaman unutulmamalıdır. 
Mahi AKEL ve DİSİ, Annan Planı'nın ölmediğini söyleyerek halkın iradesini ve kararını idrak edemediklerini gösterdi. 
Politis Sonuç Papadopulos'un kişisel bir zaferi. Papadopulos Kıbrıs denen tekneyi fırtınalara sürüklüyor. Papadopulos, Erdoğan'ın daha baştan beri verdiği mesajları kasten saptırdı. Türk Başbakanı çözüm istediğini söylerken, Papadopulos bunların tezg h olduğunu söylüyordu. Halkı yanlış bilgilendirdi. Rum kesiminde aşırı milliyetçilik hortladı. 



</TEXT>
</DOC>
