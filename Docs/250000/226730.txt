<DOC>
<DOCNO> 226730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/siyaset/siy13.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, muhafazak rlığa terfi etti 
</HEADLINE>
<TEXT>

   Dünya medyasının ortak yorumlarında AKP, muhafazak r iktidar partisi olarak nitelendirildi. Seçim sonuçlarının, AKP'yi Kıbrıs ve AB'de güçlendirdiği belirtildi 
      DIŞ HABERLER SERVİSİ 

   
   Dünya medyası, ortak yorumlarında muhafazak r iktidar partisinin seçimlerde zafer kazandığını, AB ve Kıbrıs konularında elini güçlendirdiğini kaydetti. 
   REUTERS Başbakan Recep Tayyip Erdoğan, İslami kökleri nedeniyle partisine karşı derin bir şüphe besleyen güçlü askeri ve bürokratik yapıyı dikkate almak zorunda. Seçimlerdeki zaferin büyüklüğü, Erdoğan'ın ordunun gücünü kısıtlama da dahil daha hassas reformlar ve Kıbrıs konusunda elini güçlendirecek. 
   AP Batı yanlısı İslamcı kökenli AKP'nin büyük oy alması Erdoğan'ı AB üyeliği için daha ileri reformlar yapma konusunda cesaretlendirecek. 
   AFP Sonuç, demokratik reformların hızlandırılmasında ve Kıbrıs'ta anlaşma sağlanmasında Erdoğan'ın elini güçlendirecek. 
   NEW YORK TIMES AKP yerel seçimlerde "sağlam bir zafer" kazanarak rakiplerini süpürdü. Bu, Erdoğan'ın İsviçre'deki Kıbrıs pazarlığındaki konumunu güçlendirecek. 
   CNN Bu sonuçlar, reformların devamı ve Kıbrıs konularında Erdoğan'ı güçlendirecek. 
   AMERİKA'NIN SESİ Uzmanlar, seçim sonuçlarının, Meclis'in reformlar için daha ileri adımlar atmasına olanak sağlayacağını tahmin ediyor. 
   
   YUNANİSTAN 
   APOVEYMATİNİ Erdoğan, AB'nin istediği reformları yürütmek için güçlü bir yetki aldı ve Kıbrıs'ta pozisyonu güçlendi. 
   ELEFTEROS TİPOS AKP, CHP dışında 19 muhalefet partisini adeta imha etti. 
   ETHNOS Erdoğan'ın Kıbrıs sorununun çözümü ve AB yönelimi konusundaki olumlu çabaları seçim sonucunu etkiledi. 
   
   AVUSTURYA 
   DİE PRESSE AKP'ye muhalif bazı siyasi gözlemciler, Türkiye'nin Batılı değerleri için tehlike oluştuğunu savunuyor. 
   
   İSPANYA 
   EL PAIS Parçalara ayrılan muhalefetteki sosyal demokratlar, sadece ülkenin 3. büyük kenti İzmir'de tekrar kazandı. 
   
   Gül Kayseri'den gurur duydum    Kıbrıs görüşmeleri nedeniyle İsviçre'ye giden Dışişleri Bakanı Abdullah Gül, memleketi Kayseri'de yüzde 70'lere varan rekor düzeyde oy çıkmasından büyük gurur duyduğunu söyledi. Gül, "Kayseri gibi gelişmiş bir sanayi kentinde bu oyu almak bana büyük gurur verdi. Bir partinin bir ilde yüzde 70'lerde oy alması dikkat çekicidir" dedi. Gül, "Bu durum bize sorumluluk yüklüyor" diye konuştu. 
   
   
   
</TEXT>
</DOC>
