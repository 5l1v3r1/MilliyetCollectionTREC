<DOC>
<DOCNO> 216218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun34.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İneklerini seçmen olarak yazdırdı 
</HEADLINE>
<TEXT>

     İngiltere'de iki ineğini seçmen olarak yazdıran bir kadın, para cezasına çarptırıldı. 
     Doğu Cambridgeshire Bölgesi Konseyi, Newmarketlı Brenda Gould adlı kadının, kayıt formuna, oturduğu yerin iki bölümden oluştuğunu, birinde kendisinin, ikinci bölümde ise iki kişinin ikamet ettiğini beyan ettiğini, ancak ikinci bölümde yaşayanların iki inek olduğunun ortaya çıktığını bildirdi. 
     Konsey açıklamasında, Gould'un önceki yıl da yerel seçimlerden önce, iki ineğiyle bir köpeğini, Henry ve Sophie Bull ve Jake Woofles olarak kaydettirdiği, tekerrür eden bu davranışından dolayı hakkında dava açıldığı belirtildi. Ancak mahkemeye gelmeyen kadının, gıyabında 110 sterlini mahkeme masrafları, toplam 210 sterlin ceza ödemeye mahkum edildiği kaydedildi. 
     
</TEXT>
</DOC>
