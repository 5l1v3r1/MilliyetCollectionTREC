<DOC>
<DOCNO> 207930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sonspo16.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Hassan rekabetten korkmuyor 
</HEADLINE>
<TEXT>

     Beşiktaş'ın Mısırlı futbolcusu Ahmed Hassan'ın, takımdaki yabancı oyuncu rekabetinden korkmadığı açıklandı. 
     Menajer Alper Gökdemir, yaptığı açıklamada, Adrian İlie'nin transferiyle takımdaki yabancı oyuncu sayısının 7'ye yükselmesinin Ahmed Hassan'ı olumsuz etkilemeyeceği ve performansını düşürmeyeceği belirtildi. 
     Ahmed Hassan'ın devre arasında transferi düşündüğü yönündeki haberlerin gerçeği yansıtmadığı da ifade edilen açıklamada, şöyle denildi 
     ''Bu haberler bizim düşüncemizi yansıtmamaktadır. Ahmed Hassan, Beşiktaş ve milli takımının başarısından başka bir şey düşünmemektedir. Yedinci yabancı oyuncunun gelmesinin, kendisinin tribünde oturması anlamına gelmeyeceğini, kimin performansı iyiyse, teknik direktör Lucescu'nun ona forma vereceğine inandığını belirtmiştir.'' 
     
</TEXT>
</DOC>
