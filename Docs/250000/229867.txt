<DOC>
<DOCNO> 229867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun23.html </URL>
<DATE> 2004/04/09/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bağdat'ta ABD konvoyuna saldırı 9 ölü 
</HEADLINE>
<TEXT>

     Irak'ın başkenti Bağdat'ın batısında Amerikan konvoyuna düzenlenen saldırıda ilk belirlemelere göre 9 kişi öldü. 
     Bölgedeki Reuters muhabiri, Ebu Garib yakınında Amerikan askeri araçları ve benzin tankerlerinden oluşan konvoyun saldırıya uğramasından sonra araçların içinde yanan cesetler gördüğünü ve yangının sürdüğünü kaydetti. 
     Bu arada, Bağdat'ın batısındaki bölgede görgü tanıkları, Amerikan savaş uçaklarıyla birlikte şiddetli bir patlama sesi duyduklarını belirttiler. 
     ABD güçlerinin Bağdat'ın batısında yer alan Sünnilerin karargahı Felluce'de direnişçilerle görüşme başlatabilmek için tek taraflı olarak ateşkes ilan ettiğini açıklamasından yaklaşık bir saat sonra duyulduğu belirtilen patlamanın hava saldırısı olduğu henüz doğrulanmadı. 

     
</TEXT>
</DOC>
