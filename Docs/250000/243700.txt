<DOC>
<DOCNO> 243700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/guncel/gun01.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da 6.2'lik korku 
</HEADLINE>
<TEXT>


Merkez üssü Tahran yakınları olan depremde 30 kişi öldü, 200'e yakın kişi yaralandı. 80 köyün hasar gördüğü sarsıntıda tüneller de çöktü... 

DIŞ HABERLER SERVİSİ 

İran'da merkez üssü Tahran yakınları olduğu bildirilen 6.2 büyüklüğündeki depremde 30 kişi öldü. 
Hazar Denizi'ne kıyısı olan Mazendaran eyaletinin Nur bölgesinde meydana gelen yıkıntılar nedeniyle 12 kişi öldü, 80 kişi yaralandı. Kelardaşt kentinde de 30 ev yıkıldı, 8 kişi yaralandı. Çalus Kenti Valisi Kasım Ahmedi, depremde, Merzanabad ve Badegan kentlerinde 97 kişinin yaralandığını, Merzanabad'da 50 binanın çöktüğünü, su ve elektriğin kesildiğini söyledi. 80 köyün hasar gördüğü Gazvin eyaletinde de 2 kişi yaşamını yitirdi. Bu arada deprem sırasında çöken tüneller ve meydana gelen toprak kaymalarında da 16 kişi yaşamını yitirdi. 
Tahran'ın 1000 km. güneydoğusundaki tarihi Bem kentinde 26 Aralık 2003 tarihinde meydana gelen 6.7 büyüklüğünde depremde de 26 bin kişi ölmüştü. 


</TEXT>
</DOC>
