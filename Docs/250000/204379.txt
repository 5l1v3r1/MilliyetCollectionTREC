<DOC>
<DOCNO> 204379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/soneko13.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 245 puan düştü... 
</HEADLINE>
<TEXT>

     İMKB Ulusal-100 Endeksi, önceki kapanışa göre 245.38 puan düşüşle 1. seansı 17,994.50 puandan tamamladı. 
     Günün ilk seansında hisse senetlerinin ortalama değer kaybı yüzde 1.35 olarak gerçekleşti. 
     Seans başlarında hızlı bir yükselişle 18,400-18,500 bölgesine gelen endeks daha sonra gelen satışlarla 18,200 seviyelerine geriledi. Seans sonlarında gelen satış dalgasıyla da endeks 18,000 puanın altında kapanış yaptı. Uzmanlar, kısa vadede çıkışın devamını sağlayacak beklenti kalmaması üzerine satışların geldiğini savunuyor. 
     Dün 18,239.88 puandan kapanan Borsa, 1. seansa 1.20 puan kayıpla 18,238.68 puandan başladı. İlk yarıyı 18,401.72 puandan geçen endeks, seans içinde en düşük 17,991.97 puana kadar gerilerken, en yüksek 18,459.04 puanı gördü. 
     Seans sonunda mali endeks 355.36 puan düşüşle 24,528.75 puana, sanayi endeksi 174.67 puan düşüşle 15,891.90 puana ve hizmetler endeksi 88.31 puan düşüşle 9,771.71 puana geriledi. 
     Böylece, önceki kapanışa göre mali grup hisseler ortalama yüzde 1.43 oranında, sanayi grubu hisseler ortalama yüzde 1.09 oranında ve hizmetler grubu hisseler ortalama yüzde 0.90 oranında değer yitirdi. 
     1. seansta işlem gören toplam 286 hisse senedinden 121'i değer yitirirken, 102 hisse senedi değer kazandı, 63 hissenin fiyatında değişiklik olmadı. 
     Seansta, 588 trilyon 354 milyar 92 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Garanti Bankası ve İhlas Holding en yoğun işlem gören hisseler oldu. 
     
</TEXT>
</DOC>
