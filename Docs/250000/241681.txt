<DOC>
<DOCNO> 241681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/soneko43.html </URL>
<DATE> 2004/05/21/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Batman'da petrol bulundu... 
</HEADLINE>
<TEXT>

     Türkiye Petrolleri Anonim Ortaklığı Batman Bölge Müdürlüğü'nce yapılan sondajda Beşiri ilçesinin İkiköprü Beldesi yakınlarında petrol bulundu. 
     Edinilen bilgiye göre, TPAO Batman Bölge Müdürlüğü'ne ait olan Beşiri ilçesinin İkiköprü yakınlarındaki alanda 2.5 ay önce başlatılan sondaj çalışmaları tamamlandı. Sondaj çalışmaların olumlu sonuç verdiği kuyuda 2225 metrede petrole rastlandı. 
     TPAO yetkilileri, Silvanka-31 kuyusundan alınan numunelerin test edilmesi sonucu petrolün 28 gravitede olduğunu belirttiler. 
     Silvanka sahasının TPAO'ya ait olduğunu ve bu sahada daha önce de petrol çıkarıldığını ifade eden yetkililer, şöyle dedi 
     ''Amacımız petrol üretimini artırmaktır. Silvanka-31 kuyusunda istediğimize ulaşmış durumdayız. Bundan sonra ana petrole ulaşıp burayı üretim ekibine devredeceğiz. Petrol rezervi konusunda ise şu anda elimizde hiçbir veri yoktur. Çalışmalarımız sürüyor.'' 
     
</TEXT>
</DOC>
