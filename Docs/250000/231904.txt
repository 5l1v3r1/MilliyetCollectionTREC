<DOC>
<DOCNO> 231904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/yasam/yas04.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA 'ay' kaybetti 
</HEADLINE>
<TEXT>

   Güneş Sistemi'nin 10. gezegeni olarak açıklanan 'Sedna'nın çevresinde dönen uydusu, esrarengiz bir biçimde yok oldu... 
      DIŞ HABERLER SERVİSİ 
   
   Geçen ay Dünya'dan 12 milyar kilometre uzaklıkta uzayın ıssız bir köşesinde bulunan ve Güneş Sistemi'ndeki 10. gezegen olduğu ileri sürülen 'Sedna' nın uydusu 'kayboldu.' 
   Amerikan Havacılık ve Uzay Dairesi NASA'nın Hubble uzay teleskopu aracılığıyla belirlediği Sedna'nın son çekilen 35 görüntüsünde uydusu görülemedi. California Teknoloji Enstitüsü'nden Dr. Michael Brown, durumu, "Uydunun yok olmasına çok şaşırdım" diyerek açıkladı. 
   Buna rağmen uzay bilimciler, uydunun oralarda bir yerde olduğuna ve bölgenin zifiri karanlık olması nedeniyle görülemediğine inandıklarını belirttiler. Plüton'un üçte biri büyüklüğündeki Sedna'nın bir şaşırtıcı yanı daha var. Bu denli küçük gökcisimleri kendi çevrelerinde birkaç saatte dönerken, Sedna bu turu 20 - 40 gün arasında tamamlıyor. 
   
   Üç yeni 'riskli' göktaşı    Yukarıda görülen Avustralya'nın Siding Spring Gözlemevi, Dünya için tehlikeli bin kadar göktaşını izliyor. Burada yeni bir projede çalışan NASA astronomları, ilk haftada, bugüne kadar varlıkları bilinmeyen, ancak Dünya için tehlike oluşturabilecek üç yeni göktaşı tespit etti. 
   
   
</TEXT>
</DOC>
