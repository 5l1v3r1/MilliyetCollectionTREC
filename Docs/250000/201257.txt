<DOC>
<DOCNO> 201257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/guncel/gun04.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
45 ile yeni emniyet müdürü 
</HEADLINE>
<TEXT>

   Emniyet müdürlüğü kararnamesi Sezer tarafından onaylandı. 28 emniyet müdürü merkeze çekildi 
      ANKARA Milliyet 
   
   Hükümetin göreve gelişinin ardından hazırlanmasına başlanan emniyet müdürleri kararnamesi dün Cumhurbaşkanı Ahmet Necdet Sezer tarafından onaylanarak yürürlüğe girdi. Kararnameyle 28 ilin emniyet müdürü merkeze çekilirken, 45 ile yeni emniyet müdürü atandı. 
   Sezer'in imzasından önce merkeze alınan emniyet müdürlerine fakslanarak açığa çıkarılan ve teşkilatta soruşturma başlatılan kararnamede şu isimler yer aldı İmamlar Birliği operasyonunu yapan Bursa Emniyet Müdürü Reşat Altay Kırklareli'ye, Hizbullah operasyonlarına imza atan Diyarbakır Emniyet Müdürü Atilla Çınar Tokat'a, Gaziantep Emniyet Müdürü Ali Kalkan Uşak'a, Şırnak'ta Hizbullah'ın silah deposunu ortaya çıkaran Metin Şen merkeze, Adana'da hücre evlerini çıkarıp Hizbullah'a darbe vuran Hüseyin Çapkın Bursa'ya, Konya'da Hizbullah'ın liderini yakalayıp hücre evlerini ortaya çıkaran Mehmet Aksu merkeze alındı. 
   
   
   
   
</TEXT>
</DOC>
