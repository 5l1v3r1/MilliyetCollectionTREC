<DOC>
<DOCNO> 201333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sondun15.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de daha önceki seçimler... 
</HEADLINE>
<TEXT>

     Kıbrıs Türk halkı, 1976'dan beri, milletvekillerini seçmek için, 14 Aralık Pazar günü 7. kez sandık başına gidecek. 
     Kıbrıs Türkü 1976'den bu yana, milletvekili seçimi için 6 kez sandık başına gitti. 1976, 1981, 1985, 1990, 1993 ve 1998'de yapılan seçimlerde, Ulusal Birlik Partisi UBP birinci oldu ve UBP, 1993'teki seçimlerden sonra yaklaşık 2.5 yıllık süre hariç, sürekli hükümette yer aldı. 
     Kıbrıs Türk Federe Devleti KTFD döneminde ilk seçimler 1976 yılında yapıldı. 4 partiyle bağımsız adayların yarıştığı seçimlerde Ulusal Birlik Partisi UBP yüzde .7 oy oranıyla tek başına iktidar oldu. 
     Seçimlerde Toplumcu Kurtuluş Partisi TKP yüzde 20.2, Cumhuriyetçi Türk Partisi CTP yüzde 12.9, Halkçı Parti HP yüzde 11.7 oranında oy elde etti. Bağımsız adaylar ise oyların yüzde 1.5'ini aldı. Seçimin sonucunda UBP 30, TKP 6, HP 2, CTP 2 milletvekilliği kazandı. 
     
     1981 SEÇİMİ 
     1981 seçimleri sonucunda hiçbir parti, tek başına iktidar olmasına yetecek sayıyı yakalayamadı. 
     Seçimlerde UBP yüzde 42.5 oy oranı ile 18 milletvekili çıkarırken, TKP yüzde 28.5 ile 13, CTP yüzde 15.1 ile 6, Demokratik Halk Partisi DHP yüzde 8.1 ile 2, Türk Birliği Partisi de TBP yüzde 5.5 ile 1 milletvekili çıkardı. 
     
     1985 SEÇİMİ 
     KKTC'nin 15 Kasım 1983'te kuruluşunun ardından ilk genel seçimlerin yapıldığı 1985'te UBP yüzde 36.7'lik oy oranı ile birinci parti oldu, ancak hükümeti tek başına kuracak çoğunluğu elde edemedi. 
     Bu seçimlerde CTP yüzde 21.4, TKP yüzde 15.8 ve Yeni Doğuş Partisi YDP yüzde 8.8 oy aldı. Bu partilerden UBP 24, CTP 12, TKP 10 ve YDP 4 milletvekilliği kazandı. 
     
     1990 SEÇİMİ 
     6 Mayıs 1990'da yapılan KKTC'nin 2. genel seçimine üç parti katıldı. 
     Seçime TKP, CTP ve YDP ''Demokratik Mücadele Partisi'' DMP adı altında birleşerek girdi. UBP yüzde 54.7 ile 34 milletvekili çıkartarak, tek başına iktidara geldi. 
     DMP yüzde 44.5 ile 16 milletvekili çıkartırken, Yeni Kıbrıs Partisi YKP yüzde 0.8 oyla barajın altında kaldı. 
     30 Haziran 1990'da toplanan Meclis Genel Kurulu, oturumlara katılmayan 12 DMP milletvekilinin milletvekilliğinin düşürülmesi yönünde Hukuk ve Sosyal İşler Komitesi'nden gelen raporu 4'e karşı 33 oyla kabul etti. Böylece 50 kişilik Cumhuriyet Meclisi'nde 12 sandalye boş kaldı. Bunun üzerine 13 Ekim 1991'de ara seçime gidildi. CTP ve TKP ara seçimi de boykot etti. Seçime katılan 6 partiden UBP 11, Hür Demokrat Parti HDP ise 1 milletvekili çıkardı. 
     
     1993 SEÇİMİ 
     1993'te erken genel seçimler yapıldı. UBP yüzde 29 oy oranı ile 17, 1992'de UBP'den ayrılanların kurduğu Demokrat Parti DP yüzde 29.2 ile 15, CTP yüzde 24.2 ile 13, TKP yüzde 13.3 ile 5 milletvekilliği kazandı. 
     DP ile CTP koalisyon hükümeti kurdu. Bu koalisyon hükümeti 3 kez bozulup kuruldu. 1996'da, Derviş Eroğlu'nun başbakanlığında UBP-DP koalisyonu kuruldu. 
     Partiler arası yapılan transferlerle, 6 Aralık 1998'deki genel seçimlerden önce UBP 17, DP 14, CTP 12, TKP 5 ve Yurtsever Birlik Hareketi de YBH 1 sandalyeye sahipti. Bir de bağımsız milletvekili bulunuyordu. 
     
     1998 SEÇİMİNDE UBP OY PATLAMASI YAPTI 
     6 Aralık 1998'de yapılan genel seçimde UBP oy patlaması yaparken, DP ve özellikle de CTP'nin oylarında azalma oldu. 
     Seçimde UBP yüzde 40.33 oy oranıyla 24 milletvekili, DP yüzde 22.61'le 13, TKP yüzde 15.36 ile 7 milletvekili, CTP yüzde 13.35 ile 6 milletvekili çıkardı. 
     Seçime giren, Yurtsever Birlik Hareketi YBH , Milliyetçi Adalet Partisi MAP ile ittifak yapan Ulusal Diriliş Partisi UDP ve Bizim Parti BP yüzde 5'lik seçim barajının altında kaldı. 1993'te yüzde 92.9 olan seçime katılım oranı 1998'de yüzde 85 dolayına düştü. 
     
</TEXT>
</DOC>
