<DOC>
<DOCNO> 223197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo30.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Gençlerbirliği 4 
</HEADLINE>
<TEXT>

     
     İlk Yarı 

     Futbolda, Türkiye Kupası Yarı Final maçında Fenerbahçe, Gençlerbirliği karşısında ilk yarıyı 1-0 yenik kapadı. 
     6. dakikada sol kanatta hareketlenen Tuncay'ın ceza alanına girer girmez kale önüne gönderdiği topa, dengesini kaybeden Van Hooijdonk'dan önce araya giren Skoko, meşin yuvarlağa sahip oldu ve tehlikeyi uzaklaştırdı. 
     7. dakikada gelişen Gençlerbirliği atağında, soldan ceza alanına giren Youla'nın çarprazdan yaptığı vuruşta, top kaleci Recep'te kaldı. 
     9. dakikada orta sahaya yakın bölgede, Fenerbahçe savunmasının uzaklaştırmaya çalıştığı top, rakibe çarpıp Youla'nın önüne düştü. Kaleciyle karşı karşıya kalan bu futbolcunun ceza sahasına girer girmez yaptığı vuruşta top yandan auta çıktı. 
     12. dakikada ceza sahasında topu önünde bulan Youla'nın sert şutunda meşin yuvarlak yandan auta gitti. 
     13. dakikada Luciano'nun uzun pasında savunmanın arkasında topla buluşan Van Hooijdonk, öne çıkan kaleci Botonjic'in yanından meşin yuvarlağı kaleye göndermek istedi. Botonjic iki hamlede topu kontrol etti. 
     24. dakikada Ümit'in ceza alanı içinde kafayla aşırdığı topta, kaleciyle karşı karşıya kalan Nobre'den önce Botonjic son anda meşin yuvarlağı yumruklayarak uzaklaştırdı. 
     38. dakikada Ümit'in ceza alanı dışından sert şutunda, top direğin üzerinden auta çıktı. 
     41. dakikada ceza alanı içinde Ümit'in uzaklaştırmaya çalıştığı topa, gerilerden gelen Nobre sol çaprazda vurdu. Kaleye parelel giden top direğin yanından az farkla auta çıktı. 
     42. dakikada sağdan ceza alanına giren Ali Tandoğan'ın kale içine ortasında, savunmada Tomas'ın ayağından seken top kaleci Recep'i yanıltarak direğin yanından filelere gitti 0-1 
     Karşılaşmanın ilk yarısı Gençlerbirliği'nin 1-0'lık üstünlüğüyle tamamlandı. 
     
     İkinci Yarı 

     Futbolda, Türkiye Kupası Yarı Final maçında Fenerbahçe'yi 4-2 yenen Gençlerbirliği finale yükseldi. 
     51. dakikada Aurelio'nun ceza alanı dışından sert şutunda, top kaleci Botonjic'in kucağında kaldı. 
     56. dakikada Ali Tandoğan'ın sağdan ceza yayına gönderdiği topla buluşan Skoko'nun ceza alanına girmeden vuruşunda, top direğin dibinden filelere gitti 0-2. 
     60. dakikada savunmadan seken topu ceza alanı önünde kontrol eden Tuncay, sert ve düzgün bir vuruşla meşin yuvarlağı ağlara göndererek farkı bire indirdi 1-2 
     72. dakikada Fenerbahçeli taraftarların sahaya yabancı madde atması nedeniyle, hakem Ali Aydın 3 numaralı anonsu yaptırdı. 
     73. dakikada Nobre'nin ortasında, ceza alanı içinde Van Hooijdonk topu göğsüyle ceza yayı önündeki Ümit'i indirdi. Bu futbolcunun sert şutunda yan direkten dönen topu savunma uzaklaştırdı. 
     80. dakikada Fenerbahçe ceza alanı dışından serbest atış kullanan Ali Tandoğan, güzel bir vuruşla topu filelere göndererek farkı yeniden 2'ye çıkardı 1-3. 
     85. dakikada Ali Güneş'in pasıyla penaltı noktası üzerinde topla buluşan Van Hooijdonk, kaleciyle karşı karşıya kaldığı pozisyonda kötü bir vuruş yapınca, top kaleci Botonjic'te kaldı. 
     86. dakikada ceza alanı dışından serbest atış kullanan Van Hooijdonk'un sert şutunda, üst direğe çarpan top filelere gitti 2-3 
     90. dakikada ceza alanı içinde Veysel'in önüne bıraktığı topa Mustafa sert vurdu ve meşin yuvarlağı bir kez daha Fenerbahçe filelerine gönderdi 2-4 
     Karşılaşmayı 4-2 kazanan Gençlerbirliği, kupada finale yükseldi ve Trabzonspor'un rakibi oldu. 
     
</TEXT>
</DOC>
