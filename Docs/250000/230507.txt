<DOC>
<DOCNO> 230507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/siyaset/siy05.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine Hanım Japonca'yı 'söktü' 
</HEADLINE>
<TEXT>

   
   Emine Erdoğan, Japonya'daki Türk Büyükelçiliği'nde Büyükelçi Solmaz Ünaydın tarafından verilen resepsiyonda Japonca "merhaba" demek olan "Koniçiva" dedi. Resepsiyonda da, "İstanbul semazenleri" Türk müziğinden örnekler sundu. 
   Resepsiyonda, Fenerbahçe forması giyen iki çocuğa Erdoğan çifti yakın ilgi gösterdi. Japon kız çocuğunu kucağına alan Emine Erdoğan, "Çok yakıştı. Torunlar güzel olur" denilince "inşallah" diye karşılık verdi. 
   Geceye 1988 seçimlerinde George Bush'un rakibi olan Michael Dukakis de katıldı. 
   Erdoğan ile bir araya gelen Prens Tomohito, Kalehöyük'ten çıkan tarihi eserlerle müze oluşturacaklarını kaydetti. 
   Başbakan Recep Tayyip Erdoğan, resepsiyonda yaptığı konuşmada, Japonya'da Türkiye'ye karşı farklı bir sevda olduğunu söyledi. 
   
   'ABD Irak'a asker isterse düşünürüz'    Başbakan Recep Tayyip Erdoğan, Japonya'ya giderken uçakta yaptığı açıklamada, ABD'nin Türkiye'nin Irak'a asker göndermesini istemesi durumunda hükümetin tavrının ne olacağı konusunda da "Şu anda böyle bir talep yok. Bundan önceki karar, şu anda geçerli değil. Tabii şimdi şartlar çok daha değişik. Dolayısıyla bu şartlara göre değerlendirme yapılacaktır" dedi. Erdoğan, "Irak'ta esir Japonların kurtarılması için aracı olmanız söz konusu mu " sorusuna da "Temennim odur ki, öyle bir neticeye bizler vesile oluruz. Olabilir, neden olmasın" yanıtını verdi. 
   
   
   
</TEXT>
</DOC>
