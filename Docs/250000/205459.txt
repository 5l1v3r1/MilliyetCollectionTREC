<DOC>
<DOCNO> 205459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sontur21.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise rüşvet olarak 'porno CD' teklif edince tutuklandı... 
</HEADLINE>
<TEXT>

     Eskişehir'de kaçak sigara sattığı için kimlik kontrolü yapan iki polise rüşvet olarak ''porno CD'' vermek isteyen kişi tutuklandı. 
     AA muhabirinin aldığı bilgiye göre, Hoşnudiye Mahallesi Hamamyolu Caddesi Yediler Parkı'nda devriye gezen polisler Mesut Çifci ile Cengiz Kuloğlu, yurda kaçak yollardan girdiği belirlenen sigaraları seyyar tezgahta satan Doğan Orhan'ın 18 durumundan şüphelenerek kimlik kontrolü yapmak istedi. 
     Rüşvet olarak iki porno CD vermek isteyen Doğan Orhan, teklifine olumsuz yanıt alınca hakkında işlem yapmak isteyen polislere mukavemette bulundu. 
     Olay yerine çağrılan destek ekibin yardımıyla gözaltına alınan Doğan Orhan, ifadesinin ardından çıkarıldığı mahkeme tarafından ''Görevli memura rüşvet teklif etmek ve mukavemet'' suçlarından tutuklanarak cezaevine gönderildi. 
     
</TEXT>
</DOC>
