<DOC>
<DOCNO> 246027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo20.html </URL>
<DATE> 2004/06/07/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sakaryaspor iç transferde 7 futbolcu ile sözleşme imzaladı... 
</HEADLINE>
<TEXT>

     Birinci Süper Lig'in yeni takımı Sakaryaspor, iç transferde anlaşma sağlanan 10 futbolcudan 7'siyle sözleşme imzaladı. 
     Altyapı tesislerinde düzenlenen imza töreninde kulüp başkanı Selahattin Aydın, futbolcular Hasan, Gökhan Kaba, Abdülkadir, Mahmut ile Mesut'un menajeri, Ragıp ve Cemil'in de avukatları hazır bulundu. Mahmut, Mesut ve Abdülkadir 1'er yıl, diğer futbolcular da 2'şer yıllık sözleşme imzaladı. 
     Selahattin Aydın, törendeki konuşmasında bütçeye uygun bir transfer politikası izlediklerini belirtti. Dış transferde aceleci olmadıklarını ifade eden Aydın, şunları kaydetti 
     ''Her bölge için alternatifimiz var. İç transferde de 3 futbolcumuzla sorun yaşadık. Kaleci Recep ile yollarımız ayrılmıştı. Murat ve Burak ile anlaşmak istiyoruz. Murat iyi niyetli, ancak kulübü sorun çıkarıyor. Burak ile şartlarda anlaşamadık'' dedi. 
     Teknik direktör Necmettin Sert ise iç transferde önemli mesafe alındığını ve artık dış transfere yöneleceklerini söyledi. 
     Mısır Milli Takımı'nın kalecisi Nader El Sayed'i izleyeceklerini ifade eden Sert, Beşiktaş'tan Gökhan ve Sinan, Denizlispor'dan Mustafa Sert, Galatasaray'dan Murat ve Ömer, Trabzonspor'dan Somers, Emre ve Agustin ile ilgilendiklerini bildirdi. 
     
</TEXT>
</DOC>
