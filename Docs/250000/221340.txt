<DOC>
<DOCNO> 221340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur27.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül Hortumlanan parayla 7 olimpiyat stadı yapılabilirdi 
</HEADLINE>
<TEXT>

     Milli Savunma Bakanı Vecdi Gönül, ''Türkiye'de hortumlanan parayla 7 tane olimpiyat stadı inşa edilebilir'' dedi. 
     Bakan Gönül, Artvin'in Arhavi İlçesi AK Parti seçim bürosunda yaptığı konuşmada, geçen iktidar döneminde ''memleketi soymada uzlaşıldığını'' öne sürerek şöyle konuştu 
     ''Yalnız bankalardan hortumlanan para 55 milyar dolar. Faizleriyle ele alırsak, bu rakam 70 milyar dolara çıkıyor. Türkiye'de İstanbul'da bir olimpiyat stadı yapıldı. Bu stadın maliyeti 11 milyar dolar. Yani Türkiye'de hortumlanan parayla, 7 tane olimpiyat stadı inşa edilebilir. Bu yenen para, doğmamış yetimlerin parasıdır. Bunların hesabı tek tek sorulacak ve adalet önüne getirilecek. '' Bakan Vecdi Gönül, AK Parti iktidara geldiğinde çok hızlı çalışarak ülkenin refah düzeyini yükselttiğini de ifade ederek, şöyle devam etti 
     ''Enflasyonu tek haneli rakamlara indirdik. 1.5 yıl önce milletimizden aldığımız yetkiyle ülkeyi yönetiyoruz. Yerel yönetimlerin de desteği arkamızda. Yerel yönetimlerden tekrar destek alacağız. Bu da sizlerin oylarıyla olacak. Kılıcın keskin olmasını istiyorsanız bize kuvvet vereceksiniz, bu da 28 Mart mahalli idareler seçimidir. Merkez iktidarla taşra iktidarı pekiştiğinde büyük bir güç odağı olacak.'' Gönül, 1.5 yıl önce seçim meydanlarında verilen bütün sözlerin yerine getirildiğini de söyledi. 
     
</TEXT>
</DOC>
