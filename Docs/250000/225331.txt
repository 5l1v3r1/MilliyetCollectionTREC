<DOC>
<DOCNO> 225331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/ekonomi/eko09.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelliye düşük ücret verilemeyecek 
</HEADLINE>
<TEXT>

   ANKARA Milliyet 
   
   Çalışma Bakanlığı yönetmeliğine göre, engelli, eski hükümlü veya terör mağduru işçiler diğer işçilerin yararlandığı sosyal yardımlardan aynen yararlanacak, tekil ya da toplu iş sözleşmelerinde bu işçiler aleyhine hükümler yer almayacak. 
   
   İşverene teşvik 
   Engellilerin yapabilecekleri işler dışında sağlıklarına zarar verecek diğer işlerde çalıştırılmaları da yasaklandı. İmzaya açılan Bakanlar Kurulu kararnamesine göre ise 50 ve üzerinde işçi çalıştıran işyerlerinde yüzde 6 olan engelli, eski hükümlü ve terör mağduru çalıştırma oranı, yüzde 4 engelli, yüzde 2 eski hükümlü, yüzde 1 terör mağduru ve yüzde 1 de işverenlerin tercihine göre engelli veya eski hükümlü olmak üzere toplam yüzde 8'e çıkarılıyor. Bu oranların üstünde engelli, eski hükümlü ve terör mağduru çalıştıran işyerleri de teşvik edilecek. 
   
   
</TEXT>
</DOC>
