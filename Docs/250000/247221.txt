<DOC>
<DOCNO> 247221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur29.html </URL>
<DATE> 2004/06/11/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Pazar günü miting nedeniyle bazı yollar trafiğe kapatılacak... 
</HEADLINE>
<TEXT>

     Şişli Abide-i Hürriyet Meydanı'nda 13 Haziran Pazar günü yapılacak ''Savaşa Tecrit Barış İçin Diyalog'' mitingi nedeniyle bazı cadde, sokak ve bağlantı yolları trafiğe kapatılacak. 
     İstanbul Emniyet Müdürlüğü'nden yapılan açıklamaya göre, söz konusu açıkhava toplantısı dolayısıyla, saat 10.00-17.00 arasında, Darülaceze, Piyalepaşa, Çağlayan Vatan, Kağıthane, Dr. Cemil Bengü, İzzetpaşa, Abide-i Hürriyet, 28 Nisan, Halide Edip Adıvar, Fevzi Çakmak caddeleri trafiğe kapalı olacak. 
     Bu caddelerin yanı sıra Feriköy Kasap, Akar, Eğitim, Ayazma, Gürun, Fırın Arkası, 1. Fırın Aralığı, Çınar, Çağlayan Top Sahası Yanı, Egemen, Yurt, Kanarya, Zafer, Yavuz, Avcılar ve Yeni Yol sokaklar da trafiğe kapatılacak. 
     Ayrıca, Kasımpaşa ve Okmeydanı'ndan Piyalepaşa Bulvarı'na katılım, Okmeydanı-Piyalepaşa Bulvarı'ndan Çağlayan yönüne katılım, D-100'den Çağlayan ve Kasımpaşa'ya katılımlar, Vatan Caddesi Çağlayan çıkışı, Mecidiyeköy'den Çağlayan gidiş Kuştepe ışıklar, Şişli'den Çağlayan gidişi Hürriyet ışıklar, Kağıthane Caddesi'nden Çağlayan'a çıkış, Okmeydanı kavşağından Darülaceze Caddesi'ne geliş, TEM'den Darülaceze Caddesi'ne geliş, Piyalepaşa'dan Darülaceze Caddesi'ne geliş, Perpa'dan Darülaceze'ye geliş, Gürsel Mahallesi gelişi, Halide Edip Caddesi-Şişli gelişi, Şişli'den Çağlayan'a geliş noktaları da trafiğe kapalı olacak. 
     
     ALTERNATİF YOLLAR 
     Açıklamaya göre, Kasımpaşa'dan Çağlayan yönüne gidecek sürücüler Okmeydanı-Kağıthane, Okmeydanı'ndan Piyalepaşa yönüne gidecek sürücüler Haliç Hasköy istikametini, Kağıthane'den Çağlayan yönüne gidecekler, Okmeydanı-Sütlüce-Çeliktepe ve Gültepe, Vatan Caddesi'nden Çağlayan yönüne gidecek sürücüler Kağıthane-Gülbağ-Mecidiyeköy, D-100'den Çağlayan ve Piyalepaşa yönüne gidecek sürücüler Okmeydanı ve Mecidiyeköy-Balmumcu istikametini, Mecidiyeköy'den Çağlayan yönüne gidecekler E-5 veya Şişli yönünü, Şişli'den Çağlayan yönüne gidecek sürücüler E-5'ten Mecidiyeköy-Kuştepe-Dereyolu istikametini, Okmeydanı'ndan Mecidiyeköy'e gidecekler E-5 istikametini, TEM ve Okmeydanı'ndan Şişli yönüne gidecekler de Haliç veya Mecidiyeköy istikametini kullanabilecek. 
     
</TEXT>
</DOC>
