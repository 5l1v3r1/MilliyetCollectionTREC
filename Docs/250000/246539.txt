<DOC>
<DOCNO> 246539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonsiy21.html </URL>
<DATE> 2004/06/09/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Sezer'den DEP yorumu Mahkeme kararı bu. Söyleyebileceğim ne olabilir 
</HEADLINE>
<TEXT>

     Cumhurbaşkanı Ahmet Necdet Sezer, kapatılan DEP'in 4 eski milletvekili hakkında verilen tahliye kararı konusunda, ''Mahkeme kararı bu. Söyleyebileceğim ne olabilir ki '' dedi. 
     Sezer, Arnavutluk Dışişleri Bakanı Kastriot İslami ve beraberindeki heyeti, Çankaya Köşkü'nde kabul etti. 
     Kısa süre görüntü alınmasına izin verilen kabul, basına kapalı gerçekleşti. 
     Cumhurbaşkanı Sezer, kabul öncesinde bir gazetecinin, kapatılan DEP'in 4 eski milletvekili hakkında verilen tahliye kararına ilişkin değerlendirmesini sorması üzerine, ''Mahkeme kararı bu. Söyleyebileceğim ne olabilir ki '' dedi. 
     Sezer, Kolombiya'nın Türkiye'de akredite Viyana Büyükelçisi Jose Serrano Cadena'yı da kabul etti. Büyükelçi Cadena, kabulde Sezer'e ''güven mektubu''nu sundu, sekreteryasını takdim etti. 
     Sezer, Cadena ve sekreteryası ile hatıra fotoğrafı çektirdi. 
     
</TEXT>
</DOC>
