<DOC>
<DOCNO> 205088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sondun20.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da "seks antrenörü" iş başında... 
</HEADLINE>
<TEXT>

     Futbol, basketbol, voleybol ve diğer çeşitli spor dallarının antrenörlüğünden sonra, şimdi de ''seks antrenörlüğü'' ortaya çıktı. 
     Köln kentinde yaşayan Barbara Gold 38 adlı bir kadın, kendisinin ''seks antrenörü'' olduğunu belirterek, kadınların cinsel sorunlarına çözüm bulduğunu söylüyor. 
     Gold, Kölner Express gazetesinin internet sayfasına yaptığı açıklamada, ''Kadınlar bana gelerek, eşleriyle konuşamadıkları cinsel sorunlarını ve tatminsizliklerini anlatıp rahatlıyorlar. Başlangıçta hepsi utanıyor, kızarıyor, ancak konuştukça açılıyor ve tüm cinsel sorunlarını ve isteklerini anlatıyorlar'' dedi. 
     Kadınların iyi bir seks için yatakta ''kafalarını boşaltmaları'' gerektiğini söyleyen Gold, uygun şartlarda her kadının cinsel tatmine ulaşabileceğini, bunun için sadece penisin büyüklüğünün önemli olmadığını belirtti. 
     Her şeyden önce kadının, kendisini bir dişi gibi hissetmesi gerektiğini ifade eden Gold, ''Kadın, kendisini gerçek bir dişi gibi hissederse, daha fazla cincel enerji saçar'' diye konuştu. 
     Gold, cinsel sorunlarını anlatan kadınlar arasında, bağlanmaktan hoşlanan 3 çocuklu bir kadınla hiç orgazm olmadığını itiraf eden bir iş kadını ve bir kadınla ilişki kurmak isteyen bir kız öğrencinin de bulunduğunu söyledi. 
     Anne S. 37 adlı bir kadın, Gold'un terapilerinden memnun kaldığını belirterek, ''Eşimle daha fazla seks istiyordum. Bunu nasıl başaracağımı bilmiyordum. İsteklerim hakkında konuşamıyordum. Gold ile bunu başarmam kolay oldu. Sadece yerde oturup konuştuk. Başka insanların da bu konularda sorunları olduğunu bilmek insanı rahatlatıyor. Terapiden sonra eve gittiğimde eşim cinsel yaşamımızdaki değişikliğe şaşırdı'' dedi. 
     
</TEXT>
</DOC>
