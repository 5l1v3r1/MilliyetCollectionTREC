<DOC>
<DOCNO> 245932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun26.html </URL>
<DATE> 2004/06/07/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Skandal büyüyor... ABD, resmen ihlali savundu 
</HEADLINE>
<TEXT>

     Avustralya televizyonunun bir haber programında, ABD ordusunun geçen yıl Uluslararası Kızılhaç Komitesi'ne gönderdiği bir mektupta, Amerikan güçlerinin elindeki Iraklıların, savaş esirlerine muameleyle ilgili uluslararası kurallara dahil olamayabileceğini bildirdiği kaydedildi. 
     AP ajansına göre, Avustralya televizyonunda bu gece yayınlanacak Four Corners Dört Köşe programının haberinde, Bağdat'ta ABD askeri savcısı Albay Marc Warren'ın yanında çalışan Avustralyalı askeri yetkili Binbaşı George O'Kane'in, Kızılhaç'ın Amerikan muhafızlarının esirlere kötü muamelesiyle ilgili kaygılarına ilişkin ABD ordusunun yanıt mektubunun taslağının hazırlanmasında yardım ettiği bildirildi. 
     Habere göre, 24 Aralık 2003 tarihli mektupta, ''Amerikan ordusunun, askeri güvenlik çok gerektirdiğinde, alıkonanların güvenliğinin tam Cenevre Sözleşmesi'nin koruması altında olmayacağı görüşünde olduğu'' ifade edildi. 
     Mektubun, Kızılhaç'ın, Bağdat'taki Ebu Garib cezaevinde, tamamen karanlıkta ve çıplak halde bulunan esirlerle ilgili kaygılarına yanıt olduğu belirtildi. 
     AP ajansı, haber programının ön bilgilerinden söz konusu mektubun, Kızılhaç'ın eline geçip geçmediğinin anlaşılamadığını kaydetti. 
     
</TEXT>
</DOC>
