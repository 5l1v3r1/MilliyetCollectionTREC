<DOC>
<DOCNO> 202459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun42.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri Tikrit'te gövde gösteri yaptı 
</HEADLINE>
<TEXT>

     Amerikan askerleri, devrik Irak lideri Saddam Hüseyin'in doğum yeri olan ve kalesi kabul edilen Tikrit'te gövde gösterisi yaptı. 
     Tikrit'teki AFP muhabiri, Saddam Hüseyin'in yakalanmasının ardından, yanlılarının gösterilerine sahne olan kente, 4. Piyade Tümeni'nin 122. taburundan 300 kadar askerin 30 tank ve zırhlı araçla girdiği sırada 2 helikopterin de havada bulunduğunu bildirdi. 
     Amerikalı Yarbay Steven Russell, gazetecilere yaptığı açıklamada, bu gösterilere atıfta bulunarak, ''Halk arasında küstahça bir tutumun yayılmaya başladığını'' söyledi ve ''Onlara koalisyon kuvvetlerinin desteğiyle hükümetlerinin kentteki güvenliği sağlayacağını hatırlatmak gerekiyordu, bunun için kente girdik'' dedi. 
     Protesto gösterilerinin yasaklandığı Tikrit'te dün ve bugün Saddam Hüseyin'e destek gösterileri düzenlenmişti. 
     
</TEXT>
</DOC>
