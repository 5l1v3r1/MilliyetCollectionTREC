<DOC>
<DOCNO> 209549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/siyaset/siy20.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Selvi İncirlik üssü yolgeçen hanı oldu    ANKARA Milliyet 

   CHP Genel Başkan Yardımcısı Cevdet Selvi, İncirlik Üssü'nün, "yolgeçen hanı" olduğunu, bunun hukuken doğru olmadığını ifade etti. 
   Selvi, hükümetin Türkiye'yi dış politika konusunda "şamar oğlanına" dönüştürdüğünü, ihanetin moda haline geldiğini belirtti. Cevdet Selvi, "Madem ekonomi bu kadar güzel, neden bir yılı aşkın süredir işsizlerin sayısı artıyor, yoksulluk ve açlık giderek yaygınlaşıyor " diye sordu. 
   
   CHP'li Başkan'dan Namoğlu'na eleştiri    İSTANBUL Milliyet 

   CHP Beşiktaş İlçe Başkanı Müslim Eriş, İstanbul Büyükşehir Belediye Başkanı Ali Müfit Gürtuna'nın CHP'den belediye başkan adayı olmasının sözkonusu olamayacağını belirterek, "Kendisi rüzgar önündeki bir yaprağa benziyor" dedi. Eriş, Ortaköy'de düzenlediği basın toplantısında, Beşiktaş Belediye Başkanı Yusuf Namoğlu'nun Beşiktaş'ta 100 bin gazete dağıttırarak, daha önce CHP'li belediye başkanı döneminde yapılan bazı hizmetleri kendisi yapmış gibi gösterdiğini iddia etti. 
   
   Bir ABD heyeti Batman üssünde    ARİF ARSLAN Batman DHA 

   ABD'nin Irak operasyonu öncesi yığınak yaptığı Batman Hava Üssü'ne iki gün önce beş kişilik bir ABD'li heyetin geldiği ve inceleme yaptığı öğrenildi. İncirlik'ten sonra Batman'da da hareketlilik başladı. Aralarında ABD'li subayların da bulunduğu bir heyet iki gün önce Batman Hava Üssü'ne gelerek incelemelerde bulundu. İncirlik'in yanı sıra Batman'daki üssün de ABD'li askerlerin transferinde kullanılabileceği ifade edildi. 
   
   
</TEXT>
</DOC>
