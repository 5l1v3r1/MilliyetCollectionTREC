<DOC>
<DOCNO> 245509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/spor/yaksoy.html </URL>
<DATE> 2004/06/05/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Magna Carta 
</HEADLINE>
<TEXT>



Kişiye özel kanun çıkarılabilir mi Çıkarılmaması lazım diye düşünürsünüz. Ama, anlaşılan hiç de öyle olmuyor. Esasında oturmuş demokrasilerde, kanunlar farklı görüşlü partiler gelse de kolay kolay değiştirilmezler. Bu o toplumun sağlam temellerde oturduğunu gösterir. Eğer toplumda anlayışlar ve partiler değişirken oturmuş kanunlar da değişiyorsa, o toplumun huzura kavuşmamış olduğu düşünülmelidir. 
Mesela, kişiye özel kanunlar çıkarılıyor dedikoduları ortalıkta dolaşıyorsa, o zaman bu kanun gelecek yeni bir parti veya farklı bir anlayışla tekrar değiştirilecek demektir. Ve işin ciddiyeti, kuralların yürütülmesi, yönetilmesi anlamını kaybeder. 
Bu politikada da, ekonomide de, sporda da böyledir. 1215'te çıkarılan Magna Carta'nın h l yürürlükte olduğunu düşünebiliyor musunuz 
Kanun yapıcılar, toplumun yararını düşünerek, kendi menfaatlerini unutarak, değişmez kurallar koymalıdırlar. Kırmızıda geçerseniz, ölebilirsiniz. Bunun geri dönüşü yoktur. Sporda da kişilere özel kanunlar ortaya atarsanız, kendi kalenize gol atıyorsunuz demektir. Bunun ileride ne size, ne de spora faydası olur. 


</TEXT>
</DOC>
