<DOC>
<DOCNO> 200272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/guncel/agun.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme kararı 
</HEADLINE>
<TEXT>
   İslamda cami yoktur 
   Ankara 23. Asliye Hukuk Mahkemesi, minare altında kalan araç için açılan davada Hazine'yi tazminata mahk m ederken, kararında 'Cami yapmak bir anlamda dini şekle boğmaktır' dedi 
      ŞERİF ÇIRAY Ankara, ANKA 
   
   Ankara 23. Asliye Hukuk Mahkemesi, Şakir Aydoğdu'nun yıkılan minare altında kalan aracı için açtığı alacak davasında Hazine'yi tazminata mahk m ederken, kararında, "İslamda cami diye bir kavram yoktur. Dinin kaynağı Allah'tır. Cami yapmak bir anlamda dini şekle boğmaktır" ifadesini kullandı. Aydoğdu da, "Caminin üstünde Diyanet İşleri levhası var. Ama onlar ink r etti. Camide de kendi atadıkları imam var. Daha sonra valiliğe minarenin hatalı yapıldığını belirten bir yazı gönderdiler. Her gittiğimde beni farklı yerlere gönderip yalan söyleyince ben de bu yola başvurdum" dedi. 
   
   5 milyar alacak davası 
   Batıkent'teki Mevlana Celaleddin - i Rumi Camii'nin minarelerinden biri, 2000'de çıkan bir fırtınada Aydoğdu'nun aracının üstüne yıkıldı. Aydoğdu, zararının karşılanması istemiyle Diyanet İşleri Başkanlığı, Yenimahalle Belediyesi ve cami derneği aleyhine 5 milyar liralık alacak davası açtı. 
   Belediye ve derneğin davanın reddini isteyen taleplerini mahkeme uygun görürken, Diyanet adına Başbakanlık temsilcisi olarak duruşmaya gelen Hazine vekili, caminin Diyanet denetiminde olmadığını, imamın Diyanet tarafından atanmadığını savundu. Diyanet İşleri Başkanlığı Teknik Hizmetler Müdürlüğü de, Ankara Valiliği'ne gönderdiği yazıda şu görüşlere yer verdi 
   "Yapılan incelemede minarenin 66 metre yüksekliğinde betonarme olarak inşa edildiği, beton kalitesinin düşük olduğu, farklı zamanda dökülen betonda ek yerlerinde aderansı sağlayacak tedbir alınmadığı... ayrıca minarenin herhangi bir hesaba dayanmadan yapıldığı tespit edilmiştir." 
   Ancak h kim İsmail Bilgin, yargılama sonucu 23 Eylül'de verdiği kararında Diyanet İşleri'ni kusurlu bularak, 4 milyar 635 milyon liranın Hazine'den yasal faiziyle alınmasına karar verdi ve özetle şu ifadeleri kullandı 
   İslamda cami diye bir kavram yoktur. Nedenine gelince dinin kaynağı Allah'tır. Evren Allah'ın mülküdür. Kul evrenin her yerinde ibadet yapabilir. Cami yapmak bir anlamda dini şekle boğmaktır.Hz. Muhammed zamanında yapılan bir cami veya mescidin olduğunu kimse öne sürememektedir. O zaman yapılmaya kalkışılan bir mescidin bilfiil Hz. Muhammed tarafından yıkıldığı, İslam üzerinde söz sahibi olan, çıkarcı olmayan din adamlarınca kaynak kitaplara yazılmaktadır.İslamda toplu namaz olarak sadece cuma vardır. Cami ve mescide bu namazdan dolayı ihtiyaç duyulmuştur. 
   Kuran'la bağdaşmaz    Marmara Üniversitesi İlahiyat Fakültesi Öğretim Üyesi Prof. Dr. Saim Yeprem Cami kelimesi toplayıcı anlamına gelir. 'Cami yoktur' demek Kuran'la bağdaşmaz. Kuran'da kelime olarak 'namaz kılınan yer' anlamında mescit kullanılıyor. Bu da 'secde edilen yer' demektir. 'Allah'ın mescitlerini iman edenler imar eder' anlamında ayet var. Kuran'da mescit kavramı açıkça zikrediliyor. Cami de mescit kelimesinin sıfatı olarak kullanılıyor. Toplayan mescit, büyük mescit anlamına geliyor. Halk dilinde de kısaltılmış şekli cami. Cami yapmak dini şekle boğmak değildir, hayır yapmaktır. İslam geleneğinde Peygamber'in bir hadisine dayalı olarak, 'devam eden sadaka' anlamına gelen işlerden biridir. Peygamber Efendimiz kendisi bizzat çalışarak Medine'de mescit yapmıştır. 
   
   
</TEXT>
</DOC>
