<DOC>
<DOCNO> 213799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/guncel/gun05.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maganda'dan DHA muhabirine dayak 
</HEADLINE>
<TEXT>

   Doğan Haber Ajansı muhabiri Cesur Sert haber yapmak için gittiği barda, bir işadamının oğlu tarafından dövüldü 
      
   Doğan Haber Ajansı magazin muhabiri Cesur Sert, bir barda uğradığı saldırı sonucu yaralandı. Alsancak'taki bir barda, İzmir'in tanınmış bir işadamının oğlu Akşit E.'nin 33 , bara haber yapmak için gelen Sert'i önce sözle taciz ettiği, ardından tekme attığı öne sürüldü. Olayın büyümemesi için bardan çıkan Sert'i takip eden E.'nin, bu kez elindeki bardağı Sert'in yüzüne vurduğu belirtildi. Yüzünden yaralanan Sert'i gazeteci arkadaşları Özel Sağlık Hastanesi'ne kaldırırken, aşırı alkollü olduğu bildirilen E. beraberindekilerle olay yerinden kaçtı. Yüzüne 25 dikiş atılan Sert'e, İzmir Adli Tıp Kurumu "10 gün iş göremez" raporu verdi. Alsancak Karakolu'na giden Sert şik yetçi olurken, polisin saldırganı aradığı bildirildi. 
   
   
   
</TEXT>
</DOC>
