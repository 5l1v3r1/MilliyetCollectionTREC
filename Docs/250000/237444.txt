<DOC>
<DOCNO> 237444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun39.html </URL>
<DATE> 2004/05/05/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Rumsfeld, işkenceler için yine açıkça özür dilemedi 
</HEADLINE>
<TEXT>

     ABD Savunma Bakanı Donald Rumsfeld, Amerikan askerlerinin Iraklı tutuklulara yaptığı işkenceden ötürü açıkça özür dilemedi. 
     ABC televizyonundaki bir programa katılan Rumsfeld, sunucunun ''Özür dilemeye hazır mısınız'' sorusuna şöyle yanıt verdi ''Hay Allah Bizim gördüğümüz o fotoğrafları gören herkes, her Amerikalı kendini Irak halkından özür dilemeye hazır hisseder...'' İşkencenin ''kabul edilemez'' olduğunu söyleyen Rumsfeld, işkence gören Iraklı tutuklulara tazminat ödenip ödenmeyeceğine ilişkin soruya da, ''bazı koşullarda tazminat ödenebileceği'' yanıtını verdi. 
     Rumsfeld, dün akşam da basın toplantısında açıkça özür dilememişti. Bakan, daha çok Amerikan yönetimini savunmuş, işkence meselesinin ABD'nin dünyadaki görüntüsüne zarar verdiğini söylemişti. 
     Bağdat'taki Ebu Garib cezaevinde Amerikan askerlerinin yaptığı işkenceleri gösteren fotoğraflar dünyada infial uyandırmıştı. 
     
</TEXT>
</DOC>
