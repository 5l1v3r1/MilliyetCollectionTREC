<DOC>
<DOCNO> 223759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/soneko33.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta 289 trilyon lira iç borç ödeyecek... 
</HEADLINE>
<TEXT>

     Hazine, gelecek hafta toplam 289 trilyon lira iç borç servisi yapacak. 
     Hazine, 24 Mart Çarşamba günü 278 trilyon lirası piyasaya, 4 trilyon lirası da kamu kurumlarına yapılan satışların geri ödemesi olmak üzere toplam 282 trilyon lira borç ödemesi yerine getirecek. 
     Hazine'nin bu tarihte yapacağı ödemenin 186 trilyon lirası Türk Lirası cinsinden 96 trilyon lirası da döviz cinsinden olacak. 
     Ayrıca Hazine, 26 Mart Cuma günü tamamı döviz cinsinden olmak üzere piyasaya 7 trilyon lira iç borç ödemesi yerine getirecek. Hazine, Mart ayında, 1 katrilyon 135 trilyon lirası çalışanları tasarrufa teşvik hesabı ödemesi olmak üzere toplam 13 katrilyon 777 trilyon lira iç borç servisi yerine getirecek. 
     Çalışanları tasarrufa teşvik hesabı ödemesi dışında tutulduğunda Hazine, Mart ayında, 11 katrilyon 524 trilyon lirası piyasaya olmak üzere toplam 12 katrilyon 642 trilyon lira iç borç servisi yapacak. 
     
</TEXT>
</DOC>
