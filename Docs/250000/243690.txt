<DOC>
<DOCNO> 243690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/ekonomi/eko05.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat'ın başında Agnelli kalmadı 
</HEADLINE>
<TEXT>


Fiat Grubu'nun Başkanı Umberto Agnelli öldü. Grubun başına Agnelli soyadını taşıyan bir halef bulunmasının neredeyse imk nsız olduğu ifade ediliyor 

EKONOMİ SERVİSİ 

İtalyan otomotiv devi Fiat Grubu'nun Başkanı Umberto Agnelli, 69 yaşında kansere yenik düşerek önceki akşam vefat etti. Hukuk Fakültesi mezunu olan Umberto Agnelli, geçen yıl ağabeyi Gianni'nin vefatının ardından 23 Ocak 2003'te Fiat Grubu'nun başına geçmişti. Umberto Agnelli, aynı zamanda FC Juventus'un da onursal başkanıydı. 
Zor bir dönemdeyken şirketin başına geçen Agnelli'nin ölümü sonrasında Murahhas Üye Giuseppe Morchio'nun Fiat'ın yeniden yapılanmasında rehber görevini üstlenebileceği düşünülüyor. Bir diğer görüşse Agnelli ailesinin avukatı Franzo Grande Stevens'in şirketin yeni başkanı olacağı. Fiat Grubu'nun başına Agnelli soyadını taşıyan bir halef bulunmasının neredeyse imk nsız olduğu belirtiliyor. Umberto Agnelli'nin oğlu Giovanni Alberto da 1997'de 33 yaşında kanserden ölmüştü. Umberto Agnelli'nin babası Edoardo Agnelli 1935'te uçak kazasında ölürken, Gianni Agnelli'nin oğlu Edoardo ise 2000'de intihar etmişti. Yönetimde aileden sadece John Elkann kaldı. 


</TEXT>
</DOC>
