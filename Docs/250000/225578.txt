<DOC>
<DOCNO> 225578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur02.html </URL>
<DATE> 2004/03/25/ </DATE>
<TIME> 01.20 </TIME>
<AUTHOR>  </AUTHOR>
<HEADLINE>
Üniversiteli kıza kapkaç şoku 
</HEADLINE>
<TEXT>

     İzmir'in Buca İlçesi'nde üniversite öğrencisi genç kızın başına sert cisimle vuran kişi, kızın çantasını alarak kaçtı. 
     AA muhabirinin aldığı bilgiye göre, Şirinyer 585 2 sokakta kimliği henüz belirlenemeyen bir kişi, Nezahat Akdana'nın 19 önünü keserek, başına sert bir cisimle vurup çantasını ve fotoğraf makinasını alarak kaçtı. 
     Nezahat Akdana, Bozyaka SSK Hastanesi'ne kaldırıldı. Akdana'nın hayati tehlikesinin bulunmadığı öğrenildi. 
     Ege Üniversitesi Endüstri Elektronik Bölümü 1. sınıf öğrencisi olduğu belirlenen genç kızın çantasında kimlik kartı, bankamatik kartı ve 7 milyon lira para bulunduğu belirlendi. 
     Üniversite öğrencisinin çantasını alan gaspçının yakalanması için başlatılan çalışmaların sürdürüldüğü bildirildi. 
     
     CEP TELEFONUNU VERMEYİNCE BIÇAKLANDI 

     Konak ilçesi Anafartalar Caddesi'nde ise Ömer Elden'in 15 karşısına çıkan ve henüz kimliği belirlenemeyen bir kişi, Elden'in cep telefonunu almak istedi. Saldırgan, telefonunu vermek istemeyen Ömer Elden'i sağ kalçasından bıçaklayarak kaçtı. 
     Bozyaka SSK Hastanesi'ne kaldırılan genç, tedavi gördükten sonra taburcu edildi. 
     

     
</TEXT>
</DOC>
