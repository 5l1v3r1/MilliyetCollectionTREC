<DOC>
<DOCNO> 235878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/soneko25.html </URL>
<DATE> 2004/04/29/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Merkez Bankası resmi rezerv varlıkları 34.4 milyar dolara indi 
</HEADLINE>
<TEXT>

     Merkez Bankası'nın resmi rezerv varlıkları, 31 Mart itibarıyla 34 milyar 428 milyon dolar oldu. 
     27 Şubat tarihi itibarıyla 34 milyar 786 milyon dolar olan resmi rezerv varlıkları, 358 milyon dolar azalarak 31 Mart tarihi itibarıyla 34 milyar 428 milyon dolara indi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Mart itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının 32 milyar 690 milyon dolarını döviz varlıkları konvertible dövizler , 166 milyon dolarını IMF rezerv pozisyonu, 6 milyon dolarını SDR, 1 milyar 566 milyon dolarını da altın oluşturdu. 
     Banka'nın 27 Şubat'ta döviz varlıkları konvertible dövizler 33 milyar 142 milyon dolar, IMF pozisyonu 167 milyon dolar, SDR'ler 6 milyon dolar, altın da 1 milyar 471 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Mart sonu itibariyle 24 milyar 734 milyon doları anapara, 6 milyar 886 milyon doları da faiz olmak üzere, toplam 31 milyar 620 milyon dolar çıkış olduğu görülüyor. 
     Mart sonu itibarıyla bir önceki aya göre şarta bağlı döviz yükümlülüklerinin toplamı, 350 milyon dolar azalarak 16 milyar 364 milyon dolardan 16 milyar 14 milyon dolara indi. 
     
</TEXT>
</DOC>
