<DOC>
<DOCNO> 215905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/spor/spo04.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Saidou sürprizi 
</HEADLINE>
<TEXT>

   Trabzon, İstanbulspor'un yıldızıyla yeni sezon için el sıkıştı. Aynı takımdan Musa Kuş ve Güven'in yanı sıra Adanasporlu İbrahim de gündeme alındı 
      
   Transfer bitmedi 
   BORDO - Mavili yönetim, yeni Teknik Direktör Ziya Doğan'ın raporu doğrultusunda yeni sezonun transfer çalışmalarına erken başladı. Yöneticilerin, uzun bir süredir gündemde olan İstanbulsporlu Saidou ile prensipte anlaştığı açıklandı. Yıldız futbolcunun gelen teklifi kabul ettiği ve şimdiden yeni sezon için Bordo - Mavililer'e söz verdiği öğrenildi. 
   
   Listesi kabarık 
   TRABZONSPOR yönetiminin, aynı takımda forma giyen Musa Kuş ve Güven'in yanı sıra Adanaspor'da top koşturan İbrahim ile de görüştüğü iddia edildi. Bu arada Teknik Direktör Ziya Doğan, Başkan Atay Aktuğ ile görüşerek, takımın son durumuyla ilgili olarak detaylı bir rapor verdi. Doğan'ın, "İyi bir seri yakalarsak, Şampiyonlar Ligi yolunu açarız" dediği öğrenildi. 
   
   
</TEXT>
</DOC>
