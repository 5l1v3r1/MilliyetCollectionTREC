<DOC>
<DOCNO> 213665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/spor/spo15.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Adanaspor'a iki takviye    MADDİ imkansızlıklar nedeniyle altı oyuncusunu kaybeden Adanaspor dün iki futbolcuya imza attırarak transferi tamamladı. Turuncu - Beyazlılar, Diyarbakırspor'dan Ümit Ozan ve Akçaabat Sebatspor'dan Yusuf Tokaç ile sezon sonuna kadar sözleşme imzaladı. 
   
   Hietanen veda etti    DENİZLİSPOR'UN Finlandiyalı futbolcusu Hietanen, İspanya'nın Las Palmas takımıyla anlaştı. Alacağına karşılık bonservisini elde eden futbolcu dün arkadaşlarına veda etti, kentten ayrıldı. 
   
   Baidoo döndü    BAİDOO'NUN Ankaragücü hasreti sona erdi. Sarı - Lacivertliler ile bu sezon yollarını ayıran Gineli futbolcu, dün Başkan Cemal Aydın ile görüştü ve her konuda anlaşma sağladı. Oyuncunun, Başkent ekibiyle bir yıllık sözleşme imzaladığı ifade edildi. 
   
   İlginç protesto    SÜPER Lig'de bu sezon hayal kırıklığı yaratan Bursaspor'da, Galatasaray maçı öncesi ilginç bir protesto başladı. Bir grup taraftar, takım 3 puana ulaşana kadar sakal bırakma kararı aldı. Bursasporlu Esnaflar Derneği Başkanı Fevzinur Dündar, başarısızlığı yönetimin beceriksizliğine bağladı. 
   
   
</TEXT>
</DOC>
