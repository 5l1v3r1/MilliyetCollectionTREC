<DOC>
<DOCNO> 205530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/spor/spo02.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaklabanlık asla yapmam 
</HEADLINE>
<TEXT>

Yabancı futbolculara daha fazla tahammül edildiğini açıklayan Kanarya’nın yıldızı, "Kendimi farklı noktalara çıkarmak isteseydim, futbol dışı konularla gündeme gelirdim" dedi 
     Özel röportaj YUSUF KOBAL 

     Herkesi seviyorum’ 
     FENERBAHÇE’NİN tecrübeli isimlerinden Ceyhun Eriş, son dönemlerde taraftarlar ve takım içinde yaşanan gerilimleri Milliyet’e anlattı. Yıldız futbolcu, sinirli ve kin tutan bir yapıya sahip olmadığını dile getirip, "Ne yapıyorsam başarı için, Fenerbahçe için yapıyorum. Arkadaşlarımla çok iyi anlaşıyorum. Taraftarlarla sıkıntım oldu, ama bir hafta sonra geçti" dedi. 
     
     Sorunum olamaz’ 
     KÖTÜ bir insan olmadığını da dile getiren Ceyhun, tepkilerin başarısızlıkta ortaya çıktığını söyledi. Tecrübeli futbolcu şunları söyledi "Olaylar abartılıyor. Ortega ile pas yüzünden gerginlik yaşadık. Ama bu kişisel değil. Maçtan sonra konuştuk, tatsızlığı çözdük. Benim için takım oyunu oynamıyor diyorlar. Bu takım içinde şahsım adına ne yapabilirim ki " 
     
     Formüller belli’ 
     CEYHUN ön plana çıkmak için sadece saha içi bencilliğin yeterli olmadığını açıkladı. Fenerbahçe’nin yıldızı, "Ön plana çıkmanın yolu bu değil. Bunu isteseydim bin türlü şaklabanlıklar yapardım. Ama bunu asla düşünmedim. Tepki almamak için en yakınımdakine pası verir, topu atarım. Ama takıma katkım azalır. Elimi taşın altına sokuyorum ve bunu yapmaya devam edeceğim" ifadelerinikullandı. 
     
     Özveri gerekiyor’ 
     KADRO kalitesi olarak daha üst sıraları hak ettiklerini açıklayan Ceyhun, herkesin daha fazla özveri göstermesinin gerektiğini vurguladı. Takımda devamlılık isteyen tecrübeli oyuncu, "Ben teknik direktör olsaydım, Ceyhun’a 90 dakika şans verirdim. Çünkü onun neler yapabileceğini ben biliyorum. Tek isteğim, yabancılar kadar bize de tahammül edilmesi" diye konuştu. 
     
Favori Morales      GOLCÜ arayışlarını sürdüren Fenerbahçe, Uruguaylı Morales’in transferine ağırlık verdi. Sarı-Lacivertliler’in bonservis pazarlıklarını sürdürdüğü ve golcü futbolcu ile 2.5 yıllık imza atmayı planladığı öğrenildi. 
     MORALES’İ bir dönem Galatasaray’ın da istediği açıklandı. Ahmet Ceyhan’ın Uruguaylı oyuncuyu izlediği ve kulübüyle görüştüğü vurgulandı. Son anda çıkan pürüzlerin transferi engellediği bildirildi. 
     
PFDK’dan ağır ceza      FENERBAHÇE Yönetimi’ndeki görevlerinin yanı sıra Beylerbeyi A.Ş.’nin de sahibi olan Sadettin Saran ile Hakan Bilal Kutlualp’e PFDK’dan ağır fatura çıktı. İki yönetici, Beylerbeyi Stadı’nın ses anons sisteminin arızası nedeniyle iki ay hak mahrumiyeti cezasına çarptırıldı. Disiplin Kurulu ayrıca G.Saray ile G.Birliği’ne de ihtar cezası verdi. 
     



 SPOR 























</TEXT>
</DOC>
