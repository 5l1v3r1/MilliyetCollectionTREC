<DOC>
<DOCNO> 244192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/soneko37.html </URL>
<DATE> 2004/05/31/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
Tüpraş'ın özelleştirilmesi... 
</HEADLINE>
<TEXT>

     Özelleştirme İdaresi Başkanlığı ÖİB , Ankara Bölge İdare Mahkemesi'nin, TÜPRAŞ ihalesi ile ilgili Ankara 10. İdare Mahkemesi'nin aldığı yürütmeyi durdurma kararına karşı, İdare olarak yaptıkları itirazı kabul ettiğini bildirdi. 
     ÖİB'den konuyla ilgili yapılan yazılı açıklamada, TÜPRAŞ'daki yüzde 65.67 oranındaki kamu hissesinin özelleştirilmesine ilişkin İhale Komisyonu kararının iptali istemiyle Ankara 10. İdare Mahkemesi'nde açılan davada ilgili Mahkeme'nin 21 Mayıs'ta yürütmeyi durdurma kararı verdiği hatırlatılarak, şöyle denildi 
     ''Söz konusu Mahkeme'nin kararına karşı İdaremiz tarafından, Bölge İdare Mahkemesi nezdinde yapılan itirazımız kabul edilerek, yürütmenin durdurulması kaldırılmıştır.'' 
     
</TEXT>
</DOC>
