<DOC>
<DOCNO> 213303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/soneko15.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 0.39'luk kayıpla tamamladı... 
</HEADLINE>
<TEXT>

     İMKB Ulusal-100 Endeksi, önceki Cuma günkü kapanışa göre 66.88 puan düşüşle, 1. seansı 17,192.37 puandan tamamladı. 
     Kurban Bayramı tatilinin ardından yapılan ilk seansta, hisse senetlerinin ortalama değer kaybı yüzde 0.39 olarak gerçekleşti. 
     Önceki Cuma günü 17,259.25 puandan kapanan İMKB Ulusal 100 Endeksi, 1. seansa 83.82 puan artışla 17,343.07 puandan başladı. İlk yarıyı 17,291.77 puandan geçen endeks, seans içinde en düşük 17,141.42, en yüksek 17,515.97 puanı gördü. 
     Seans sonunda mali endeks 121.79 puan düşüşle 23,399.01 puana, sanayi endeksi 42.37 puan düşüşle 15,296.32 puana gerilerken, hizmetler endeksi 0.53 puan artışla 9,421.78 puana yükseldi. 
     Böylece, önceki kapanışa göre mali grup hisseler ortalama yüzde 0.52, sanayi grubu hisseler ortalama yüzde 0.28 oranında değer yitirirken, hizmet grubu hisseler ortalama yüzde 0.01 oranında değer kazandı. 
     1. seansta işlem gören toplam 286 hisse senedinden 104'ü değer kazanırken, 105 hisse senedi değer yitirdi, 77 hissenin fiyatında değişiklik olmadı. 
     Seansta, 201 trilyon 560 milyar 432 milyon liralık işlem hacmi oluştu. 
     1. seansta Doğan Holding, Yapı ve Kredi Bankası, Sabancı Holding, Akbank ve İş Bankası C , en yoğun işlem gören hisseler oldu. 
     
</TEXT>
</DOC>
