<DOC>
<DOCNO> 231827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas11.html </URL>
<DATE> 2004/04/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Jennifer Lopez ile Anthony ''sadece arkadaşmış''... 
</HEADLINE>
<TEXT>

     Miami'de birlikte tatil yaparken paparazzilerin objektiflerine sık sık ''takılan'' Jennifer Lopez ile Marc Anthony, ''sadece arkadaş'' olduklarını açıkladı. 
     Internetteki ''etonline'' sitesinin haberine göre, New York'ta Lopez'in ''Inside the Actor's Studio'' için hazırladığı gösteriye romantik şarkılarıyla tanınan Marc Anthony de destek olacak. 
     Miami'deki tatilleri sırasında pek çok paparazzi tarafından görüntülenen ikili, çalışmalarının bundan sonra da devam edeceğini, ancak aralarında aşk olmadığını söyledi. Bu konuda sözbirliği eden ünlü yıldızlar, ''sadece arkadaş'' olduklarını ve aralarında yaşananların da bu düzeyde devam edeceğini ifade etti. 
     Marc Anthony ile Jennifer Lopez'in Miami'de de Lopez'in Richard Gere ile rol aldığı ''Shall We Dance '' filminin müziği olan ''Sway' adlı parçada düet yaptıkları belirtildi. 
     Ünlü şarkıcı Marc Anthony, Jennifer Lopez'in nişanlısı Ben Affleck ile yollarını ayırmasının ardından eşinden boşanmıştı. Bu boşanmanın ardından Lopez ile Anthony'nin Miami'de sık sık birlikte görüntülenmesi, ikilinin arasında romantik bir ilişki yaşandığı şeklinde yorumlanmıştı. 
     
</TEXT>
</DOC>
