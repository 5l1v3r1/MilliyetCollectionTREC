<DOC>
<DOCNO> 230537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/yasam/yas01.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen oğul babasına bir hayat miras bıraktı 
</HEADLINE>
<TEXT>

   Trafik kazasında ölen oğlunun böbreği, 10 yıldır diyaliz makinesi mahk mu olan babaya nakledildi. Teklifi gözyaşları içinde kabul eden Mehmet Sezgin, yeniden hayata döndü 
      ANTALYA DHA 
   
   Böbrekleri çalışmadığı için 10 yıldır diyaliz makinesine bağlı yaşayan çiftçi Mehmet Sezgin 63 , trafik kazasında ölen oğlu Şamil Sezgin'in 24 böbreğinin kendisine takılmasını ağlayarak kabul etti. Önce, "Bu bana hayatı daha acı hale getirir" diyerek teklifi kabul etmeyen Sezgin, zorla ikna edilip oğlunun böbreğiyle yaşama döndü. 
   Mersin'in Anamur ilçesinde üç gün önce trafik kazası geçiren Şamil Sezgin Başkent Üniversitesi Alanya Hastanesi'ne kaldırıldı. Kendisi de böbrek nakli bekleyen altı çocuk babası Sezgin, oğlunun beyin ölümü gerçekleşince organlarını hemen bağışladı. Doktorlar da diyaliz mahk mu babaya, oğlunun böbreklerinin kendisine takılmasını önerdi. Ancak Sezgin bu öneriyi kabul etmedi. 
   
   Doktorlar ikna için uğraştı 
   Şamil Sezgin'in iki böbreği, iki kalp kapakçığı, iki korneasıyla, karaciğer ve pankreası Ankara Başkent Üniversitesi'nden gelen doktorlar tarafından alınarak Ankara'ya götürüldü. 
   Ancak doktorlar "Oğlumun böbrekleriyle yaşayacağıma, ölmeyi tercih ederim" diyen babayı ikna çalışmalarından vazgeçmedi. Sezgin sonunda önceki gece Ankara'ya gitti. Şamil Sezgin'in bir böbreği Başkent Hastanesi'nde babasına takıldı. Ve baba Sezgin, içi el vermese de oğlunun böbreğiyle hayata döndü. 
   Karaciğeri ve pankreası başka hastalara takılan Şamil Sezgin'in diğer organları nakil için bekliyor. 
   
   
   
</TEXT>
</DOC>
