<DOC>
<DOCNO> 225281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sontur31.html </URL>
<DATE> 2004/03/24/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
15 yaşında hamile kalınca... 
</HEADLINE>
<TEXT>

     Sivas'ta, hamileliği nedeniyle Cumhuriyet Üniversitesi Tıp Fakültesi Hastanesi'ne başvuran genç kızın 15 yaşında olduğu tespit edilince, resmi nikahı olmadan birlikte yaşadığı imam nikahlı eşi gözaltına alındı. 
     AA muhabirinin aldığı bilgiye göre, Tokat'ın Turhal İlçesi'nde, 24 haftalık hamile olduğu bildirilen H.O, rahatsızlığı artınca muayene olduğu Turhal Devlet Hastanesi'nden, karın ağrısı teşhisiyle Cumhuriyet Üniversitesi Tıp Fakültesi Araştırma Hastanesi'ne sevk edildi. 
     Burada kayıt işlemleri sırasında H.O'nun 15 yaşında olduğunu ve yanında resmi nikahı olmadan beraber yaşadığı Halil B'nin 23 bulunduğunu öğrenen yetkililer, durumu güvenlik güçlerine bildirdiler. 
     Gözaltına alınan Halil B. ve H.O. ifadeleri alınmak üzere karakola götürüldü. 
     Halil B. ifadesinde, yaklaşık 7 ay önce ailelerinin rızasıyla, resmi nikahları olmadan H.O. ile evlendiklerini belirterek, genç kadının yaşı tutmadığı için sadece imam nikahı kıydırdıklarını söyledi. 
     Mağdureyi ailesinin nüfusa geç yazdırdığını, normalde 18 yaşında olduğunu öne süren Halil B, yaşı dolduğu zaman resmi nikah yaptıracaklarını söyledi. 
     Genç kadın ise Halil B. ile rızasıyla, düğün yaparak evlendiklerini, şikayetçi olmadığını söyledi. 
     Emniyetteki sorgu ve işlemlerin ardından Sivas Cumhuriyet Başsavcılığı'na sevk edilen Halil B, çıkarıldığı mahkemece serbest bırakıldı. 
     
</TEXT>
</DOC>
