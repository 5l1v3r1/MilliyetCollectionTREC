<DOC>
<DOCNO> 226949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonspo21.html </URL>
<DATE> 2004/03/30/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Fenerbahçe'de Akçaabat Sebatspor maçı hazırlıkları... 
</HEADLINE>
<TEXT>

     Lig lideri Fenerbahçe, Akçaabat Sebatspor ile oynayacağı lig maçının hazırlıklarını Samandıra Tesisleri'nde yaptığı idmanla sürdürdü. 
     Sarı-lacivertliler, A Milli Futbol Takımı'nın, Hırvatistan ile yapacağı özel maçı izlemek üzere bu ülkeye giden teknik direktör Christoph Daum'un yer almadığı idmanda antrenör Roland Koch yönetiminde çalıştı. 
     Kondisyon çalışmasıyla başlayan idmanda futbolcular şut çalışmasının ardından dar alanda çift kale maç oynadı. Antrenmanda sakatlıkları bulunan ve tesislerde çalışan Mehmet Yozgatlı ile Kemal'ın yanı sıra, milli takım kamplarında bulunan futbolcular yer almadı. 
     Fenerbahçe, yarın yapacağı idmanla hazırlıklarını sürdürecek. 

     
</TEXT>
</DOC>
