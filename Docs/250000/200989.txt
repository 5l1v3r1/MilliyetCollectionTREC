<DOC>
<DOCNO> 200989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur63.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'de sanayi bölgesinde çıkan yangın kontrol altına alındı... 
</HEADLINE>
<TEXT>

     Kocaeli'nin Gebze İlçesi'nde, Plastikçiler Organize Sanayi Bölgesi'nde OSB çıkan yangın, kontrol altına alındı. 
     92. sokakta bulunan 4 katlı bir binanın Helpak Ambalaj A.Ş'ye ait ikinci katında, kaynak sırasında çocuk bezi deposundaki mukavva kutuların tutuşmasıyla başlayan yangın kontrol altına alındı. İstanbul, İzmit, Adapazarı ve Bolu'dan gelen itfaiye araçlarının yanı sıra TÜPRAŞ, Polisan, Aston ve DYO fabrikalarına ait köpük araçlarının da müdahalesiyle, yaklaşık 4 saatte kontrol altına alınan yangının, soğutma çalışmaları sürüyor. 
     Yangında, ilk 2 katı Telat Uludağ'ın kamyon karesörü imal eden TESAŞ'a, diğer katları Necati Güney'in Helpak Limited Şirketi'ne ait çocuk bezi ve parfüm kutusu imal edilen bina kullanılamaz hale geldi. 
     Helpak ve Güneş Plastik arasındaki LPG tankının oluşturduğu tehlike ise itfaiye ekiplerinin müdahalesi sonucu giderildi. 
     Yangın çıktığı sırada elinden yaralanan Nurettin Karataş taburcu edilirken, cam patlaması sonucu gözünden yaralanan Yaşar Yalçın'ın tedavi ise sürüyor. 
     
</TEXT>
</DOC>
