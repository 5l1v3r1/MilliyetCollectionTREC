<DOC>
<DOCNO> 231116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonyas13.html </URL>
<DATE> 2004/04/13/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Her 3 Alman kadından biri çocuk istemiyor 
</HEADLINE>
<TEXT>

     Almanya'da yapılan bir araştırma, her 3 kadından birinin çocuk istemediğini ortaya koydu. 
     Lisa adlı kadın dergisi tarafından yapılan araştırmaya göre, Almanya'da çocuksuz kadınların sayısı diğer ülkelere bıkıldığında çok daha fazla. 
     Çocuk istemeyen kadınların yaklaşık üçte biri, bunu neden istemediklerini bilmediklerini ifade ederken, yüzde 29'u fazla masraflı olduğu, yüzde 10'uysa işini kaybetmekten korktuğu için çocuk sahibi olmak istemediğini belirtti. 
     Kadınların yüzde 29'u, hükümetin aileleri yeteri kadar teşvik etmemesinden şikayetçi olurken, yüzde 27'si de hükümetin aile politikasının bu şekilde devam ettiği sürece gelecekte ülkede Almandan çok yabancının olacağını savundu. 
     Bu araştırma sonuçlarına rağmen, halkın yüzde 80'i Almanya'daki çocukların sayısının azalmasından büyük üzüntü duyduğunu kaydetti. 
     
</TEXT>
</DOC>
