<DOC>
<DOCNO> 208231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/magazin/mag03.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Senfonik sanat müziği yapacak 
</HEADLINE>
<TEXT>

   Umut Akyürek, senfoni orkestrasıyla vereceği konseri, albüm haline getirecek 
      MAGAZİN SERVİSİ 
   
   DMC'den çıkan ve tirajı 150 bine ulaşan 'O Dudaklar Bülbülleşiyor' adlı Türk Sanat Müziği albümüyle büyük beğeni toplayan ve ikinci albümünü hazırlayan Umut Akyürek, çalışmalarıyla ilgili sorularımızı yanıtladı 
   
   İkinci albüm ne zaman çıkacak    Şarkıların çoğu hazır. Çok güzel bir albüm olacak ve yakında çıkacak. Bir de başka proje var. 
   
   Nedir o proje    Aranjörüm ve yönetmenim Cihan Sezer senfoni orkestrası ile albüm fikrini sundu. Bunun yıllardır hayalini kuruyordum. Batı enstrümanlarının da olacağı senfoni orkestrasıyla konser vereceğim. Kayıtları da, albüm olacak. 
   
   "O Dudaklar Bülbülleşiyor" 150 bin sattı. Bekliyor muydunuz    Türk Sanat Müziği albümü çıkarmak, risk olarak görülüyordu. Aldığım eğitim doğrultusunda taviz vermedim. Albümün 150 bin satması da haklılığımı gösterdi. Çok mutluyum. 
   
   Vamp bir kadın mısınız    Vamp değilim. Hayata geniş çerçevede bakan bir kadındım. Türk müziğinin bir handikapı da oydu. Assolistler çok dekolte giydiği halde, insanlara çok itici geliyordu. Geçmişteki solistlere baktığımız zaman hiç de kapalı değiller. 
   
   Sizde farklı olan ne    Çağı yakaladım. Gencim babaanne kılıklarıyla sahneye çıkmak doğru değil. TRT'de bile benimle birlikte bir yenilenme politikası olduğunu çok rahat söyleyebilirim. Bir sürü insana yeni bir vizyon açtığımı biliyorum. Görüntümle çok modern ve çok Avrupai olduğumu düşünüyorum ama işimde kültürümüze sadığım. Doğru yolda olduğumu kaset satışları gösterdi. 
   
   
</TEXT>
</DOC>
