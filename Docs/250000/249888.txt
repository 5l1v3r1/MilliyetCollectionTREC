<DOC>
<DOCNO> 249888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun13.html </URL>
<DATE> 2004/06/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Irak'ta üniversite dekanı ve kocası öldürüldü 
</HEADLINE>
<TEXT>

     Irak'ın kuzeyindeki Musul Üniversitesi'nin dekanı ve kocasının öldürüldüğü bildirildi. 
     Polis, hukuk fakültesi dekanı Leyla Abdullah Saad ve kocası Munir Hero'nun cesetlerinin, evlerinde bulunduğunu kaydetti. 
     Polis, ilk incelemelerin, dekanın vurularak, kocasının da boğazının kesilerek öldürüldüğünü gösterdiğini belirtti. 
     
     EBU GARİB'DEN BİR GRUP TUTSAK DAHA BIRAKILDI 
     İşkence olaylarıyla kötü nam salan Irak'taki Ebu Garib cezaevinden bir grup tutsağın daha serbest bırakıldığı bildirildi. 
     12. Süvari Alayı 2. Taburun komutanı Tim Ryan, böylece cezaevinden son 7 haftadır salıverilenlerin sayısının 2000'i bulduğunu söyledi. 
     Ryan gazetecilere açıklamasında, bırakılanların tutukluluk süreleri bitenlerle hakkında yeterli delil bulunamayanlar olduğunu bildirdi. 
     Amerikalı yetkililer, 30 Haziran'da yönetimin devrinden sonra yüzlerce tutsağı Iraklı yetkililerin kontrolüne vereceklerini açıklamışlardı. 
     
</TEXT>
</DOC>
