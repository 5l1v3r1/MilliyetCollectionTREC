<DOC>
<DOCNO> 218604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur25.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan kömür yüklü kamyon araçların arasına daldı 2 ölü 
</HEADLINE>
<TEXT>

     İzmir'in Bornova İlçesi'nde yokuştan inerken freni boşalan kamyon, trafik ışıklarında bekleyen otomobillerin arasına daldı. Kazada 2 kişi öldü, 9 kişi yaralandı. 
     Alınan bilgiye göre, Manisa'dan İzmir'e gelen ve sürücüsünün kimliği henüz belirlenemeyen 20 LD 474 plakalı kamyon, frenlerinin boşalması sonucu kontrolden çıkarak, 57. Topçu Tugayı Tuğsavul Kışlası önündeki trafik ışıklarında bekleyen otomobillerin arasına daldı. 
     Trafik ışıklarındaki Park ve Bahçeler Müdürlüğü'ne ait 35 TY 513 plakalı kamyon, 35 AZN 26 plakalı kamyonet, 35 HNH 64 ve 35 HMV 35 plakalı otomobillere çarpan kamyon, daha sonra trafik ışıklarını devirerek, karşı şeritte seyreden 35 AH 5884 plakalı minibüse çarptı. 
     Kaza sonrası kamyonun dağılan parçaları geniş bir alana yayılırken, kamyon sürücüsü olay yerinde öldü. 
     Kamyonun çarptığı 35 AZN 26 plakalı kamyonette bulunan sürücü Kemal Kaya da kaldırıldığı hastanede hayatını kaybetti. 
     Kamyonette bulunanlardan Alev Kaya 24 , Cansu Ege Kaya 13 , 35 TY 513 plakalı kamyonda bulunan sürücü Cemal Bardakçı 44 , Mehmet Ay 33 , Halil Kırmaz 38 ve 35 HNH 64 plakalı otomobilde bulunan sürücü Mustafa Tekgöz 38 , yaralı olarak Ege Üniversitesi Hastanesi'ne kaldırıldı. 
     Hurdaya dönen 35 HMV 35 plakalı otomobilde bulunan sürücü Mustafa 60 , Gülümser 56 ve Sezgin Çevik 27 , araçta sıkıştı. Olay yerine çağırılan İtfaiye Daire Başkanlığı Arama Kurtarma Sağlık AKS 110 ekipleri, sıkışan 3 kişiyi kısa sürede otomobilden çıkararak hastaneye kaldırdı. Yaralıların sağlık durumlarının ciddiyetini koruduğu bildirildi. 
     Bu arada, kamyonun kasasında bulunan kömürler yola saçılırken, kaza nedeniyle Manisa-İzmir yolu trafiğe uzun süre kapalı kaldı. 
     ''Sabuncubeli Rampası'' olarak da bilinen yokuşun inişinde, freni patlayan kamyonların yol açtığı kazaların sık sık yaşandığına dikkati çeken çevre sakinleri duruma tepki göstererek, yetkililerden bir an önce önlem alınmasını istedi. 
     
</TEXT>
</DOC>
