<DOC>
<DOCNO> 211430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sondun21.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 2 bomba patladı 3 ABD askeri öldü 
</HEADLINE>
<TEXT>

     Irak'ta 2 bombanın patladığı bildirildi. Amerikan askeri konvoyunun geçtiği yola yerleştirilen bombanın patlamasının ardından, takviye birliğinin gelişiyle ikinci bombanın patladığı belirtildi. 
     ABD ordu sözcüsü, yaptığı açıklamada, ''Son aldığım bilgiye göre 3 asker öldü, 1 asker yaralandı'' dedi. 
     Sözcü, Iraklı direnişinin yoğun olduğu Haldiya kentindeki patlamanın TSİ 12 00'de meydana geldiğini belirtti. 
     Bağdat'ın 110 kilometre batısındaki Haldiya kentinde meydana gelen patlamalarda araçların zarar gördüğü, birkaç kişinin öldüğü ya da yaralandığı kaydedildi. 
     Patlamanın olduğu yere 500 kilometre uzaklıkta bulunan Namir Muhammed adlı görgü tanığı, ilk patlamadan sonra bir Amerikan askeri aracının yandığını söyledi. 
     Muhammed, takviye Amerikan askerlerinin gelişiyle başka bir bombanın patladığını ve bir diğer aracın alev aldığını belirtti. 
     Kargaşada Amerikan askerlerinin rasgele ateş açtığını kaydeden Muhammed, birçok Iraklının öldüğünü öne sürdü. 
     
</TEXT>
</DOC>
