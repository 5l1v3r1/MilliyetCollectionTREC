<DOC>
<DOCNO> 203484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/yasam/yas20.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Kaza yaraladı, soğuk öldürdü    Pertek 51. İç Güvenlik Tugayı'nda görevli uzman çavuş Cemal Demir 28 , hafta sonunu Tunceli'de geçirmek için otomobiliyle cuma akşamı yola çıktı. Ancak Demir, Tunceli yolunun 35. kilometresinde aşırı buzlanma nedeniyle virajı alamayarak 50 metrelik uçuruma yuvarlandı. Otomobilde sıkışarak saatlerce yardım bekleyen Demir, kendisini kimse görmeyince donarak hayatını kaybetti. Demir'in cenazesi, otopsi için Tunceli Devlet Hastanesi'ne kaldırıldı. 
   
   Sarhoş pilottan son anda kurtuldular    Virgin Atlantik Havayolları'nın Washington - Londra seferini yapacak olan VS O22 sefer sayılı uçağının pilotunun sarhoş olduğu son anda ortaya çıktı. 
   Havaalanı personelinin, pilotun terminaldeki hareketlerinden kuşkulanması, belki de bir faciayı önledi. İhbar üzerine uçağa giren polis, pilotu gözaltına aldı. Otellere gönderilen 383 yolcu, yolculuğu 23 saat gecikmeli olarak gerçekleştirebildi. Virgin Atlantik sözcüsü John Riordan, şirketinin alkole karşı katı bir politikası olduğunu, iç soruşturma başlatıldığını bildirdi. 
   
   
   
</TEXT>
</DOC>
