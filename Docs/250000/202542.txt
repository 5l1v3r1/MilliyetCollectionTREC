<DOC>
<DOCNO> 202542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo36.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serhat iddialı Bizi izlemeye devam edin... 
</HEADLINE>
<TEXT>

     Fenerbahçe'nin genç futbolcusu Serhat Akın, takım arkadaşlarıyla çok güzel bir birliktelik yaşadıklarını ifade ederek, ''Bizi izlemeye devam edin. İkinci yarıda yenemediğimiz takım kalmayacak'' dedi. 
     Kulübün resmi internet sitesine bir açıklama yapan Serhat, Fenerbahçe taraftarının birlikteliğinin takım içinde de olduğunu ifade ederek, '' Gerçekten takım ruhu ile hareket etmek nedir, ne değildir, bunu hepimiz öğrendik. Özellikle ikinci yarıda bu daha da güçlenecek. Yenemediğimiz takım kalmayacak'' diye konuştu. 
     Serhat, taraftarların mağlubiyetlerde bile kendilerine destek olduğunu kaydederek, şunları söyledi 
     ''Ben bu takıma geldiğim zamanlar böyle şeyler pek olmuyordu. Bazı sabırsız taraftarlarımızın protestolarına maruz kalıyorduk. Özellikle bu dönem daha bilinçli bir taraftar kitlesi maçlara geliyor ve bizleri destekliyor. Bizim yapmamız gereken tek şey, bu desteğin karşılığını verebilmek. Bunun içinde bütün arkadaşlarım ve ben gerekli gayreti gösteriyoruz. Göstermeye de devam edeceğiz. Çünkü başaramayacağımız bir şey yok.'' 
     
</TEXT>
</DOC>
