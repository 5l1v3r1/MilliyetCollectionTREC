<DOC>
<DOCNO> 217008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur33.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl... 10 saattir mahsur kalan kayakçılara ulaşıldı... 
</HEADLINE>
<TEXT>

     Muş-Bingöl Karayolu'nda mahsur kalan 25 kayakçıya ulaşıldı. 
     Muş-Bingöl Karayolu'nun Buğlan Mevkii'nde yaklaşık 10 saat önce mahsur kalan Van Yüzüncü Yıl Üniversitesi Kayak Kulübü sporcularına ulaşıldı. 
     Karayolları ekipleri, yol açma çalışmalarını kayakçılara 3 kilometre mesafe kalıncaya kadar sürdürebildi. Yol açma çalışmalarını izleyen Muş Vali Vekili İbrahim Küçük ile Emniyet Müdürü İsmet Türkmen'in de aralarında bulunduğu grup, yürüyerek kayakçılara ulaştı. 
     Kayakçıların sağlık durumunun iyi olduğunu belirten Küçük, karayolunun trafiğe açılması için çalışmaların sürdürüldüğünü ancak mahsur kalan kayakçılara yiyecek götürebilmek için zaman kaybetmeden yürüyerek kayakçılara ulaştıklarını söyledi. 
     Küçük, karayolları ekiplerince yolun trafiğe açılmasını beklediklerini belirterek, kayakçıların içinde bulunduğu otobüsü açılacak karayolundan Muş'a götüreceklerini kaydetti. 

     
</TEXT>
</DOC>
