<DOC>
<DOCNO> 204298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/siyaset/siy04.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayesinde mahk muz 
</HEADLINE>
<TEXT>

   AİHM'nin adam öldürmekten Türkiye'yi tazminat ödemeye mahk m ettiği bir davada, Başbakanlık İnsan Hakları Başkanı Bıçak, polisleri haklı bulmuş 
      Gökçer Tahincioğlu 

   
   Başbakanlık İnsan Hakları Başkanı Vahit Bıçak'ın, Avrupa İnsan Hakları Mahkemesi'nin AİHM Türkiye'yi tazminat ödemeye mahk m ettiği bir davada bilirkişilik yaptığı ve yargısız infaz iddialarının doğru olmadığı yönünde rapor verdiği ortaya çıktı. 
   AİHM'nin 12 Aralık 2000'de verdiği karara göre, 7 Mart 1993'te jandarmaya gelen istihbarat üzerine terör örgütüne üye olduklarına dair haklarında hiçbir kovuşturma bulunmayan DYP Şanlıurfa Bozova ilçe yöneticilerinden Mehmet Gül ve aynı adı taşıyan oğlunun bulunduğu eve özel tim gece 01.00'de operasyon yaptı. 
   İçerdekilere sözlü olarak uyarı yapılmadan kapı çalındı. Mehmet Gül kapıyı açmaya çalışırken, iddiaya göre polis kilitten çıkan sesi doldurulan silah sesi olarak algıladı ve demir kapıya ateş etti. Kapıda yaklaşık 55 kurşun deliği sayıldı. Kapıdan uzaklaşan Mehmet Gül ölümcül kurşun yarası alırken, evde bulunan ruhsatsız iki silah üç ay 12 Mart'a kadar savcılığa getirilmedi. 
   
   Olay yerini görmedi 
   Olaydan sonra baba Mehmet Gül, üç özel timci hakkında şik yetçi oldu. Polisler, kapıyı "Polis. Kapıyı açın" diyerek çaldıklarını, kapının hafif aralanmasının ardından bir el silah sesi duyulunca ateş ettiklerini ileri sürdü. 
   Şanlıurfa Ağır Ceza Mahkemesi, olayı açıklığa kavuşturmak için dosyayı Ankara Ağır Ceza Mahkemesi kanalıyla bilirkişilere gönderdi. 16 Temmuz 1996'da Başkomiserler Güner Kalkandelen, Yaşar Yılmaz ve Polis Akademisi Araştırma Görevlisi Dr. Vahit Bıçak'tan oluşan uzmanlar mahkemeye bir rapor sundu. Raporda, olayın sanık polislerin anlattığı şekilde gerçekleştiği, Mehmet Gül'ün "talihsizlik" sonucu öldüğü ve sanıkların taksirleri nedeniyle cezalandırılmayacakları savunuldu. Mahkeme de, 9 Aralık 1996'da bilirkişilerin raporu doğrultusunda polislerin beraatlerına karar verdi. 
   Bunun üzerine baba Mehmet Gül, AİHM'ye başvurdu. AİHM, 14 Aralık 2000'de Bıçak ve diğer iki uzmanın olay mahallini ziyaret etmediklerine dikkat çekerek, "Ek bilgi ve kanıt talebinde bulunmamışlardır değerlendirmeleri dosyada yer alan ifadeler kapsamında yapmışlardır" değerlendirmesini yaptı. Bilirkişi raporu doğrultusunda verilen beraat kararının AİHS'nin 2. maddesinde düzenlenen "yaşama hakkının ihlali" olduğu sonucuna ulaşan AİHM, Türkiye'yi 86 bin pound tazminat ödemeye mahk m etti. 
   
   
   
</TEXT>
</DOC>
