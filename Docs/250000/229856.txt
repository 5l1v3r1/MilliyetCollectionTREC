<DOC>
<DOCNO> 229856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun12.html </URL>
<DATE> 2004/04/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Saddam 1 yıl önce devrilmişti... Irak'ta kargaşa daha da arttı 
</HEADLINE>
<TEXT>

     Saddam Hüseyin'in devrilişinin birinci yıldönümünde Irak'taki karışıklık daha da arttı. 
     Güneydeki Şii kentlerinin yanı sıra Sünnilerin kalelerini de saran son haftadaki şiddet olayları, ABD'nin, 9 Nisan 2003'te Saddam'ın devrilmesinden sonra Irak'ı istikrara kavuşturmaktan ve yeniden yapılandırmaktan ne kadar uzak olduğunu gösteriyor. 
     Şiiler ve Sünnilerle Amerikan güçleri arasındaki çatışmalar şiddetlenir ve yüzlerce kişi ölürken, ABD Dışişleri Bakanı Colin Powell, Vietnam savaşıyla Irak arasında yapılan ''bataklık'' benzetmelerini kızgınlıkla reddetti. 
     Bir yandan saldırılar sürerken, bir yandan da koalisyon askerlerinin rehin alınma olaylarının, Irak'a asker gönderen ABD müttefiki ülkelerde, burada asker bulundurmanın akılcı olup olmadığı konusundaki tartışmaları alevlendireceği belirtiliyor. 

     
</TEXT>
</DOC>
