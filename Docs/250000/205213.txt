<DOC>
<DOCNO> 205213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur37.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SP'de bayram sonrasına kadar 'Recai Abi' 
</HEADLINE>
<TEXT>

     Yargıtay Cumhuriyet Başsavcılığ'nın yazısı ile birlikte Necmettin Erbakan'nın Genel Başkanlık ve parti üyeliğinin düşmesinin ardından, SP Recai Kutan'ın Genel Başkan Vekilliğinde Olağanüstü Kongre'ye gidecek. 
     Başsavcılığın Erbakan'ın üyelikten düşürülmesine ilişkin yazısının tebliği ile birlikte tüzüğe göre, Olağanüstü Kongre sürecide başlamış oldu. SP'de, Erbakan'ın Genel Başkanlık ve Üyelikten düşürülmesinin ardından süreç şöyle işleyecek 
     ".Genel İdare Kurulu GİK toplanarak bir Genel Başkan Vekili seçecek. Genel Başkan vekili, çok büyük olasılıkla kapatılan FP ve SP'nin kuruluşunda da emanetçi' olarak Genel Başkanlık yapmış olan Recai Kutan olacak. 
     .Genel Başkanvekili'nin seçiminin ardından parti, 45 gün içinde Olağanüstü Kongresi'ni yapacak. 
     .Kurban Bayramı'nın ardından şubat ayı içinde gerçekleşecek Kongre'de yeni Genel Başkan ve yeni parti yönetimi seçilecek." Kongrede, Erbakan'nın Recai Kutan ya da kendisine yakın bir ismi işaret etmesi bekleniyor. Ancak, partinin emanetçi yöntemiyle yönetilemeyeceği görüşüyle Mehmet Bekaroğlu, Numan Kurtulmuş gibi isimlerde adaylık için nabız yoklamaya başladı. Parti'de Erbakan'ın oğlu, Fatih Erbakan'ın adaylığını isteyenler de bulunuyor. 
     
</TEXT>
</DOC>
