<DOC>
<DOCNO> 238400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo08.html </URL>
<DATE> 2004/05/08/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Beşiktaş, İstanbul'da sezonun son maçına çıkıyor... 
</HEADLINE>
<TEXT>

     Birinci Süper Futbol Ligi'nde son haftalarda aldığı başarısız sonuçlarla hedeflerinden birer birer uzaklaşan Beşiktaş, 2003-2004 sezonunda İstanbul'daki son lig maçında yarın Akçaabat Sebatspor ile karşı karşıya gelecek. 
     Ligde 4 haftadır galibiyete hasret kalan siyah-beyazlılar, ligden düşmeme mücadelesi veren Akçaabat Sebatspor'un önünde taraftarlarına galibiyetle veda etmek istiyor. 
     Öğleden sonra kampa girecek olan Beşiktaş, bu karşılaşmanın hazırlıklarını akşam saatlerinde BJK Nevzat Demir Tesisleri'nde basına kapalı gerçekleştireceği antrenmanla tamamlayacak. 
     Beşiktaş'ta, sakatlıkları süren kaptan Tayfur, Yasin Sülün, Pancu ve Ahmed Hassan ile sarı kart cezalıları Giunti ile Ümit, yarınki maçta forma giyemeyecek. Dünkü antrenmanda sakatlanan Gökhan Zan'ın ise maç saatine kadar iyileşeceği bildirildi. 
     Beşiktaş'ın Akçaabat Sebatspor karşısına, Cordoba Ramazan , Zago, Ronaldo, Emre Gökhan , Okan, Tümer, Ahmet Yıldırım, Sergen, İbrahim, Serdar Topraktepe, Sinan Ilie 11'i ile çıkması bekleniyor. 
     BJK İnönü Stadı'nda saat 17.00'de başlayacak ve Digitürk Lig TV'den naklen yayınlanacak maçı hakem İsmet Arzuman yönetecek. 
     
</TEXT>
</DOC>
