<DOC>
<DOCNO> 224236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonsiy10.html </URL>
<DATE> 2004/03/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Baykal Devlet yatırım yapamaz hale gelmiş... 
</HEADLINE>
<TEXT>

     CHP Genel Başkanı Deniz Baykal, "Devletin yatırım yapamaz hale geldiğini ve iktidarın Türkiye'yi hazır yemeye alıştırdığını" söyledi. 
     Denizli'deki mitingde konuşan Baykal, memleketin yüzde 40'ının şikayetçi olduğu bir ortamda, işlerin iyi gittiğinin söylenemeyeceğini ifade etti. Cumhuriyet tarihin en çok vergi baskısı uygulanmasına karşın, hizmetlerin yapılamadığını iddia eden Deniz Baykal, devletin yatırım yapamadığını söyledi. 
     KKTC Cumhurbaşkanı Rauf Denktaş'ın görüşmelerden çekildiğini hatırlatan Baykal, "Bu iktidar Kıbrıs'ı gönderme hazırlığı içinde. Hükümetin ulusal çıkarlarımıza ters düştüğünü tarih yazacak. Ama bu hükmü tarihe bırakmayıp, 28 Mart'ta sandıkta verin" dedi. 
     Başbakan Erdoğan'ın son zamanlarda CHP'ye yönelik saldırılarda bulunup, köküyle ilgili konuştuğunu anımsatan Baykal, "Herkes sana kökünü sormamak için kendini zor tutuyor. Sen de 'kök, kök' deyip tahrik etme. Kök lafı açıldığında pencerenin önüne git, dışarıya bak, ıslık çalmaya başla. Çünkü birileri gelip, kökü sana sorar. 'Yanında diz çöküp resim çektirdiğin Taliban mı senin kökün' der Biz çiğ yemedik, karnımız ağrımıyor' değerlendirmesinde bulundu. 
     
</TEXT>
</DOC>
