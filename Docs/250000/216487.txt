<DOC>
<DOCNO> 216487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun46.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Perugia Emniyet Müdürlüğü'nde bomba patladı 3 yaralı 
</HEADLINE>
<TEXT>

     İtalya'nın Perugia kenti Emniyet Müdürlüğü'nde bombalı bir paketin patlaması sonucu 3 polis yaralandı. 
     Başkent Roma'nın 130 kilometre kuzeyindeki kentin polis yetkilileri, bombanın karakol içinde patladığı dışında bilgi vermediler. 
     İtalyan haber ajansları, bombalı paketin Perugia'da bir kadına gönderildiğini, kadının karakola yakın bir kafede paketi açtıktan sonra bazı teller görmesi üzerine polislere haber verdiğini, polisin paketi karakola götürmesinden sonra patlama olduğunu belirttiler. 
     Ajanslar yaralanan polislerin hastaneye kaldırıldığını, birinin durumunun ağır olduğunu kaydetti. 
     Geçen aylarda İtalya'dan birçok AB yetkilisine bombalı mektuplar gönderilmiş, anarşist gruplar bu mektuplardan birçoğunun sorumluluğunu üstlenmişti. 
     
</TEXT>
</DOC>
