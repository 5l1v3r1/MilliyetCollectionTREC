<DOC>
<DOCNO> 219046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur16.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den Powell'a mektupla misilleme Sizde de işkence var 
</HEADLINE>
<TEXT>

     ANKARA Milliyet 

Dışişleri Bakanı Abdullah Gül, bir mektup göndererek, Hacettepe Üniversitesi öğrencisi Birtan Altunbaş'ın 1991'de işkenceyle öldürülmekten yargılanan polislerin bulunamamasından yakınan ABD Dışişleri Bakanı Colin Powell'a benzer bir mektup gönderdiğini ve insan hakları ihlallerini eleştirdiğini açıkladı. Gül, Genelkurmay'ın geçen haftaki basın bilgilendirme toplantısını da "Herkes sansasyonel bir şey bekliyordu. Ama büyük sorumluluk içinde, modern ve profesyonelce sunum yaptılar" diyerek övdü. 
     Kanal D'de soruları yanıtlayan Gül, insan hakları ihlallerinin ABD ve Avrupa'da da yaşandığına dikkat çekti. ABD'de zencilerin sokak ortasında dövülmesini örnek gösteren Gül şöyle konuştu 
     "Biz de onları yazıyoruz. ABD'de de 'ufak suç işledi' diye 30 yıla mahkum olup çürümeye mahkum edilenler var. Aynı günlerde bir mektup da ben onlara yazdım ve 'Sizde şöyle bir olay var, buna bu kadar sene ceza vermişsiniz. Bu olacak iş değil' dedim. Türkiye bu konuda mesafe almıştır." Kıbrıs konusundaki çalışmaların başından beri Genelkurmay'la işbirliği içinde yürütüldüğünü de vurgulayan Gül, "TSK sorumluluk içinde haraket ediyor. Başından beri gerçekçi analizler yapıyorlar. Bu yaptıkları da hepimizin faydalandığı bir sunuş oldu. Modern ülkelerde nasıl oluyorsa öyle oldu" dedi. 
     
</TEXT>
</DOC>
