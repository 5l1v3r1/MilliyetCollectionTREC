<DOC>
<DOCNO> 244782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo25.html </URL>
<DATE> 2004/06/02/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Rövanşı vermedik... Güney Kore 0 - Türkiye 1 
</HEADLINE>
<TEXT>

     A Milli Futbol Takımı, Güney Kore ile oynadığı Dünya Kupası'nın rövanşı niteliği taşıyan maçı 1-0 kazandı. Ay-yıldızlıların tek golü 22. dakikada Hakan Şükür'den geldi. 
     2. dakikada Hakan Şükür'ün kafayla indirdiği topta, Nihat meşin yuvarlağın gelişine vurdu, ancak top üstten auta gitti. 
     6. dakikada Lee Young'un ceza alanı dışından sert şutunda, meşin yuvarlak yandan auta çıktı. 
     22. dakikada Okan'ın defansın arkasına attığı pasla kaleciyle karşı karşıya kalan Hakan, topun gelişine çok güzel vurdu ve meşin yuvarlağı ağlarla buluşturdu 1-0. 
     29. dakikada Juang Ahn'ın ceza alanı dışından attığı sert şutta, kaleci Rüştü meşin yuvarlağı kontrol etti. 
     Karşılaşmanın ilk yarısı 1-0 Türkiye'nin üstünlüğüyle tamamlandı. 
     İki takım, yaklaşık 2 yıl önce 29 Haziran 2002 tarihinde dünya üçüncülüğü için karşı karşıya gelmiş ve Ay-yıldızlılar 3-2'lik galibiyetle tarih yazmıştı. 
     
     İKİNCİ YARI 

     56. dakikada Ümit'in ceza alanı dışından sert şutunda kaleci J. Lee topu 2 hamlede kontrol etti. 
     68. dakikada kullanılan köşe atışında Cho Jin'in kafayla vurduğu meşin yuvarlak yandan auta gitti. 
     75. dakikada Tuncay'ın defansın arkasına attığı topla buluşan Ümit'in yerden altıpas içine yaptığı ortaya Mehmet Yılmaz dokunamayınca kaleci meşin yuvarlağı kontrol etti. 
     82. dakikada sağ taraftan kullanılan serbest atışta Dong Kim, penaltı noktasına yakın bir yerden kafayla topu kaleye gönderdi. Kaleci Ömer önünde seken topu kornere çelmeyi başardı. 
     Karşılaşma, Türkiye'nin 1-0 üstünlüğüyle sona erdi. 
     
     MAÇTAN NOTLAR 

     Kayseri Büyükşehir Belediyesi'nin davetlisi olarak kentte bulunan Güney Kore'nin Yongin Belediyesi heyeti, Güney Kore-Türkiye özel karşılaşmasını, Türk bayraklarıyla tezahürat yaparak izledi. 
     Güney Kore heyetinin karşılaşmayı izlemesi için Büyükşehir Belediyesi Meclis Salonu'na televizyon konuldu. 
     Karşılaşmayı Yongin Belediye Başkan Vekili ve Heyet Başkanı Kim Jin Sung, Şehir Meclisi Üyeleri Park Huhn Soo ve Lee Dong Ju, Uluslararası İlişkiler Bölüm Başkanı Ilwang Dug Suu, Uluslararası İlişkiler Bölüm Şefi Cha Sang Yong, Kiho Gazetesi muhabiri Lee Jin Young ve tercüman Jahyun Lee ile Büyükşehir Belediyesi Genel Sekreter Yardımcısı Enver Kemaloğlu birlikte izlediler. 
     Türk bayraklarıyla Türkiye ve Güney Kore lehine tezahürat yapan heyettekiler, Hakan Şükür'ün 23. dakikada attığı golü de uzun süre alkışladılar. Karşılaşmayı dikkatle izleyen Güney Koreliler'in oldukça heyecanlandığı da gözlendi. 
     Kim Jin Sung, maç sonrası yaptığı açıklamada, Türk Milli Futbol Takımı'nın Güney Kore'de daha iyi oynadığını ve haklı bir galibiyet aldığını söyledi. 
     Enver Kemaloğlu da Güney Kore'nin, karşılaşmanın ikinci yarısında iyi oynadığını, maçın hakkının beraberlik olduğunu belirtti. 
     
     KÜNYE 

     Stat Seul Dünya Kupası. 
     Hakemler Maldin Shamsun xx Singapur , Krishnan xx Singapur , Tosohigi Nagi xx Japonya . 
     Güney Kore J. Lee xx, Kim Nam xx, Lee Young x Dk. 76 N. Kim xx , Cho Jin xx, Seol Hyen xx Dk. 46 K. Choi , Juang Ahn xxx, Chung x Dk. 46 G. Kim xx , J. Kim xx, Dong Kim xxx, G. Song xx Dk. 68 Park x , C. Choi xxx. 
     Türkiye Rüştü x Dk. 46 Ömer xx , Bülent xx Dk. 46 Fatih x , Tolga xx Dk. 90 Serhat , Deniz xxx, Hasan Şaş xx Dk. 46 Hamit x , Ümit xx, Okan xxx Dk. 90 İbrahim Toraman , Serkan xx Dk. 46 İbrahim Üzülmez xx , Yıldıray xx Dk. 70 Tuncay xx , Nihat xx Dk. 88 Zafer , Hakan xxx Dk. 46 Mehmet Yılmaz x . 
     Gol Dk. 22 Hakan. 
     Sarı Kartlar Dk. 20 Bülent, Dk. 37 Tolga, Dk. 66 Okan, Dk. 77 Ümit, Dk. 88 Zafer Türkiye , Dk. 25 Kim Nam, Dk. 66 Lee Young Güney Kore . 

     
</TEXT>
</DOC>
