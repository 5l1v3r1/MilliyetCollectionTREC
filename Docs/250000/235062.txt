<DOC>
<DOCNO> 235062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonyas17.html </URL>
<DATE> 2004/04/26/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Maradona, solunum cihazından çıkarıldı... 
</HEADLINE>
<TEXT>

     Kalp rahatsızlığı nedeniyle yoğun bakıma kaldırılan dünyanın en büyük futbol yıldızlarından Arjantinli Diego Armando Maradona'nın, solunum cihazından çıkarıldığı ve artık kendisinin nefes alabildiği bildirildi. 
     Oksijen maskesinden yardım alarak nefes alan ünlü futbolcunun 17 yaşındaki kızı Dalma Maradona, babasının hala kontrol altında olduğunu ancak durumunun ilk günlere nazaran çok daha iyi olduğunu söyledi. 
     Solunum cihazından çıkmasını, ailece iyi bir işaret olarak gördüklerini belirten Dalma Maradona, babasının yanına sadece kendisinin, 14 yaşındaki kızkardeşi Gianinna'nın ve annesi Claudia'nın Maradona'nın eski eşi girebildiğini kaydetti. 
     ''Kızkardeşim yatağının yanından hiç ayrılmıyor'' diyen Dalma, ''Babamın ellerini hiç bırakmıyoruz. Hep onun yanındayız ayrıca desteklerini esirgemeyen tüm hayrınlarına çok teşekkür ederiz'' dedi. 
     
</TEXT>
</DOC>
