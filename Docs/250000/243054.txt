<DOC>
<DOCNO> 243054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur21.html </URL>
<DATE> 2004/05/26/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
10 kız öğrenciyi taciz ettiği iddia edilen öğretmen tutuklandı 
</HEADLINE>
<TEXT>

     Batıkent'te bir ilköğretim okulunda öğrencilerine cinsel tacizde bulunduğu iddiasıyla Ankara Adliyesi'ne sevk edilen öğretmen tutuklandı. 
     Batıkent'te bir ilköğretim okulunda sınıf öğretmenliği yapan ve cinsel taciz iddiaları üzerine gözaltına alınan Zeki Arslan 49 , öğleden sonra adliyeye sevk edildi. 
     Arslan, sorgusunu yapan Ankara Cumhuriyet Savcısı Abbas Özden'e verdiği ifadede suçlamaları reddetti. Öğrenci velilerinin iftira attığını iddia eden Arslan, ''Öğrencilerime her zaman baba şefkatiyle yaklaştım'' dedi. 
     Savcı Özden, dosyadaki delil durumuna göre Arslan'ı, Türk Ceza Kanunu'nun TCK ''küçük yaştakilere cinsel taciz'' suçunu düzenleyen 415. maddesi uyarınca tutuklanması istemiyle nöbetçi hakimliğe sevk etti. 
     Nöbetçi Ankara 3. Sulh Ceza Mahkemesi hakimi, Arslan'ı, ifadesini aldıktan sonra tutukladı. 
     Arslan, adliyede basın mensuplarının görüntü almaması için yüzünü ceketiyle kapattı. 
     
</TEXT>
</DOC>
