<DOC>
<DOCNO> 219870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sontur35.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürdüğü kişinin cep telefonunu kullanan katil, yakalandı 
</HEADLINE>
<TEXT>

     Balıkesir'de, bıçaklayarak öldürdüğü kişinin cep telefonunu kullanan kişi yakalandı. 
     Alınan bilgiye göre, yaklaşık 10 gün önce Namık Kemal Kuran'ın 50 bıçaklanarak öldürülmesi olayıyla ilgili soruşturma başlatan polis, katil zanlısının, Kuran'ın cep telefonunu aldığını belirledi. 
     İncelemeye aldıkları cep telefonuyla cinayetten sonra görüşme yapıldığını saptayan güvenlik güçleri, görüşmelerin, 5 ayrı hırsızlık suçundan sabıkası olan ve cinayetten 2 gün önce cezaevinden çıktığı belirlenen Resul Polat 25 tarafından yapıldığının kesinleşmesi üzerine, bu kişiyi gözaltına aldı. 
     Üzerinde Kuran'a ait cep telefonu bulunan, madde bağımlısı olduğu bildirilen ve sorgulamasında Namık Kemal Kuran'ı ''cep telefonunu almak için öldürdüğünü'' itiraf eden Polat, çıkarıldığı nöbetçi mahkeme tarafından tutuklandı. 
     
</TEXT>
</DOC>
