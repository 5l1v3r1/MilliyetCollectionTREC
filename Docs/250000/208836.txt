<DOC>
<DOCNO> 208836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/soneko52.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank'tan bireysel kredilerde "radikal" indirim 
</HEADLINE>
<TEXT>

     Akbank, bireysel kredilerin faiz oranını yüzde 2'nin altına indirdi. 
     Bireysel kredilerin faiz oranlarında indirim yapan Akbank'ta taşıt kredilerine yüzde 1.95, ihtiyaç kredilerinde yüzde 2.35 ve konut kredilerinde de 1.95-2.05 arasında değişen oranlarda faiz uygulanacak. 
     Akbank'tan yapılan açıklamada, yeni düzenlemeyle taşıt kredilerinde 48 aya kadar uzayan vadeyle yüzde 1.95 faiz uygulanırken, konut kredilerinin faiz oranlarının ise 48 ay vadeye yüzde 1.95, 60 ay vadeye yüzde 2.05 seviyelerine indirildiği belirtildi. 
     Akbank'ta, 24 ay vadeli genel ihtiyaç kredilerinin faiz oranları da yüzde 2.35'e düşürüldü. Açıklamada şunlar kaydedildi 
     ''Finans sektöründe öncülüğü üstlenen Akbank, enflasyon ve faiz oranlarındaki olumlu gelişmelerin bireysel kredilere olan talebi artırması ile birlikte, bireysel kredilerin faiz oranlarında radikal indirimler yaptı. Her alanda uzmanlaşmış ve müşterilerinin yanında olan banka ilkesi ile hareket eden Akbank'ın bireysel kredilere uyguladığı düşük faiz oranlarının geniş bir tüketici kitlesinin ihtiyacını karşılaması bekleniyor.'' 
     
</TEXT>
</DOC>
