<DOC>
<DOCNO> 246420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/yasam/yas03.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ablayı bırakıp kardeşle evlendi 
</HEADLINE>
<TEXT>


"Tecavüze uğradım" diye eniştesinden davacı olan genç kız, yaşını büyütüp onunla evlendi. Abla da "Allah mutlu etsin" dedi 

İSMAİL AKDUMAN Samsun DHA 

Samsun'da İsa İpekçioğlu'nun 26 nik hsız yaşadığı Melek Cenikli'nin 20 kız kardeşi Tuğba'ya tecavüz ettiği iddiasıyla beş yıl hapis cezasıyla yargılandığı davada sürpriz gelişme oldu. Duruşmada, kemik yaşının 18 olduğu belirlenen Tuğba Cenikli ile İpekçioğlu'nun evlendiği ortaya çıktı. Daha önce tecavüze uğradığını iddia eden Tuğba Cenikli, yalan söylediğini belirterek şöyle konuştu "Enişteme gönlümü kaptırdım. Kendi isteğimle ilişkiye girdik. Ortaya çıkınca da ailemden ve ablamdan korkup şik yetçi oldum. Ancak ablamla eniştem ayrıldı. Ben de eniştemle resmen evlendim" dedi. 
Mahkeme, sanıkla şik yetçinin evlenmeleri nedeniyle davayı erteledi. Ancak İpekçioğlu'nun kusuru nedeniyle beş yıl içinde boşanma olursa, dava kaldığı yerden devam edecek. 
Melek Cenikli ise, "İsa, kardeşimi eve çağırmam için beni dövüyordu. O zaman şüphelenmemiştim. İkisi de birbirlerini sevdiklerini söyledi. Ben de aradan çekildim. Allah mutlu etsin" dedi. 


</TEXT>
</DOC>
