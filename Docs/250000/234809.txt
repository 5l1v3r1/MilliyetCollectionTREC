<DOC>
<DOCNO> 234809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun09.html </URL>
<DATE> 2004/04/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
McCain, Irak'ın güneyine Türk askeri önerdi 
</HEADLINE>
<TEXT>

     Deniz Arslan bildiriyor 

ABD'de Cumhuriyetçi Parti'nin önemli siyasi isimlerinden Arizona Senatörü John MCCain, Irak'ın güneyine Türk askeri gönderilmesini önerdi. 
     CBS televizyonunda yayınlanan ''Face The Nation'' programına katılan McCain, Irak'ta ABD'nin yaşadığı güvenlik sıkıntısının, Fransa, Almanya gibi NATO ülkeleriyle paylaşılabileceği yönündeki bir soruya karşılık, bu iki ülkenin Irak'ta rol almak istemesinin, özellikle bu ülkelerdeki siyasi ortam dolayısıyla şüpheli olduğunu kaydetti. 
     Senatör McCain, ''Ancak NATO içinde başka ülkeler de var. Ne kadar çok ülke katılırsa o kadar iyi olur. Mesela Türk askerini Irak'ın güney kısmına alabilirsek ve diğer Müslüman ülkeleri alabilirsek. Tabii Kosova'da olduğu gibi, ABD yükün büyük kısmına katlanacak. Bosna'da, Afganistan'da da yaptığımız gibi. Buna BM veya NATO gibi uluslararası bir etiket çok iyi olur. ABD, yükü taşıyacak ve kayıpların çoğunluğuna katlanacak'' dedi. 
     
</TEXT>
</DOC>
