<DOC>
<DOCNO> 245737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sondun13.html </URL>
<DATE> 2004/06/06/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Papandreu Annan'ın yeni Kıbrıs raporu gerçekleri yansıtıyor... 
</HEADLINE>
<TEXT>

     Yunanistan'da, anamuhalefet PASOK'un lideri Yorgo Papandreu, ''BM Genel Sekreteri Kofi Annan'ın Kıbrıs raporunun gerçekleri yansıttığını'' söyledi. 
     Papandreu, Atina'da yayınlanan To Vima gazetesindeki demecinde, Kıbrıs konusuna değinerek, adada kesin bir çözüme varılabilmesi için, liderlerin kendi sorumluluklarını üstlenerek, halklarına samimi bir dille konuşmaları ve cesur kararlar almaya hazır olmaları gerektiğini kaydetti. 
     Demecinde, hükümetin Türk-Yunan ilişkileriyle ilgili politikasını eleştiren Papandreu, ''Hükümetin bu konuda büyük tavizler verdiğini'' söyledi. 
     Papandreu, Yunanistan Başkanı Kostas Karamanlis'in, Kıbrıs konusunu Türk-Yunan ilişkilerinden ayırmakla büyük hata yaptığını öne sürerek, ''Hükümet bu konuda izlediği politikayla Yunanistan'ın bugüne kadar elinde bulundurduğu en güçlü silahlardan ödün vermiştir. Bu yanlış bir seçimdir. Ancak hükümet her ne kadar Kıbrıs konusunu Türk-Yunan ilişkilerinden ayırmak istese de gerçekler buna izin vermeyecektir'' diye konuştu. 
     
</TEXT>
</DOC>
