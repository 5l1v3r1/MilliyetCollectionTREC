<DOC>
<DOCNO> 211285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sonspo16.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta çeyrek finalistler belli oldu 
</HEADLINE>
<TEXT>

     Sezonun ilk ''Grand Slam'' mücadelesi olan 92. Avustralya Açık Tenis Turnuvası, Melbourne kentinde sürüyor. 
     Melbourne Park Kortları'nda düzenlenen 14.7 milyon dolar yaklaşık 19.85 trilyon lira toplam ödüllü turnuvanın 8. gününde, tek erkekler ve tek bayanlarda 4. tur maçları tamamlandı ve tüm çeyrek finalist raketler belli oldu. 
     Tek erkeklerde geçen yılın Wimbledon Turnuvası Şampiyonu olan 2 numaralı seribaşı İsviçreli Roger Federer, 4. turda, 15 numaralı seribaşı evsahibi ülkeden Lleyton Hewitt'i 4-6, 6-3, 6-0 ve 6-4, 3 numaralı seribaşı İspanyol Juan Carlos Ferrero da Rumen Andrei Pavel'i 6-4, 3-6, 6-3 ve 6-2'lik setlerle 3-1 yenerek çeyrek finale yükseldiler. 
     Diğer maçlarda ise 8 numaralı seribaşı Arjantinli David Nalbandian, yurttaşı Guillermo Canas'a 6-4, 6-2 ve 6-1, Faslı Hicham Arazi de 10 numaralı seribaşı evsahibi ülkeden Mark Philippoussis'e 6-2, 6-2 ve 6-4'lük setlerle 3-0 üstünlük sağlayarak çeyrek finalist oldular. 
     Tek bayanlarda ise 2 numaralı seribaşı Belçikalı Kim Clijsters, 4. tur maçında, 20 numaralı seribaşı İtalyan rakibi Silvia Farina Elia'yı 6-3 ve 6-3'lük setlerle 2-0, 6 numaralı seribaşı Rus Anastasia Myskina da 9 numaralı seribaşı ABD'li Chanda Rubin'i 6-7 3-7 , 6-2 ve 6-2'lik setlerle 2-1 yenerken, 3. turda turnuvanın favorilerinden yurttaşı Venus Williams'ı eleyen 25 numaralı seribaşı ABD'li Lisa Raymond, Fransız Tatiana Golovin'e 6-2 ve 6-0, 22 numaralı seribaşı İsviçreli Patty Schnyder da 29 numaralı seribaşı Fransız Nathalie Dechy'ye 6-2 ve 6-4'lük setlerle 2-0 galip gelerek çeyrek finale çıktılar. 
     Turnuvada yarın tek erkekler ve tek bayanlarda 2'şer çeyrek final maçı yapılacak. 
     Maçların programı şöyle 
     Tek Bayanlar 
     Amelie Mauresmo Fransa 4 -Fabiola Zuluaga Kolombiya 32 . 
     Justine Henin-Hardenne Belçika 1 -Lindsay Davenport ABD 5 . 
     Tek Erkekler 
     Andre Agassi ABD 4 -Sebastien Grosjean Fransa 9 . 
     Andy Roddick ABD 1 -Marat Safin Rusya . 
     
</TEXT>
</DOC>
