<DOC>
<DOCNO> 213597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur19.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     İki haftalık aranın ardından bugün saat 14.40'da toplanan Bakanlar Kurulu'na, yurtdışında bulundukları için Dışişleri Bakanı ve Başbakan Yardımcısı Abdullah Gül, Devlet Bakanı Ali Babacan, Milli Savunma Bakanı Vecdi Gönül ile raporlu olduğu belirtilen Bayındırlık ve İskan Bakanı Zeki Ergezen katılmadı. 
     Resmi gündeme göre toplantıda, TBMM'ye sevk edilen ve görüşülen yasa tasarıları ile Bakanlar Kurulu'na sunulan taslaklar ele alınacak. Devlet Bakanı ve Başbakan Yardımcısı Mehmet Ali Şahin'in de AB uyum çalışmaları hakkında bilgi sunumu yapacağı belirtildi. 
     Toplantıda Kıbrıs konusu ve Konya'da 11 katlı binanın çökmesiyle ilgili gelişmelerin ele alınması bekleniyor. 
     
</TEXT>
</DOC>
