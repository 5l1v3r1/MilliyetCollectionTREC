<DOC>
<DOCNO> 220662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yazar/akyol.html </URL>
<DATE> 2004/03/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Bir Kadın' 
</HEADLINE>
<TEXT>

   
   1890 yılındayız. Abdülhamid dönemi. George Ohnet'nin "Volonte" adlı romanı "Meram" adıyla dilimize çevrilmiştir. Çeviren yerinde "Bir Kadın" imzası vardır. Herkes merak ediyor, kim bu 
   Dönemin ünlü yazarı Ahmet Mithat Efendi'nin çıkardığı "Tercüman-ı Hakikat" gazetesinde de "Bir Kadın" imzalı yazılar, mektuplar yayımlanıyor. 
   Bu "Bir Kadın", kadın haklarını savunuyor, "Allah'a ve topluma karşı görevlerinde kadınla erkeğin eşit olduğunu" söylüyor. 
   "Bir Kadın", kadınları okumaya, sosyal hayata katılmaya çağırıyor. 
   Kısa bir süre sonra "Bir Kadın" artık ismini kullanır Fatma liye... 
   Mecelle yazarı, büyük din bilgini ve devlet adamı Cevdet Paşa'nın kızı Fatma liye Hanım... 
   
   CEVDET Paşa, sarıklı bir medreselidir, gerçek bir lim ve Tanzimat ve Abdülhamid dönemlerinin beyinlerinden biridir. 
   Cevdet Paşa medresede nasıl gizleyerek kendi kendine Fransızca öğrendiğini anlatır. Kızı Fatma liye'ye özel hoca tutup Fransızca öğretir. 
   Fatma liye özel hocalardan Fransızca ile birlikte, Arapça öğrenmiş, felsefe okumuştur. 
   Yazılarıyla ve faaliyetleriyle öyle bir yankılanma yaratıyor ki, dönemin en saygın yazarı Ahmet Mithat Efendi onun hakkında kitap yazıyor 
   "Fatma liye Hanım, Yahut Bir Muharrire-i Osmaniyenin Neş'eti." Bir Osmanlı Kadın Yazarının Çıkması 
   Hemen, Meşrutiyet ve Cumhuriyet dönemlerinin öncü kadın yazarlarından Halide Edib Hanım'ı hatırladınız değil mi 
   Bizde Fatma liye Hanım'ı kadın hareketinin öncüsü, Halide Edip'lerin, Nezihe Muhiddin'lerin yol açıcısı olarak görmek mümkün. 
   
   FATMA LİYE çoğu edebi ve felsefi konularda 13 kitap çıkardı. Bunlardan "Nisvan-ı İslam" İslam Kadınları Fransızca, Arapça ve İngilizceye çevrildi. 
   1894 yılında yayımlanan "Kadınlara Mahsus Gazete"nin başta gelen yazarı da o... 
   Bizde kadının kamusal hayata girmesi, sosyal faaliyetlere katılması konusunda onu bir 'ilk', bir öncü saymak mümkün. 1897 Yunan Savaşı, 1911 ve 1912 Trablusgarp ve Balkan savaşları sırasında kurulan "Cemiyeti İmdadiye" Yardım Derneği onun eseri... Çalışmaları için "Hilali Ahmer" Kızılay ona madalya veriyor. 
   Fatma liye'nin 8 Şubat 1913'te "dört beş bin kadının katıldığı" toplantıda "vatan, evlatlarının elinden hayat istiyor " diye başlayan konuşması ünlüdür. Aynı toplantıda konuşanlardan biri Halide Edip'tir. 
   Sonra Halide Edip'i İzmir'in işgalini protesto için düzenlenen büyük Sultanahmet Mitingi'nde de izleyeceğiz. 
   1913 yılında "dört beş bin kadın"ın katıldığı toplantılar yapılması bizde kadın hareketinin sanıldığından köklü olduğunu gösterir. 
   İkinci Meşrutiyet'te pek çok kadın dernekleri kurulur, sadece milli değil, sosyal ve eğitim amaçlı aynı zamanda... 
   Tek Parti devrinde kadın kuruluşları kapatılsa da kesin yasal eşitlik sağlanır. 
   Yola devam... Kadınlarımızın hala ağır sorunları var. 
   Dünya Kadınlar Günü'nde Fatma liye, Halide Edip, Belkıs Şevket, Nezihe Yaşar, Nezihe Muhiddin gibi öncü kadınlarımızı saygıyla anarak... 
   
      
   
   
</TEXT>
</DOC>
