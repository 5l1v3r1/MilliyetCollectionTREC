<DOC>
<DOCNO> 203504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sondun04.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson'a yakınları ve arkadaşlarından destek... 
</HEADLINE>
<TEXT>

     Küçük çocuklara yönelik cinsel taciz iddialarıyla gündeme oturan Amerikalı pop şarkıcısı Michael Jackson'un yakınları ve arkadaşları, ünlü sanatçıya destek vermek amacıyla Neverland Ranch'teki evinde toplandı. 
     Jackson'un sözcüsü Stuart Backerman, gazetecilere yaptığı açıklamada, ''Bu toplantı, Michael'a ailesi ve arkadaşlarının desteği ve sevgisine sahip olduğunu göstermek için'' dedi. 
     ''Yalnız Değilsin'' adıyla düzenlenen ve yaklaşık 600 kişinin katıldığı toplantıda Amerikalı tenisçi Serena Williams, rapçi MC Hammer ve komedyen Eddie Griffin gibi ünlü simaların yer aldığı, evin bulunduğu araziye 450'yi aşkın aracın girdiği belirtildi. 
     Michael Jackson'un avukatlarından Brian Oxman da ''Jackson, yanında yer alan insanlara teşekkür etmek için sabırsızlanıyor. Bu bir parti ya da kutlama değil'' açıklamasını yaptı. 
     Hakkında küçük çocuklara cinsel tacizde bulunmaktan üç gün önce hakkında ceza davası açılan Jackson, 20 Kasım'da malikanesini kuşatan güvenlik güçlerine teslim olmuş, daha sonra çıkartıldığı mahkeme tarafından 3 milyon dolar kefaletle serbest bırakılmıştı. 
     İngiltere, Noel döneminde İngiltere'ye gelmeyi planlayan Jackson'ın bu ziyaretinin, ''kamu yararına olmadığı'' yolundaki başvuru üzerine Michael Jackson'ın ülkeye girişini yasaklayabileceğini açıklamıştı. 
     
</TEXT>
</DOC>
