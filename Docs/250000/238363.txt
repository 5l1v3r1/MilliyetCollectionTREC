<DOC>
<DOCNO> 238363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/soneko08.html </URL>
<DATE> 2004/05/08/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Spekülatörler paralarını 1 yılda ikiye katlayabiliyor 
</HEADLINE>
<TEXT>

     Parasını Türk mali piyasalarında değerlendiren bir spekülatörün, elindeki parayı bir yılda ikiye katlayabileceği bildirildi. 
     Ankara Ticaret Odası'nın ATO raporuna göre, bir spekülatörün yıllık yüzde 1.2 faizle Japonya'da 56, 1.9 faizle Avrupa Birliği AB ülkelerinde 36, yüzde 2 faizle ABD'de 34 yılda kazanacağı faizi Türkiye'de sadece bir yılda kazanabildiği belirtildi. 
     Raporda şu görüşlere yer verildi 
     "2001 yılının Nisan ayında yabancı bir yatırımcı elinde bulunan bin doları, dönemin dolar kuru olan 1 milyon 615 bin liradan bozdurup, eline geçen 1 milyar 615 bin lirayı, 2003 yılı için ortalama yüzde 51 faizle bankalarda değerlendirdiğinde bir yıl sonra bu parayı 2 milyar 661 bin liraya çıkarabiliyor. 
     Bu para doların 1 milyon 365 bin lira olduğu 2004 yılının Nisan ayında tekrar dolara çevrildiğinde, yatırımcının eline bin 949 dolar geçiyor. Yani yatırımcı bin dolarla 12 ayda 949 dolar kazanarak yıllık yüzde 95 rant geliri elde ediyor." ATO Başkanı Sinan Aygün, sıcak parayı köpek balıklarına benzeterek, "sıcak para köpek balıklarından farksızdır. Saldırdığında kol bacak bırakmaz" dedi. 
     
</TEXT>
</DOC>
