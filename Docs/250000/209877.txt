<DOC>
<DOCNO> 209877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sondun30.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Şeytan çıkarma" faciası... 6 yaşındaki kız ölü bulundu 
</HEADLINE>
<TEXT>

     ABD'nin Atlanta kentinde bir motel odasında ölü bulunan 6 yaşındaki kız çocuğunun ''şeytan çıkarma ayinine'' kurban gittiği sanılıyor. 
     Georgia eyaletinin Atlanta kenti polisi, beli kırılmış durumdaki kız çocuğunun motel odasında ölü bulunmasıyla ilgili olarak, sokakta diğer 2 çocukla çıplak gezen bir çiftin tutuklandığını bildirdi. 
     Kız çocuğunun boğazlandığının, bıçaklandığının ve belinin kırıldığının belirlendiğini kaydeden polis, tutuklanan çiftin ve çocukların ifadeleri sonucunda, şanssız kız çocuğunun ''şeytan çıkarma ayini'' sırasında öldüğünün sanıldığını kaydetti. 
     Cinayetle suçlanan çiftin sorgusu sürerken, kız çocuğunun cesedine de otopsi uygulanacağı belirtildi. 
     Polis, sokakta çıplak dolaşan çiftin çocuklarından birisinin ifadesi üzerine motel odasındaki cesedin ortaya çıkarıldığını bildirdi. 
     Bir süredir Atlanta'da yaşayan çift ve çocukların kiliseden maddi yardım aldıkları sanılıyor. 
     
</TEXT>
</DOC>
