<DOC>
<DOCNO> 246438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun09.html </URL>
<DATE> 2004/06/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Fransa Karar, Irak'ın istikrarı için önemli... 
</HEADLINE>
<TEXT>

     Fransa, BM Güvenlik Konseyi'nde oybirliğiyle kabul edilen Irak karar tasarısının, ''Irak'ın istikrarı ve siyasi süreci için önemli'' olduğunu bildirdi. 
     Fransa Devlet Başkanlığı Sözcüsü Catherine Colonna, karar metninde kendilerinin ve Almanya ile Rusya'nın talepleri yönünde değişiklik yapıldığını ve metnin geliştirildiğini belirterek, ''Fransa, Güvenlik Konseyi'nde oybirliğinin sağlanabilmiş olmasından memnuniyet duymaktadır'' dedi. 
     Colonna, kararın Iraklılar açısından net olarak egemenliğe geri dönüşe işaret ettiğini belirterek, Irak'ta durumun 30 Haziran öncesine göre çok daha iyi olmasını ve uluslararası toplumun, Irak'ın istikrarı, siyasi yapılanması ve ekonomisinin iyileştirilmesi konusunda başarı şansını yakalamasını istediklerini kaydetti. 
     
</TEXT>
</DOC>
