<DOC>
<DOCNO> 207152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/ekonomi/eko07.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fiyatlar değil, enflasyon düşüyor' 
</HEADLINE>
<TEXT>

   
   Sabancı Holding Perakende Grubu Başkanı Demir Sabancı, enflasyondaki düşüş trendini gerçekçi ve iyi bir gelişme olarak değerlendirerek, "Bunun devam etmesi 2004'te herkesin ortak hedefi olmalıdır" dedi. 
   Metrocity'deki Türkiye'nin en büyük elektronik mağazası olan Teknosa'yı, Sabancı Holding Yönetim Kurulu Başkan Vekili Şevket Sabancı, CEO Dr. Celal Metin ve Teknosa Genel Müdürü Mustafa Altındağ'la birlikte açan Demir Sabancı, "Enflasyon düşüyor demek fiyatlar düşüyor demek anlamına gelmiyor" dedi. 
   Sabancı, "Fiyatın artış hızındaki sürat düşmekte. Yüzde 80 hızla artarken şimdi yüzde 18 hızla artıyor deniyor. Bu, ümit ediyoruz ki önümüzdeki sene daha da aşağıya inebilsin" diye konuştu. 
   
   PC klinik 
   Demir Sabancı, açılışı yapılan mağazanın 2003 yılı sonu itibariyle Teknosa'nın 41'inci mağazası olduğunu belirterek, mağaza sayılarını bu yıl 60'a çıkarmayı hedeflediklerini söyledi. 
   Teknosa Genel Müdürü Altındağ da, 1000 metrekarelik yeni mağazalarında dünya markalarının en yeni ürünlerini sunduklarını kaydetti. Altındağ, mağazanın 'PC klinik' diye adlandırılan bölümünde IT ürünlerinde "upgrade'' ve tamir imk nı sunduklarını söyledi. 
   
   
</TEXT>
</DOC>
