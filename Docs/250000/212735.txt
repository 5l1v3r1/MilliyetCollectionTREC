<DOC>
<DOCNO> 212735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sonspo09.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Giunti yarın belli olacak... 
</HEADLINE>
<TEXT>

     Beşiktaş'ta dün yapılan Bursaspor maçında sakatlanan Federico Giunti'nin yarın MR'ının çekileceği bildirildi. 
     Kulüp doktoru Ayhan Optur, İtalyan futbolcunun sağ üst adalesinde gerilme olduğunu belirterek, ''Yarın MR'ını çekip durumunu göreceğiz. Ankaragücü maçında oynayıp oynayamayacağına da bu MR sonucunda karar vereceğiz'' dedi. 
     Optur, Giunti dışında takımda ciddi sakatlığı bulunan futbolcu olmadığını da kaydetti. 
     
     ANKARAGÜCÜ MAÇI HAZIRLIKLARI YARIN BAŞLIYOR 
     Teknik direktör Mircea Lucescu'nun verdiği izinle, günü dinlenerek geçiren siyah-beyazlı futbolcular, Ankaragücü ile deplasmanda yapacakları maçın hazırlıklarına yarın başlayacak. 
     BJK Nevzat Demir Tesisleri'nde öğleden sonra toplanacak olan futbolcular, akşam saatlerinde de haftanın ilk çalışmasını yapacak. 
     
</TEXT>
</DOC>
