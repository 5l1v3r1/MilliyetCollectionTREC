<DOC>
<DOCNO> 247518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun12.html </URL>
<DATE> 2004/06/13/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Powell Avusturya, Irak'tan askerlerinin çekse de ilişkilerimiz bozulmaz 
</HEADLINE>
<TEXT>

     ABD Dışişleri Bakanı Colin Powell, Avustralya'da yeni bir hükümetin, askerlerini Irak'tan çekmesi halinde bile bu ülkeyle yakın ilişkilerinin süreceğini söyledi. 
     Powell, ABC televizyonuna verdiği demeçte, Avustralya'da bu yıl yapılacak genel seçimleri kazanma olasılığı bulunan İşçi Partisi'nin askerlerini Irak'tan çekmesinin, Avustralya hükümeti açısından ''siyasi felaket'' olacağını, ancak bunun Avustralya ile ilişkilerini bozmayacağını belirtti. 
     Colin Powell, ''Avustralya her zaman ABD'nin yakın dostu olacaktır. Pek çok alanda ve şekilde ortaklığımız var'' dedi. 
     ABD Dışişleri Bakan Yardımcısı Richard Armitage ise Latham'ın Irak'taki Avustralya askerlerini çekme planını kınamıştı. 
     Armitage, muhalefetteki İşçi Partisi'nin lideri Mark Latham'ın askerlerini çekeceği açıklamasıyla ilgili olarak, bunun iki ülkenin yıllık ittifakını riske atacağı uyarısında bulunmuştu. 
     Avustralya'da John Howard başkanlığındaki muhafazakar hükümet, Irak savaşına güçlü destek vermişti. Irak ve çevresinde 850 Avustralyalı asker bulunuyor. Howard, askerlerin ''görev tamamlanıncaya kadar'' Irak'ta kalacağını söylemesine rağmen, Latham, askerleri noele kadar Irak'tan çekeceğini belirtmişti. 
     
</TEXT>
</DOC>
