<DOC>
<DOCNO> 224912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur14.html </URL>
<DATE> 2004/03/23/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Bodrum'da gasp 
</HEADLINE>
<TEXT>

     Bodrum İlçesi'nde, Romanya uyruklu bir kişi, birlikte alkol aldığı Alman arkadaşını darp ederek para ve eşyalarını aldığı gerekçesiyle aranıyor. 
     Eskiçeşme Mahallesi Ergun Soykan sokakta oturan Alman Funter Otto Henrich, darp edilmiş halde Özel Bodrum Hastanesi'ne getirildi. 
     Henrich, burada polise verdiği ifadede, ilçede dövme işiyle uğraşan Romanya uyruklu Constantinau Nicolac G'nin evine geldiğini, birlikte alkol aldıklarını, daha sonra bu kişinin kendisini döverek, evde bulunan dizüstü bilgisayar, 2 cep telefonu, 400 milyon lira, kredi kartları ve kolyesini alarak kaçtığını ileri sürdü. 
     Bu arada polise başvuran Serap Aydoğdu, arkadaşı Nicolac G. ile Henrich'in evine gittiklerini, birlikte alkol aldıktan bir süre sonra Nicolac G'nin, Henrich'e saldırarak dövmeye başladığını, kendisine, ''Sen karışma ve çık git'' dediğini, bunun üzerine evden ayrılarak polise geldiğini söyledi. 
     Hastaneye kaldırılan Henrich'in başına aldığı darbeler nedeniyle müşahede altında tutulduğu bildirildi. 
     Nicolac G'nin yakalanması için çalışmaların sürdüğü bildirildi. 
     
</TEXT>
</DOC>
