<DOC>
<DOCNO> 224268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo21.html </URL>
<DATE> 2004/03/21/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Elazığspor Emeğimizin karşılığını alamıyoruz... 
</HEADLINE>
<TEXT>

     Elazığspor Teknik Direktörü Güvenç Kurtar, emeklerinin karşılığını alamadıklarını söyledi. 
     Ankaragücü karşısında önde oldukları dakikalarda tesadüfen bir gol yediklerini ifade eden Kurtar, daha sonra riske girdiklerini bildirdi. 
     Kurtar, şöyle dedi 
     ''Maçın uzatma dakikalarında penaltı golüyle yenildik. Penaltı kararı haklı olabilir, ama bize niye verilmiyor. Beşiktaş maçında bizim pozisyonlarımızı düşünün. Bu maçta bizim açımızdan verilene, verilmeyene bakın. Biz de tekme vuralım, tokat vuralım penaltı verilmiyor. Bu şekilde biz de galip geliriz. Ben takımı şampiyon yaparım, ama maalesef emeğimizin karşılığını alamıyoruz. Çifte standart olmasın önümüzde 8 maçımız var.'' Elazığspor'un golcüsü Yunus ise maçlarda yenilmenin de galip gelmenin de olabileceğini belirterek, galibiyeti koruyamadıklarını söyledi. 
     Karşılaşmayı Ankaragücü'nün galip olarak tamamladığını ifade eden Yunus, ''Böyle olaylara gerek yok. Sahamız kapatılsa daha kötü olur'' dedi. 
     
</TEXT>
</DOC>
