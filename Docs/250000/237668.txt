<DOC>
<DOCNO> 237668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/guncel/axgun01.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakan bizi çok iyi anlar' 
</HEADLINE>
<TEXT>


İHL'lilerin ortak derdi, ÖSS'de farklı katsayı uygulaması. "İHL'li Başbakan umut veriyor, bizi en iyi o anlar" diyorlar 

İmam Hatiplerin dünü bugünü yarını - 5 
Mehmet Gündem 
mgundem milliyet.com.tr 


İHL'ler konusunda herkes farklı şeyler söylüyor toplum, aileler, sistem, bu okullardan farklı beklentiler içinde. Peki bu okullarda okuyan öğrenciler neler düşünüyor İHL öğrencilerine, "Din sizin için ne kadar önemli ", "İHL'lerin imajından rahatsız mısınız ", "İmam hatiplerin adı değişsin mi ", "Başbakan'ın İHL'li olması sizi etkiliyor mu ", "Aynı problemlerin yaşanacağını bilseniz, yine de burayı tercih eder miydiniz ", "İHL'de okumak dindar olmak için yeterli mi " diye soruyorum. İşte aldığım yanıtlar 
Emine İHL'lerin imajından rahatsız değilim ama bize bakışın kolaylıkla değişeceğini sanmıyorum. Katsayı nedeniyle durumumuz kazanamayacağımız yarışa girmek gibi. Bu bizi strese sokuyor. Depresyona giren arkadaşlarımız bile var. Başbakanın İHL'li olması bizi umutlandırıyor. 
Hanife Katsayı psikolojimizi bozuyor. Bizi en iyi Başbakan anlar. Kendimi aşırı dindar hissetmiyorum ama aldığım din eğitiminden dolayı başkalarına dini anlatmam gerektiğini düşünüyorum. 

İmajından memnun değilim 
Betül Bizim sorunumuz imaj ve katsayı. Çevreden bazıları, 'Aklın mı yoktu, niye İHL'ye gittin ' diyor. Biz hem meslek derslerini görüyoruz hem de normal liselerdeki dersleri. Daha çok çalıştığımız halde bir şey olamayacak mıyız 
Hikmet İyi ki buraya gelmişim. İHL'ler çok iyi dindar yetiştiren okullar olmasa da hayatla mücadeleyi erken yaşta öğreniyoruz. Buralar Kuran kursu değil. Bu okul bizi dindar yapmaya yetmez, sadece temel atar. 
Salih İslama uygun bir kişilik olarak meslek edinmek istiyorum. İHL öğrencisi kendisini belli eder. Fakat okulda alınan meslek derslerine yönelik sorular ÖSS'de olmayınca sıkıntı oluyor. 
Büşra İHL'lerin diğer okullara göre daha güvenli olduğunu düşünüyorum. Ben buraya geldim. Çünkü dini ana babadan görerek değil, aklımı kullanarak öğrenmek istedim. 
Halil Sistem bizim gibileri kaybetmemeli. 
Melih İHL bana yaşamda insanın karşısına çıkabilecek en olumsuz durumlara bile dayanma gücü kazandırdı. 
Büşra Burada verilen eğitim belli bir ahlak düzeyine gelmemi sağladı. 

Arka bahçe değiliz 
Ömer İHL'lerin bir çekiciliği var. Sosyal bir ortam. Çekingenlik yok. Belirli bir düşüncemiz var. Bunun yanında idealimiz de. Dinimi evden çok okulda öğrendim. 
Sümeyye Bizi sürekli bir yerlere yamamak isteyenler var. Siyasete alet edilmekten nefret ediyorum. Seçim afişlerinde başörtülü bir kız fotoğrafı yer aldı. Üzerinde de 'Oy vermek sorumluluktur' yazılıydı. Merak ediyorum, oy almanın beraberinde daha çok sorumluluk gerektirdiğini düşündüler mi Bizim adımıza konuşmaktan vazgeçin. 
Süleyman İşletme okumak istiyorum. İlahiyatı hiç düşünmüyorum. Diğer okullardan iyiyiz, ama bazı şeyleri de burada öğrenemiyoruz. 
Fatma Başbakan'ın İHL'li olması çok şey ifade ediyor. Bize örnek bir insan. Zorluklara rağmen ayakta durulabileceğini gösteriyor. Ben kimseyi kendime model almayacağım ama Gülben Ergen gibi hırslı olmak isterim. 
Zeliha İnsanların hayatta amaçları vardır, bir çok şey isterler. Ben bunu din çerçevesinde istiyorum. İHL bana hayatın anlamını öğretti. 
Gülsüm Kendimi dinci değil, demokrat İslamcı olarak tanımlıyorum. 
İbrahim Türkiye ne kadar dindarsa ben de o kadar dindarım. 
Ömer İHL'de din ve laiklik arasındaki ince çizgiyi fark ettim. Hem Peygamber'i hem de Atatürk'ü öğrendim. 
Sezin Arkadaşlarımız arasında ilahiyat ve din kültürünü seçmek isteyenler oldukça azdır. Eskiden nasıldı bilmiyorum ama şimdi İHL öğrencileri arasından radikaller çıkmıyor. 
Ahmet İHL'lerin adına yıllarca şiirler yazıldı, şarkılar bestelendi. Adı değişmemeli. Bu okulların 'çok iyi dindar' yetiştirdiği söylenemez. Okulumuzda çirkef öğrenciler de var. Necmettin Erbakan gibi bir siyasetçi olmak isterdim. 6 milyar insanın saadeti için çalışmak. 
Ülkü Bu okula gelirken puan kırılacağını biliyordum. Şimdi olsa yine gelirim. İHL'ler dindarlığı olumlu etkiliyor ama başka okullarda da dindar olunabilir. 

Herkesin beklentisi farklı 

Çocuklarını İHL'lere gönderen ailelerin, toplumun değişik kesimlerinin İHL'lerle ilgili beklentileri ve algılayışları farklı. Çocuklarını bu okula gönderip memnun olanlar da var, şik yet edenler de var. Toplumdaki dindarlık derecesindeki farklılık da algılayışı etkiliyor. Daha dindar olanlara göre "İHL'ler eskisi gibi değil, bozuldular. Artık dindar insan çıkmıyor buradan. Öteki okullardan bir farkı kalmadı." 

'Hakim, doktor olsun' 
Bir kesim de, "Bu okullar çok iyi. Çocuklar aşırılığa kaçmıyor, belli bir dini ve ahlaki altyapı alıyorlar. Dinini öğrenebildiği kadar öğrensin ama onunla yetinmesin üniversiteye de gitsin, h kim, doktor, öğretmen, mühendis olsun" düşüncesinde. Bazı veliler de dini konudaki eksikliği nedeniyle çocuğunu İHL'ye göndererek, "Ben görevimi yaptım" diyor. 

YARIN 
Uzmanlar, milletvekilleri, profesörler yeni tasarı hakkında ne diyor 
Zengin muhafazak rlar İHL yerine kolejlere yöneldi 

</TEXT>
</DOC>
