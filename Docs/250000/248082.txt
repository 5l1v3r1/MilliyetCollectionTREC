<DOC>
<DOCNO> 248082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/soneko33.html </URL>
<DATE> 2004/06/15/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Asgari ücret 23 Haziran'a kaldı... 
</HEADLINE>
<TEXT>

     Asgari Ücret Tespit Komisyonu temmuz ayından itibaren geçerli olacak yeni asgari ücrti belirlemek üzere 23 Hazirn'da yeniden biraraya gelerek, DİE'nin asgari ücret 
     rakamlarını görüşecek. 
     Asgari Ücret Tespit Komisyonu, Çalışma Genel Müdürü Cengiz Delibaş başkanlğında ikinci kez toplandı. Toplantıda hazine DPT ve DİE'nin ülke ekonomisine ilişkin sunumları dinlendi. Türkiye'nin makro ekonomik gelişmeler açısından olumlu bir trend izlediği bildirildi. 
     TİSK Temsilcisi Nihat Yüksel, toplantının ardından yaptığı açıklamada, bir oran ve miktar görüşmediklerini söyledi. Asgari ücrette yapılacak artışın bir kaynağa dayanması gerktiğini ifade eden Yüksel, 2003'te TÜFE yüzde 18.4 gerçekleşirken asgari ücretin yılbaşında yüzde 38.2 
     oranında arttığını söyledi. 2004'ün ilk 5 ayında TÜFE'deki artışın yüzde 3.5 olduğunu anlatan Yüksel, çalışanın emeğinin karşılığını alması gerektiğini, ancak makro ekonomik veriler açısından bir artışın mümkün olmadığını söyledi. Kamuoyu beklentisi açısından birşeyler yapılması gerektiğini kaydeden Yüksel, gelecek toplantıda DİE uzmanlarının yapacağı hesap doğrultusunda bir değerlendirme yapılacağını bildirdi. Yüksel, yılın ilk aylarında ekonomide olumlu gelişmeler olsa da tekstil ve sanayi sektörünün özelikle Uzakdoğu ülkeleriyle rekabet etmekete sıkıntı yaşadığını anlattı. Yüksel, bir gazetecinin 303 milyonluk liralık asgari ücretin 4 kişilik bir ailenin geçinmesine yeterli olup olmayacağı yönüdeki sorusu üzerine, "Bu sorunuz o kadar sakız olmuş bir soru ki hiçbir değeri de yok" diye tepki gösterdi. Hindistan, Çin, Rusya ve Uzakdoğu ülkelerinde asgari ücretin 513 milyon lira olduğunu ifade eden Yüksel, asgari ücretin ülkenin rekabet gücü açısından bakılması gerektiğini söyledi. Yüksel, çalışanlara emeğinin karşılığını vermek gerktiğini belirtirken, "Yoksa şu kadar para ile böyle olurmuş. Bu ekonomi dışı bir itham bence son derece yanlış. Biz şirketler ekonomiye ne veriyorsa o ölçürde birşeyeler veremeye hazırız" diye konuştu. Türk-İş Genel Mali Sekreteri Ergun Aktalay ise, ekonominin olmlu bir seyir içinde olduğunu belirterek, talep merci olarak DİE rakamları ya da en düşük memur maaşını talep ettiklerini söyledi. Yılbaşında belirlenen ücretin yüksek olduğu ve kayıt dışına çıkışı arttıracağı yönünde eleştiriler olduğunu kaydeden Atalay şöyle devam etti "Ama ülkenin içinde bulunduğu veriler müspet, demek ki son asgari ücret işe yaramış ki ülkenin verileri müspet, Yani bir geriye gidiş yok. Bırakın 4 kşiyi bir kişinin insanca yaşayacağı bir ücret talep ediyouz. Burada 10 milyonu konuşuyoruz, 20 milyonu konuşuyoruz. 1 milyon da 10 milyon da parası olmayana büyük para, parası çok olana 1 milyar da 10 milyar da az para." Atalay işyereleri kapansın gibi bir taleplerinin olmadığını belirtirken, "Sinemadan, tiyatrodan vazgeçtik nefes alabilecek ücret istiyoruz" dedi. Atalay 23 Haziran'daki toplantıda DİE'nin rakamlarını görüşeceklerini, ancak işverenlerin bundan bile rahatsız olduklarını belirterek, "Fakir düğün yaparken 'davul patlar' derler inşallah biz davulu patlatmayız" diye konuştu. 
     
</TEXT>
</DOC>
