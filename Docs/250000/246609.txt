<DOC>
<DOCNO> 246609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur13.html </URL>
<DATE> 2004/06/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Milli sporcuya gözaltı... 
</HEADLINE>
<TEXT>

     Başkalarına ait banka hesaplarına internet üzerinden girerek, alışveriş yaptığı tespit edilen milli cimnastikçi M.V.Ç, gözaltına alındı. 
     Ankara Kaçakçılık ve Organize Suçlar Şube Müdürlüğü Mali Büro Ekipleri, bir istihbaratı değerlendirerek, internet üzerinden başkalarının banka hesabına girdiği saptanan lise öğrencisi M.V.Ç'yi 18 gözaltına aldı. 
     Emniyette yapılan sorgulama sonucu, M.V.Ç'nin, internet üzerinden başka kişilere ait hesaplara girerek, bu hesaplardan yurtdışındaki firmalara para aktardığı belirlendi. 
     Aktardığı paralarla elektronik eşya, spor malzemesi siparişi veren M.V.Ç, bu malzemeleri aldıktan sonra gözaltına alındı. 
     Emniyetteki ifadesinde suçlamaları reddeden M.V.Ç, bu olayları kendisinin değil, şu anda cezaevinde tutuklu bulunan Caner Aras'ın gerçekleştirdiğini iddia etti. Ancak, Caner Aras'ın 4 ay önce tutuklandığı, yapılan alışverişlerin ise Aras'ın tutuklanmasından sonra gerçekleştiği ortaya çıktı. 
     Artistik cimnastikte Dünya Okullararası Şampiyonası'nda ikinciliği bulunan ve Türkiye birinciliği bulunan M.V.Ç, emniyetteki sorgulamanın ardından mahkemeye sevk edildi. Mehmet Volkan Ç, tutuksuz yargılanmak üzere serbest bırakıldı. 
     
</TEXT>
</DOC>
