<DOC>
<DOCNO> 216416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/yasam/yas03.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuledeki içkiye 'kahve'li çözüm 
</HEADLINE>
<TEXT>

   Galata Kulesi'ndeki içkili restoran tartışması bitiyor. Çünkü Büyükşehir Belediyesi'nin kuleyi 'Türk Kahvesi'ne çevirme projesi Koruma Kurulu'ndan geçti... 
      MEHMET DEMİRKAYA 
   
   Galata Kulesi'nde 35 yıldır faaliyet yürüten içkili lokantanın işletmecileri, İstanbul Büyükşehir Belediyesi ile 7 yıldır sürdürdüğü mücadeleyi kaybetmek üzere. Belediyenin Galata Kulesi'ndeki lokantayı 'Türk Kahvesi'ne çeviren restorasyon projesi, Koruma Kurulu tarafından onaylandı. 
   
   Yılların kavgası 
   İstanbul Büyükşehir Belediyesi, 1997'den beri çıkarmaya çalıştığı Galata Kulesi'ndeki lokantanın işletmecisine karşı yürüttüğü mücadelede önemli bir avantaj elde etti. 
   İstanbul Büyükşehir Belediyesi Fen İşleri Daire Başkanı Yunus Balta, 7 yıldır İstanbul 1 Numaralı Kültür ve Tabiat Varlıklarını Koruma Kurulu'nda bekleyen Galata Kulesi'nin iç mek nıyla ilgili restorasyon projesinin geçen hafta onaylandığını belirtti. Koruma Kurulu'nda belediye temsilcisi olarak da yer alan Balta, işletmenin tarihi mek na zarar verdiğini, bunun için yeni projede lokanta yerine 'Türk Kahvesi' planlandığını açıklarken, "Kurulda karar alındı ama henüz yazımı bitmedi" dedi. 
   Başbakan Recep Tayyip Erdoğan'ın belediye başkanlığı döneminde gündeme gelen restorasyon projesi, kamuoyuna "Galata Kulesi'nde içki yasağı getirileceği" yönünde yer almıştı. Kuledeki restoranın yöneticileri, "İçki yasağını bu projeyle getirmek istiyorlar" demişti. 
   
   Turizme ihanet    Galata Kulesi'ndeki restoranın işletmecisi olan Hakan Kardeşler, kararın henüz kendilerine tebliğ edilmediğini belirterek, "Karar elimize geçtiğinde Bölge İdare Mahkemesi'ne başvurarak yürütmeyi durdurma kararı almaya çalışacağız" dedi. Kule'nin kendilerine lokanta olarak kiralandığını, mal sahibi idarenin daha sonra fonksiyon değişikliğine giderek kendilerini çıkarmak istemesinin hukuki gözükmediğini savunan Kardeşler, şunları söyledi "Lokantamız gündüzleri zaten kafeterya olarak çalışıyor. Burası 35 yıldır bu kimliğiyle tanınıyor. Akşam bir turist geldiğinde bir şey içmek isterse 'Yok' mu diyeceksiniz Böyle turizmcilik olmaz." 
   
   
</TEXT>
</DOC>
