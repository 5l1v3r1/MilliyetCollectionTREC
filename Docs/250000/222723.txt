<DOC>
<DOCNO> 222723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun32.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'de hayat normale dönüyor... 
</HEADLINE>
<TEXT>

     Suriye'nin Halep iline bağlı Aynelarap İlçesi'ndeki okullarda, dünden itibaren eğitim ve öğretime başlandığı bildirildi. 
     AA muhabirinin yerel kaynaklardan aldığı bilgiye göre, Kamışlı İlçesi'nde futbol maçı sonrasında yaşanan gerginliğin, Kürtlerin yoğun olarak yaşadığı Aynelarap İlçesi'nde de hissedildiği belirtildi. 
     Kamu binaları ve resmi araçlara saldırı düzenleyen Kürt grupların eylemlerinin Suriye askerleri tarafından bastırıldığını belirten aynı kaynaklar, dünden itibaren yaşamın normale dönmeye başladığını söylediler. 
     Yerel kaynaklar, Suriyeli güvenlik güçlerinin kamuya ait binalarda olası saldırılara karşı güvenlik önlemi aldığı, ilçedeki okullarda dünden itibaren eğitim ve öğretime başlandığını sözlerine ekledi. 
     Bu arada Suriye'nin Haseki iline bağlı Rasulayn İlçesi'nde sokağa çıkma yasağının devam ettiği ve kentteki sessizliğin sürdüğü belirtildi. 
     Rasulayn Kasabası'nda vatandaşların evlerinden dışarı çıkmadığı, boş sokaklarda çocukların top koşturduğu ifade ediliyor. 
     
</TEXT>
</DOC>
