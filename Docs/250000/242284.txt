<DOC>
<DOCNO> 242284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/yasam/yas04.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz zanlısı tacize uğramış 
</HEADLINE>
<TEXT>


İlköğretim 6. sınıf öğrencisine tecavüz ettiği öne sürülen bir kişi yakalandı. Zanlı tacizcisini de bıçakla öldürmüş 

M. AKİF ERDEM İstanbul 

İstanbul Bayrampaşa'da İlköğretim Okulu 6'ncı sınıf öğrencisi E.K. ile 14 okul kitaplarını taşımak bahanesiyle tanıştıktan sonra ormanlık alana götürerek tecavüz ettiği iddia edilen M.İ. 31 gözaltına alındı. İ.'nin 1999'da kendisine cinsel tacizde bulunduğu iddiasıyla bir kişiyi bıçaklayarak öldürdüğü bildirildi. 
12 Mayıs 2004'te okula gitmek için evden çıkan E.K. akşam geri dönmedi. Polise haber veren aile, bir gün sonra E.K.'yi Bayrampaşa'da bir parkta yürüyemez halde buldu. Muayenede, E.K.'nin tecavüze uğradığı belirlendi. E.K.'nin ailesine, "Zayıf, ince, esmer ve adını Ümit olarak tanıtan bir kişi beni ağaca bağladı. Bana tecavüz ederken arada karşımda şarap içiyordu. Bu şekilde sabaha kadar tecavüz etti" dediği öğrenildi. 

Reddediyor 
Zanlı İ.'nin, telefonla E.K'nin evini aradığı ve kadın akrabasını E.K. sanarak, "Geceden memnun kaldın mı Aynısını ister misin " dediği bildirildi. İ.'nin daha sonra da arayarak, E.K.'nin babasını polise gitmemeleri yönünde tehdit ettiği öne sürüldü. 10 gün sonra gözaltına alınan İ.'nin, tecavüzü kabul ettiği iddia edildi. Ancak İ., dün polisten çıkışta, gazetecilere iktidarsız olduğunu söyleyerek, suçlamaları reddetti. 


</TEXT>
</DOC>
