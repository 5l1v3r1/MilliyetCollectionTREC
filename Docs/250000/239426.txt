<DOC>
<DOCNO> 239426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo23.html </URL>
<DATE> 2004/05/12/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Bursaspor'da PFDK'nın cezasına tepkiler büyüyor... 
</HEADLINE>
<TEXT>

     Profesyonel Futbol Disiplin Kurulu'nun PFDK , Çaykur Rizespor maçının devre arasında yaşanan olaylar nedeniyle Bursaspor'un sahasını 1 maç kapatmasına, yeşil-beyazlı camia ve kentte gösterilen tepkiler büyüyor. 
     Bursa Büyükşehir Belediye Başkanı Hikmet Şahin, yaptığı açıklamada, ''Samsunspor maçı ister Bursa'da, ister Samsun'da oynansın, kazanacağız ve ligde kalacağız'' dedi. 
     Şahin, 39 yıldır Birinci Lig'de mücadele eden Bursaspor'un şu anda haketmediği bir yerde olduğunu, ancak ligin son haftasında yapacağı Samsunspor maçını kazanarak ligde kalacağına olan inandıklarını söyledi. 
     PFDK'nın verdiği cezanın haksız olduğunu ve Tahkim Kurulu'nun bu yanlıştan döneceğini umut ettiklerini kaydeden Şahin, bunun gerçekleşmemesi durumunda Bursa'nın, tüm dinamikleriyle beraber Bursaspor maçı nerede oynarsa oynasın o kente akın edeceğini kaydetti. 
     Şahin, belediye olarak her zaman Bursaspor'un yanında olduklarını ifade ederek, şöyle konuştu 
     ''Samsunspor maçı ister Bursa'da, ister Samsun'da oynansın, kazanacağız ve ligde kalacağız. Belediye otobüslerimiz Bursaspor'un emrinde olacak. Eğer maç başka bir kente alınırsa, Bursa'yı o kente elbirliğiyle yığacağız. Kentin önde gelen isimleri, otobüs firmaları diğer kurumlar hazır olmalı. Bu haksızlığa, kenetlenerek, elbirliği yaparak, tek yürek olarak yanıt vereceğiz.'' 
     
</TEXT>
</DOC>
