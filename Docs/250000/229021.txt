<DOC>
<DOCNO> 229021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo14.html </URL>
<DATE> 2004/04/06/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Trabzonspor, Bursaspor ile yapacağı maçın hazırlıkları sürdürüyor... 
</HEADLINE>
<TEXT>

     Trabzonspor, hafta sonunda deplasmanda Bursaspor ile yapacağı maçın hazırlıklarını sürdürüyor. 
     Futbolcu izlemek üzere geçen hafta gittiği Avusturya ve Belçika'dan dönen teknik direktör Ziya Doğan, bugunkü antrenmana katıldı. 
     Doğan'ın izlediği futbolcular konusunda raporunun olumsuz olduğu ve alınması yönünde yönetim kuruluna herhangi bir isim vermediği öğrenildi. 
     Bordo-mavili takımın antrenmanına, sakatlığı bulunan Tayfun dışında tüm futbolcular katılırken, teknik direktör Doğan, futbolculara kondisyona yönelik bir çalışma gerçekleştirdi. 
     
     FUTBOLCULARIN GÖRÜŞLERİ 
     Antrenman öncesi gazetecilere açıklama yapan futbolcular, Bursaspor maçından galibiyetle ayrılmak istediklerini söylediler. 
     Bordo-mavili takımın savunma oyuncusu Tolga, ligde son haftalarda aldıkları başarılı sonuçları Bursaspor maçında sürdürmek istediklerini belirterek, ''Ligde 6 maçımız var ancak öncelikle Bursaspor maçını düşünüyoruz. Bu maçta bir kayba uğramak istemiyoruz. Alnımızın akıyla bu maçtan ayrılacağımıza inanıyoruz'' dedi. 
     Volkan ise, ligde son haftalarda çok değişik şeylerin olduğunu belirterek, ''Ancak biz kendi işimize bakacağız. Çıkıp maçlarımızı kazanacağız. Bursaspor'un da dezavantajları ve avantajları var. Bu önemli maçtan galibiyetle dönmek istiyoruz'' diye konuştu. 
     Öte yandan antrenmanın ardından bordo-mavili futbolcular A takıma yeni yükselen Muhammet Reis'in dün ölen babası Harun Reis'in cenazesine gittiler. 
     
</TEXT>
</DOC>
