<DOC>
<DOCNO> 205852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur40.html </URL>
<DATE> 2004/12/31/ </DATE>
<TIME> 18.42 </TIME>
<AUTHOR>  </AUTHOR>
<HEADLINE>
Uludağ'da otelller yüzde 100 doluluk yaşıyor 
</HEADLINE>
<TEXT>

     Türkiye'nin önde gelen kış turizmi ve kayak merkezlerinden Uludağ'da, doluluk oranı yılbaşı nedeniyle yüzde 100 oranına ulaştı. 
     Kış turizm merkezindeki tesislerin, aylardır konuklarına eğlenceli bir yılbaşı gecesi yaşatmak için hazırlık yaptığı Uludağ, başta İstanbul, Ankara ve İzmir olmak üzere yerli tatilcilerin yanı sıra, binlerce Ukraynalı ve Rus turisti de ağırlıyor. 
     Yeni yıla Uludağ'ın karla kaplı doğasında girmek isteyenlerin büyük çoğunluğu, günü pistlerde kayak yaparak geçirirken, özellikle Ukraynalı ve Rus turistler, tatillerini otellerde bulunan içi sıcak suyla doldurulmuş kar manzaralı havuz ve saunalarda geçiriyor. 
     Önceki yıllarda sanat, spor ve iş dünyasının yılbaşı geceleri için en çok tercih ettiği turizm merkezi durumundaki ''Beyaz Cennet''in bu yıl, bu kesim tarafından yeterince ilgi görmediği gözlendi. 
     Şarkıcı Metin Şentürk, Banu Zorlu ve sinema oyuncusu Oya Aydoğan'ın yeni yıla gireceği Uludağ'da, otellerin yeni yıla kendi sanatçılarıyla girmeyi tercih etti. 
     
</TEXT>
</DOC>
