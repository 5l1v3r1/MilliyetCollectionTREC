<DOC>
<DOCNO> 225665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/guncel/gun03.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS şampiyonları 'seçtikleri üniversiteler'den memnun değil 
</HEADLINE>
<TEXT>

   Sabancı Üniversitesi'nin, 2002 yılındaki ÖSS'nin başarılı öğrencileriyle yaptığı araştırmada, ilk 5 bine girenlerin yüzde 54'ünün üniversite ve bölümlerden memnun olmadığı ortaya çıktı 
      Sİbel Kahraman 
   
   Üniversite sınavında ÖSS sayısal ağırlıklı puan türüyle Türkiye genelinde ilk 5 bine giren öğrencilerin, "üniversite tercihlerindeki unsurları ortaya çıkarmak" amacıyla yapılan araştırmaya göre, başarılı öğrencilerin yüzde 54'ü seçtikleri üniversite ya da bölümden memmun değil. 
   Sabancı Üniversitesi'nin 2002'nin şampiyon öğrencileriyle yaptığı araştırmada, "Kazandığınız üniversite ve ana bilim dalında değişiklik yapmayı ister miydiniz " sorusuna öğrencilerin yüzde 46'sı "değişiklik istemezdim" yanıtını verdi. 
   Mesleğini değil ancak üniversitesini değiştirmek isteyenlerin oranı yüzde 23. Meslek değiştirmek isteyenlerin oranı yüzde 15, "Hem üniversitede, hem de ana bilim dalında değişiklik yapmak isterdim" diyenlerin oranı yüzde 16 oldu. Öğrencilerin yüzde 18'inin memnun olmama gerekçesi okulun istediği üniversite olmaması. Öğrencilerin yüzde 30'unun gerekçesi de sevdiği ve istediği bölüm olmaması. 
   Öğrencilerin yüzde 14'ü üniversitesinin istediği imk na sahip olmamasından, yüzde 10'u da iyi ve kaliteli eğitim verilmemesinden yakındı. 
   
   Eğitim kalitesi ilk sırada 
   Öğrencilerin yüzde 33'ü üniversite seçimini "seçtiğim dalda en iyi eğitimi veren üniversite olması" diye açıklarken, yüzde 14'ü "mezunlarının iş bulabilmesi", yüzde 13'ü "yaşadığım şehirde olması", yüzde 11'i "popüler isim yapmış bir üniversite olması" yanıtını veriyor. Sabancı Üniversitesi Rektörü Prof. Dr. Tosun Terzioğlu, başarılı öğrencilerin yüzde 54'ünün seçtikleri üniversite ve bölümlerden memnun olmadığını belirterek, şöyle konuştu "Bu araştırma mevcut sistemin öğrenciyi acele karar vermeye itmesi ile öğrencinin, araştıramadan mesleğine karar vermesinin yanlışlığını gösteriyor." 
   
   
   
</TEXT>
</DOC>
