<DOC>
<DOCNO> 205053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/yasam/yas04.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu albümü kaçırmayın 
</HEADLINE>
<TEXT>

   2003 yılından geriye akıllarda savaş ve terör olayları kalacak. Milliyet, geçmiş bir yılın olaylarını, unutulmaz anlarını ve belleklere kazınan fotoğraflarını sizin için Özel Albüm'de topladı yarından itibaren bayinizde... 
      
   Bir yıl böyle geçti 
   ABD'NİN Irak'a müdahalesi, 2003 yılında Türkiye'nin iç gündemini de önemli ölçüde belirledi. İstanbul'da art arda yaşanan bombalı saldırılar, Türkiye'yi sarstı. 3 Kasım seçimlerinde adaylığı kabul edilmeyen AKP Genel Başkanı Recep Tayyip Erdoğan, Bitlis'te yenilenen seçimlerle milletvekili, ardından da başbakan oldu. 2003'te sanat alanında da önemli başarılar elde ettik. 
   
   Sanatta gururlandık 
   TÜRKİYE, 48. Eurovision Şarkı Yarışması'nda Sertab Erener'in "Every Way That I Can" adlı parçasıyla birinci oldu. Nuri Bilge Ceylan'ın Uzak filmi, 56. Cannes Film Festivali'nde En İyi Film ödülünü aldı. Yazar Orhan Pamuk, "Benim Adım Kırmızı" ile dünyanın en büyük edebiyat ödüllerinden birini kazandı. Ferzan Özpetek'in "Karşı Pencere" filmi İtalya'da ödüllere boğuldu. 
   
   Unutulmaz anlar 
   2003'ü düşündüğümüzde gözlerimizin önünden kısa bir film şeridi gibi bunlar geçiyor. Tarihe damgasını vuran olaylar, unutulmaz anlar ve fotoğraflarla dolu 2003'ü, Milliyet bir Albüm'de topladı. 2003'ün iz bırakan olaylarını aktaran bu albüm, arşivinizin en değerli köşesinde yerini bulacak. Çocuklarınıza ve torunlarınıza 2003'ü tarih kitaplarından önce bu Albüm'den anlatacaksınız. 
   
   
</TEXT>
</DOC>
