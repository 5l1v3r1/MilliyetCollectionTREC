<DOC>
<DOCNO> 211094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sontur27.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Galata Köprüsü esnafı eylem hazırlığı içinde... 
</HEADLINE>
<TEXT>

     Yeni Galata Köprüsü esnafları, yaşanan bazı sorunlarına çözüm bulunmaması halinde, 27 Ocak Salı günü köprünün alt bölümündeki yaya yolunu geçişe kapatma kararı aldı. 
     Esnafların katılımıyla Yakamoz Türk Bar'da düzenlenen toplantıda konuşan Yeni Galata Köprüsü Esnafları Derneği 2. Başkanı Ahmet Fazlıoğlu, imzaladıkları kontratlarda kirayı köprünün resmi olarak açılışından sonra ödenmeye başlayacaklarının yazılı olduğunu öne sürerek, ''Köprü resmi olarak açılmamasına rağmen bizden kira isteniyor. Köprüde doğalgaz ve dış aydınlatma yok. İşportacılar, Eminönü tarafından giriş çıkışı kapatıyor'' dedi. 
     Fazlıoğlu, İstanbul Büyükşehir Belediyesi ve Eminönü Belediyesi'nin sorunlarına çözüm bulmaması halinde 27 Ocak Salı günü köprünün alt bölümündeki yaya yolunu geçişe kapatacaklarını bildirdi. 
     
</TEXT>
</DOC>
