<DOC>
<DOCNO> 204629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo17.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
7 futbolcu tulum çıkardı, Galatasaray futbolcu öğüttü 
</HEADLINE>
<TEXT>

     Birinci Süper Futbol Ligi'nde yer alan 18 takım, 2003-2004 sezonunun ilk yarısında yapılan 152 maçta, kadrolarına aldıkları 460 futbolcudan 419'unu oynattı. İlk yarıda 6 takımdan 7 futbolcu, takımlarının tüm maçlarında 90'ar dakika forma giyerek istikrarlı bir çizgi ortaya koydu. 
     Ligin ilk yarısında Galatasaray, 29 futbolcuyla, en fazla sporcuyu müsabaka kadrosuna alan takım oldu. Buna karşılık 22 futbolcuya kadrosunda yer veren Konyaspor ise en az sporcuyu kadroya alan ekip olarak dikkati çekti. 
     Ligin ilk 17 haftasında 29 futbolcu kadroya alan Galatasaray 28, 27'şer futbolcuya kadroda yer veren Akçaabat Sebatspor ve Çaykur Rizespor 25, 25'er futbolcu kadroya alan Bursaspor ve Denizlispor da 24 futbolcusunu oyuna sokarak, sporcularından azami düzeyde yararlandı. Kadroya aldığı 27 futbolcunun 22'sinden yararlanan Gaziantepspor ise en fazla sporcusunu yedekte bekleten ekip olarak göze çarptı. 
     Galatasaray, 28 futbolcuyla en fazla futbolcu oynatan takım olurken, ilk yarıda en az futbolcu oynatan takımlar ise 21'er kişiyle Adanaspor, Konyaspor ve Gençlerbirliği'ydi. 
     
     LİGİN YORULMAZ SAVAŞCILARI 
     17 hafta boyunca 6 takımdan 7 futbolcu, takımlarının tüm maçlarında 90'ar dakika forma giymeyi başararak büyük bir istikrar örneği sergiledi. 
     Sarı ve kırmızı kart görme sonrası cezalardan ya da sakatlıklardan etkilenmeyen bu 7 futbolcunun 2'si kalecilerden oluşurken, 7 futbolcu içinde Gaziantepspor'dan 2, Akçaabat Sebatspor, Denizlispor, Diyarbakırspor, İstanbulspor ve Fenerbahçe'den 1'er isim yer aldı. 
     Takımlarının tüm maçlarında 90'ar dakika forma giyen bu 7 futbolcu şunlar 
     Abdurrahman Akçaabat Sebatspor , Kratochvil Denizlispor , Şenol Diyarbakırspor , Ömer Çatkıç, İlhan Gaziantepspor , Deniz Uygar İstanbulspor , Luciano Fenerbahçe . 
     
     TÜM MAÇLARDA OYNAYANLAR VE KADROYA GİRENLER 
     Öte yandan, ligin ilk yarısında, takımlarının tüm maçlarında forma giyen 7 futbolcunun yanısıra 12 takımdan 4'ü yabancı, 17'si yerli olmak üzere toplam 21 futbolcu da her maçta oyunda yer almalarına karşın tüm maçlarda 90'ar dakika oyunda kalamadı. 
     Bu futbolculardan Adanasporlu Ercan 16, Elazığsporlu Haci Arif, Fenerbahçeli Van Hooijdonk ve Trabzonsporlu Gökdeniz 15'er, Adanasporlu Lalik, Beşiktaşlı Tayfur ve Konyasporlu Yasin 14'er, Çaykur Rizesporlu G.Gürol, Denizlisporlu Mikka, Konyasporlu Zafer Biryol ve Ankaragücü'den Adem Dursun 13'er, Gaziantepsporlu Bouazizi ve Malatyasporlu Fazlı 12'şer, Denizlisporlu Timuçin ve Ersen Martin ile Konyasporlu Sedat 11'er, Konyasporlu Altan 10, Malatyasporlu Muhammed Hanifi ve Gençlerbirliği'nden Mustafa Özkan 9'ar, Çaykur Rizesporlu Okan ve Malatyasporlu Atilla da 17 maçın 8'inde 90'ar dakika takımlarının başarısı için ter döktü. 
     İlk devrede 18 takımdan 34 futbolcu da her maçta kadroya girmeyi başardı. 
     
     YARIM OYNAYANLAR VE YEDEK KALANLAR 
     17 haftada oyuna giren 419 futbolcunun 321'i, en az 1 maçta 90 dakika oynama şansı elde ederken Samsunspor, oyuna soktuğu 23 futbolcusunun 21'ine, Malatyaspor ise 27 futbolcunun ancak 14'üne bu şansı tanıdı. 
     Kadroya alındığı 17 maçın 2'sinde yedek kalan Malatyasporlu Mithat, tam 15 kez de ya 90 dakikayı tamamlayamadan oyundan alındı, ya da sonradan oyuna girdi. 
     Bu arada yedek kalecilerden Denizlisporlu Süleyman ve Konyasporlu Özden, 15'er maçta yedek kalırken, Süleyman 1, Özden de 2 maçta 90'ar dakika oynama olanağı bulabildi. 
     Öte yandan ilk yarıda 419 futbolcu içinde en az sahada kalanlar ise kadroya girdiği 4 maçta 3 kez yedek kalıp diğerinde de 1 dakika oynayan Malatyasporlu Mesut ve kadroya girdiği 3 maçın 2'sinde yedek kulübesinde oturup, 1 kez de 1 dakika forma giyen Diyarbakırsporlu Abdullah oldu. 
     İlk yarıda ligde kulüp değiştiren 3 futbolcunun da Fenerbahçe'ye gelmesi dikkati çekerken, bu futbolcular da Gaziantepspor'dan alınan Alper, İstanbulspor'dan alınan Petkov ve Denizlispor'dan transfer edilen Servet oldu. 
     
</TEXT>
</DOC>
