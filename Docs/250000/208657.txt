<DOC>
<DOCNO> 208657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/ekonomi/aeko.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'ta son tango 
</HEADLINE>
<TEXT>

   Anadolu Ortak Girişim Grubu, Tüpraş için 1 milyar 375 milyon dolarlık yeni teklif vererek ihalenin yenilenmesini istedi. Ancak ihale teknik olarak önceki gün tamamlandı. Yeni ihale, ÖYK ihalenin iptaline karar verirse açılabilecek. İhalede en yüksek teklifi veren Efremov'un ortağı Zorlu Grubu'nun Başkanı Ahmet Nazif Zorlu, "Yeni teklif gayri ciddi" dedi 
      ANKARA Milliyet 
   
   Önceki gün yapılan ve Efremov - Zorlu ortaklığının 1 milyar 302 milyon dolarla en yüksek teklifi verdiği Tüpraş için, ihaleye katılan ikinci grup olan Anadolu Ortak Girişim Grubu'ndan 'fiyat teklifini yükseltmek istediği' açıklaması geldi. 
   Özelleştirme İdaresi'nin, Efremov ve Zorlu Grubu'nun teklifinin, ihaleden yarım saat sonra Rekabet Kurulu onayına göndermesi, bu teklifin İdare tarafından muteber bulunduğu anlamına geliyor. Bu nedenle ihale de teknik olarak sonuçlandı. Resmi prosedür başlarken, ihalede nihai kararı Özelleştirme Yüksek Kurulu ÖYK verecek. 
   Bu arada Anadolu Ortak Girişim Grubu'ndan gelen yeni teklif açıklaması İdare tarafından resmen yanıtlanmamakla birlikte, ihalenin önceki gün teknik olarak sonuçlandığı belirtiliyor. 
   Başını Çukurova Grubu'nun çektiği Anadolu Ortak Girişim Grubu ortaklarından Servet Harunoğlu, dün SKY Türk kanalına yaptığı açıklamada ihalede tekliflerini yükseltmeye hazır olduklarını söyledi. 
   
   Açık artırma istediler 
   Harunoğlu, 4306 sayılı kanuna ve kendilerine verilen tebliğe göre, Tüpraş ihalesinde zarflar açıldıktan sonra, açık artırmaya gidilmesi gerektiğini belirterek, şöyle konuştu 
   "Bizim teklifimiz de Zorlu Grubu'na gayet yakındı. Yüzde 5 ile 6 arasında bir fark vardı. Eğer ihale belirtildiği şekilde uygulansaydı, yeni teklifimiz kamu yararına daha yüksek olacaktı." 
   Ardından bu grup adına yapılan açıklamada, Özelleştirme İdaresi'ne resmen müracaat ederek, diğer teklif sahibi adayın teklifinin üzerinde revize teklif verildiği bildirildi. Açıklamada Anadolu Ortak Girişim Grubu'nun açık artırmaya hazır olduğu belirtildi. 
   
   Dikkate alınması zor 
   Harunoğlu, CNN Türk'te yaptığı açıklamada da ihalede 1 milyar 216 milyon dolar teklif verdiklerini, revize tekliflerinin ise 1 milyar 375 milyon dolar olacağını söyledi. 
   Ancak bu başvurunun dikkate alınmasının zor olduğu belirtiliyor. Önceki günkü nihai görüşmelerde alınan tekliflerle ihale sürecinin tamamlandığı, son başvurunun değerlendirmeye alınmayacağı, ihale sonucunun ÖYK onayına sunulacağı belirtiliyor. Bu durumda, ÖYK'nın ihaleyi iptal etmesi halinde yeni ihale yapılabileceği kaydedildi. 
   
   'Nik h kıyıldı'    SONGÜL HATISARU 
   Tüpraş'ın, ihale öncesindeki tahminlere nazaran piyasa beklentilerinin daha üstünde bir fiyatla özelleştirilmesi borsada 2004 özelleştirme hedefleri açısından olumlu karşılandı. Ancak ihale sonucu henüz Özelleştirme Üst Kurulu tarafından onaylanmış değil. Dün Çukurova Grubu şirketlerinden oluşan ve Tüpraş'a teklif veren ikinci konsorsiyum olan Anadolu Ortak Girişim Grubu'nun Özelleştirme İdaresi Başkanlığı'na ÖİB bir başvuruda bulunduğu ve Efremov Kautschuk'inkinden daha yüksek bir revize teklif vermeye hazır olduğunu açıklaması kafaları karıştırdı. 
   
   'Süreç bitti' 
   Piyasada teknik süreç bittikten sonra gelen teklifle ilgili yapılan yorumların başında, "Madem böyle ödeme güçleri vardı, bunu neden ihale de sunmadılar" şeklindeydi. Konu üzerine görüştüğümüz Ahmet Nazif Zorlu da benzer görüşleri dile getirip teklifi gayri ciddi bulduğunu söyledi. Özelleştirmenin Türkiye için çok önemli olduğunu söyleyen Zorlu, ihalenin teknik açıdan sonuçlandığına dikkat çekerek, "Bitmiş, nik hı yapılmış bir şey için hadi gelin bir daha yapalım yaklaşımı gayri ciddiliktir. Bu özelleştirme için de gayri ciddiliktir" yorumunda bulundu. Zorlu, Tüpraş'ta teklif vermenin hukuki sürecinin tamamlandığınıda dikkat çekerek, "Nik h kıyıldı hepimiz için hayırlı olsun" dedi. 
   
   İşçilerden protesto    Tüpraş'ın Aliağa'daki rafinerisinin giriş kapısı önünde toplanan işçiler, özelleştirmeye karşı eylem yaptı. Petrol - İş Sendikası Kocaeli Şubesi Başkanı Ali Ufuk Yaşar Tüpraş'ı, kamuoyuna yansıyan rakamlarla satmanın, ''ihanet'' olacağını iddia ederek, "Bu yanlışa dur denilmesini istiyoruz. Kendimiz, ailemiz ve ülkemizin istikbalini korumakta kararlıyız" dedi. 
   
   
</TEXT>
</DOC>
