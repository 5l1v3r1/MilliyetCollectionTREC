<DOC>
<DOCNO> 236734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur18.html </URL>
<DATE> 2004/05/02/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Zabıtalara saldıran 6 simitçi yakalandı 
</HEADLINE>
<TEXT>

     Zonguldak'ta, Gazipaşa Caddesi'nde satış yapmalarına izin verilmeyen 6 seyyar simit satıcı, 3 zabıta memuruna ve araçlarına saldırdı. 
     Ulu Cami önündeki caddede bulunan tezgahlarını kaldırmaları konusunda uyarılmalarına rağmen satış yapmaya devam eden kardeşlerden T.C. 20 , M.C. 33 , Y.C. 26 ve Ş.C. 27 ile N.A. 29 ve E.T. 24 , tezgahlarını toplamaya çalışan zabıta komiser yardımcısı Recep Yanar ile memur İsmail Altıntaş ve Hüseyin Kabak'a saldırarak darp etmek istedi. 
     Vatandaşların araya girmesiyle yara almadan kurtarılan zabıta görevlilerinin araçlarını da tekmeleyen 6 kişi, olay yerine gelen polis ekiplerince gözaltına alındı. 
     Zonguldak Belediye Başkanı Secaattin Gonca, zabıta memurlarına yönelik saldırıyı kınayarak, görevlilerinin şiddete maruz kalmasının kendilerini yıldırmayacağını, kanunları uygulamaya devam edeceklerini söyledi. 
     
</TEXT>
</DOC>
