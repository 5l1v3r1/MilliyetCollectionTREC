<DOC>
<DOCNO> 246013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo06.html </URL>
<DATE> 2004/06/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Mehmet Ali Yılmaz ile Trabzonspor başkanı'nın polemiği büyüyor 
</HEADLINE>
<TEXT>

     Futbol Federasyonu başkanlığı için adaylığını açıklayan Mehmet Ali Yılmaz, Trabzonspor Kulübü Başkanı Atay Aktuğ'un, federasyon başkanlığına aday olmasından neden bu kadar rahatsız olduğunu anlayamadığını bildirdi. 
     Yılmaz, yaptığı yazılı açıklamada, Trabzonspor Başkanı Atay Aktuğ'un medyada yer alan açıklamalarını üzülerek gördüğünü belirterek, ''Atay Aktuğ'un angajmanı nedir anlayamadım'' görüşüne yer verdi. 
     Yılmaz, ''Eğer mevcut federasyondan diğer kulüplerde, kendileri kadar memnunsa endişeye mahal yoktur, rahat olsun'' derken, şunlaerı kaydetti 
     ''Trabzonspor Kulübü Başkanı sevgili Atay Aktuğ'un bugünkü gazetelerdeki demeçlerini üzülerek okudum. 
     Futbol Federasyonu başkanlığına aday olmamdan neden bu kadar rahatsız oldu, angajmanı nedir anlayamadım. 
     Eğer, mevcut federasyondan diğer kulüpler de, kendileri kadar memnunsa, endişeye mahal yoktur. Rahat Olsun. 
     Gazatelerdeki, ''Daha önce konuştuk'' ifadesi ise 15 Ocak 2004 tarihinde seçildikleri kongre sonrası, yönetim kurulu arkadaşlar ve birkaç basın mensubu ile ziyaretime geldiler. Memnuniyetimi belirttim, sohbet ettik. 
     Bir basın mensubu, ''Efendim, Futbol Federasyonu başkanlığı için adınız geçiyor'' diye sordu. Ben de, ''Seçime daha çok zaman var, şimdi çok erken'' dedim. 
     Sayın başkanın ''Daha önce konuştuk'' ifadeleri, yukarıda belirttiğim şekilde olmuştur.'' 

     
</TEXT>
</DOC>
