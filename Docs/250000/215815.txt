<DOC>
<DOCNO> 215815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur29.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon 25 bin yeşil kart iptal edildi 
</HEADLINE>
<TEXT>

     13 milyon 294 bin 98'e ulaşan yeşil karttan, usulsüz olarak verildiği anlaşılan 1 milyon 25 bin 731'i Sağlık Bakanlığı'nca iptal edildi. Böylece yeşil kartlı sayısı yüzde 7.5 azalarak, 12 milyon 586 bin 963'e düştü. 
     Sağlık Bakanlığı'nca, yeşil kartların sağlık karnesi şekline dönüştürülerek kartlara T.C kimlik numarasının yazılması ve otokopili sisteme geçilmesi uygulamasıyla mükerrer veya ihtiyacı olmadığı halde yeşil kart alanların tespit edilmesine başlandı. 
     Yeşil kart inceleme komisyonları tarafından tüm illerde yürütülen çalışmalar sonucunda, 13 milyon 612 bin 694 yeşil karttan, 1 milyon 25 bin 731'inin hak etmeyen kişilere veya mükerrer verildiği belirlendi ve kartlar iptal edildi. Böylece yeşil kartlı sayısı yüzde 7.5 azalarak, 12 milyon 586 bin 963'e düştü. 
     Sağlık Bakanlığı'nca, 2003 yılında yeşil kartlıların tedavisi için yaklaşık 656 trilyon 908 milyar liralık harcama yapıldı. Kişi başına düşen yıllık sağlık harcaması ise 49 milyon lira 35 dolar civarında oldu. 
     Sağlık Bakanlığı'nca, 1 milyon kadar yeşil kartın iptal edilmesiyle 2004 bütçesinde yaklaşık 73 trilyon 832 milyar lira 52 milyon 632 bin dolar tasarruf edilmesi planlanıyor. 
     
     SÜRE UZATILDI 
     Sağlık Bakanı Recep Akdağ, illere gönderdiği genelgede, çıkarılan yönetmelikle, kendinden kopyalı reçete olarak düzenlenecek olan Yeşil Kart ve Sağlık Cüzdanının dağıtımı ve değiştirilmesi işleminin 13 Şubat'a kadar bitirilmesinin öngörüldüğünü hatırlattı. 
     Yönetmelikte verilen süre sona ermesine rağmen valiliklerden alınan bilgilere göre bugüne kadar çok az sayıda kişinin başvuruda bulunduğunun tespit edildiğini kaydeden Akdağ, diğer taraftan otokopili kartların Devlet Malzeme Ofisi Genel Müdürlüğü'nden satın alınması ve valiliklere sevki aşamasında da aksaklıklar meydana geldiğini ve ilk aşamada planlanan değişim süresinin yeterli bulunmadığını bildirdi. 
     Akdağ, sıkışıklığın giderilmesi, vatandaşların mağduriyetinin önlenmesi için 13 Şubat'ta sona eren değiştirme süresini uzattı. 
     Recep Akdağ, bu nedenle, yönetmeliğin değiştirilip Resmi Gazete'de yayımlanıncaya kadar Yeşil Kart ve Sağlık Cüzdanı değiştirilmesinde ve tedavilerde eski uygulamaya devam edilmesini istedi. Son tarihi dolmasına rağmen geç kalan vatandaşlar için değiştirme işlemleri 4 ay daha uzatıldı. 
     
     ÇORUM'DAKİ YEŞİL KARTLARIN YÜZDE 56'SI İPTAL 
     İl bazında iptal edilen yeşil kart sayısında ilginç sonuçlar çıktı. Çorum'da 259 bin 516 yeşil kartın yüzde 56'sı 147 bin 160 iptal edildi. 
     Amasya'daki 127 bin 880 yeşil kartın da yüzde 26.2'si 33 bin 559 iptal kapsamına alındı. Bu illeri sırasıyla Isparta yüzde 23.31 , Tokat yüzde 22.2 ve Samsun yüzde 20.2 izledi. 
     Kırşehir'deki 102 bin 571 yeşil karttan iptal olmadı. 
     İstanbul'da da 721 bin 2 olan yeşil kart sayısı yüzde 2.7 iptalle 701 bin 264'e indirildi. 
     Bakanlık verilerine göre, yıllara göre Yeşil Kart alanların sayısı şöyle 
     
     
Yıllar Yeşil kartlı sayısı Kişi başına düşen tedavi 1999 8 milyon 721 bin 629 23.6 dolar 2000 10 milyon 126 bin 306 24.5 dolar 2001 11 milyon 498 bin 725 18.2 dolar 2002 13 milyon bin 172 25.4 dolar 2003 13 milyon 612 bin 694 35.2 dolar 
     
</TEXT>
</DOC>
