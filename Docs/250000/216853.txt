<DOC>
<DOCNO> 216853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/guncel/gun90.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Nerde kolay ..    Hani hep derler ya Türkiye'de mizahçıların işi kolay, işlenecek o kadar çok konu var ki .. Yalan... Buyurun, son 3 gün içinde yaşanan 3 olay, yapılan 3 açıklama... 
   1 Özcan Deniz'in, anlamını bilmeden "Neredesin Firuze" için "Türk sinemasının ilk kült filmi" ve "benim kafadan 1 milyon seyircim var" diyerek "kült kişi" olma yolunda sağlam bir adım atması... 
   2 Başbakan Tayyip Erdoğan'ın ziyarete gittiği devlet hastanesinde fasulyeden kayıt olurken kan grubu için "C Rh " demesi, kaydı yapan hemşirenin buna itiraz etmeden aynen yazması. Kaydın uzun sürmesi üzerine "Bürokrasi, burası Türkiye " diyerek kendisinin hangi ülkenin Başbakanı olduğunu ve o bürokrasiyi yok edecek kişinin kendisi olduğunu unutup şikayette bulunması... 
   3 Geçen şeker bayramında gittiği sabah namazını canlı yayınlatan villasındaki havuzun altına gizli bölme yaptıran o gizli bölmeye ev girişini gösteren monitör, bilgisayar, yatak koyduran ama namaz kılmak için seccadeyi unutan Cem Uzan'ın "100 trilyonluk kontörüm var ama can güvenliğim yok, bundan sonra kurşun geçirmez yelekle dolaşacağım" diyerek iyice paranoyaya gömülmesi... 
   Yaa, herkes bir komik, bir komik ki sormayın. Mizah aslanın ağzında.. 
   
   Bu dizinin işi zor ..    Fatih Terim'in hayatını konu alan bir dizi çekiliyormuş. Yavuz Bingöl Fatih Terim İpek Tuzcuoğlu da eşi Fulya Terim rolündeymiş. Zor bir işe kalkışmışlar... 
   1 Fatih Terim'in özellikle maçlarda yaptığı o acayip mimikleri yapabilecek bir oyuncu bulunabilecek mi 
   2 O Mimikleri yapmak, Zerda'da neredeyse sıfır mimikle oynayan Yavuz Bingöl'ü biraz aşmaz mı Hele Yavuz'un o meşhur öpüşmeleri, hala beynimizden atamadık... 
   3 Al Pacino ya da Jack Nicholson diyoruz ama onlar da televizyon dizisine ağır gelir. Prodüksiyonu aşar... Ha belki bi Chevy Chase falan... Fakat O da karizmayı sıfırladı, olmaz... 
   4 Bu diziyi, her hafta Fatih Terim'e sıkı giydiren Turgay Şeren'siz, Ahmet Çakar'sız, daha doğrusu Telegol'süz düşünmek mümkün mü Daha Fatih Terim'i oynayacak oyuncu bulamamışken, Turgay Şeren ve Ahmet Çakar'ı canlandıracak birilerini bulmak mümkün mü 
   5 Galatasaray için yapılan film sinemalarda zar-zor 1 hafta oynayıp derhal vizyondan kalkmıştı. Fenerlileri, Beşiktaşlıları, Trabzonları karşınıza alıp sadece belli bir takıma dizi yapmak reyting açısından ne kadar faydalıdır 
   Bugün üzerimizde bir negatiflik mi var ne, hiçbir şeye olumlu bakamıyoruz. Var bi terslik, hayırlısı... 
   
   
   İnsanları parmakla göstermek çok ayıptır .. 
   George R. Redpoint Laser Pointer'ın mucidi 
   
   Henüz Havalanmadım 
   Yasemin Bozkurt Lütfen televizyonunuzun sesini kısın, sesiniz uzaydaymışsınız gibi geliyor... 
   Yaşar İpek Hayır uzayda değilim, Mecidiyeköy'deyim... 
   
   Derin Buseler 
   "Çok özlüyor beni, görünce dudaklarımdan öpüyor..." 
</TEXT>
</DOC>
