<DOC>
<DOCNO> 245386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur14.html </URL>
<DATE> 2004/06/04/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Damda inek otlatma yüzünden cinayet 
</HEADLINE>
<TEXT>

     Nevşehir'in Derinkuyu İlçesi'nde damda otlatılan inek yüzünden çıkan tartışma, cinayetle sonuçlandı. 
     Alınan bilgilere göre, Nevşehir'in Derinkuyu İlçesi'ne bağlı Özlüce Köyü'nde, 72 yaşındaki Şaban Ekinci, evinin damında inek otlatan Yaşar Deliktaş'la 50 tartıştı. 
     Tartışmanın kavgaya dönüşmesi sonucu, Şaban Ekinci, tabancasıyla 4 el ateş ederek Yaşar Deliktaş'ı öldürdü. 
     Olaydan sonra yakalanan Şaban Ekinci, jandarma tarafından gözlem altına alındı. 
     Ekinci'nin, ifadesinde, ''Yaşar Deliktaş'la daha önce de evimin damında ineğini otlatmaması için tartışmıştık. İnekler damda otlarken ben rahatsız oluyorum. Damın toprağı da bozuluyor. Otlatmamasını söylediğimde bana, Ne var sanki, damının otunu temizliyorum dedi. Ben de sinirlenip ateş ettim'' dediği öğrenildi. 
     
</TEXT>
</DOC>
