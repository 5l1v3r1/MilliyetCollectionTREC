<DOC>
<DOCNO> 203348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/yasam/yas02.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafayı çalıştırmanın yolu 
</HEADLINE>
<TEXT>
   Hayal kurun 
   Beyin de zamanla tembelleşir. Her gün gittiğiniz yolu, büronuzun düzenini, izlediğiniz televizyonun yerini arada bir değiştirin. 60 yaşında da genç bir beyne sahip olun 
   
   Mucitlerin sırrı 
   EGE Üniversitesi'nden Prof. Dr. Nurselen Toygar, beynin emir vermeden çalışmadığını, sürekli aynı yönde yapılan şeylerin beyni tembelleştirdiğini ifade etti. Hayal kurmanın beynin çalışmasına katkı sağladığını vurgulayan Toygar, şöyle konuştu "En büyük mucitler en çok hayal kuranlardır' sözü bu anlamda söylenmiştir. Her gün gittiğimiz yolu, büromuzun düzenini, odadaki televizyonun yerini arada bir değiştirmek beynimizi kalıplardan kurtarır." 
   
   Hücre takviyesi 
   BEYİN hücrelerinin artabileceğinin araştırmalarla belirlendiğini söyleyen Toygar, şöyle konuştu "Beyin fonksiyonları 18-23 yaşlarında artar, 40 yaşından sonra hızla azalır. Günde 10 bin hücre ölüyor. Ama 65 - 70 yaşına kadar ölen hücrelerin sayısı toplam hücrelerin ancak yüzde 5'ine ulaşabiliyor. Demek ki beyne hücre takviyesi oluyor. Eğer beyin hücrelerimizi çalıştırırsak, 60 yaşında, bir gencin beyni kadar aktiviteye sahip olabiliriz." 
   
   
</TEXT>
</DOC>
