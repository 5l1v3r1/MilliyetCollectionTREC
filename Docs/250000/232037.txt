<DOC>
<DOCNO> 232037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonsiy02.html </URL>
<DATE> 2004/04/16/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gül'den Denktaş'a yanıt ''Plan'ın yapısına dair bir değişiklik yok'' 
</HEADLINE>
<TEXT>

     Dışişleri Bakanı Abdullah Gül, Annan Planı'nın yapısını değiştiren bir önerinin kendilerine gelmediğini belirtti. 
     KKTC Cumhurbaşkanı Rauf Denktaş, TBMM Genel Kurulu'nda yaptığı konuşmada, referanduma sunulacak olan Annan Planı'na ilişkin olarak kendisine BM'den bazı "düzeltme" önerilerinin geldiğini kaydetmişti. Gül, bu konunun anımsatılması üzerine, kendilerinin böyle ciddi değişikliklerden haberleri olmadığını belirtti. Gül, "Yazım hataları, editoryal hatalar varsa bunları düzeltme yönünde hem bizim, hem de diğer tarafın çalışmaları vardır. Ama Plan'ın yapısını değiştiren birşey söz konusu değildir" diye konuştu. 
     Bakan Gül, iki gün kalacağı İrlanda'da, Eczacıbaşı Holding'e ait Vitra-Tiles seramik fabrikasının temel atma törenine de katılarak fabrikada çalışan işçilerle sohbet edecek. 
     
</TEXT>
</DOC>
