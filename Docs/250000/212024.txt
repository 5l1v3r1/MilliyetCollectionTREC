<DOC>
<DOCNO> 212024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur18.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite öğrencisi, bıçaklanarak öldürüldü... 
</HEADLINE>
<TEXT>

     Manisa'nın Alaşehir İlçesi'nde, Celal Bayar Üniversitesi Alaşehir Meslek Yüksekokulu Tarımsal Laboratuvar Bölümü 1. sınıf öğrencisi Semih Gürsu 20 bıçaklanarak öldürüldü. 
     Alınan bilgiye göre, Kurtuluş Mahallesi'nde demiryolu yakınında vatandaşlar tarafından karnından bıçaklanmış olarak bulunan Gürsu, Alaşehir Devlet Hastanesi'ne kaldırıldı. Ameliyata alınan Gürsu, kurtarılamadı. 
     Emniyet yetkilileri, emekli bir polis memurunun oğlu olan Gürsu'nun kim ya da kimler tarafından öldürüldüğünün araştırıldığını, olayla ilgili 2 kişinin gözaltına alındığını bildirdiler. 
     Alaşehir Meslek Yüksekokulu Müdür Yardımcısı Yrd. Doç. Dr. Tamer Kuşaksız, ''Semih, sakin ve kimseye zarar vermeyen bir yapıya sahipti. Cinayete kurban gitmesine çok üzüldük. Olayı protesto etmek için okul kantinine siyah çelenk koyduk. Faillerin en kısa sürede yakalanmasını istiyoruz'' dedi. 
     
</TEXT>
</DOC>
