<DOC>
<DOCNO> 206715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/yasam/yas05.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Miço'ya Kosova'dan '2003 Yılın Ödülü' 
</HEADLINE>
<TEXT>

   Kosova Prizren'de yayımlanan "Türkçem" dergisiyle Prizrenli çocuklar, "2003 Yılın Ödülü"nü çocuk yazarı ve Milliyet MİÇO Dergisi Yönetmeni Yalvaç Ural'a verdi 
      İSTANBUL Milliyet 
   
   Ünü sınırları aştı 
   MİLLİYET Miço Dergisi'nin ünü, Türkiye sınırlarını aşıp başka ülkelerdeki çocukları da kucaklıyor. Ülkeler arasındaki sınırları ortadan kaldıran televizyon yayınları, Türk televizyonlarının kolaylıkla Amerika'dan, Azerbaycan'a Almanya'dan Bulgaristan, Yugoslavya, Romanya ve Arnavutluk'a birçok ülkede izlenmesini sağlıyor. 
   
   MİÇO her yere ulaşıyor 
   TELEVİZYON reklamlarında MİÇO'yu gören çocuklar ya akrabaları aracılığıyla Türkiye'den dergiyi getirtiyorlar ya da ülkelerinde yayımlanan Türkçe ve anadillerindeki dergiler, MİÇO'dan yaptıkları alıntılarla çocuklara ulaşmaya çalışıyorlar. MİÇO dergisine yalnızca Türkiye'den değil, Bulgaristan'dan Kosova'ya kadar birçok ülkeden mektuplar geliyor. 
   
   Çocukların seçimi 
   BU çocuklar, MİÇO'nun her yıl tekrarlanan resim yarışmasına ülkelerinden katılıyorlar. Kosova Prizren'de yayımlanan "Türkçem" dergisi ve Prizrenli çocuklar da, "2003 Yılın Ödülü"nü çocuk yazarı ve Milliyet MİÇO Dergisi Yönetmeni Yalvaç Ural'a verdi. Ural ödülünü, İstanbul Doğan Medya Center'da düzenlenen törenle aldı. 
   
   
</TEXT>
</DOC>
