<DOC>
<DOCNO> 236943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo11.html </URL>
<DATE> 2004/05/03/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Murat Sözkesen Erdoğan hocamdan beni oynatmamasını rica ettim... 
</HEADLINE>
<TEXT>

     Çaykur Rizesporlu futbolcu Murat Sözkesen, 4-2 kaybettikleri Çaykur Rizespor maçı öncesi teknik direktör Erdoğan Yılmaz'dan Bursaspor karşısında kendisini oynatmamasını istediğini söyledi. 
     Sözkesken, Bursaspor'un ligde bulunduğu durama üzüldüğünü, ancak uzun yıllar formasını giydiği bu takımın ligde kalacağına inandığını kaydetti. 
     Maç öncesi ve devre arasında istenmeyen bazı tatsızlıkların yaşandığını anlatan golcü futbolcu, ''Ancak bunları konuşmak istemiyorum. Erdoğan hocamdan Bursaspor maçında beni oynatmamasını rica ettim'' dedi. 
     Sözkesen, ''Böylesine önemli bir maç öncesi profesyonel bir futbolcu olarak oynamak istememen, doğru mu '' sorusuna, ''Evet doğru değil, ama sonucu her türlü söylentiye açık bir maçtı. İyi oynayamasam farklı yorum, çok iyi oynasam daha farklı bir yorum yapılacaktı. Bundan çekindiğim için oynamak istemedim. Sonuçta Bursaspor kazandı'' yanıtını verdi. 
     Bursasporlu taraftarların takımı çok iyi ateşlediğini ifade eden deneyimli futbolcu, ''Bu atmosferi ve Bursasporlu taraftarları çok özlemişim, ama bu kez rakip takımdaydım'' dedi. 
     
</TEXT>
</DOC>
