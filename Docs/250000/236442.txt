<DOC>
<DOCNO> 236442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sondun35.html </URL>
<DATE> 2004/05/01/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
AB genişleme törenleri... Küreselleşme karşıtları Dublin'de... 
</HEADLINE>
<TEXT>

     Küreselleşme karşıtlarının AB'nin genişleme törenleri dolayısıyla Dublin'de yapacakları gösteriler yüzünden İrlanda polisi alarma geçirildi. 
     İrlanda basınının istihbarat birimlerine dayanarak verdiği haberlere göre, Dublin'e gelenler arasında, özellikle olay çıkaran grupların bulunması polisi endişelendiriyor. 
     Küreselleşme karşıtları adına açıklama yapan Laurence Cox, gösterilerinin kesinlikle şiddet içermeyeceğini belirtti ve ''AB'nin askeri ve göç politikalarına karşı gösteriler barışçıl bir biçimde, ancak gürültülü olacak'' dedi. 
     Gösteriler dolayısıyla 5 bin polis ve 2 bin askerin görevlendirildiği, Dublin cezaevinde, gösteriler sırasında çıkabilecek olaylardan ötürü gözaltına alınacaklar için özel yer açıldığı bildirildi. 
     Güvenlik göçleri, özellikle, genişleme törenlerinin yapılacağı Phoenix Parkı ile törenlere katılacak devlet ve hükümet başkanlarının ağırlanacağı Devlet Konukevi etrafında kuş uçurtmuyor. 
     
</TEXT>
</DOC>
