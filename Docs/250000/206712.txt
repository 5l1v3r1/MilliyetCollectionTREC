<DOC>
<DOCNO> 206712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/yasam/yas02.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok özel ve çok güzel bir yuva... 
</HEADLINE>
<TEXT>

   Çocuk Esirgeme Kurumu'nun bir yuvası, gönüllüler sayesinde bir 'cennete' döndü... 28 'şanslı' minik, 'ev'lerinin keyfini çıkarıyor 
      Ümran Avcı 
   
   Aslında onların bir yuvaları vardı. Yani başlarını sokacak evleri. Öz olmasa da, kendileriyle ilgilenen anneleri de. Sonra, 'Sivil toplum kuruluşlarından' diye duydukları büyükleri, onlara yeni bir ev düzenledi. Yeni yataklar, gardıroplar, koltuklar aldı. Başlarına da, devletin memuru olmayan özel öğretmenler, bakıcı anneler koydu. 
   Çocuklar, devlet dairelerine has renklerle boyanan mek nlarından, duvarları reng renk boyalı, sivil düşünce tarzıyla döşeli renkli koltuklara, demirden olmayan renkli boyalı gardıroplarına kavuştular. 
   İşte tüm bunlar, Sosyal Hizmetler Çocuk Esirgeme Kurumu SHÇEK Küçükyalı Çocuk Yuvası'nda oldu. Burada atıl durumda bir bina, Mondial İmalatçıları Eğitimi Destekleme Derneği'nce dekore edilip, yeniden döşendi. Amaç 7 - 8 yaş çocuklarının sekiz yıllık temel eğitim süresince hem kalabilecekleri daha özel, hem de sosyal hayata daha profesyonel olarak hazırlanabilecekleri bir ortam yaratmaktı. 
   
   Sadece 80 milyara mal oldu 
   Proje 80 milyar lira harcanarak hayata geçti. Başlarına yine maaşları dernek tarafından karşılanan dört bakıcı anne, bir emekli öğretmen ve felsefe bölümü mezunu bir eğitim koordinatörü verildi. Bu çok özel proje için, yuvadaki 205 çocuktan 7 - 8 yaş grubundaki derslerinde başarılı, zihinsel gelişimi daha yüksek 28 çocuk seçildi. Ve bu çocuklar geçtiğimiz günlerde yeni yuvalarına yerleşti. Renkli yeni evleriyle sanki yaşamları da renklendi. 
   Üstelik başlarındaki yeni anneleriyle okula hazırlanan öğrenciler, evlerine döndüklerinde evdeki özel öğretmenleriyle ders çalışmaya başladılar. Yakında felsefe derslerine başlayacak, hayatı sorgulayacaklar. Önümüzdeki haftalarda da düzenli olarak hafta sonları sinema ve tiyatro gezilerine. 
   Bir sivil toplum kuruluşunun yardımıyla şimdilik 28 çocuk daha özel bir ortama ve mek na taşındı. Sırada diğer özel çocuklar var. 
   
   
</TEXT>
</DOC>
