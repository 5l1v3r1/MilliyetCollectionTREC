<DOC>
<DOCNO> 213674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/yasam/yas02.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Video görüntüleri de kurtarmaya yetmedi 
</HEADLINE>
<TEXT>

   ABD'de 1 Şubat'ta kaçırılan 11 yaşındaki Carlie Bruica'nın cesedi bulundu. Polis, zanlıyı video görüntüleriyle yakaladığı halde küçük kızı sağ olarak kurtaramadı 
      DIŞ HABERLER SERVİSİ 
   
   Halk yasa boğuldu 
   ABD'NİN Florida eyaletinin Sarasota kentinde 1 Şubat'ta kaçırılan 11 yaşındaki Carlie Brucia için polisin günlerdir sürdürdüğü aramaya ve konulan 50 bin dolarlık ödüle rağmen dün duyurulan acı haberle halk yasa boğuldu. Polis, güzel Brucia'nın cesedinin bulunduğunu açıklarken, cinayet bölgesiyle ilgili ayrıntı vermekten kaçındı. Polis, kaçırma olayından sonra bölgede yaptığı yoğun araştırmaların ardından Sarasota'nın bir oto yıkama istasyonu yakınına yerleştirilmiş olan gözetleme kamerasında Brucia'yı kaçıran kişinin görüntülerine ulaştı. 
   
   Zanlının suç dosyası kabarık 
   VİDEOBANTTA, üzerinde iş elbisesi olan bir kişi, önce Brucia'ya yaklaşıyor, kısa bir konuşmanın ardından güzel kızın kolundan tutup zorla götürdüğü görülüyor. Yoğun incelemeler sonunda bu kişinin 37 yaşındaki Jospen P. Smith olduğu tespit ediliyor ve 3 Şubat'ta yakalanıyor. Smith'in birçok suçtan ötürü 13 kez tutuklandığı belirleniyor. Şimdi Smith, güzel kızı öldürmek suçuyla karşı karşıya. Polis, zanlıyı yakaladıktan sonra Brucia'yı kurtarmak için yoğun çaba harcamasına rağmen cesedi önceki gece Sarasota yakınlarında bulabildi. 
   
   
</TEXT>
</DOC>
