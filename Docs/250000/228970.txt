<DOC>
<DOCNO> 228970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/soneko56.html </URL>
<DATE> 2004/04/06/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 57 puanlık kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 96.23 puan kayıpla 20,272.94 puandan kapandı. 
     Hisse senetleri 2. seansta ortalama yüzde 0.47 oranında değer kaybetti. 
     İlk seanstaki 38.27 puanlık artış dikkate alındığında Borsa endeksi, günün tamamında 57.96 puan geriledi. Hisse senetlerindeki günlük değer kaybı yüzde 0.29 oldu. 
     Endeks, 2. seansa 31.63 puan kayıpla 20,337.54 puan seviyesinde başladı. İlk yarıyı 20,294.94 puandan geçen endeks, seans içinde en düşük 20,154.71, en yüksek 20,416.71 puanı gördü. 
     2. seans kapanışında, mali endeks 157.85 puan kayıpla 27,200.02 puana, sanayi endeksi 47.36 puan kayıpla 18,400.71 puana, hizmetler endeksi 39.43 puan kayıpla 11,215.96 puana indi. 
     Böylece ilk seansa göre mali grup hisseler ortalama yüzde 0.58, sanayi grubu hisseler ortalama yüzde 0.26, hizmet grubu hisseler ortalama yüzde 0.35 değer yitirdi. 
     2. seansta işlem gören toplam 304 hisse senedinden 156'sı değer kaybetti, 87'si değer kazandı, 61'inin fiyatında değişiklik olmadı. 
     Seansta, 511 trilyon 883 milyar 740 milyon liralık işlem hacmi kaydedildi. Günlük işlem hacmi ise 947 trilyon 544 milyar 389 milyon lira olarak hesaplandı. 
     2. seansta Yapı Kredi Bankası, Doğan Holding, İş Yatırım Ortaklığı, Turkcell ve İş Gayrimenkul Yatırım Ortaklığı, en yoğun işlem gören hisse senetleri olarak belirlendi. 
     
</TEXT>
</DOC>
