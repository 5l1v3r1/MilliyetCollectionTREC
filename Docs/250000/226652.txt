<DOC>
<DOCNO> 226652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo08.html </URL>
<DATE> 2004/03/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
'Domuz' adını taşıyan yeni futbol ayakabısı piyasaya sürülüyor 
</HEADLINE>
<TEXT>

     Portekiz'de bu yaz yapılacak Avrupa Futbol Şampiyonası'nda futbolcular, bugüne kadar görülmemiş ilginç bir futbol ayakkabısı ile oynayacak. 
     Ön ve yan tarafları, dikenleri andıran tırtırla kaplanmış ve 'Domuz' adını taşıyan ayakkabının, futbolcuların performansını yükseltmesi bekleniyor. 
     Ayakkabının en belirgin özellikleri olarak, çalım anında daha iyi kontrol, topla buluşma anında oyuncuya topu daha iyi yönetebilme imkanı ve kaleye atılan sert şutlarda topa daha fazla hakim olabilme gösteriliyor. 
     Şu an piyasada bulunan ayakkabılarda, ıslak havada topun, ayakla buluştuğu an ayakkabının üzerinden kayıp futbolcunun kontrolü dışına çıktığı, bu yeni ayakkabının bu tür durumlarda daha iyi performans sağlayacağı bildirildi. 
     Ayakkabının yaratıcısı İngiltere'nin Liverpoll takımında top koşturan eski futbolcu Graig Johnston, daha önce de 1994 yılında bulduğu 'Predatör' isimli ayakkabıyı Adidas firmasından piyasa sürmüştü. 
     Bugüne kadar en çok giyilen futbol ayakkabısı olan 'Predatör'ü, halen Beckham, Zidan ve Raul gibi ünlü oyuncular kullanıyor. 
     Ayakkabının yaratıcısı Johnston, ayakkabıyla ilgili olarak şunları söyledi 
     ''İcat ettiğim ayakkabıya 'domuz' adını verdim. Çünkü ayakkabı, ıslak topla buluştuğu an domuz gibi ses çıkarıyor. Bu ayakkabı üzerinde 10 yıl çalıştım, bazı uzmanlar ayakkabıyı 'kirpi ayakkabı' olarak adlandırıyorlar. Ama ben 'domuz' adını tercih ettim. Şu an bu ayakkabıyı, bankada kasada saklıyorum. FIFA bu ayakkabının piyasaya sürülmesi için izin verdi. Bazı ünlü futbolcular ise bu ayakkabıyı Portekiz'de Avrupa Futbol Şampiyonası'nda giyecek. Ayakkabının fiyatı çok yüksek olacak ama amatör futbolcular için daha ucuz bir model bulmaya çalışacağız.'' 
     
</TEXT>
</DOC>
