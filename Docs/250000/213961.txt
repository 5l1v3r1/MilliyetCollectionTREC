<DOC>
<DOCNO> 213961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/guncel/gun02.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaştan çıkmış 10 minik kalp için 
</HEADLINE>
<TEXT>

   Dışişleri'nin girişimiyle Irak'ın çeşitli kentlerinden İstanbul'a getirilen kalp hastası 10 çocuk, bugün ameliyata alınacak 
      BÜLENT ÖZDEMİR İstanbul 
   
   Sümeyye, Meryem, Hasan, Faysal. Doğuştan hasta minik kalpleri önce sefalet ve bombalarla tanıştı. Hiç koşamadılar akranları gibi ama kara gözlerindeki umut ışığı hiç sönmedi. Şimdi Türkiye'den uzanan dost eliyle yeniden hayata dönmek için gün sayıyorlar. 
   Dışişleri Bakanlığı'nın girişimi, Türk ve Irak Kızılayı'nın işbirliğiyle Irak'ın çeşitli kentlerinden seçilen 10 çocuk, tedavilerinin ücretsiz yapılacağı Medical Park Hospital ve Memorial Hastanesi'ne yerleştirildi.Önceki gece Atatürk Havalimanı'na inen 2.5-16 yaşlarındaki çocuklar bugünden itibaren ameliyata alınacak. 
   
   Feraz'ın annesi ABD'li 
   4.5 yaşındaki Meryem Tanseen Ali, İstanbul'a dedesiyle geldi. Ancak Meryem, annesi kendisiyle gelemediği için sürekli ağlıyor. Onu sakinleştirmek ise yine kalp hastası olan 16 yaşındaki Feraz Habip'in annesi Menal Habip üstlenmiş. 
   Menal Habip'in hik yesi ilginç. ABD vatandaşı olan Menal Habip, eşiyle tanıştıktan sonra Irak'a yerleşmiş. Savaş nedeniyle ülkesine kırgın. ABD'deki ailesiyle görüşmediğini söylüyor. Irak'ta kadınlara uygulanan baskıdan rahatsız olduğunu ifade eden Habip, "Türkiye'de özgürlüğü hatırladım. İlk defa kimse karışmadan sigara içtim" diyor. 
   
   'Türkiye'ye minnettarız' 
   Türkiye'ye minnettar olduğunu belirten Enver Puşu da doğuştan kalbi delik olan 6 yaşındaki kızı Sümeyye'yi defalarca Bağdat'a götürmesine rağmen tedavisini yaptıramadığını anlattı. 
   Doğuştan kalbi delik olan ve akciğerine giden atardamarında daralma tespit edilen Faysal Muhammet Emin'in 11 babası Fuat Emin ise şöyle konuştu 
   "Kazandığım para ayda 50 dolar. Aylık ilaç masrafları ise 75 doların üzerinde. Alabildiğimizi alıp eksik kalan için dua ediyorduk." 
   
   
   
</TEXT>
</DOC>
