<DOC>
<DOCNO> 204829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/dunya/dun02.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a Hıristiyan misyoner akını 
</HEADLINE>
<TEXT>

   Iraklı Hıristiyan bir çocuk, Bağdat'taki Evangelist Kilisesi'nde ABD'li doktorların katıldığı ayini izlerken... Hıristiyanlar Irak'ın yaklaşık 22 milyonluk nüfusu içinde küçük bir azınlık. n REUTERS 
      DIŞ HABERLER SERVİSİ 

   
   ABD tarafından işgal edilen Irak'ta şimdi de "ruhların ele geçirilmesi" süreci başlatıldı. ABD'nin en büyük Protestan Kilisesi'ne bağlı çok sayıda misyoner, halkın ruhunu sahte bir din olarak niteledikleri İslamiyetten kendilerince kurtarmak ve Hıristiyanlığı yaymak için Irak'a gidiyor. 
   İngiliz "Daily Telegraph" gazetesinin haberine göre, kendilerine "Müslüman ruhları kurtarma" görevi veren misyonerler, önümüzdeki haziranda yönetimin Iraklılara devredilmesinden ve ABD işgal gücü otoritesinin sona ermesinden önce önlerine açılan tarihi fırsattan yararlanmak için kolları sıvadı. Misyonerler, Irak'a çok sayıda Arapça İncil ve broşür götürüyor. Misyoner gruplarına, Uluslararası Misyon Heyeti IMB önderlik ediyor. IMB Ortadoğu Bölümü Başkanı John Brady, 16 milyon Amerikalı Protestan'a yaptığı çağrıda açılan bu fırsat kapısından yararlanılmasını istedi. Misyonerler, faaliyetlerini insani yardım kisvesi altında yürütüyor. 
   Gıda ve ilaç götüren misyonerler, bir yandan da Hıristiyanlık propagandası yapıyor. 
   
   
   
</TEXT>
</DOC>
