<DOC>
<DOCNO> 231613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun41.html </URL>
<DATE> 2004/04/15/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Afganistan'da kadın polisler görev başında... 
</HEADLINE>
<TEXT>

     Afganistan Polis Akademisi, ilk kadın mezunlarını verdi. 
     Başkent Kabil'deki Polis Akademisi'nde eğitim gören, ülkenin farklı bölgelerinden seçilen 1300 kişi arasında bulunan 15 kadın polis diplomalarını aldı. 
     Akademiden yapılan açıklamada, kadın polis adaylarının 7 aylık eğitimde erkek öğrencilerle aynı şartlarda çalıştıkları kaydedildi. 
     Yeni mezun kadın polislerden, evli ve 3 çocuk annesi Şekiba Fahim 32 , A.A muhabirine yaptığı açıklamada, Taliban döneminde kadınlar için şartların farklı olduğunu, artık erkeklerle aynı koşullarda çalıştıklarını söyledi. 
     Polis memuru Fevziye Zeynep 17 de, bu mesleği seçerken ailesinin kendisine destek olduğunu, Afgan öğretmenler ve Alman uzmanlar tarafından eğitildiklerini, ülkesine hizmet etmek istediğini belirtti. 
     18 yaşındaki Samiya Zarif de, Taliban döneminde kadınların sosyal hayatta yer alamadığını, meslekleri olmadığını hatırlattı ve Polis Akademisi'ni bitirdiği için memnun olduğunu ifade etti. 
     
</TEXT>
</DOC>
