<DOC>
<DOCNO> 216163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/yasam/yas10.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bilim adamından 'arı' casus 
</HEADLINE>
<TEXT>

      NEVSAL ELEVLİ Londra 
   
   İngiltere'de Türk bilim adamı Dr. İsmet Gursul başkanlığındaki bir araştırma grubu, dünyanın en küçük pilotsuz casus uçağını geliştiriyor. Pilotsuz mini casus uçak, nükleer reaktörler gibi tehlikeli mek nlar üzerinde uçacak ya da binaların içine girerek araştırma yapabilecek. Arı büyüklüğündeki casus uçak bilgileri merkeze gönderecek. Mikro uçaklar ayrıca sınır kapılarında, yangın söndürme çalışmalarında da kullanılabilecek. Proje Bath Üniversitesi Uzay Teknolojisi Araştırma Grubu tarafından geliştirildi. Bath Üniversitesi Uzay Bölümü'nde 4 yıldır çalışan Dr. Gursul'a göre, mikro uçaklar, 3 ile 50 gr. ağırlığında, en fazla 15 cm. uzunluğunda olacak, enerjilerini mikro pillerden alacak ve uçucu böceklerin kullandığı uçuş tekniğini kullanacak. 
   
   
</TEXT>
</DOC>
