<DOC>
<DOCNO> 239318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun54.html </URL>
<DATE> 2004/05/12/ </DATE>
<TIME> 23.27 </TIME>
<AUTHOR>  </AUTHOR>
<HEADLINE>
ABD Kongre üyeleri işkence görüntülerini "Rahatsız edici" buldu 
</HEADLINE>
<TEXT>

     Irak'taki mahpuslara işkence ile ilgili yeni fotoğraf ve video görüntüleri inceleyen ABD Kongre üyeleri, bu görüntülerin ''rahatsız edici'' görüntüler olduklarını ifade etti. 
     Savunma Bakanlığı yetkililerinin Kongre üyelerine gösterdiği görüntülerle ilgili olarak Senatör Dianne Feinstein, ''Bütün bu şeyler iğrenç ve askeri bir yerde bunların olduğuna inanmak güç'' dedi. 
     Senatör Ron Wyden ise görüntülerin beklediğinden çok daha kötü olduğunu ifade etti. 
     Adını vermek istemeyen bazı senatörler de görüntüler arasında cinsel ilişki fotoğrafları da bulunduğunu kaydetti. Bazı fotoğrafların Amerikan askeri personelinin cinsel ilişkiye katıldıklarını gösterdiğini belirten senatörler, diğer fotoğraflarda sinmiş mahpuslara köpeklerin hırlarken ve Iraklı kadınların göğüslerini açmaya zorlandıklarının görüldüğünü kaydetti. 
     
</TEXT>
</DOC>
