<DOC>
<DOCNO> 238268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/guncel/agun.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatiplere siyaset girmiştir 
</HEADLINE>
<TEXT>


Demirel, "Kolunuz ağrımaya başlarsa hekime gidersiniz. Eğer deva bulunmaz bir dert varsa kolunuzu keserler. İmam hatip okullarını siyasetten kurtarmak bir mecburiyettir" diyor 

Eğitimde 100 yıllık tartışma 2 - ABBAS GÜÇLÜ 

İmam hatipler deyince akla ilk gelen isim Süleyman Demirel. En fazla imam hatip lisesi, onun döneminde açıldı. Uzun yıllar boyunca imam hatipleri savunan en güçlü isim de yine o oldu. "Dinini iyi bilen imam hatip mezunu doktorlar, mühendisler, hukukçular olsa fena mı olur" diyerek, farklı fakültelere yönelmelerine en büyük destek kendisinden geldi. Ama, kuruluş amaçlarından uzaklaştıklarında da en büyük eleştiriyi yine o yaptı. 9. Cumhurbaşkanı Demirel, önceki yıl Kanal D'de yayımladığımız Genç Bakış'ın konuğu olmuş ve ODTÜ'lü öğrencilerin sorularını yanıtlamıştı. Bu görüşleri, bugün yeniden ortaya koymakta sonsuz yarar var. 
Bir öğrenci 28 Şubat'la birlikte 8 yıllık kesintisiz eğitim geldi ve İmam hatip'in orta bölümü kapatılıp, Kuran kurslarına da sınırlamalar getirildi. Bu sene, bir önceki seneye nazaran İHL'ye 300 kişi girdiyse bu sene 100 kişi kayıt yaptırdı. Acaba halkın dini duygularında çok büyük değişme mi oldu Yoksa askeriye halkın dini duygularına karşı mı geldi 
Demirel Ne o, ne de o. Öyleyse ne İmam hatip okulları, herhalde kaçak açılmış okullar değil. Devletin açtığı okullar. Öğretmenlerin maaşını devletin ödediği, müfredatını devletin yaptığı okullar. İmam hatip okulları, büyük bir ihtiyaçtan doğmuştur. Çünkü Türkiye'de Cumhuriyet ilan edildikten bir süre sonra eğitim birliği kanunu yayımlandı. Adı da Tevhid - i Tedrisat Kanunu. 
Tevhid - i Tedrisat Kanunu çıktıktan sonra nüfusunun yüzde 99,9'u Müslüman olan bir ülkede, bu ülkenin çocukları dinlerini nereden ve kimden öğrenecekler Eğer bu ülkenin insanlarını din ve vicdan özgürlüğünün kullanılmasında cahil bırakırsanız başınıza gelmeyecek bela yoktur. 
İmam hatip okulları, zaten 1949'lu yıllarda yani Türkiye tam demokrasiye geçmeden önce ortaya atılmıştır. Evet imam hatip okullarının birçoğunda benim imzam vardır. İhtiyaç olduğu için imzam vardır. 
Ben diktatör değilim ki her istediğimi yapabileyim. Hayır. Benim yaptığım her şey muhalefetin ve halkın süzgecinden geçmiştir. Çünkü ben 4 sene sonra tekrar seçime gitmişimdir ve seçim kazanmışımdır. 
Peki ne oldu da 28 Şubat'ta bu okullara karşı tavır takınıldı Biz Cumhuriyet'in kurulduğu günden beri dinle siyaseti birbirinden ayırt etmeye çalışıyoruz. Bunda tam başarılı olduğumuzu da söyleyemem. Çünkü çokpartili sisteme girdiğiniz zaman, rey işin içine girdiği anda halkın çeşitli duygularının istismar edilip edilmeyeceğini temin etmek mümkün değildir. Yani halkın birtakım duygularını, birtakım kimseler istismara kalkabilir. 
Laik devletten uzaklaşmayı Türkiye kaldıramaz. Üniter devlet, devletin tekliğinden uzaklaşmayı da kaldıramayız. Eğer bir yerden imam hatip okullarına siyaset girmişse ve din istismarı girmişse ve imam hatip okullarından artık sadece dinini öğrenen ve öğreten insanlar değil de devletin şeklini değiştirmeye yönelmiş birtakım cereyanlar oralara girmişse, gayet tabii ki devlet onun karşısında boş durmaz. Yani kolunuzdan bir şikayetiniz var Kolunuz ağrımaya başlarsa hekime gidersiniz. Eğer deva bulunmaz bir dert varsa kolunuzu keserler. Onun içindir ki burada ne o, ne o dediğim zaman, evet, imam hatip okullarına ve imam hatip okullarının tesis sahalarına siyaset ve siyasetçi girmiştir. Yapılan iş o okulları siyasetten kurtarmak olmuştur. Bu bir mecburiyettir." 

Katsayı kaosu nasıl düzelir 

Başbakan Erdoğan, katsayı krizi konusunda kamuoyunu nasıl rahatlatacak Bu konuda çeşitli senaryolar var İşte onlardan bazıları 
l Milli Eğitim Komisyonu'nda AKP'li milletvekillerince 15 noktada değiştirilen 11 maddelik tasarı, önümüzdeki hafta, TBMM Genel Kurulu'na indirilmeden, geri çekilip yeniden incelemeye alınabilir. Bu aşamada Milli Eğitim Bakanı Çelik'in yerine başka bir bakan, örneğin Beşir Atalay görevlendirilerek, Üniversitelerarası Kurul'la birlikte ortaklaşa hazırlanacak tek maddelik yeni bir tasarı gündeme gelebilir. Bu tasarı da meslek lisesi mezunlarına, sadece kendi meslek alanlarıyla ilgili fakültelere girişte eşit katsayı uygulaması sağlanabilir.l Hükümet, her türlü eleştiriye kulak tıkayarak, söz konusu tasarıyı önümüzdeki hafta TBMM'den geçirip Çankaya'ya sunabilir. Cumhurbaşkanı Sezer, 15 günlük inceleme süresini kullanarak, yasayı yeniden TBMM'ye gönderebilir. İşte bu durumda iki senaryo daha konuşuluyor. Birincisi, hükümet, Cumhurbaşkanı Sezer'in ve kamuoyunun titizlendiği noktaları dikkate alarak söz konusu taslağı bir kenara koyarak yeni bir taslak hazırlayabilir. İkincisi ise tüm eleştirileri yok sayarak tasarının kılına dokunmadan TBMM'den geçirip yeniden Çankaya'ya gönderebilir. Bu durumda da Cumhurbaşkanı Sezer yine 15 günlük inceleme hakkını kullanarak yasayı ikinci kez reddedemeyeceği için onaylamak zorunda kalır. Takvim olarak, ne kadar hızlı hareket edilirse edilsin, tüm bu gelişmeler haziran ortalarını bulur. Yani 20 Haziran'daki ÖSS'den önce gerçekleşir. İşte o zaman da muhtemelen Cumhurbaşanı Sezer'in ya da CHP'nin başvurusu üzerine Anayasa Mahkemesi devreye girecektir. Anayasa Mahkemesi, beklemeden yürütmeyi durdurma kararı alabilir. Yani yasa daha yürürlüğe girmeden dondurulabilir. 
Bu yol izlenirse, en az iki ay Türkiye gerilimli günler yaşar. Sınava girecek 2 milyon öğrencinin morali de allak bullak olur. O halde en makul çözüm ne olabilir Bu konuda ilgili tüm çevrelerin birleştiği ortak nokta şu Yeni bakan, yeni YÖK ve rektörlerin ortaya koyacağı ortak bir çözümle, yasal düzenlemeye gerek kalmadan, bu yıla yetişecek yeni bir katsayı modeli oluşturulabilir. 

Tevhid-i Tedrisat Kanunu ne getirdi 

1924'te çıkan Tevhid-i Tedrisat'tan 6 yıl sonra imam hatip mektepleri yeterli sayıda öğrenci yok gerekçesiyle kapatıldı 
Şu günlerde en fazla duyduğumuz sözlerden biri de Tevhid - i Tedrisat Kanunu. Tüm tartışmalar dönüp dolaşıp ona geliyor. Peki ismini telafuz etmekte bile zorlandığımız Tevhid - i Tedrisat Kanunu nedir ve neler getiriyor 
Tevhid - i Tedrisat yani eğitimin birleştirilmesi, 100 yıl önce tıpkı bugünkü gibi yaşanılan sıkıntılar sonrasında gelinen son noktadır. 
Osmanlı'nın son dönemlerinde eğitim ve öğretim öylesine yozlaşmıştı ki Türkiye Cumhuriyeti kurulduğunda, el atılan ilk konulardan biri de bu oldu. 
Dini okulların yanı sıra yabancı misyoner okulları da ülkenin dört bir yanında cirit atmaya başlamıştı. Azınlık okulları, askeri okullar ve Tanzimat'la birlikte gelen maarif okulları bu dönemin diğer okullarıydı. Hemen her okul kendi kafasına göre eğitim yapıyor ve hepsi de birbirini düşman ilan ediyor, birbirine zıt görüşlerle milletin kafasını karıştırıyorlardı. İşte böylesine bir ortamda öğretim birliği arayışları başladı ve Cumhuriyet'in ilanıyla birlikte Mustafa Kemal ve arkadaşları okullara çekidüzen vermek için kolları sıvadı. 

Kanun maddeleri 
Gelin isterseniz önce, Tevhid - i Tedrisat Kanunu'na 3 Mart 1924 bir göz atalım ve ondan sonraki gelişmeleri, bu çerçevede irdeleyelim 
Madde 1- Türkiye dahilindeki bütün müessesatı ilmiye ve tedrisiye Maarif Vekaleti'ne merbuttur. 
Madde 2- Şer'iye ve Evkaf Vekaleti veyahut hususi vakıflar tarafından idare olunan bilcümle medrese ve mektepler Maarif Vekaleti'ne devir ve raptedilmiştir. 
Madde 3- Şer'iye ve Evkaf Vekaleti bütçesinde mekatip ve medarise tahsis olunan mebaliğ Maarif bütçesine nakledilecektir. 
Madde 4- Maarif Vekaleti yüksek diniyat mütehassısları yetiştirilmek üzere Darülfünun'da bir İlahiyat Fakültesi tesis ve imamet ve hitabet gibi hidematı diniyenin ifası vazifesiyle mükellef memurların yetişmesi için de aynı mektepler küşat edecektir. 
Madde 5- Bu kanunun neşri tarihinden itibaren terbiye ve tedrisatı umumiye ile müştegil olup şimdiye kadar Müdafaai Milliye'ye merbut olan askeri rüşti ve idadilerle Sıhhiye Vekaleti'ne merbut olan darüleytamlar, bütçeleri ve heyeti talimiyeleriyle beraber Maarif Vekaleti'ne raptolunmuştur. Mezkur rüşti ve idadilerde bulunan heyeti talimiyelerin ciheti irtibatları atiyen ait olduğu vekaletler arasında tahvil ve tanzim edilecek ve o zamana kadar orduya mensup olan muallimler orduya nispetlerini muhafaza edecektir. 
Ek 22 4 1341 - 637 1 md. Mektebi Harbiye'den menşe teşkil eden askeri liseler bütçe ve kadrolariyle Müdafaai Milliye Vekaleti'ne devrolunmuştur. 
Madde 6- İşbu kanun tarihi neşrinden muteberdir. 
Madde 7- İşbu kanunun icrayı ahkamına İcra Vekilleri Heyeti memurdur. 

Eğitimin amaçları 
Bu kanunun yayımlanmasından hemen sonra, 8 Mart 1924'te dönemin Milli Eğitim Bakanı İsmail Safa Özler, bir genelge hazırlayarak eğitimin amaçlarını şöyle açıkladı 
Nesillerin, milli varlıklarıyla çatışmayan, her fikre karşı saygılı olarak yetiştirilmesiOkulların ülkeyi iktisadi esaret altında bırakmayacak kafalar yetiştirmesi, Her şeyde güçlü ve azimli kafalar yetiştirmesi. 
Bu genelgeden hemen sonra medreseler, 6 yıl sonra da imam hatip mektepleri yeterli sayıda öğrenci başvurmuyor gerekçesiyle kapatıldı. İlahiyat Fakültesi ise 1933'te Edebiyat Fakültesi'ne bağlandı. Zaman içerisinde de okullardaki din dersleri önce azaltıldı, sonra da hepten kaldırıldı. 

Menderes dönemi 
1950'lere gelindiğinde ise Menderes'le birlikte imam hatipler gelişti. Okullara din dersleri konuldu. Sonraki yılarda ise din dersleri, iktidarların eğilimine göre bir konuldu, bir kaldırıldı. Zaman zaman seçmeli ders oldu. Zaman zaman da zorunlu hale getirildi. 12 Eylül yönetimi ise din dersinin adını Din ve Ahlak Bilgisi şeklinde değiştirerek olaya farklı bir boyut kazandırdı. 

Çelik istifa mı edecek, görevden mi alınacak 

Türkiye'yi bir krizin eşiğine getiren katsayı değişikliğinde tüm yollar Milli Eğitim Bakanı Hüseyin Çelik'e çıkıyor. YÖK'ten sonra rektörler de Bakan Çelik ile her türlü diyaloğu kesti. Rektörler, Bakan Çelik'in konuştukları ile yaptıklarının birbiriyle çeliştiğini ve kendisine güvenlerinin kalmadığını artık yüksek sesle dillendirmeye başladılar. AKP grubunda da Çelik'e yönelik eleştiriler yoğunlaşmaya başladı. Çok zaman kaybettirip, sıkıntı yaratmanın ötesinde bugüne kadar YÖK konusunda ortaya somut bir şey koyamadı diyorlar. 
Ankara kulisleri başta olmak üzere, tüm ilgili çevrelerde bu krizden nasıl çıkılırın cevabı aranıyor. Gelinen ortak nokta ise bakanın istifası ya da görevden alınması. Çelik ise bu ithamların hiçbirine katılmıyor. "Ne yaptıysam partimin, hükümetin ve Başbaşkan'ın bilgisi dahilinde yaptım. Kendi başıma bir şey yapmam mümkün değil" diyor. Başbakan Erdoğan'ın kendisine karşı tavır içerisinde olduğu söylemlerini ise kesinlikle reddediyor. İşimde başarılıyım. Bu yüzden beni çekemiyorlar görüşünde. 

Peki ne olur 
Başbakan Erdoğan'ın olası bir kabine değişikliğinde, Milli Eğitim Bakanı'nı da değiştireceği uzun süredir konuşuluyordu. Ama Genelkurmay'ın açıklamasından sonra böyle bir değişime gider mi Gitmez mi Şimdi tüm dikkatler bu noktaya yoğunlaştı. 

YARIN 
Altıkulaç, Çelik, Alkış ne diyor Meslek liseliler ne kadar başarılı Asıl sorunlara neden girilmiyor 


</TEXT>
</DOC>
