<DOC>
<DOCNO> 247202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur10.html </URL>
<DATE> 2004/06/11/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Irak'ta kaçırılan Türkler'in aileleri endişeli... 
</HEADLINE>
<TEXT>

     Irak'ın Felluce kentinde kaçırılan Türklerden Adanalı TIR şoförü Mehmet Karakaya ve lastik tamircisi Hayri Ekinci'nin ailelerinin endişeli bekleyişleri sürüyor. 
     Karaisalı İlçesi'ne bağlı Pirili Köyü'nde yaşayan Nazmiye Ekinci, Adana'da faaliyet gösteren Serka İnşaat Şirketi aracılığıyla Irak'a lastik tamircisi olarak giden eşi Hayri Ekinci'nin 42 para kazanmak ve 15 yaşındaki kızları Esra ile 9 yaşındaki oğulları Enes'e iyi bir gelecek sağlayabilmek dışında başka bir amacı olmadığını söyledi. Irak'a geçtiğimiz haftalarda giden eşinin başına bazı ilginç olaylar geldiğini belirten Nazmiye Ekinci, şunları kaydetti 
     ''Irak'a gitmeden önce, şirketten pasaport çıkarmasını istemişlerdi. Pasaport çıkartırken bazı sorunlar yaşadı. Sonra pasaportunu kaybetti. Yeni pasaport aldığında ise Irak'a gidecekleri otobüs arızalandı. Bizi arayıp, Aracımız arızalandı. Belki geri dönebiliriz demişti. Keşke hiç gitmeseydi. Yaşadığı olaylar sanki başına bir şey geleceğini işaret ediyordu.'' Irak'ta, başka şirkette çalışan eşinin arkadaşlarının kendilerini telefonla aradıklarını belirten Ekinci, ''Serbest bırakıldığı yolunda bilgi alıyoruz, ama sesini duymadan inanmayız. Umarız doğru çıkar ve bir an önce kavuşuruz'' dedi. 
     Oğlu Enes'in yaşanan olaylardan olumsuz etkilendiğini kaydeden Nazmiye Ekinci, ''Sürekli babasını soruyor ve sinirli tavırlar sergiliyor'' diye konuştu. 
     
     ''AİLELERİNİN GEÇİMİ İÇİN ORADALAR'' 
     Salbaş Beldesi'nde yaşayan Mehmet Karakaya'nın 27 eşi Nilüfer Karakaya 26 da henüz bir haber almadıklarını, çocukları Osman 6 ve Görkem 3 ile televizyonlardan izledikleriyle yetinmek zorunda kaldıklarını belirtti. Yeterli bilgi akışı sağlanmadığı için endişeli olduklarını ifade eden Karakaya, şunları söyledi 
     ''En son Pazar günü görüşmüştük. Musul'da beraber çalıştıkları arkadaşlarından bazıları bizleri aradı. Eşimi kaçıranlar, şirketten para ve Irak'taki sözleşmelerini fesh etmesini istiyormuş. Kaçırma olayının meydana geldiği tarihten bu yana ne şirketten ne de yetkililerden bilgi alabildik.'' Baba Osman Karakaya ise oğlu ve arkadaşları için dua etmekten başka bir şey yapamadıklarını belirtti. 
     Baba Karakaya, şöyle konuştu 
     ''Bizim tek güvencimiz, Türk hükümeti ve askeri. Onlardan oğlumu geri getirmelerini istiyorum. Özellikle, Dışişleri Bakanı Abdullah Gül'ün konuyu incelediğini biliyoruz. Ama bize de oğlumun durumuyla ilgili bilgi versinler. Iraklılarla din kardeşiyiz. Irak'ta yaşanan olayları elbette kınıyoruz. Onların başına gelen olaylar bizleri de üzüyor. Ancak, çocuklarımızın bir suçu yok. Sadece çalışmak ve ailelerini geçindirebilmek için ordalar.'' Serka İnşaat Şirketi yetkilileri ise kaçırma olayını gerçekleştirenlerle diyaloglarının sürdürdüğü ve serbest bırakılması için anlaşma sağlanmaya çalıştıklarını ifade ettiler. 
     
</TEXT>
</DOC>
