<DOC>
<DOCNO> 224024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/soneko14.html </URL>
<DATE> 2004/03/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Unakıtan Türkiye artık kötü günleri görmeyecek, üretim artacak 
</HEADLINE>
<TEXT>

     Maliye Bakanı Kemal Unakıtan, 3 Kasım seçimlerinden bu yana Türkiye'nin halinin çok değiştiğini belirterek, ''Türkiye artık kötü günleri görmeyecek, üretim artacak, işsizlik sorunu çözülecek'' dedi. 
     Unakıtan'ı, Kırklareli'nin Babaeski ilçesinde AK Parti Kırklareli Milletvekili Ahmet Gökhan Sarıçam, İlçe Başkanı Yusuf Vehbi Tameral, Belediye Başkan adayı Av. Ercüment Berk ve vatandaşlar karşıladı. 
     Kemal Unakıtan, Seçim Bürosu önünde yaptığı konuşmada, 3 Kasım seçimlerinden önce vatandaşların televizyonlardaki zam haberleriyle kalbinin attığını ve AK Parti iktidarıyla bu günlerin geride kaldığını söyledi. 
     Türkiye'de ekonomi ve diğer sektörlerde iyiye doğdu bir iyileşmenin hızla devam ettiğini de ifade eden Unakıtan, şunlar kaydetti 
     ''Türkiye artık kötü günleri görmeyecek, üretim artacak, işsizlik sorunu çözülecek. Bundan sonra paradan para kazanma devri bitmiştir. Türkiye önceki dönemlerdeki kötü yönetimler sonucu bu duruma gelmiştir. Babaeski ilçemiz için seçimlerden sonra muslukları açacağız. Hükümet olarak halkımıza yerel yönetimlerde de büyük hizmetler vereceğiz. İlçede en iyi hizmeti AK Parti Belediye Başkan adayımız Ercüment Berk ve onun temiz kadrosu verecektir.'' 
     
     PEHLİVANKÖY 
     Unakıtan, Pehlivanköy İlçesi Seçim Bürosu önünde yaptığı konuşmada da, 3 Kasım seçimlerinden önce ülkenin halinin kötü olduğunu belirterek, ''Şimdi çok şükür o günden bu güne güneşli havalar gördük. 28 Mart seçimlerinden sonra bu güneş hepimizi daha çok ısıtacak. AK Parti zihniyeti, dinamizmi onun anlayışı ve prensibi ile aynı hizmeti yerel seçimlerde de milletimizin yüzünü güldürmek istiyoruz'' diye konuştu. 
     
</TEXT>
</DOC>
