<DOC>
<DOCNO> 224440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun38.html </URL>
<DATE> 2004/03/22/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Fransa'da sosyalistler ikinci turda arayı açacak 
</HEADLINE>
<TEXT>

     Fransa'da son yapılan kamuoyu araştırmaları, bölgesel seçimlerin pazar günü yapılacak ikinci turunda sol ittifakın, merkez sağ partilerle arasındaki oy farkını artıracağını ortaya koydu. 
     CSA kamuoyu araştırma merkezi tarafından yapılan ankete göre, Sosyalist Parti'nin liderliğindeki sol ittifak, ikinci turda oyların yüzde 46'sını, iktidardaki Halkçı Hareket Birliği Partisi UMP ile liberal eğilimli Fransa Demokrasi Birliği UDF oyların yüzde 38'ni, aşırı sağcı Ulusal Cephe Partisi FN ise yüzde 16'sını alacak. 
     Aynı araştırmaya göre, seçmelerin yüzde 42'si, Cumhurbaşkanı Jacques Chirac ve hükümetin politikalarına olan memnuniyetsizliklerini dile getirmek için ikinci turda oy kullanacak. 
     İkinci turu gelecek hafta yapılacak seçimlerde sol partilerin 12, sağ partilerin ise 7 bölgede kazanmasına kesin gözüyle bakılıyor. 3 bölgede ise kıran kırana bir yarış olması bekleniyor. 
     
</TEXT>
</DOC>
