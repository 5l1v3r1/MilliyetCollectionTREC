<DOC>
<DOCNO> 236814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/yasam/yas07.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kokain baskını 10 kişi gözaltında 
</HEADLINE>
<TEXT>


ERDAL KILINÇ İstanbul 

Narkotik polisi, kokain kullandığı iddia edilen önemli kişilere uyuşturucu temin ettiği öne sürülen şebekeye darbe vurdu. Önceki gece düzenlenen "Deprem" adı verilen operasyonda başta Beşiktaş olmak üzere Şişli ve Sarıyer'de daha önceden belirlenen ev ve işyerlerine baskın düzenlendi. Üzerinde 6 gram kokain çıkan bir uyuşturucu satıcısı ile aralarında The Ritz Carlton'daki eğlence kompleksi S-Mall'de "Metrosexual" isimli barın işletmecisi Ergun Yıldız ve Akmerkez'deki S Cafe Brasserie'nin işletmecisi Metin Sarıer'in de bulunduğu 9 kişi gözaltına alındı. 

DGM'ye sevk edilecekler 
Şişli'de yakalanan satıcının, daha önce uyuşturucu kullandığı iddiasıyla gözaltına alınan şarkıcı Niran Ünsal'a kokain veren şebekeden olduğu kaydedildi. Başka önemli isimlerin de gözaltına alındığı öğrenilirken, zanlıların bugün DGM'ye sevk edileceği belirtildi. 


</TEXT>
</DOC>
