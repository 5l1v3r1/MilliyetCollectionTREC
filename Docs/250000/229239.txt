<DOC>
<DOCNO> 229239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun27.html </URL>
<DATE> 2004/04/07/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Irak Ramadi'de kontrol sağlandı... 
</HEADLINE>
<TEXT>

     Irak kuvvetlerinin, 12 Amerikan piyadesinin öldürüldüğü Ramadi'de bugün denetimi tamamen sağladığı bildirildi. 
     Deniz Piyadeleri tarafından yapılan yazılı açıklamada, koalisyon karşıtlarıyla çıkan çatışmalarda 20 kadar kişinin de yaralandığı kentte dün akşam yerel saatle 20.00'den bu yana denetimin Irak polisinde olduğu ve Ramadi'de yaşayanların güvenliğinin sağlandığı belirtildi. 
     Koalisyon güçlerinin durumu kontrol ettiği ve olayların yeniden başlaması halinde Irak kuvvetlerine yardıma hazır olduğu belirtilen açıklamada, halka olayların çıkmasına yol açanların kimliklerinin saptanması ve yakalanması konusunda yardım çağrıları yapıldığı da ifade edildi. 
     Felluce'de geçen hafta 4 Amerikalı sivilin öldürülmesinin ardından Amerikan kuvvetleri önceki gün operasyon başlatmış, bu operasyonda 11'i çatışma sırasında, biri de sonradan olmak üzere 12 Amerikan deniz piyadesi ölmüştü. Çatışmalarda 12 Amerikan askeri de yaralanmıştı. 
     
</TEXT>
</DOC>
