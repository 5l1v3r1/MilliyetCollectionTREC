<DOC>
<DOCNO> 243504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun29.html </URL>
<DATE> 2004/05/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sadr'dan Sistani'ye Hz.Ali'nin türbesi vuruluyor, çıtınız çıkmıyor 
</HEADLINE>
<TEXT>

     Iraklı radikal Şii lideri Mukteda Sadr, Şii otoritelerini Amerikan saldırıları karşısında sessiz kalmakla suçladı. 
     Kufe'deki Ulu camide Sadr adına okunan hutbede, Şia'nın Irak'taki en yüksek makamı Merce-i Taklit Büyük Ayetullah sert dille eleştirildi. 
     Sadr'ın Necef'te kurdurduğu şeriat mahkemesinin baş kadısı Cabir el Hafaki tarafından okunan hutbede, ''Düşman Necef'e girmiş bomba yağdırıyor, siz susuyorsunuz'' ifadesi kullanıldı. 
     Amerikan kuvvetlerinin yakalamaya çalıştığı Sadr, hutbesinde şunu kaydetti 
     ''Hz. Ali'nin türbesine ateş açılıyor, sizden çıt çıkmıyor. Halkınız işgalci çizmesi altında inliyor, sizden yine çıt çıkmıyor. Dilinizden düşürmediğiniz kırmızı hatlar, Merce-i Taklit'in bürolarıyla mı sınırlı '' Büyük Ayetullah Ali Sistani, geçen ay işgal kuvvetlerini uyarmış ve kutsal mekanların ''kırmızı hat'' olduğunu, buraların aşılmaması gerektiğini söylemişti. 
     
</TEXT>
</DOC>
