<DOC>
<DOCNO> 249484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur24.html </URL>
<DATE> 2004/06/20/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Başkasının yerine sınava girerken yakalandı... 
</HEADLINE>
<TEXT>

     Küçükçekmece'de, başkasının yerine ÖSS'ye girerken yakalandığı belirtilen bir kişi ile adayın sorgusu sürüyor. 
     Alınan bilgiye göre, Halkalı'daki bir okulda, ÖSS'ye ''Şerafettin Ç.'' adına kayıtlı evrakla giren bir kişi, gözetmenin kendisinden şüphelenmesi üzerine bir süre sonra salonu terketti. 
     Durumun bildirilmesi üzerine, okul dışında bekleyen polisler, bu kişiyi gözaltına aldı. 
     Yapılan incelemede, adının Habil K. olduğu belirlenen bu kişinin, bir üniversitede öğrenci olduğu anlaşıldı. Şerafettin Ç'nin de gözaltına alınarak Halkalı Polis Merkezi'ne götürüldüğü belirtildi. 
     Polis yetkilileri, yapılan incelemede, sınav evraklarında herhangi bir tahrifat yapılmadığının tespit edildiğini kaydettiler. 
     Yetkililer, gözaltına alınan 2 kişinin sorgularının sürdüğünü ve işlemlerinin tamamlanmasının ardından yarın adliyeye sevk edileceklerini bildirdiler. 
     
</TEXT>
</DOC>
