<DOC>
<DOCNO> 211304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sontur05.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm yurtta avlanma yasağı getirildi 
</HEADLINE>
<TEXT>

     Çevre ve Orman Bakanlığı, kötü hava koşulları nedeniyle avlanmayı ikinci bir duyuruya kadar tüm yurtta durdurdu. 
     Bakanlık'tan yapılan yazılı açıklamada, Türkiye'yi etkisi altına alan ağır kış şartlarının av ve yaban hayatını da olumsuz yönde etkilediği belirtilerek, bu koşulların önümüzdeki günlerde de süreceğinin tahmin edildiği kaydedildi. 
     Bu arada Bakanlık yetkilileri, ağır kış şartları nedeniyle aç kalan av ve yaban hayvanlarına havadan yem bırakıldığını belirterek, şu uyarıda bulundular 
     "Ağır kış şartlarında yiyecek bulmakta zorlanan av ve yaban hayvanları zaten zayıf ve güçsüz durumda. Bu konuda başta avcılar olmak üzere tüm vatandaşların duyarlı olmalarını istiyoruz. Avlanmanın durdurulmasına rağmen avlananların en yakın jandarma ve orman teşkilatlarına bildirilmesi çağrısında bulunuyoruz." 
     
</TEXT>
</DOC>
