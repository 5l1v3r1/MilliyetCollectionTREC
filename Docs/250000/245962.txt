<DOC>
<DOCNO> 245962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko14.html </URL>
<DATE> 2004/06/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hazine yarın iki bono ihalesi düzenleyecek... 
</HEADLINE>
<TEXT>

     Hazine, yarın, biri 154 gün diğeri de 350 gün vadeli olmak üzere iki bono ihalesi birden düzenleyecek. 
     İhraç tarihleri 9 Haziran Çarşamba olarak belirlenen her iki ihalede satılacak kağıtların geri ödemesi 154 gün vadeli bono için 10 Kasım 2004, 350 gün vadeli bono için ise 25 Mayıs 2005 olarak öngörüldü. 
     Hazine en son 25 Mayıs tarihinde 168 gün vadeli bono ile 364 gün vadeli tahvil ihaleleri düzenlemişti. 
     Hazine'nin düzenlediği 168 gün vadeli Türk Lirası cinsinden iskontolu bono ihalesinde, ortalama faiz yüzde 28.76 olmuştu. 
     10 Kasım 2004 itfa tarihli, 168 gün vadeli Türk Lirası cinsinden iskontolu bono ihalesinde, 3 katrilyon 595.4 trilyon liralık nominal teklif gelirken, 2 katrilyon 262.8 trilyon lira nominal satış yapıldı. İhalede net satış tutarı ise 2 katrilyon 13.6 trilyon lira olmuştu. 
     Hazine'nin 26 Mayıs Çarşamba valörlü ve 25 Mayıs 2005 itfa tarihli 364 gün vadeli Türk Lirası cinsinden iskontolu tahvil ihalesinde ise ortalama faiz yüzde 29.70 olarak belirlenmişti. 
     Tahvil ihalesine 4 katrilyon 223.5 trilyon liralık nominal teklif geldi. İhalede, nominal satış 2 katrilyon 478.0 trilyon lira olurken, net satış ise 1 katrilyon 910.5 trilyon lira olarak gerçekleşmişti. 
     
</TEXT>
</DOC>
