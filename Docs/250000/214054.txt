<DOC>
<DOCNO> 214054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/soneko12.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 0.21 değer kaybetti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 35.24 puan kayıpla, 1. seansı 16,930.59 puandan tamamladı. 
     1. seansta hisse senetlerinin ortalama değer kaybı yüzde 0.21 olarak gerçekleşti. 
     Geçen hafta 16,965.83 puandan kapanan İMKB Ulusal 100 Endeksi, 1. seansa 17.21 puan kayıpla 16,8,486.61 puandan başladı. 
     Devam eden satışlarla seansın ilk yarım saatlik bölümünü 16,593.92 puandan geçen endeks, Özelleştirme Yüksek Kurulu'nun ÖYK , TÜPRAŞ'ın Efremov Kautschuk GMBH grubuna satışını onayladığı açıklamasının ardından toparlandı. 
     Seansın ilk yarısını 16,783.68 puandan geçen endeks, seans içinde en düşük 16,565.68, en yüksek 16,948.62 puanı gördü. 
     Seans sonunda mali endeks 46.52 puan kayıpla 22,943.02 puana, sanayi endeksi 73.46 puan kayıpla 15,150.01 puana geriledi, hizmetler endeksi 72.18 puan artışla 9,361.65 puana yükseldi. 
     Böylece, önceki kapanışa göre mali grup hisseler ortalama yüzde 0.20, sanayi grubu hisseler ortalama yüzde 0.48 değer kaybetti, hizmet grubu hisseler ise ortalama yüzde 0.78 değer kazandı. 
     1. seansta işlem gören toplam 284 hisse senedinden 150'si değer kaybederken, 70 hisse senedi değer kazandı, 64 hissenin fiyatında değişiklik olmadı. 
     Seansta, 289 trilyon 572 milyar 766 milyon liralık işlem hacmi oluştu. 
     1. seansta, Doğan Holding, İş Bankası C , Yapı Kredi Bankası, Koç Holding ve Akbank en yoğun işlem gören hisseler oldu. 
     
</TEXT>
</DOC>
