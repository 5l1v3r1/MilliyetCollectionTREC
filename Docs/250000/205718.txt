<DOC>
<DOCNO> 205718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun23.html </URL>
<DATE> 2004/12/31/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Alman televizyonlarının yeni ürünü Türkler olacak 
</HEADLINE>
<TEXT>

     Alman Der Spiegel dergisi, özel Alman televizyonlarının 2005'deki yeni ürününün Türkler olacağını belirtti. 
     Dergiye göre, özel televizyon kanalları, 2004 yılında reality show'larla reyting rekorları kırarken, 2005 yılında ülkeye uyum sağlamış Türkleri konu alan dizilerle izleyicileri toplamaya çalışacaklar. 
     SAT 1 televizyonunda 2005 yılında Berlin'in Kreuzberg ilçesinde döner büfesi işleten bir Türkü konu eden ''Kreuzberg'in Kralı'' isimli dizi yayınlanacak. 
     En çok izlenen televizyonlardan biri olan RTL 2 kanalının da, uyum sağlamış ve maddi refah düzeyi yüksek bir Türk ailesinde yaşanan olayları işleyen ''Neukirchen'in Üzerindeki Hilal'' adıyla yayınlanacak dizi için çalışmalara başladığı belirtildi. 
     Özel televizyonlarda daha önce Türk komedyen Kaya Yanar'ın ''Ne Bakıyorsun '' Was guckst Du isimli komedi şovu ile Erkan ve Stefan'ın yine genelde Türkleri konu eden ''Headnut TV'' isimli programı yoğun ilgi görmüştü. 
     
</TEXT>
</DOC>
