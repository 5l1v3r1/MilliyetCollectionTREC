<DOC>
<DOCNO> 217204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sonspo23.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Akçaabat Sebat'ı seyircisiz yendi 3-1 
</HEADLINE>
<TEXT>

     Birinci Süper Lig'de Elazığspor, seyircisiz oynama cezasıyla çıktığı maçta Akçaabat Sebatspor'u Yunus 2 ve Hüseyin'in golleriyle 3-1 yenerek üç puan aldı. Konuk ekibin tek sayısı Selahattin'den geldi. 
     Dün oynanması gereken, ancak hava muhalefeti nedeniyle bugüne ertelenen maç, Elazığspor'un cezası nedeniyle seyircisiz oynanıyor. Maçı sadece Vali Kadir Koçdemir, Fırat Üniversitesi Üniversitesi Rektörü Prof. Dr. Feyzi Bingöl ve bazı kurum müdürleri izliyor. 
     9. dakikada Hacı Arif'in yaptığı ortada Effa'nın kafa vuruşunda top kaleci Metin Aktaş da kaldı. 
     14. dakikada Eren'in ortasında ceza alanında topla buluşan Yunus'un vuruşunda, meşin yuvarlak yandan az farkla auta çıktı. 
     17. dakikada aldığı pasla ceza sahasına giren Effa kaleci ile karşı karşıya kaldı. Effa, müsait pozisyondaki vuruşunda topu üstten auta attı. 
     29. dakikada Erman Özgür'ün ceza sahasının sağından attığı şutta kaleci Metin Aktaş son anda meşin yuvarlağı kale çizgisinden çevirdi. 
     36. dakikada kazanılan korner atışını Czinege kullandı. Defanstan dönen topu önünde bulan Czinege'nin vuruşunda top kalecide kaldı. 
     42. dakikada Eser'in kaleci Metin Aktaş tarafından düşürüldüğü pozisyonda Hakem Erol Ersoy penaltı noktasını gösterdi. Penaltı atışını kullanan Yunus, meşin yuvarlağı filelerle buluşturdu 1-0. 
     Geri kalan dakikalarda her iki takımın çabaları sonucu değiştirmeyince maçın ilk yarısı Elazığspor'un 1-0'lık üstünlüğüyle tamamlandı. 
     
     İKİNCİ YARI 

     52. dakikada Akçaabat Sebatspor eşitliği sağladı. Orta alandan aldığı topla 2 savunma oyuncusunu çalımlayarak, ceza alanına kadar gelen Selahattin'in vuruşunda meşin yuvarlak, öne çıkan kaleci König'in üzerinden filelerle buluştu 1-1. 
     58. dakikada Elazığspor yeniden öne geçti. Ceza sahasının sağ tarafında topla buluşan Yunus'un sert vuruşunda, meşin yuvarlak kaleci Metin Aktaş'ın solundan filelere gitti. 2-1 
     65. dakikada kaleci König ile karşı karşıya kalan Marek'in vuruşunda top üsten auta çıktı. 
     68. dakikada Yunus'un pasıyla ceza sahası içerisinde topla buluşan Effa'nın vuruşunda top kaleci Metin Aktaş'ta kaldı. 
     78. dakikada Hacı Arif'in pasıyla ceza sahasında buluşan Hüseyin'in vuruşunda meşin yuvarlak kalecinin solundan filelere gitti 3-1 
     Kalan dakikalarda başka gol olmayınca maç Elazığspor'un 3-1 üstünlüğüyle sona erdi. 
     
     KURTAR GALİBİYETİ SEYİRCİMİZLE PAYLAŞMAK İSTERDİK 

     Elazığspor Teknik Direktörü Güvenç Kurtar, Akçaabat Sebatspor karşısında galip geldikleri için mutlu olduklarını belirterek, ''Galibiyeti taraftarımızla paylaşmak isterdik'' dedi. 
     Kurtar, Akçaabat Sebatspor'un iyi bir takım olduğunu ifade ederek, bu maça şartlanmış olarak çıktıklarını bildirdi. Kurtar, şöyle dedi 
     ''Kaybedersek kaybedecek çok şeyimiz vardı. Bu yarışta ligde kalma yarışında biz de varız diyebileceğimiz puana ulaştık. Berabere kalsaydık sadece ümitlerimiz olacaktı. İnşallah devamı gelir. Maçın ikinci yarısında futbolcularım bütün taktiksel çalışmalarımızı sahaya yansıttılar. Gönlümüz ilk yarıdaki maçtaki averajı geçmeyi isterdik ama olmadı. Effa'ya taktiksel anlamda zaman zaman ihtiyacımız oluyor. Hava toplarında etkili. Gol kaçırdı ama iyi mücadele etti. Tek üzüntümüz taraftarımızın olmaması. Galibiyeti taraftarımızla paylaşmak isterdik.'' 
     
     BİRİNCİ ELAZIĞ İYİ BİR EKİP 

     Akçaabat Sebatspor Teknik Direktörü Mehmet Birinci, Hakem Erol Ersoy'un iyi bir maç yönettiğini belirterek, Elazığspor'un iyi bir ekip olduğunu söyledi. 
     Birinci, ''Demek ki Elazığ'ın daha fazla puana ihtiyacı varmış. Onlar 3 puanı aldı'' dedi. Birinci, şöyle dedi 
     ''Hafta içi bir gazetede 'Biz Elazığ'ı her şartta yeneriz' sözü bana ait değildir. Bana haftaya Elazığ seyircisiz oynayacak ne dersiniz dediler. Ben de farketmez biz oyunumuzu oynayacağız dedim. Ligin alt sıraları her zaman karışıktır. Düşme hattı, İstanbulspor'a kadardır. Düşme puanını 32-33 olarak tahmin ediyorum. Haftaya Diyarbakırspor karşısında kazanmak için oynayacağız. Elazığ iyi bir ekip. Başlarında iyi bir hoca var. Ligin başında kötü giden takımların daha sonra toparlanması zor oluyor, strese giriyorlar.'' 
     MAÇIN KARNESİ 
     

ELAZIĞSPOR 3 - AKÇAABAT SEBATSPOR 1 Stat Atatürk Hakemler Erol Ersoy xxx, Sevdan Gümüşboğa xxx, Serkan Akaraca xxx Elazığspor König xx, Ahmet Aslaner xx, Jussi xxx, Eren x Dk. 53 Ramazan xx , Hacı Arif xx, Cem xxx, Czinege xxx, Yunus xxx, Hüseyin xxx, Eser xx Dk. 65 Mustafa Marangoz xx , Effa xxx Dk. 87 Ümit Akçaabat Sebatspor Metin Aktaş xx, Tunç xx Dk. 62 Oktay x , Hamza x Dk. 80 Antti x , Erman Özgür x, Erman Ersin x Dk. 46 Muzaffer x , Marek xx, Semavi x, Abrurrahman x, Mehmet Yılmaz x, Orhan x, Selahattin xx Goller Dk. 42 Penaltı ve Dk. 58 Yunus, Dk. 52 Selahattin, Dk. 78 Hüseyin Sarı Kartlar Dk. 63 Ramazan, Dk. 79 Effa ve Dk. 90 Jussi Elazığspor      
</TEXT>
</DOC>
