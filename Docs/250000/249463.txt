<DOC>
<DOCNO> 249463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur03.html </URL>
<DATE> 2004/06/20/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
İzmir'de topuklara kurşun 4 kişi silahla vuruldu... 
</HEADLINE>
<TEXT>

     İzmir'in Karşıyaka ve Buca ilçelerinde meydana gelen olaylarda 4 kişi silahla vuruldu. 
     Mehmet Çakır 45 isimli şahıs, Buca Şirinyer semti Forbes Caddesi'nde bilinmeyen nedenle Murat S. tarafından pompalı tüfekle ayaklarından vuruldu. 
     Zanlı olay sonrası kaçarken, Bozyaka SSK Hastanesi'nde tedavi altına alınan Mehmet Çakır'ın hayati tehlikesinin bulunduğu öğrenildi. 
     Buca ilçesindeki ikinci olay, Ufuk Mahallesi'nde meydana geldi. Suat Şenyıldız 36 , kimliği bilinmeyen bir kişinin silahından çıkan kurşunlarla ayaklarından yaralandı. 
     Şenyıldız, Yeşilyurt Atatürk Eğitim ve Araştırma Hastanesi'ndeki tedavisinin ardından taburcu edildi. 
     Karşıyaka Yalı Caddesi'ndeki bir barın önünde meydana gelen olayda da 2 kişi silahla yaralandı. 
     Henüz bilinmeyen nedenle çıkan kavgada, Serkan Kızılsu 22 sağ ayağı ve dizinden vuruldu. Kavgayı ayırmak isteyen Mert Dişer de seken kurşunlardan dolayı karnından hafif yaralandı. 
     Serkan Kızılsu, tedavi için Ege Üniversitesi Tıp Fakültesi, Mert Dişer ise Çiğli'de bulunan özel Kent Hastanesi'ne kaldırıldı. Yaralıların hayati tehlikelerinin bulunmadığı belirtildi. Zanlı ise olaydan sonra kaçtı. 
     
</TEXT>
</DOC>
