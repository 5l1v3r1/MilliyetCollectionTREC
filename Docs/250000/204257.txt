<DOC>
<DOCNO> 204257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sontur39.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki bombalı saldırılar ile ilgili soruşturma sürüyor 
</HEADLINE>
<TEXT>

     İstanbul'daki terör saldırıları ilgili operasyon kapsamında Konya'da yakalanan 8 kişiden Şükrü Hakan Yiğit'in İstanbul'dan Konya'ya getirilerek yapılan yer göstermesinde, 5 adet kaleşnikof marka silah ve bu silahlara ait bin adet mermi ele geçirildi. 
     Edinilen bilgiye göre, bombalı saldırıların sorumlusu olarak gösterilen El Kaide örgütüne yönelik istihbarat çalışmaları sonucunda Konya'nın merkez Meram İlçesi'nde iki ayrı yere operasyon düzenlenmiş, aralarında örgütün üst düzey sorumluları olduğu bildirilen Şükrü Hakan Yiğit, Harun İlhan ve Ali Yaman'ın da bulunduğu 8 kişi yakalanmıştı. 
     Şahısların yakalandığı Meram'daki müstakil bir evde, bomba yapımında kullanılan çok sayıda fünye, el kumandası, çeşitli bomba düzenekleri, krokiler, dokümanlar, telsizler ve telefonlar ele geçirildi. 
     Bu kişilerden sorgusu İstanbul'da devam eden 5 kişiden biri olan Şükrü Hakan Yiğit, yer gösterme için Meram'daki eve getirildi. 
     Yiğit'in ifadeleri doğrultusunda evde yapılan aramalarda, gizli bölmelere saklanmış 5 adet kaleşkinof marka silah, bu silahlara ait bin adet mermi, çok sayıda şarjör ve çeşitli malzemeler ele geçirildiği bildirildi. 
     Şükrü Hakan Yiğit, Konya'da 12 Aralık'tan beri sorgulanan 3 kişiyle birlikte yeniden İstanbul'a götürüldü. 
     
</TEXT>
</DOC>
