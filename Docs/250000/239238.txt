<DOC>
<DOCNO> 239238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/siyaset/siy09.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BM 'taksim'i tartışacak 
</HEADLINE>
<TEXT>


Rum basını, BM Genel Sekreteri'nin, sunacağı Kıbrıs raporunda, adada iki ayrı devlet formülü gündeme getireceğini öne sürdü 

YORGO KIRBAKİ Atina 


Kıbrıs Rum Kesimi'nde, taksim yoluyla çözüm tartışmaları yoğunlaşırken, BM Güvenlik Konseyi'ne bu ayın sonunda Kıbrıs raporunu sunacak olan Genel Sekreter Kofi Annan'ın da açık bir şekilde "İki bölgeli iki toplumlu federasyon mu, yoksa iki ayrı devlet mi " sorusunu gündeme getireceği ileri sürülüyor. Politis gazetesi, Annan'ın raporunda iki ayrı devlet formülünden alternatif çözüm olarak söz edeceğini yazdı. 
Gazete, Rum Yönetimi lideri Tasos Papadopulos'un "iki bölgeli, iki toplumlu federasyon" yerine, Türk tarafının toprak vermesi ve Türk askerinin adadan çekilmesi şartıyla "iki ayrı bağımsız devlet" görüşüne sıcak baktığı iddialarını yalanlamadığına dikkat çekti. 
Filelefteros gazetesi de, Türkiye'nin AB Komisyonu raporu öncesinde, Kıbrıs'ta asker sayısının azaltıp KKTC yerine "Kıbrıs Türk Kurucu Devleti" ifadesini kullanmaya başlayabileceğini öne sürdü. 



</TEXT>
</DOC>
