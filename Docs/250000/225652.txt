<DOC>
<DOCNO> 225652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/ekonomi/eko03.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tüpraş'ın devri mayıs başını bulur' 
</HEADLINE>
<TEXT>

   Tüpraş'ın devrinin üç aylık konsolide bilanço üzerinden yapılacağı ve bunun da mayıs başını bulabileceği öğrenildi 
      
   Yüzde 65.76'sı 1.3 milyar dolara Efremov Kautschuk - Zorlu Grubu'na satılan ve 19 Nisan'a kadar sözleşme imzalanması beklenen Tüpraş'ın Genel Müdürü Hüsamettin Danış, şirketin tümden devrinin 2004 yılı 31 Mart bilançosuna göre gerçekleşeceğini, bu nedenle devir işlemlerinin mayıs başını bulabileceğini söyledi. Petrolü Efremov üzerinden pahalı satın aldıkları iddialarını da yanıtlayan ve petrol alım anlaşmalarını Tatneft'le yaptıklarını söyleyen Danış şöyle konuştu 
   
   'Petrolü ucuza alıyoruz' 
   "Biz 2 - 3 yıldır Rusya petrolünün dünyadaki ihraç fiyatından daha ucuza petrol alıyoruz. Ve de akreditif açmaksızın malı aldıktan 30 gün sonra ödeme yapıyoruz. Bunun gibi negatif primle petrol satmaya hazır başkaları varsa onlardan hemen petrol almaya hazırız." 
   98 oktan benzin üretimi için İzmit ve İzmir rafinerilerinde üretim yapmak üzere hazırlandıklarını söyleyen Danış, talepleri karşılayacak noktaya geldiklerini belirtti. Danış, satış için Enerji Bakanlığı'nın fiyat tespiti çalışmasını beklediklerini kaydetti. Alternatif petrol taşıma boru projesi konusunda da Danış, Karadeniz üzerinden geçebilecek bir projenin 1997'den bu yana düşünüldüğünü söyledi. 
   Bu arada Tatneft'in 5 milyon dolarlık hissesini elinde bulundurduğunu öne süren Imanagement Service adlı bir şirket, verdiği ilanla Tüpraş'ın içinin boşaltılacağını öne sürdü. Tatneft'ten yapılan açıklamada ise iddiaların asılsız olduğu belirtildi. 
   
   Net karı 412.9 trilyon Milyar TL Gelir Tablosu 31.12.2003 BRÜT SATIŞLAR 19.326.606 NET SATIŞLAR 9.257.998 ESAS FAALİYET KARI ZARARI 369.584 FAALİYET KARI ZARARI 622.780 DÖNEM KARI ZARARI 644.421 DÖdenecek Vergi ve Yasal Yükümlülükler 225.723 NET DDÖNEM KARI ZARARI 412.851 
   Enflasyona göre düzenlenmiş konsolide gelir tablosu 
   
   
</TEXT>
</DOC>
