<DOC>
<DOCNO> 245321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonsiy10.html </URL>
<DATE> 2004/06/04/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Babacan'a soru IMF ile tamam mı devam mı 
</HEADLINE>
<TEXT>

     CHP Eskişehir Milletvekili Mehmet Vedat Yücesan, ekonomiden sorumlu Devlet Bakanı Ali Babacan'a, Türkiye'nin bundan sonra yoluna IMF ile devam edip etmeyeceğini sordu. 
     Yücesan, TBMM Başkanlığı'na sunduğu yazılı soru önergesinde, 1999 yılından itibaren IMF ile birlikte yürütülen programın, bu yıl sonunda tamamlanacağına dikkat çekti. Bundan sonraki süreçte Türkiye'nin yoluna IMF ile devam edip etmeyeceği sorusuna gündeme getiren Yücesan, Devlet Bakanı Babacan'a şu soruları yöneltti 
     ''Böyle bir yol izlendiği takdirde, uygulanacak programın sonunda ekonomik açıdan sıkıntılarımızın son bulacağını söyleyebilir miyiz Uygulanan bu program da umulan sonucu vermezse ne yapmayı planlıyoruz 
     Bugüne kadar uygulanan toplam 19 IMF programının başarılı sonuçlar vermediği göz önüne alındığında, başarısızlık program hatasından mı yoksa uygulama hatasından mı kaynaklanmaktadır 
     IMF'nin dayattığı programları uygulamak yerine ülke gerçeklerini göz önüne alan ulusal patentli bir ekonomi programı uygulamaya ne zaman başlayacağız 
     Ülkemizi içinde bulunduğu borç sarmalından kurtarmak amacıyla uluslararası kuruluşlarla dış borçların yeniden yapılandırılması hususunu görüşmeyi düşünüyor musunuz '' 
     
</TEXT>
</DOC>
