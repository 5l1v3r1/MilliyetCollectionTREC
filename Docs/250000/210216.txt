<DOC>
<DOCNO> 210216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur18.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici otomobilinin içinde kurşunlanarak öldürüldü... 
</HEADLINE>
<TEXT>

     Antalya'da bir taksici, otomobilinin içinde kurşunlanarak öldürüldü. 
     AA muhabirinin aldığı bilgiye göre, Çallı Semti'ndeki Ay Taksi'de çalışan Salih Dilekçi 29 , otomobilinin içinde yemek yerken, kimliği henüz belirlenemeyen bir kişinin silahlı saldırısına uğradı. Ağır yaralı olarak Devlet Hastanesi'ne kaldırılan Dilekçi, kurtarılamadı. 
     Salih Dilekçi'nin babası Tacettin Dilekçi, hastane önünde gazetecilere, oğlunun 3 yıl önce bir kız kaçırdığını, birlikte yaşadığı bu kadının bir süre sonra başkasıyla evlendiğini söyledi. Tacettin Yıldız, ''Kızın babası M.Y. bu yüzden bize düşmanlık besliyordu. M.Y. birkaç yıl önce beni 7 yerimden bıçaklamış, bir süre sonra da diğer oğlum Murat Dilekçi'yi 3 kurşunla yaralamıştı. Oğlumu bu kişinin öldürdüğünü veya öldürttüğünü sanıyorum'' iddiasında bulundu. 
     Polis, olayla ilgili soruşturmayı sürdürüyor. 
     
</TEXT>
</DOC>
