<DOC>
<DOCNO> 213406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/ekonomi/eko06.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekerbank'a 50'nci yılında 'Sürdürülebilir Yaşam Ödülü' 
</HEADLINE>
<TEXT>

   Türkiye Enerji Forumu'nun, 50 yıllık firmalara verdiği 'Sürdürülebilir Yaşam Ödülleri'nden birini de Şekerbank aldı 
   EKONOMİ SERVİSİ 
   
   Bu yıl üçüncüsü gerçekleştirilen Türkiye Enerji Forumu kapsamında, Sanayi ve Ticaret Bakanlığı işbirliği ile ticari hayatta 50 yılını dolduran kurum ve şirketlere İstanbul Lütfi Kırdar Kongre Sarayı'nda düzenlenen törende, 'Sürdürülebilir Yaşam Ödülü' verildi. 50'nci kuruluş yılını, 'tecrübe, istikrar, güven' temasıyla kutlayan Şekerbank'ın ödülünü, Genel Müdür Hasan Basri Göktan'a, Enerji ve Tabii Kaynaklar Bakanı Hilmi Güler verdi. Konuyla ilgili açıklamada bulunan Şekerbank Genel Müdürü Hasan Basri Göktan şunları söyledi 
   "Şekerbank, Türkiye'de bankacılık kavramının kökeninde ve ortasında yer alıyor. Sağlam bir geçmişi olan, güven ve tecrübeyi birarada götüren bir banka. Sektörün Anadolu'daki temsilcisi, halka açık, çok ortaklı bir şirket ve halk kitlelerinin, mudilerin güven duyduğu, Anadolu'da en iyi network'ü olan, geniş bir alanda faaliyet gösteren ve 50 yıldır sektörün içinde bulunan, Türk bankacılığının temel taşlarından birisidir." 
   
   
</TEXT>
</DOC>
