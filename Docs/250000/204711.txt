<DOC>
<DOCNO> 204711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/magazin/mag01.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hataların Efendisi 
</HEADLINE>
<TEXT>

   'Yüzüklerin Efendisi Kralın Dönüşü' adlı filmde, kralın atının kaybolmasından Frodo'nun yüzündeki yaranın yer değiştirmesine kadar birbirinden ilginç hatalar saptandı 
      
   İNTERNETTE sinema eleştirmenlerinden, sıradan izleyiciye kadar gönderilen e - maillerin değerlendirilmesiyle derlenen hatalardan bazıları şunlar Son savaş sahnesinde Aragorn ve adamları atların üzerinde. Sonraki sahnede yayalar ve atları yok. Savaşçılar duruyor, ancak atlar birdenbire ortadan kayboluyor. 
   
   Parmak yerinde duruyor    Sam ve Frodo, Bilbo'ya elflerin beklediği rıhtımda yardım ediyor. Frodo, Bilbo'nun sağında ve Bilbo da onun sol elini tutuyor. Elini görüyoruz ve tüm parmakları duruyor Oysa önceki sahnelerde bu parmağı Gollum yedi. 
   
   Mikrofon çıkışı    Herkes uyuyor Pippin dışında. Palantir'den çevreye şöyle bir bakınan Pippin'in belinde mikrofon çıkışının bir bölümü görünüyor. 
   
   Altında kaldı    Ölümcül bir yara alan Kral Theoden, atının altında kalıyor. Ama, Witch King Theoden'e son sözlerini söylemek için eğildiğinde bir bakıyoruz ki ölmek üzere olan kral göğsüne kadar atın altından çıkmış. 
   
   Yara izi yemekle siliniyor    Denethor ve Pippin arasında Minas Tirith'te geçen sahnede Denethor bir şeyler yiyor ve çenesinde bir yara izi var. Sonraki sahnede bu işaret kayboluyor, kamera dönüyor ve iz yerine dönüyor. 
   
   
   
</TEXT>
</DOC>
