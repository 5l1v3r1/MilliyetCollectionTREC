<DOC>
<DOCNO> 248500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur17.html </URL>
<DATE> 2004/06/16/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Türk polisi de artık yakalama sırasında "hakları okuyacak".. 
</HEADLINE>
<TEXT>

     Avrupa İnsan Hakları Sözleşmesi AİHM gereğince hazırlanan, şüpheliye ''yakalama sırasında bildirilecek haklar''ın yer aldığı kartlar, Türkiye genelinde, polislere imza karşılığında dağıtılmaya başlandı. 
     AA muhabirinin edindiği bilgiye göre, polisin temel görev alanlarını ve yetkilerini düzenleyen bazı yasalarda yapılan değişiklikler kapsamında, ''yakalama sırasında bildirilecek haklar''ın uygulamaya geçirilmesine yönelik çalışmalara başlandı. 
     Emniyet Genel Müdürlüğü Asayiş Dairesi Başkanlığı'nca bastırılan, yakalama sırasında şüpheliye bildirilmesi gereken hususların yer aldığı kartlar, polislere imza karşılığında teslim ediliyor. 
     Anayasa'nın 19, AİHM'nin 5 ve 6, 1412 sayılı Ceza Muhakemeleri Usulü Kanunu'nun 13 ve Yakalama, Gözaltına Alma ve İfade Alma Yönetmeliği'nin 6. maddeleri hükümleri çerçevesinde belirlenen hakları Konya Emniyet Müdürlüğü'nde görevli polislerin öğrenmesine yönelik çalışmaların da sürdürüldüğü bildirildi. 
     ''Yakalama Sırasında Bildirilecek Haklar'' başlıklı kartta, polisler, söz konusu hakların kişiye bildirilmemesinin, eksik veya geç bildirilmesinin ''yakalama işlemini'' hukuka aykırı hale getirebileceği ve bunun da kişisel anlamda ''hukuki sorumluluk'' doğurabileceği konusunda uyarılıyor. 
     Kartta, ''Gerek milli mahkemelerimizce gerekse AİHM'ce devlet aleyhine hükmedilen tazminatların Anayasamızın 40. maddesi gereğince işlemi yapan görevliden rucu yoluyla tahsil edileceği unutulmamalıdır'' deniliyor. 
     
     BİLDİRİLMESİ GEREKEN HAKLAR 
     Kartta, polislerin yakalama sırasında bildirmesi gereken haklar şöyle sıralanıyor 
     '' ... sebebiyle yakalandınız. Hakkınızdaki iddialar şunlardır ... 
     
</TEXT>
</DOC>
