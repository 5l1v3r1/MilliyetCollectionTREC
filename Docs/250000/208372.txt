<DOC>
<DOCNO> 208372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko40.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ'a en yüksek teklif Zorlu'dan... 
</HEADLINE>
<TEXT>

     TÜPRAŞ özelleştirmesinde en yüksek teklifi 1 milyar 302 milyon dolarla Efremov Kautschuk GmbH - Zorlu Holding konsorsiyumu verdi. 
     Özelleştirme İdaresi Başkan Yardımcısı Hasan Köktaş'ın komisyon başkanlığında gerçekleştirilen ihalede, Tüpraş'ın yüzde 65.76 oranında hissesi özelleştirilecek. 
     Köktaş, 24 Ekim 2003 tarihinde tekliflerin alındığını hatırlatarak, şimdiye kadar yatırımcılarla bir çok görüşmenin yapıldığını hatırlattı. 
     Alınan son teklifin ardından ihale teknik olarak sonuçlandırılmış oldu. Hasan Köktaş, Rekabet Kurulu'nun görüşünün ardından nihai pazarlık görüşmesi sonucunun Özelleştirme Yüksek Kurulu'na ÖYK sunulup sunulmayacağına komisyonun karar vereceğini ifade etti. 
     Uzmanlar, Tüpraş'ın şu andaki piyasa değerinin 2.3 milyar dolar civarında olduğunu belirtmişlerdi. 

     
</TEXT>
</DOC>
