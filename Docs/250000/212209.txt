<DOC>
<DOCNO> 212209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/soneko37.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'dan kontörlü internet erişim paketi... 
</HEADLINE>
<TEXT>

     Sabancı Telekom'un kontörlü internet erişim ürünü olan ''kontörleinternet.ki'' piyasa sunuldu. 
     Genç nüfusa yönelik yeni internet paketi geliştiren Sabancı Telekom, gençlerin kontörlü cep telefonu hatlarına olan yoğun ilgisi sebebiyle bu internet paketinin de kontörlü olmasını öngördü. 
     Sabancı Telekom'dan yapılan açıklamaya göre, kontörlüinternet.ki markasıyla hizmete sunulan ürün sayesinde, gençler hem güvenilir ve ucuz bir şekilde internete bağlanabilme, hem de ihtiyaçları kadar kontör satın alarak sınırlı bütçelerini kontrol altına alabilme fırsatını yakalayacaklar. 
     Satışa sunulan kontörlüinternet.ki başlangıç paketinde yer alan, Başla.ki Başlangıç diski ve 600 300 şeklinde 900 kontör 15 saat , 6.5 milyon lira artı KDV fiyatıyla, Kontör Kartları ise Devam.ki 600 300 900 kontör 15 saat , 6 milyon lira artı KDV ve Devam.ki 1800 600 2400 kontör 40 saat , 10 milyon lira artı KDV fiyatıyla satışa sunuldu. 
     Bir yüklemeden sonra çöpe atılarak israfa yol açmaması için paylaş.ki adındaki ücretsiz deneme CD'leri gençler arasında elden ele dolaşması ve zincir halinde paylaşılması düşünüldü. Bu sayede tek bir deneme CD'sinden birçok gencin faydalanabilmesi sağlandı. 
     Sistemde her genç paylaş.ki diskini kendi bilgisayarına yükleyerek bedava 900 kontör 15 saat internet erişimi elde edecek. Ayrıca, bu diski elden ele arkadaşlarıyla paylaşması durumunda aktivasyon sayısına bağlı olarak 900 kontör daha bedava erişim kazanmasının mümkün olacağı bildirildi. 
     Yeni ürünle ilgili www.ki.ki adresinden bilgi alınabilecek. 
     
</TEXT>
</DOC>
