<DOC>
<DOCNO> 246445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun16.html </URL>
<DATE> 2004/06/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ve Şaron hükümeti çoğunluğu kaybetti... 
</HEADLINE>
<TEXT>

     İsrail Başbakanı Ariel Şaron hükümetinin parlamentoda çoğunluğu kaybettiği bildirildi. 
     İktidardaki Likud partisi parlamento grup başkanı Gideon Saar, askeri radyoya yaptığı açıklamada, hükümetin parlamentoda çoğunluğu kaybettiğini, ancak muhalefetin de hükümeti devirebilmek için gerekli çoğunluk olan 61'e ulaşamadığını belirtti. 
     Koalisyon hükümetinden Dinci Ulusal Parti lideri İsrail Konut Bakanı Effi Eytam ve aynı partiden olan Konut Bakanı Yardımcısı İzak Levy'nin, Şaron'un Gazze'den çekilme planının kabinede onaylanmasını protesto için istifa etmişti. 
     Bu istifalardan sonra Şaron'un koalisyon hükümetinin parlamentodaki sandalye sayısı 59'a düştü. 
     
</TEXT>
</DOC>
