<DOC>
<DOCNO> 247854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sontur05.html </URL>
<DATE> 2004/06/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Jandarma gazinosuna saldırmak isteyen 2 terörist ölü ele geçirildi 
</HEADLINE>
<TEXT>

     Bingöl'de, Jandarma lojmanlarının arkasında bulunan gazinoya saldırmak isteyen 2 terörist, ölü ele geçirildi. 
     AA muhabirinin aldığı bilgiye göre, Bingöl Yenişehir Mahallesi'ndeki Jandarma lojmanlarının arka kısmında yer alan gazinoya bomba atmak isteyen teröristlerden birinin elindeki bomba patladı. 
     Nöbetçi jandarmanın olaya müdahalesi ve takviye güvenlik güçlerinin olay yerine gelmesi üzerine, bu teröristler ölü ele geçirildi. 
     
     KİMLİKLERİ BELİRLENDİ 

     Bingöl'de, gece meydana gelen çatışmada öldürülen 2 teröristten birinin kimliği belirlenirken, öldürülen diğer teröristin Suriye uyruklu olduğu bildirildi. AA muhabirinin edindiği bilgiye göre, gece Yenişehir Mahallesi'ndeki Jandarma Gazinosu'na saldırı düzenlemek isterken güvenlik güçleri tarafından etkisiz hale getirilen terör örgütü PKK Kongra-Gel üyesi 2 teröristten birinin kimliği tespit edilirken, diğer teröristin ise Suriye uyruklu olduğu belirlendi. 
     Çıkan çatışmada öldürülen bir teröristin Bişer kod adlı Hakan Önal olduğu, diğer teröristin ise Hemgim kod adlı Suriye uyruklu bir kişi olduğu açıklandı. 
     
</TEXT>
</DOC>
