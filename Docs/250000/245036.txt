<DOC>
<DOCNO> 245036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonsiy03.html </URL>
<DATE> 2004/06/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
CHP 100 milyarlık Gökçek davasını kaybetti... 
</HEADLINE>
<TEXT>

     CHP'nin, Melih Gökçek aleyhine açtığı tazminat davası reddedildi. 
     CHP'nin Ankara Büyükşehir Belediyesi Başkanı Melih Gökçek'in, yolsuzluk yapıldığı yönündeki sözlerine ilişkin olarak açtığı dava, Ankara 21. Asliye Hukuk Mahkemesi'nde sonuçlandı. Mahkeme, davanın reddine karar verdi. 
     
     GÖKÇEK'İN YOLSUZLUK İDDİASI 
     Ankara Büyükşehir Belediye Başkanı Melih Gökçek, geçtiğimiz yıl düzenlediği basın toplantısında, CHP'yi yolsuzlukla suçlamıştı. Gökçek, CHP Genel Merkezi'nin alımı ve onarımında yolsuzluk olduğunu ve bunu ispat edeceğini belirtirken, "Olmadığını iddia ediyorlarsa, beni mahkemeye versinler" demişti. Gökçek, "Kameraların karşısına çıkıp, yolsuzlukların üzerine gittiğini söyleyen CHP Lideri, banka hesaplarıyla ilgili iddialara ne diyecek " ifadelerini kullanmıştı. 
     CHP bunun üzerine, Gökçek'e 100 milyarlık manevi tazminat davası açmıştı. 

ANKA 
     
</TEXT>
</DOC>
