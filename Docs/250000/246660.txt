<DOC>
<DOCNO> 246660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonyas15.html </URL>
<DATE> 2004/06/09/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Victoria Beckham, diğer futbolcu eşleriyle aynı otelde kalmak istemedi 
</HEADLINE>
<TEXT>

     İngiltere Milli Takımı'nın kaptanı David Beckham'ın eşi Victoria Beckham, Portekiz'de diğer futbolcuların eşleriyle birlikte aynı otelde kalmak istemedi. 
     12. Avrupa Futbol Şampiyonası finalleri için Portekiz'e gelen İngiltere Milli Takımı'nın kafilesinde, futbolcuların eşlerine ayrılan otelde kalmak istemeyen Victoria Beckham'ın, kendisine özel bir dağ evi kiraladığı bildirildi. 
     Eski müzik grubu ''Spice Girls''ün şarkıcılarından olan Victoria'nın bu cuma günü Portekiz'e gideceği ve kendi özel yaşamını korumak için çocukları Brooklyn ve Romeo ile tek başına kalmayı tercih ettiği belirtildi. 
     İngiltere Milli Takımı'nda diğer futbolcu eşleri, kendilerine ayrılan 5 yıldızlı lüks otelde kalacak. 

     
</TEXT>
</DOC>
