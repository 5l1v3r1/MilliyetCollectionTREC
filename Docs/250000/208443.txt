<DOC>
<DOCNO> 208443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/ekonomi/eko01.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelililer'e UYARI 
</HEADLINE>
<TEXT>
   Özelleştirilip işsiz kalırsak esnaf oluruz 
   Tüpraş çalışanları Kocaeli'ndeki gazetelere verdikleri ilanlarda, Tüpraş'tan çıkarılan işçilerin en kolay yol olarak esnaflığı seçebileceklerini bildirdi 
      
   Tüpraş'ın Batman, Kırıkkale, İzmit ve İzmir rafinerilerinde çalışan Petrol - İş Sendikası üyesi işçiler Ankara'ya gelerek, ihalenin yapıldığı Özelleştirme İdaresi Başkanlığı ÖİB binası önünde toplandı. 
   Türk - İş Başkanı Salih Kılıç da buraya gelerek işçilere destek verdi. Kılıç, "şaibeli" olduğunu öne sürdüğü ihalenin iptalini istedi. Kılıç, Maliye Bakanı Kemal Unakıtan'a seslenerek, "Eğer çarık ayağı ağrıtırsa ayak da başı ağrıtır. Türk - İş olarak buna karşı mücadelemizi ortaya koyacağız" dedi. Protesto gösterisini CHP'li milletvekilleri de destekledi. 
   
   Dava açacaklar 
   Petrol - İş Sendikası Genel Başkanı Mustafa Öztaşkın da ihalenin iptali için dava açacaklarını bildirdi. Öztaşkın, Tüpraş için verilen 1 milyar 302 milyon dolarlık rakamın kuruluşun 2.5 yıllık k rına eşit olduğunu belirterek, Tüpraş'ın yeniden kuruluş değerinin 7 milyar dolar, sigorta değerinin ise 4 milyar 400 milyon dolar olduğunu söyledi. 
   Bu arada Tüpraş işçileri Kocaeli'nde yayımlanan bir yerel gazeteye verdikleri ilanla halktan destek istedi. Tüpraş'ta çalışan binlerce insanın kazandığı parayla kent esnafından alışveriş yaptığına işaret edilen ilanda, şöyle denildi "Tüpraş çalışanı arabaya biniyorsa bunun yakıtını, il esnafından alıyor, bakımını, tamirini yine kent esnafına yaptırıyor. Özelleştirme sonucu bütün bunlardan mahrum kalacağı gibi Tüpraş'tan çıkarılan işçiler en kolay yol olarak esnaflığı seçme olasılığı çok yüksek olacaktır." 
   
   Zorlu'dan işçiye güvence Hiç kimse kaygı duymasın    Tüpraş ihalesinde en yüksek teklifi veren Efremov ile ortaklık kuracağını açıklayan Zorlu Holding'in Başkanı Ahmet Nazif Zorlu, Tüpraş'ta know - how ve Türkiye adına gerekeni yapacaklarını vurguladı. 
   
   'Çalışanlar bizim ailemiz' 
   Zorlu, dört rafineri ve bir petrokimya tesisi bulunan Tüpraş'ta personel fazlalığı bulunmadığını belirterek, "Hiç kimsenin kaygı duymasına gerek yok" dedi. İşçilerin yaptığı eyleme saygı duyduğunu da belirten Zorlu, "Biz, bu ülkede iş imk nı için, istihdam için varız. Önce ülkemiz, kurumumuz ve ailemiz gelir. Çalışanlar da bizim ailemizdir" dedi. Tüpraş'ta toplam 4 bin 716 işçi çalışıyor. Çoğunluğu meslek lisesi mezunu olan işçiler teknik nitelikleri yüksek bir iş grubunu oluşturuyor. Ortalama işçi ücreti 1 milyar 200 milyon lira. Petrol Kanunu'na eklenen maddeyle mühendis statüsündekilere yüksek ücret zammı yapılması sağlanmıştı. 
   
   'Fiyat spekülasyonu yanlış' 
   Zorlu, fiyatın düşük bulunduğuna ilişkin değerlendirmeler sorulunca şöyle konuştu 
   "Kuruluşun piyasa değeri var, dünya değeri var. İki grup birleşerek teklif verdik. Türkiye'de eğer özelleştirme yapılacaksa bu konudaki spekülatif görüşlere katılmıyorum. Bugünkü fiyat ortada. Uzun zamandır çalışarak bu noktaya geldik." 
   
   
</TEXT>
</DOC>
