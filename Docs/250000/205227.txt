<DOC>
<DOCNO> 205227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/astro/index.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli olmalıyız 
</HEADLINE>
<TEXT>

   
   
   Bugün riskli bir gündeyiz. Gerçekleşen ilk dördün Mars'ın yıkıcı enerjisini yansıtıyor. Aceleci olmak hiçbir şey kazandırmayacak. Koç'lar yakın beraberlikler ve iş hayatında kendilerini hırslı hissedebilirler ama tutarlı olmak ve acele karar vermemek gerekiyor. Boğa'lar bazı dikkatsizlikler yapabilirler. Elde olmayan nedenler gündeme gelebilir. Olaylara esnek yaklaşmak faydalı olacak. İkizler pek çok düşünceye sahip ama hızlı düşünmek hatalara neden olabilir. Bu arada arkadaşlar arasında da görüş ayrılıkları ile uğraşmak gerekebilir. Yengeç'ler kritik bir gündeler. İş ve sorumluluklar ağır basarken kendilerini baskı altında hissedebilirler. Duygusal alanda alınganlık ve tartışmalar da mümkün. Aslan'lar gereksiz risklere girmemeliler. Yeni düşünceler ilk bakışta cazip gelse bile sonradan boş çıkabilir. Yabancılarla ilgili uğraşlar da söz konusu olabilir. Başak'lar ortaklaşa konular, borç alacak ilişkileri açısından zorlanabilirler. Maddi durumlarını takip etmeliler. Duygusal nedenler yüzünden sıkıntılar oluşabilir. Terazi'ler esnek olmak ve ilişkilere önem vermek zorundalar. Aşırı ısrar ya da ilişkilerde söz konusu olabilecek zorlamalar mümkün. Eleştiriler karşısında akılcı davranmak gerekecek. Akrep'ler günlük işlerde, detay isteyen konularda yorulabilir ve fiziksel efor sarf edebilirler. Bu arada sağlığa da özen göstermek gerekebilir. Yay'lar büyük riskleri severler ama bugün gerçekçi ve hoş olmayabilecek sürprizlere de hazırlıklı olmak gerekecek. Oğlak'lar baskı altındalar ve yapıcı çaba sarf etmek zorundalar. Yenilik yapmak gerekiyor ama gerek ilişkiler gerekse ev hayatında zora sokan enerjiler ortaya çıkabilir. Kova'lar ne kadar zeki olsalar da sözlerine önem vermeliler. Kısa yolculuklar ya da haberleşme konularında problemler gündeme gelebilir. Aceleci davranmamalılar. Balık'lar maddi alanda risk almamalılar ve birikimlerini daha iyi korumalılar. Hızla verilen kararlar yüzünden sonra pişmanlık duyabilirler. 
   
   
</TEXT>
</DOC>
