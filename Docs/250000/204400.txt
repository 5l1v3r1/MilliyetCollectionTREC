<DOC>
<DOCNO> 204400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo05.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'te kim, ne dedi 
</HEADLINE>
<TEXT>

     İşte UEFA’nın resmi sitesinde yayınlanan Avrupa futbolunda geçen yıl ünlü futbolcular ve teknik adamların bazen güldüren, bazen düşündüren açıklamaları 
     
     Eğlenceli birşey istiyorsa sinemaya gitsin" 

     Milan’ın Ajax’ı 1-0 yendiği Şampiyonlar Ligi maçı sonrası teknik direktör Carlo Ancelotti’nin takımının taktiğini ve oyun sistemini eleştiren ünlü Hollandalı futbol adamına yanıtı... 
     Bulunduğu yerden öyle konuşmak güzel. Fakat iki kez Hollanda Milli Takımı’nın başına geçme şansı yakalayan ve ikisinde de evet’ demesine rağmen geri çevrilen bir adam nasıl bizim hakkımızda atıp, tutabilirö Hollanda Milli Takımı Teknik Direktörü Dick Advocaat, Avrupa Şampiyonası Elemeleri’nde grupta liderliği Çek Cumhuriyeti’ne kaptırdıktan sonra Johan Cruyff’un açıklamalarına sert çıktı. 
     
     "Nee, ben mi " 

     Bu vuruşu binlerce kere hatta milyonlarca kere denemiş bile olsam bir daha yapamazdım. Eğer yapabilmiş olsaydım zaten bu yaşımda bile hala futbol oynuyor olurdumö Manchester United Teknik Direktörü Alex Ferguson geçen sezon FA Kupası’nda ezeli rakibi Arsenal’e kaybettikleri maç sonrası soyunma odasında yerdeki kramponları tekmeleyerek, yıldız oyuncu David Beckham’ın kaşını yardığı iddialarını yanıtlarken... 
     
     Bir grup şempanzenin çay partisine benziyordu" 

     Bayern Münih Genel Menaceri Uli Höness, David Beckham’ın Real Madrid’e transferi sırasında yapılan şova dönük imza törenini iğneleyici bir biçimde tanımladı. 
     
     Bir aslan hiçbir zaman ölmez" 

     Konfederasyon Kupası’nda Kolombiya maçı sırasında geçirdiği kalp krizi sonucu yaşamını yitiren Kamerunlu Marc Vivien Foe için başkent Yaunde’de bir katedralin kapısında yazılan pankart. 
     
     "Kızlar erkeklerden daha iyi" 

     Önemli değil. Ben de onların yerine Danimarkalı bir kız transfer ederim. Kadınlar genel olarak erkeklerden daha zekiler, metodlu ve dakik çalışıyorlar. Erkeklerden daha iyi futbol oynayan kızlar gördüm. Biz genç oyuncular alıp, onları dünya futboluna yıldız olarak sunduk. Aynı şeyleri kızlarla da yapabilirizö Perugia Başkanı Luciano Gaucci’nin İsveç Bayan Milli Takımı’nın iki yıldızına transfer izni çıkmamasının hemen ardından yaptığı açıklama... 
     
     Futbolun kölesiyiz’ 

     Biz futbolun sahte dünyasının içindeyiz. Bu tamamen düzmece bir dünya. Bize basit bir oyun oynamamız için milyonlarca dolar ödeniyor. Ama biz sadece sistemin devam etmesi için kendini satan köleleriz. Ben sadece futbolcu Almeyda değilim. Bir insanım, bir babayım ve bir çiftçiyim. İşte bu benim. Ve futbolun içinde kaldığım her gün gerçek Almeyda’dan uzaklaşıp, kişiliğimi yitiriyorumö Arjantin Milli Takımı ve Inter’in yıldız orta saha oyuncusu Matias Almeyda neden gelecek sezon bitiminde henüz 30 yaşındayken yeşil sahalardan ayrılma planları yaptığının nedenlerini ifade etti. 
     
     Hızlı yaşa genç öl 

     İnsanların benim hakkımda neler söylediklerini biliyorum. Fakat Rusya’da benim gibi çok zengin ve genç insan var. Ünlü bir futbol kulübünü satın alarak, en büyük hayalimi gerçekleştiriyorum. İnsanlar benim çılgın olduğumu düşünebilir ama biz çok para kazanıp, çabuk harcarız. Çünkü genç ölüyoruzö Rus dolar milyarderi Ramon Abramovich, Chelsea’yi satın alışının altında yatan gerçekleri açıklarken... 
     Tabii ki, Abramovich’in yabancı bir kulüp yerine bir Rus kulübünü satın alıp, dünya devi haline getirmesini isterdim. Çünkü o, bu ülkenin doğal yeraltı kaynakları sayesinde dünyanın en zengin insanı olduö Rus Futbol Federasyonu Başkanı Viacheslav Koloskov, Chelsea’yi satın petrol kralı Abramovich’in yatırımlarının yerini eleştirirken... 
     
     Kaybetmenin dayanılmaz hafifliği 

     Milan’ın bizden daha iyi bir takım olduğunu düşünmüyorum. Sadece bugün biraz daha iyi göründüler. İtalya Ligi Şampiyonluğu’nu onların önünde henüz yeni kazandık ve son iki sezona baktığınız zaman toplamda Milan’dan 27 puan daha fazla elde ettik. Bu tablo zaten herşeyi ortaya koyuyorö Juventus Teknik Direktörü Marcelo Lippi, Milan’a penaltılarla yenildikleri 2003 Şampiyonlar Ligi Finali sonrası kaybetmenin dayanılmaz hafifliğini yaşarken... 
     
     Ne yarasa mıydı 

     Bana servis yaptıkları zaman o şeyin tavuk olduğunu düşünmüştümö İngilizler’in sansasyonel yıldızı Paul Gascoigne, Çin’in Gansu Tianma takımında forma giydiği dönemde yediği yarasanın lezzeti hakkında bilgi verirken... 
     
</TEXT>
</DOC>
