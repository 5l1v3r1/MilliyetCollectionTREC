<DOC>
<DOCNO> 203916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun35.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Affleck, evlenmeden çocuk istiyor... 
</HEADLINE>
<TEXT>

     Yakışıklı film yıldızı Ben Affleck, nişanlısı Jennifer Lopez ile evlenmeden çocuk sahibi olmak istediğini söyledi. 
     ''Boston Herald'' gazetesine açıklamalarda bulunan Affleck, ''Derhal evleneceğimizi de kim söyledi'' diye sorduktan sonra, ''Evlilik meselesi sorun olmaktan çıkana kadar evlenmemek benim fikrim'' dedi. 
     ''Basının aşırı ilgisi yüzünden eylül ayında evlilik projelerini askıya alma fikrinin ilk kendisinden değil, Jennifer Lopez'den kaynaklandığını'' da söyleyen Affleck, ''Önemli olan, hayatımızı mümkün olduğunca mantıklı ve sağlıklı yaşamak'' dedi. 
     Evlilik konusunda acele ve telaş içinde olmadıklarını, canları istediği zaman evlenme kararında olduklarını kaydeden Affleck, ''Telaş etmek aptallık olur, aptallık da ilişkiyi tahrip eder'' diye konuştu. 
     Affleck, mümkün olduğunca çok çocuk sahibi olmak istediğini, ancak çocukların sayısına Jennifer Lopez'in karar vermesi gerektiğini belirtti. 
     
</TEXT>
</DOC>
