<DOC>
<DOCNO> 236154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun42.html </URL>
<DATE> 2004/04/30/ </DATE>
<TIME> 21.29 </TIME>
<AUTHOR>  </AUTHOR>
<HEADLINE>
Michael Jackson, mahkemeye çıktı "Suçsuzum" 
</HEADLINE>
<TEXT>

     Çocuklara cinsel tacizle suçlanan pop şarkıcısı Michael Jackson, mahkemeye çıktı. 
     California Eyaleti'nin Santa Maria kentindeki duruşmada, ünlü popçu hakkındaki iddianame, Jackson ve avukatlarına iletilirken, sanatçı, suçsuz olduğunu bildirdi. 
     Michael Jackson'ın duruşması nedeniyle Santa Maria Adliyesi'nin önüne, yüzlerce medya mensubunun yanı sıra sanatçının binlerce hayranı da destek için geldi. 
     Jackson hakkında hazırlanan iddianamede, ünlü şarkıcı, çocuklara yönelik cinsel taciz, başkalarıyla birlikte çocuk kaçırma girişiminde bulunmak, amacına ulaşmak amacıyla 18 yaşından küçük bir çocuğa alkollü içki vermek gibi toplam 10 suçlama bulunuyor. 
     Pop kralı Jackson'ın avukatı, müvekkilinin, tüm bu suçlamalar karşısında ''suçsuz'' olduğunu söyledi. Yargıç da Jackson'a dönerek, bunu onaylayıp onaylamadığını sordu. Jackson da başıyla onayladı. 
     Michael Jackson, 20 Kasım'da 3 milyon dolar kefaletle serbest bırakılmış ve pasaportuna el konulmuştu. 
     
</TEXT>
</DOC>
