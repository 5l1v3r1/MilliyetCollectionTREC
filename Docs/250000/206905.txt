<DOC>
<DOCNO> 206905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/ekonomi/eko02.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşına 223 trilyon 
</HEADLINE>
<TEXT>

   Kredi kartıyla yapılan yılbaşı alışverişlerinin tutarı 223.5 trilyon lirayla, geçen yılbaşına göre yüzde 27 oranında artış gösterdi 
   EKONOMİ SERVİSİ 
   
   Yılbaşında alışveriş için mağazaları dolduran Türk halkı sadece kredi kartıyla 223.5 trilyon liralık harcama yaptı. Bankalararası Kart Merkezi BKM , kartlı ödeme sistemlerine ilişkin olarak 31 Aralık'tan önceki hafta sonuna denk gelen 26, 27, 28 Aralık 2003 tarihlerinde yapılan harcamalara ait verileri açıkladı. 
   
   5 milyon adet işlem yapıldı 
   Buna göre, yılbaşına denk gelen hafta sonu kredi kartıyla yapılan işlem adetlerinde geçen yıla göre yüzde 11, tutarda yüzde 27 artış görüldü. Üç günde yapılan işlemlerin tutarı 223 trilyon 568 milyar liraya ulaşırken kartlarla toplam 5 milyon 83 bin adet işlem yapıldı. İşlemlerin dolar bazında karşılığı ise 157 milyon 662 bin dolar oldu. Alışveriş tutarı 2002 yılının aynı döneminde 175 trilyon 728 milyar lira olmuş, toplam 4 milyon 584 bin adet işlem gerçekleşmişti. 
   Bu arada İngiltere'de, mevsim sonu ucuzluğunun Noel alışverişiyle birleşmesi sonucu kredi kartıyla yapılan Noel alışverişi toplamı 12 milyar sterlin oldu. 
   
   En çok markette kullanıldı    Yılbaşında kredi kartı işlemlerinin yüzde 27'si süpermarketlerde, yüzde 17'si benzin istasyonlarında gerçekleşti. 
   Süpermarketlerde 59 trilyon 718 milyar, benzin istasyonlarında 37 trilyon 222 milyar, giyim ve aksesuvar mağazalarında 18 trilyon 364 milyar, telekomünikasyon mağazalarında 11.1 trilyon, kozmetik ve sağlık alanında ise 9 trilyon 771 milyar liralık alışveriş yapıldı. 
   
   Sekt"r Tutar trilyon TL Pay Süpermarket 59.7 26.7 Benzin istasyonu 37.2 16.6 Giyim-aksesuar 18.4 8.2 İletişim mağ. 11.1 5.0 Kozmetik-sağlık 9.8 4.4 Diğer 136.2 39.1 
   
</TEXT>
</DOC>
