<DOC>
<DOCNO> 240571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonyas06.html </URL>
<DATE> 2004/05/16/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Dikkat Yağmur her yerde... 
</HEADLINE>
<TEXT>

     Hüseyin NARİN 
Yeni hafta ile birlikte yağışlar tüm Türkiye'yi saracak, özellikle güneyde etkili yağış bekleniyor. Hava sıcaklığı mevsim normallerinin altında seyredecek. 
     Meteoroloji'den alınan bilgiye göre, bugün akşama kadar Marmara, Ege, Akdeniz, Güneydoğu Anadolu ve İç Anadolu'nun kuzeyi ile batısı parçalı bulutlu ve açık bir gün geçirirken, diğer yerler yağmurlu olacak. Yağışlar gökgürültülü ve sağanak şeklinde görülecek. 
     Yeni haftanın ilk 3 gününün hava raporu ise şöyle 
     Pazartesi 
     Marmara, Kıyı Ege, Batı ve Orta Karadeniz'in kıyı kesimi parçalı bulutlu, diğer bölgelerin tamamında yağmur görülecek. 
     Salı 
     Türkiye'nin tamamı yağmur alıyor... Güneydoğu Anadolu ve Hakkari çevresi parçalı bulutlu, tüm bölgelerimiz yağmura teslim oluyor. Yağışlar özellikle Akdeniz bölgesinde etkili olacak. 
     Çarşamba 
     Yağmur etkisini sürdürüyor. Bütün bölgelerde yağmur görülmeye devam edecek, Trakya, Kıyı Ege, Batı Akdeniz ve Batı Karadeniz'in kıyı kesimi parçalı bulutlu bir gün geçirecek. 
     
</TEXT>
</DOC>
