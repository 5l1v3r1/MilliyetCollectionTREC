<DOC>
<DOCNO> 204616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo04.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Biyonik Adalılar Avrupa'da kim ne kadar maç yapıyor 
</HEADLINE>
<TEXT>

     Avrupa’da ligler devre arasına girmesine rağmen, İngiltere’de bitiş düdüğü çalmak bilmiyor. Herkesin dinlendiği Noel döneminde bile Ada’da iki gün arayla maçlar oynanıyor. 
     
     5.4 günde bir maç 

     Ada’da futbola dur’ diyen yok... Bir sezonda 38 karşılaşma yapılan İngiltere Premier Ligi’nin yanı sıra, Federasyon Kupası, Lig Kupası, Community Shield ve Şampiyonlar Ligi fikstüre dahil olunca, maç takvimi kabarıyor. Bir takımın ortalama 5.4 günde bir maç yaptığı İngiltere’de, Lig Kupası ve FA Kupası ile Şampiyonlar Ligi’nde finale çıkması durumunda oynadığı karşılaşma sayısı da 64’ü buluyor. Ada’da sadece 17-31 Ocak tarihleri arasında lige ara veriliyor. 
     
     Yıldızların işi zor 

     Bu durum M.United, Arsenal, Chelsea gibi 4 kulvarda birden mücadele eden takımları zor durumda bırakıyor. Fikstür yoğunluğuna bir de kadrosunda birçok yıldızı barındıran bu ekiplere gelen milli maç davetleri eklendi mi, sorun içinden çıkılmaz bir hal alıyor. Örneğin Arsenal’de Henry, M.United’da Nistelrooy, Chelsea’de Terry, Avrupa Şampiyonaları ve Dünya Kupaları, elemeler ile özel maçlar göz önüne alındığında bu futbolcuların 80 maç barajına yaklaştıkları görülüyor. 
     
     Ferguson isyan etti... 

     Duruma isyan eden Manchester United Teknik Direktörü Alex Ferguson ise, tüm Avrupa’nın dinlendiği Noel tatilinin hemen ertesi günü bile maç yaptıklarını belirtip, devre arasının uzatılması talebinde bulundu. Ancak İngiltere’de Boxing Day denilen ve hristiyanlar için özel bir anlam taşıyan 24-25 Aralık’ın ardına gelen günde maç oynanması, geleneksel bir hal almış durumda. Kulüplerin de en çok tribün gelirini Boxing Day’de oynanan maçlarda elde ettiği belirtiliyor. 
     
     Türkiye dinleniyor 

     Kimilerinin dinlenmiyoruz’ diye yakındığı Türkiye Ligi’nde ise devre arası tatili yaklaşık 40 günü buluyor. Bir Türk takımı da Şampiyonlar Ligi ve kupada finale kalması durumunda maksimum 52 maça çıkabiliyor. İngiltere’ye yoğunluk açısından en yakın lig olan İspanya’da R.Madrid, Barça gibi devlerin 62 karşılaşma barajına ulaşma ihtimali bulunuyor. İtalya’da bu rakam 56’ya, Almanya’da da 53’e çıkabiliyor. Bu tabloya bakınca da akla Ada’da top koşturanlar insan değil mi ö sorusu geliyor. 
     

İNGİLTERE Lig 38 maç Ş.Ligi 13 maç Lig Kupası 6 maç FA Kupası 6 maç C.Shield 1 maç Toplam 64 maç İSPANYA Lig 38 maç Ş.Ligi 13 maç Kral Kupası 9 maç Süper Kupa 2 maç Toplam 62 maç İTALYA Lig 34 maç Ş.Ligi 13 maç İtalya Kupası 8 maç Süper Kupa 1 maç Toplam 56 maç ALMANYA Lig 34 maç Ş.Ligi 13 maç Almanya Kupası 6 maç Toplam 53 maç TÜRKİYE Lig 34 maç Ş.Ligi 13 maç Türkiye Kupası 5 maç Toplam 52 maç      Bu ülkelerdeki toplam maç rakamları bir takımın bir sezonda oynayabileceği maksimum maç miktarıdır. 
     
</TEXT>
</DOC>
