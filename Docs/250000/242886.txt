<DOC>
<DOCNO> 242886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun08.html </URL>
<DATE> 2004/05/26/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Verheugen'den giderayak Türkiye'ye destek... 
</HEADLINE>
<TEXT>

     AB Komisyonu'nun Genişlemeden Sorumlu Üyesi Günter Verheugen, Haziran ayında yapılacak Avrupa Parlamentosu seçimleri öncesinde Türkiye'ye desteğini sürdürürken, "Türkiye'yi dışlamak ölümcül hala olur" dedi. 
     Verheugen "Demokratikleştiği bir dönemde kapıyı Türkiye'nin yüzüne mi çarpalım " diye sordu. 
     Verheugen, sosyal demokrat Vorwarts dergisinin sorularını yanıtladı. Alman sağ partilerinin Türkiye'nin AB'ye girişini bir kampanya konusu olarak ele almalarını nasıl karşıladığına ilişkin bir soruya Verheugen, "bu konunun gerçeklik ve doğruluk çerçevesinde kampanya konusu yapılabileceği" yanıtını verdi. Türkiye'nin AB'ye girişinin gelecek Avrupa Parlamentosunda hatta ondan sonra gelecek olanda da kararlaştırılmayacağını kaydeden Verheugen, "Türkler en az on yıl müzakerelerde bulunacaklar" dedi. 
     
     KAPIYI YÜZLERİNE Mİ ÇARPALIM 

     Türkiye'nin AB'yle ilişkilerinin 40 yıllık tarihe sahip olduğunu belirten Günter Verheugen, "Bütün Hristiyan Demokrat Birlik hükümetler bu politikayı izledi, hatta Türkiye'de demokrasi olmadığı dönemlerde bile. Ve şimdi, kendi kendini demokratikleştirdiği bir yerde kapıyı yüzlerine mi çarpıyoruz Her Alman şunu bilmek zorundadır 
     Türkiye'deki, ülkeyi sağlam ve istikrarlı yapacak reform süreci, ülkenin Avrupa perspektifiyle ayrılmaz biçimde bağlantılıdır" dedi. 
     Verheugen "Biz Suriye'nin, İran'ın, Irak'ın komşusu Türkiye'yi, sağlam bir ortağı kaybedersek, ciddi bir güvenlik sorunumuz olur. Batının İslam ile ilişkisi 21'inci yüzyılın can alıcı sorunlarından biridir. Türkiye'yi Avrupa'dan dışlamak bu ilişki için ölümcül bir hata olacaktır" diye konuştu. 
     
     GELECEK TÜRKİYE FARKLI 

     Günter Verheugen, Türkiye'nin üyeliği konusunda temel kuşkuların ekonomi ve kültür alanında olduğunun anımsatılması üzerine de şunları söyledi 
     "AB'ye girebilecek bir Türkiye bugün bildiğimiz Türkiye olmayacak. O, insan ve azınlık haklarına saygılı istikrarlı bir demokratik devlet olacaktır. Ayrıca bizim için de ekonomik açıdan güçlü bir ortak haline gelecek." ABD'nin Türkiye'nin AB'ye katılması için yaptığı baskının ne tür bir etki yaratacağı yolundaki soruya ise Verheugen, "Avrupa'da olan bir Türkiye'nin AB'nin çıkarına olduğu açık, onun için Amerikalılar nasıl davranmaları gerektiğini biliyorlar. Ancak Amerikalılar Avrupalılar'ın kendi geleceklerini şimdiye kadar baskı altında belirlemediklerini de bilirler" yanıtını verdi. 
     
</TEXT>
</DOC>
