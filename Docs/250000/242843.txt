<DOC>
<DOCNO> 242843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/siyaset/siy07.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB olmazsa Türkiye komşularına döner' 
</HEADLINE>
<TEXT>


LONDRA Milliyet 


Uluslararası Stratejik Araştırmalar Enstitüsü IISS , Türkiye'nin, AB üyeliği umutlarının sönmesi, ABD ile ilişkilerinde de Irak'taki Kürt milliyetçiliği nedeniyle soğukluk yaşanması halinde, Müslüman komşularına dönebileceği ve ilişkilerini güçlendirebileceğini öne sürdü. Merkezi Londra'da olan IISS'nin "2004 Stratejik Araştırma" raporunda, 17 sayfa ayrılan Türkiye'nin, Tahran ve Şam'la ilişkilerinin, bölgedeki Kürt milliyetçiliğine karşı oluşturulan ortak tavır çerçevesinde geliştiği savunuldu. Değişim içinde olduğuna dikkat çekilen Türkiye'nin önemli bir sorununu olarak da "İslamın Türk toplum yaşamındaki yerinin tam olarak belirlenememiş olması" gösterildi. Raporda, Türkiye ile ABD'nin artık "sevgili" konumunda olmadıkları, ancak h l iyi bir arkadaşlığı sürdürdükleri de belirtildi. 


</TEXT>
</DOC>
