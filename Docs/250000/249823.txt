<DOC>
<DOCNO> 249823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/guncel/gun10.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Oramiral Örnek Terör denize sıçradı 
</HEADLINE>
<TEXT>


ANKARA Milliyet 

Deniz Kuvvetleri Komutanı Oramiral Özden Örnek, soğuk savaş sonrası oluşan yeni güvenlik ortamının, denizleri terörist gruplar için cazip bir asimetrik etki alanı haline getirdiğini belirterek, "Denizlerde meydana gelen olaylar oldu. Terör denize sıçradı" dedi. Deniz Kuvvetleri Komutanlığı Karargahı'nda düzenlenen "Deniz Hukuku Sempozyumu"nun açılışında konuşan Örnek, ulusal güvenlik ve dış politikanın deniz hukuku sorunlarından direkt etkilendiğini kaydetti. Örnek, sempozyumun, deniz hukuku alanında mevcut veya yakın gelecekte karşılaşılan sorunlara ait bir durum tespiti yapmak, ulusal hak ve çıkarları koruyacak şekilde sorunların çözüm yollarını irdelemek ve oluşturulacak politika ve stratejilere katkı sağlamak amacıyla düzenlendiğini söyledi. 


</TEXT>
</DOC>
