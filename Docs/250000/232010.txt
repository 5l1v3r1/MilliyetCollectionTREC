<DOC>
<DOCNO> 232010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/soneko22.html </URL>
<DATE> 2004/04/16/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Siemens Mobile Türkiye'den, İtalya'ya atama... 
</HEADLINE>
<TEXT>

     Siemens Mobile Türkiye Pazarlama Müdürü Funda Taboğlu, Siemens Mobile Güney Akdeniz Bölgesi Satış Stratejileri ve Planlama Direktörlüğü'ne getirildi. 
     Türkiye'de gerçekleştirdiği projeler ve başarılı performansı nedeniyle bu göreve atanan Funda Taboğlu, İtalya'daki yeni işinde Türkiye, Yunanistan, İtalya ve Türk Cumhuriyetlerden sorumlu olarak çalışacak. 
     Siemens Mobile'den yapılan açıklamaya göre, Bilkent Üniversitesi İşletme Bölümü mezun olan ve Boston Üniversitesi'nde işletme masterı yapan Funda Taboğlu, profesyonel iş yaşamına 1994 yılında Deloitte Touche'da başladı. 
     Daha sonra sırasıyla RJR Reklam ve Pazarlama A.Ş.'de finansal ve mali analisti olarak ve Calgote Palmolive Türkiye'de ticari pazarlama uzmanı olarak çalışan Taboğlu, 2001 yılında Siemens Mobile Türkiye'de Pazarlama İletişimi Müdürü oldu. 
     Taboğlu, 2003 yılının Şubat ayından bu yana Siemens Mobile'ın Pazarlama Müdürlüğü görevini yürütüyordu. 
     
</TEXT>
</DOC>
