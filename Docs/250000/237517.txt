<DOC>
<DOCNO> 237517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/soneko49.html </URL>
<DATE> 2004/05/05/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Akbank'ın ilk çeyrek net karı 249 trilyon lira... 
</HEADLINE>
<TEXT>

     Akbank, bu yılın ilk çeyreğinde 249 trilyon lira net kar açıkladı. 
     Akbank'tan yapılan açıklamaya göre, enflasyondan arındırılmış mali tablolara göre banka, 2004 yılı ilk çeyreğinde 383 trilyon lira brüt kar elde etti. 
     Brüt karı üzerinden 134 trilyon liralık vergi karşılığı ayıran Akbank'ın net karı 249 trilyon lira oldu. 
     Akbank Genel Müdürü Zafer Kurtul, yaptığı değerlendirmede, şöyle dedi 
     ''2004 yılı ilk çeyreğinde kredilerini 9.1 katrilyon liraya ve kredilerin toplam varlıklara oranını da yüzde 30'dan yüzde 33'e yükselten Akbank'ın aynı dönemde tüketici kredileri yüzde 21 oranında arttı ve bu üründeki pazar payı da yüzde 19 olarak gerçekleşti. Amacımız, kredi portföyümüzü daha da geliştirerek reel sektörümüze desteğimizi arttırmaktır. Akbank'ın en çok kredi veren özel sektör bankası olma konumunu sürdürmek istiyoruz.'' Zafer Kurtul, ilk çeyrek itibariyle bankanın aktif toplamının 28 katrilyon, özkaynaklarının da 5.2 katrilyon lira olduğunu bildirdi. 
     
</TEXT>
</DOC>
