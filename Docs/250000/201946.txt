<DOC>
<DOCNO> 201946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/yasam/yas01.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Anıtkabir'in sırları... 
</HEADLINE>
<TEXT>

   Atatürk'ün ebedi istirahatg hı Anıtkabir, o görkemli ve hüzünlü görüntüsünün derinliklerinde, hiç bilinmeyen sırlar da saklıyor... 
      
   Türk milletinin kalbinin attığı, Türkiye Cumhuriyeti'nin kurucusu Mustafa Kemal Atatürk'ün ebedi istirahatg hı Anıtkabir, bilinen görkemli siluetinin yanı sıra, bilinmeyen birçok gerçeği de 50 yıldır derinliklerinde saklıyor. 
   Yapımı dokuz yılda tamamlanan yaklaşık 150 bin ton ağırlığındaki Anıtkabir'in yerini ilk olarak Aydın Milletvekili Mithat Aydın önerdi. Atatürk, ölümünden yıllar önce, daha sonra 'Anıttepe' olarak adlandırılan Rasattepe'yi gezerken "Bu tepe ne güzel bir anıt yeri" dese de, son yolculuğuna çıktıktan sonra defnedileceği yer için, milletine bir vasiyette bulunmamıştı. 
   
   İşte '25' numaralı proje    Ve işte, 1941'de açılan yarışmaya katılan 49 proje arasından seçilen, Prof. Emin Onat ve Doç. Orhan Arda'nın '25' numaralı projesiyle Anıtkabir haline gelen görkemli yapının sırları 
   750 bin metrekarelik alan üzerinde aslanlı yol, tören meydanı, mozole ve on kuleden oluşan Anıtkabir, 907 metre yüksekte yer alıyor.Ata'nın kabri, 40 tonluk yekpare mermer lahtin, yaklaşık 7 metre altındaki mezar odasında bulunuyor.Atatürk, Selçuklu - Osmanlı kümbet mimarisine göre yapılmış sekizgen şeklindeki mezar odasında Suriye'deki Caber Kalesi, Kore'deki Türk şehitliği, Selanik'teki doğduğu evin bahçesi, KKTC ve tüm illerden getirilen toprakların harmanlandığı 'vatan toprağında' yatıyor.Ata'nın kabrine ulaşan 262 metrelik aslanlı yolun sağ ve solundaki 24 aslan, '24 Oğuz boyunu' temsil ediyor. Aslan figürlerinin çift olması milletin birlik ve bütünlüğünü, yatar pozisyonları da bu büyük gücün barışseverliğini sembolize ediyor.Aslanlı yolda, taşlar Ata'nın huzuruna çıkanların başlarının öne eğik olması için 5 santimlik çim boşluğu bırakılarak döşenmiş.33.5 metre uzunluğundaki bayrak direğini de 1946'da Nazmi Cemal adlı bir Türk vatandaşı ABD'den göndermiş. 4 metresi kaidenin altında gömülü olan direğin 29.5 metresi görülüyor. 
   
</TEXT>
</DOC>
