<DOC>
<DOCNO> 208665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/ekonomi/eko08.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası'nda ikinci dava 
</HEADLINE>
<TEXT>

   Halk Bankası'nın eski yönetimine Ekinciler Grubu kredileri nedeniyle dava açıldı 
   ANKARA Milliyet 
   
   Ankara Cumhuriyet Başsavcılığı, TBMM Yolsuzlukları Araştırma Komisyonu'nun suç duyuruları üzerine başlattığı soruşturmalarda, eski Halk Bankası yöneticileri hakkında ikinci davayı açtı. Eski Genel Müdürü Yenal Ansen'in de aralarında olduğu 11 kişi hakkında açılan davanın iddianamesinde, haklarındaki olumsuz istihbarat raporlarına rağmen Ekinciler Demir Çelik ve Ekinciler Dış Ticaret'e 1996'da 21 milyon dolar, 1997'de 7 milyon dolar, 1999'da ise 15 milyon dolar kredi kullandırıldığı belirtildi. 
   Öte yandan Halk Bankası Genel Müdürü Hasan Cebeci, KİT Komisyonu'nda yaptığı açıklamada, bankanın takipteki alacaklarının miktarının 1 katrilyon 151 trilyon lira, alacaklı firmaların sayısının ise 30 bin 721 olduğunu bildirdi. 50 milyar lira üzerinde borcu bulunan 550 firmanın toplam 1 katrilyon 78 trilyon lira takipte borcu olduğunu söyleyen Cebeci, 30 bin 223 KOBİ ve esnafın takipteki borcunun ise yalnızca 73 trilyon lira olduğunu vurguladı. 
   
   453 trilyon k r 
   Bu arada, Cebeci bankanın Kasım 2003'te enflasyondan arındırılmış 453 trilyon lira k r elde ettiğini açıkladı. 
   
   
</TEXT>
</DOC>
