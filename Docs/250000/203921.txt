<DOC>
<DOCNO> 203921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun40.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlara hakaret eden eski İtalyan bakan Pişman değilim 
</HEADLINE>
<TEXT>

     Eski İtalya Ekonomi Bakanlığı Müsteşarı Stefano Stefani, ''aşırı milliyetçi sarışınlar'' ve ''kibirli biracılar'' diye hakaret ettiği Almanlardan dilediği özrü geri alarak, söylediklerine pişman olmadığını belirtti. 
     Turizmden sorumlu eski müsteşar Stefani, Stern dergisine yaptığı açıklamada, ''İtalya-Almanya ilişkilerini zedelemenin umrunda olmadığını, İtalya sahillerine gürültülü biçimde akın ederek, yüksek sesle geyirme yarışmaları düzenleyen Almanlara yönelik eleştirilerinin arkasında durduğunu'' söyledi. 
     Söyledikleri için pişmanlık duymadığını vurgulayan Stefani, ''Almanya Başbakanı Gerhard Schröder'in İtalya tatilini iptal etmesi hiç umurumda değil, Schröder ne istiyorsa onu yapabilir'' dedi. 
     İtalya Başbakanı Silvio Berlusconi, Almanya'da sert tepkilere ve Schröder'in 2 haftalık İtalya tatilini iptal etmesine neden olan sözleri nedeniyle Stefani'nin istifasını istemişti. 
     Stefani, İtalya ve Almanya'dan gelen tepkiler üzerine ''Almanya'yı sevdiğini'' ifade ederek, Alman halkından özür dilemesine rağmen Berlusconi tarafından görevden alınmıştı. 
     İtalya'ya her yıl yaklaşık 10 milyon Alman turist gidiyor ve bu ülkeye 8 milyar euro 9 milyar dolar döviz bırakıyor. 
     
</TEXT>
</DOC>
