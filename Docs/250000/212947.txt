<DOC>
<DOCNO> 212947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sontur22.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım "Ekonomide tefecilerin yerine ekonomistler geldi" 
</HEADLINE>
<TEXT>

     Ulaştırma Bakanı Binali Yıldırım, 3 kasım 2003 seçimlerinden sonra hükümetin çalışmalarına değinerek, "Tefecilerin yönettiği ekonominin yerine ekonomistlerin yönettiği ekonomiyi oturttuk" dedi. 
     AK Parti İl Başkanlığı'nda partililerle bayramlaşan Yıldırım, "Borç, faiz ve dış politikalardaki olumsuzlukları başarılı bir kriz yönetimiyle aştık" diye konuştu. 
     Tüm olumsuzlukları başarıyla giderdiklerini belirten Yıldırım, şunları kaydetti 
     "Bugün tefecilerin yönettiği ekonominin yerine ekonomistlerin yönettiği yapıyı oturttuk. Önceden tefeci şartları kendisi koyuyordu. Bugün iş değişti. Şimdi ne kadar borç alacağımıza ve vadeye bu ülkenin ekonomistleri karar veriyor. Havada bulut tavada yeme işi sona ermiştir. Hükümetimiz başarıyla sorunların üstüne gidiyor." 
     
</TEXT>
</DOC>
