<DOC>
<DOCNO> 211157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/spor/spo03.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Frank gitti 
</HEADLINE>
<TEXT>

   Galatasaray, Glasgow Rangers ile anlaşan Hollandalı yıldızın sözleşmesini karşılıklı olarak fesh ediyor 
      
   Terim'in istediği oldu 
   SARI-Kırmızılı takımda devre arasından bu yana gönderilme formülleri aranan Frank de Boer, kardeşi Roland de Boer'in forma giydiği İskoçya'nın Glasgow Rangers takımı ile anlaştı. Alacakları yüzünden Galatasaray ile olan sözleşmesini fesh etmeyen Hollandalı oyuncu, bu paranın İskoç kulübü tarafından garanti edilmesi üzerine dün İskoçya'ya gitti. Bu gelişme sayesinde Cim - Bom, ödeme yapmadan Frank ile ipleri koparma şansı buldu. 
   
   G.Saray karnesi 
   MAÇ SAYISI 15 
   DAKİKA 1243 
   GOL 1 
   ASİST 1 
   SARI KART 2 
   KIRMIZI KART 1 
   
   Sürpriz aday Alp Yalman    GALATASARAY'DA Mart ayında yapılacak olan kongre öncesinde, sıcak gelişmeler yaşanıyor. Sarı - Kırmızılı camianın önde gelen isimlerinin Büyük Kulüp'te bir araya gelerek, gelişmeleri değerlendirdiği öğrenildi. Toplantı sonucunda Başkan Özhan Canaydın'a karşı eski Başkan Alp Yalman'ın aday gösterilme fikrinin benimsendiği iddia edildi. 
   
   Hakan Şükür işbaşı yaptı    SARI - Kırmızılı takımda devre arasında yapılan operasyona dahil edildiği için Antalya'ya götürülmediği iddia edilen Hakan Şükür, dün çalışmalara başladı. Yıldız futbolcunun formadan uzak kalmasının nedenin sakatlık olduğu ortaya çıkarken, dedikodular da bir anlamda son buldu. Hakan Şükür idman sırasında Fatih Terim ile görüşürek hazır olduğunu söyledi. 
   
   Devlerle randevu    REAL Madrid, Manchster United, Barcelona, Bayern Münih ve Juventus gibi kulüplerin temsilcilerinin katılacağı UEFA formuna, Galatasaray da davet edildi. Avrupa'nın gelmiş geçmiş en iyi takımlar sıramasında 12. basamakta yer alan Sarı - Kırmızılıları, Alt Yapı Koordinatörü Ali Yavaş'ın temsil edeceği bildirildi. UEFA'nın toplantı için toplam 16 kulübü çağırdığı açıklandı. 
   
   
</TEXT>
</DOC>
