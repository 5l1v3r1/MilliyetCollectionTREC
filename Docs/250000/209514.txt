<DOC>
<DOCNO> 209514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sontur36.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Üfürükçüye cinsel taciz suçlaması... 
</HEADLINE>
<TEXT>

     İzmir'in Bornova İlçesi Altındağ Semti'nde, kendisini üfürükçü olarak tanıtarak muska yazan kişi, kendisine başvuran genç kıza cinsel tacizce bulunduğu iddiasıyla gözaltına alındı. 
     Polise başvuran Cansel B. 42 , muska yazması için gittikleri İsmail L'nin 38 , kızına cinsel tacizde bulunduğunu ileri sürdü. 
     Cansel B, sürücü kursunda çalışan ve üfürükçülük yaptığını söyleyen İsmail L'nin, ''kızının kısmeti bağlanmış, muska yazıp açayım'' diyerek kendilerini evine davet ettiğini, bu nedenle iki kez evine gittiklerini söyledi. İsmail L'nin, son gidişlerinde kızı Mehtap B'yi 21 bir odaya aldığını belirten anne Cansel B, bir süre sonra çıkan kızının, bu kişinin odada gözlerini bağladığını ve kendisine cinsel tacizde bulunduğunu anlattığını belirtti. Cansel B, İsmail L'ye 50 milyon lira para ödediklerini de bildirdi. 
     Şikayet üzerine gözaltına alınan İsmail L. ise suçlamaları reddetti. 
     İsmail L, ''üfürükçülük'' ve ''cinsel taciz'' suçlamasıyla sevk edildiği İzmir Adliyesi'nde ifadesi alındıktan sonra serbest bırakıldı. 
     
</TEXT>
</DOC>
