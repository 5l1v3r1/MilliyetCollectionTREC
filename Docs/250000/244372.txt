<DOC>
<DOCNO> 244372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/yasam/yas05.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluğun ilacı Seks 
</HEADLINE>
<TEXT>


Yapılan bir araştırmaya göre, mutluluk ve seks miktarı arasında sıkı bir bağ var 

DIŞ HABERLER SERVİSİ 

En mutluların oranı yüzde 6 
ABD'DE yapılan bir araştırmadan şu sonuç çıktı Ne kadar çok seks yaparsanız o kadar mutlu olursunuz. Amerikan Ulusal Ekonomi Araştırmaları Bürosu'nun araştırmasına göre, haftada dört kez seks yapanlar en mutlu insanlarken, son bir yıldır hiç seks yapmayanlar en mutsuz gruba dahil. En mutlu gruba dahil olanlar, nüfusun sadece yüzde 6'lık bir kısmını, seks hayatı hareketsiz olan mutsuz grup ise nüfusun yüzde 22'sini oluşturuyor. 

Sık partner değiştirenler mutsuz 
16 BİN kişi üzerinde yapılan araştırma, yüksek gelirlilerin düşük gelirlilere oranla daha mutlu olduğunu gösterirken, araştırmacılar yıllık kazançla seks miktarı arasında bir bağlantı bulunmadığını söyledi. Sık sık partner değiştiren insanların da mutsuz olduğunu gösteren araştırmada, heteroseksüel ilişki yaşayanlarla homoseksüeller arasında mutluluk açısından bir fark olmadığı bulundu. 



</TEXT>
</DOC>
