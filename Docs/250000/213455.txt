<DOC>
<DOCNO> 213455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/yasam/yas04.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir düğmeye bastı ortaya yatak çıktı' 
</HEADLINE>
<TEXT>

   Güzellik yarışması sunma 'vaadiyle' gittiği Gabon'da, Devlet Başkanı'nın tacizine uğrayan Peru güzeli Ivette Santa Maria, başına gelenleri anlattı 
      DIŞ HABERLER SERVİSİ 
   
   Peru'nun eski güzellerinden Ivette Santa Maria'nın, bir güzellik yarışması sunmak üzere gittiği Afrika ülkesi Gabon'da, Devlet Başkanı Omar Bongo'nun tacizine uğraması skandalı, tüm ülkede çalkalanıyor. 
   Associated Press haber ajansına dün konuşan Maria, 1000 dolar ücret ve elverişli sponsorluk anlaşmaları vaadiyle sunuculuk yapmak üzere, 19 Ocak'ta erkek arkadaşıyla birlikte Gabon'a gitti. 
   
   'Reddedince şaşırdı' 
   Eski Peru Güzeli, Gabon'da yaşadığı k busu, şu sözlerle anlattı 
   "Beni tek başıma Başkanlık Sarayı'na götürdüler. Asansöre koyup bir odaya çıkardılar. O sırada Devlet Başkanı belirdi. Duvardaki bir düğmeye bastı, birden ortaya büyük bir yatak çıktı. Bongo eliyle bana yatağı işaret etti. Paniğe kapıldım, ağlamaya başladım. Ona fahişe değil, bir güzellik kraliçesi olduğumu söyledim. Reddetmeme çok şaşırdı." 
   22 yaşındaki genç kız, "Yanlış anlaşılma olmuş" diyerek özür dileyen organizatörlerin asıl amacının, Avrupa'nın en pahalı tele - kızlarını sık sık sarayına çağırmasıyla ünlü Devlet Başkanı'na, kendisini 'hediye etmek' olabileceğinden şüphelendiğini de sözlerine ekledi. 
   
   Diplomatik sorun 
   Ülkesine dönmesi konusunda bir engelle karşılaşmadığını belirten güzellik kraliçesinin tacize uğraması, Peru hükümetini ve halkını kızdırdı. Peru Dışişleri Bakanlığı'ndan yapılan açıklamada, Gabon'un BM temsilcisine nota verildiği ve bilgi istendiği belirtildi. 
   
   
</TEXT>
</DOC>
