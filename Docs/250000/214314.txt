<DOC>
<DOCNO> 214314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sonspo22.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Valdes yok, kaleye Rüştü mü geçecek 
</HEADLINE>
<TEXT>

     FC Barcelona'da kaleci Victor Valdes'in kart cezalısı olması nedeniyle, Atletico Madrid maçında kaleye kimin geçeceği merak konusu oldu. 
     İspanyol basını, Rijkaard'ın Jorquera'yı oynatıp, Rüştü'yü tekrar yedek kulübesinde bekleteceğine kesin gözüyle bakıyor. 
     İspanyol spor gazetelerinde bugün çıkan haberlere göre Rijkaard, Valdes'in oynamadığı Athletico Bilbao maçında olduğu gibi kaleyi yine Albert Jorquera'ya teslim edecek. 
     Gazeteler Hollandalı teknik adamın, Marquez Meksika , Ronaldinho Brezilya ve Saviola'yı Arjantin kesmek istemediği ve böylece La Liga'daki, 3'ten fazla AB dışı oyuncu oynatamama kuralının, Rüştü'nün sonunu getirdiği yorumunu yaptı. 
     Kararını maçın oynanacağı güne kadar açıklamayacağı düşünülen Rijkaard'ın, Rüştü ve Jorquera'nın antrenmanlardaki performanslarına bakacağı, ancak İspanyol kaleciyi oynatmayı, şimdiden kafasına koyduğu belirtiliyor. 
     El Mundo Deportivo gazetesi, La Liga'da ilk kez forma giydiği Athletico Bilbao maçındaki kurtarışlarıyla övgü alan Jorquera'nın, bu hafta oynaması halinde kendine güvenle sahaya çıkacağını, Rüştü'nün ise ''bir kez daha hata yapar mıyım '' korkusuyla endişeli olacağını savundu. 
     Bu arada, Barcelona'nın genç takımında oynayan Jorquera, tekrar A takıma dönme olasılığıyla ilgili kendisine yöneltilen soruya, ''Oynayıp oynamayacağımı bilmiyorum. Rijkaard da bana, şimdilik hiçbir şey söylemedi. Oynamazsam benim için bir şey fark etmez, düş kırıklığına uğramam'' cevabını verdi. 
     FC Barcelona-Atletico Madrid maçı 15 Şubat tarihinde oynanacak. 
     
</TEXT>
</DOC>
