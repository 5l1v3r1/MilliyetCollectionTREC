<DOC>
<DOCNO> 245068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonspo19.html </URL>
<DATE> 2004/06/03/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sakaryaspor, tecrübeli kaleci arıyor... 
</HEADLINE>
<TEXT>

     Sakaryaspor'un, Birinci Süper Lig deneyimi olan kaleci transfer etmek istediği bildirildi. 
     Sakaryaspor Yönetim Kurulu Üyesi İsmail Yenice, AA muhabirine yaptığı açıklamada, iç transfer görüşmelerinin uzadığını, ancak görüşmelerin yarın tamamlanabileceğini söyledi. 
     Dış transferde ise bazı futbolcularla görüşme yapıldığını, ancak isim açıklamak istemediğini ifade eden Yenice, şunları kaydetti 
     ''Kaleci Recep ile çalışmak istiyoruz, ancak Birinci Süper Lig deneyimi bulunan kaleci de almak istiyoruz. Yedek kaleci Fevzi için takımı Dardanelspor sorun çıkarıyor. Biz de yeni bir kaleci arayışına yöneldik. Adanaspor'dan kiralık aldığımız golcü futbolcu Murat Bölükbaş'ın da bizde kalmasını istiyoruz. Kulübü 500 milyar lira bonservis bedeli istedi. Buna henüz yanıt vermedik, ancak rakamın düşürülmesini istedik. Üstelik bu futbolcu Sakaryaspor'da oynamak istiyor. 
     
</TEXT>
</DOC>
