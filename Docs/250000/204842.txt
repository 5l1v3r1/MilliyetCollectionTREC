<DOC>
<DOCNO> 204842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/ekonomi/eko10.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'ye ticari vize ASO'dan 
</HEADLINE>
<TEXT>

   
   İngiltere Büyükelçiliği, ticari vize işlemleri için Ankara Sanayi Odası'na ASO yetki verdi. 
   İngiltere'ye yapacakları iş seyahatlerinde daha önce vize almak için İstanbul'a gitmek zorunda olan Ankaralı sanayiciler, vize işlemlerini ASO'da yapabilecekler. ASO'nun vize başvurusu kabul etmeye 5 Ocak'tan itibaren başlanacağı bildirildi. Başvuruların ASO Sicil Müdürlüğü'ne yapılacağı belirtilen açıklamada, ASO'nun vize talaplerini Büyükelçilik'e ileticeği ve son değerlendirmenin elçilik tarafından yapılacağı kaydedildi. 
   Vize uygulamasının haksız rekabet yarattığını söyleyen ASO Başkanı Zafer Çağlayan ise Türk işadamlarının AB ülkelerine vize alarak girmeye çalışırken, bu ülkelerin vatandaşlarının Türkiye'ye rahatça girebildiğini vurguladı. Çağlayan, "İngiltere Büyükelçiliği'nin bu kararı umarım diğer AB ülkelerinin Büyükelçiliklerine de örnek olur. Ancak, bizim asıl talebimiz, ticarette teknik engel olarak gördüğümüz Türk işadamına vize ayıbının kaldırılmasıdır" dedi. 
   
   
</TEXT>
</DOC>
