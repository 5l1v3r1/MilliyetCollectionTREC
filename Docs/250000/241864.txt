<DOC>
<DOCNO> 241864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/spor/axspo01.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Buldozer gibi 1-3 
</HEADLINE>
<TEXT>


Ersun Yanal ile ikinci maçına çıkan Ay-Yıldızlı ekibimiz, futboluyla yine ışık saçtı, Ümit Özat ve Hakan Şükür 2 ile farkı yakaladı. Evsahibi takımın tek sayısını Bresciano attı 


A Milli Futbol Takımımız, Avustralya ile oynadığı hazırlık maçından 3 - 1 galip ayrıldı. Rakibiyle tarihinde ilk kez karşı karşıya gelen Ay - Yıldızlı ekibimiz, ortaya koyduğu futbolla göz doldurdu. İlk yarıyı Ümit Özat'ın golüyle önde kapayan Türkiye, 48'de Bresciano'nun penaltısına engel olamadı. Ancak Hakan Şükür'ün iki golü maçın sonucunu belirledi. 

Yanal memnun 
Teknik Direktör Ersun Yanal, uzun bir yolculuğun ardından aldıkları bu galibiyet nedeniyle futbolcularıyla gurur duyduğunu söyledi. Takımdan çok memnun olduğunu söyleyen Yanal, "Sadece aşırı sertlik yüzünden fazla itirazda bulunduk. Bu durumu çözmeliyiz. Artık 2002 Dünya Kupası sendromundan uzaklaşmalıyız. Daha büyük hedefler için geçmişi unutmalıyız" dedi. Bu arada Ümit Milli Futbol Takımımız bugün deplasmanda Çek Cumhuriyeti ile karşılaşacak. 



</TEXT>
</DOC>
