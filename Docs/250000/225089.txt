<DOC>
<DOCNO> 225089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun12.html </URL>
<DATE> 2004/03/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Felluce ve Mısır'da olaylar 2 ölü, 7 yaralı 
</HEADLINE>
<TEXT>

     Irak'ın kuzeyindeki Musul'un merkezinde bu sabah düzenlenen bombalı saldırıda, 3 Iraklı polisin yaralandığı bildirildi. 
     Polis yetkilileri, patlamanın yerel saatle 08.15'te polise ait bir kamyonetin geçtiği sırada meydana geldiğini ve yaralıların hastaneye nakledildiğini kaydetti. 
     Bu arada Felluce kentinde, Amerikan güçleri ile direnişçiler arasındaki çatışmada 2 Iraklı öldü, 2'si Amerikan askeri 4 kişi yaralandı. 
     Amerikan askeri sözcüsü, dün gece yarısından sonra yerel saatle 01.30 civarında yola yerleştirilen bir bombanın patlaması sonucu Amerikan askeri aracının hasar gördüğünü, 2 Amerikalı askerin yaralandığını söyledi. 
     Sözcü, bu saldırının ardından Iraklı direnişçilerin ateş açtığını kaydetti. 
     Reuters televizyonu, dün geceki çatışmaların ardından hastaneye kaldırılan yaralıların görüntülerini yayımladı. Felluce'deki olaylarda çok sayıda evin hasar gördüğü, bir kamyonet ile otobüsün tahrip olduğu belirtildi. 
     Felluce'de, dün Hamas'ın ruhani lideri Şeyh Ahmed Yasin'in İsrail tarafından öldürülmesini protesto etmek amacıyla 1 günlük genel grev yapılmıştı. 
     
</TEXT>
</DOC>
