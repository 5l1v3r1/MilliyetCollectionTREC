<DOC>
<DOCNO> 237604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur13.html </URL>
<DATE> 2004/05/05/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Doktor, 3 aylık bebeğe "zorla" hap içirince, bebek öldü .. 
</HEADLINE>
<TEXT>

     Osmaniye'nin Kadirli İlçesi Ana Çocuk Sağlığı ve Aile Merkezi Polikliniği'nde, 3 aylık bir bebek, doktorun verdiği yarım tablet boğazına takılınca öldü. 
     Alınan bilgiye göre, amip rahatsızlığı nedeniyle polikliniğe getirilen 3 aylık Mehmet Taha Büyükkılınç'ı muayene eden Dr. Atalay S. 60 , yarım tableti içirmek istedi. Ancak minik Taha, yutamadığı tablet boğazına takılınca, müdahalelere rağmen kurtarılamayarak hayatını kaybetti. 
     Dr. Atalay S'nin, Kadirli Cumhuriyet Savcılığı'nda alınan ilk ifadesinin ardından serbest bırakıldığı, Küçükkılınç'ın cesedinin ise kesin ölüm nedeninin araştırılması için Adana Adli Tıp Kurumu'na sevk edildiği bildirildi. 
     
     "DOKTOR SİZ MİSİNİZ BEN MİYİM " 

     Osmaniye'nin Kadirli İlçesi Ana Çocuk Sağlığı ve Aile Merkezi Polikliniği'nde doktorun verdiği yarım tablet boğazına takılınca ölen 3 aylık bebeğin ailesi, yasal yollardan hakkını aramaya hazırlanıyor. 
     Baba Soner Büyükkılınç, amip rahatsızlığı nedeniyle götürdüğü poliklinikte, Dr. Atalay S'nin 60 , oğlu Mehmet Taha'yı muayene ettikten sonra kendilerine Biteral adlı ilacı aldırdığını söyledi. 
     Büyükkılınç, bebeklerinin, çok küçük olduğu için ilacı yutamayacağını söylediklerini belirterek, ''Ancak bize Doktor siz misiniz, ben miyim İşime karışmayın dedi. Çocuğumuz tableti aldıktan sonra çırpınmaya başladı ve gözlerimizin önünde öldü. Yüreğimizi yaktılar, hakkımızı sonuna kadar arayacağız'' dedi. 
     Merkez Camii imamı olan Soner Büyükkılınç, eşi Hatice'nin olayın şokunda olduğunu söyledi. 
     Bebeğin, Adana Adli Tıp Kurumu'ndaki otopsiden sonra Kadirli'deki Asri Mezarlık'ta toprağa verildiği bildirildi. 
     Bu arada, Cumhuriyet Savcılığı'ndaki ifadesinin ardından serbest bırakılan Dr. Atalay S. hakkında, ''dikkatsizlik ve tedbirsizlik sonucu ölüme sebebiyet vermek''ten soruşturma açıldı. 
     
</TEXT>
</DOC>
