<DOC>
<DOCNO> 242513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/ekonomi/aeko.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'ın ihalesinde satış aylarca gecikebilir 
</HEADLINE>
<TEXT>


Ankara 10. İdare Mahkemesi'nin Tüpraş ihalesindeki yürütmeyi durdurma kararına ÖİB'nin itirazı reddedilirse, hukuki süreç bir yılı bulabilecek. Zorlu ise 'Paramız hazır, adalete güveniyoruz' diyor 

Songül Hatısaru 

Burası Türkiye. Sabah başka, akşam başka bir gündem konuşursunuz. Bu haberin öyküsü de aynen böyle başladı. Piyasa sabah saatlerinde Tüpraş'ta imzanın ne zaman atılacağını, atılıp atılmayacağını merak ediyordu. Biz de dün bugün okuyacağınız bu haber için ortağı Tatneft ile birlikte Tüpraş'ın satış sözleşmesini imzalaması beklenen Zorlu Holding Başkanı Ahmet Nazif Zorlu'yu arayıp gelişmeleri sorduk. Ahmet Bey, telefonda, 'Neden h l imzaları atmadınız ' sorumu coşkulu bir sesle, 'Perşembe veya cuma günü imzalıyoruz. Ödemeyi de başta da taahhüt ettiğimiz gibi peşin yapacağız' şeklinde yanıtlıyordu. Ve devir teslimi yapılır yapılmaz işe girişeceklerini ve Tüpraş'ta da Vestel'de olduğu gibi bir başarı öyküsü çizeceklerini anlattı. Tataristan Türkiye Temsilcisi Ramil Mavlytov da Başbakan Erdoğan'la birlikte pazartesi günü Tataristan Başbakanı Rüstem Minnihanov'un da katılacağı bir tören düzenleneceğini haberini veriyordu. 
Akşam saatlerinde Ankara 10. İdare Mahkemesi'nin Tüpraş'ın yüzde 65.76'lık bölümünün, 1 milyar 302 milyon dolar bedelle, Tatneft'in pazarlama şirketi Efremov ve Zorlu Grubu'na satışına ilişkin Petrol - İş Sendikası'nın açtığı davada yürütmeyi durdurma kararı verdiği haberi geldi. Hemen telefona sarıldık. Bu kez soru şuydu "Ahmet Bey ne olacak şimdi " Ahmet Bey'in sesi bu kez sinirliydi 

'Burası Türkiye...' 
'Ben de şimdi duydum. Burası Türkiye, şaşırmadım doğrusu.' Arkadan, 'Adalete güveniyoruz' cümlesi geliyor. Ahmet Nazif Zorlu özelleştirme bedelini peşin olarak cuma gününe kadar ödemeye hazırlandıklarını, şimdi paraları ceplerinde hukuki sürecin tamamlanmasını bekleyeceklerini söylüyordu. Zorlu, sözlerini şöyle tamamlıyordu "Tüpraş'ın satışı birkaç hafta gecikir. Ama sonucu değiştirecek bir karar çıkmasını beklemiyoruz." 

Hukuki süreç nasıl işleyecek 
Özelleştirme İdaresi Başkanlığı ÖİB , Ankara 10. İdare Mahkemesi'nin aldığı karara itiraz edeceğini açıkladı. ÖİB, tebliğ tarihinden itibaren 7 gün içinde Ankara Bölge İdare Mahkemesi'ne itiraz edebilecek. Bölge İdare Mahkemesi 15 gün içinde itirazı kararı bağlamak zorunda. Bu süre zarfında Tüpraş'ın satışı yapılamayacak. Bölge idare mahkemesi ya yürütmenin durdurdulması kararını kaldıracak ya da yürütmenin durdurulması kararının devamına karar verecek. Yürütmenin durdurulması kararını kaldırırsa Tüpraş'ın satışı gerçekleşebilecek. 
Yürütmenin durdurulmasının devamı yönünde karar çıkarsa dava sonuçlanıncaya kadar satışın yapılması mümkün olmayacak. Bu taktirde Ankara 10. İdare Mahkemesi davayı esastan sonuçlandıracak ve bunun üzerine ya iptal kararı ya da iptal talebinin reddi kararını verecek. İstanbul Üniversitesi Hukuk Fakültesi İdare Hukuku Öğretim Görevlisi Prof. Dr. Zehrettin Aslan bu konudaki sorumuzu şöyle yanıtladı 

Esastan iptal edilirse 
"10. İdare Mahkemesi'nin esasa ilişkin vereceği karara karşı taraflar Danıştay'a temyiz başvurusunda bulunabilecekler. Dava konusu karar esas yönünden iptal edilirse davacı 30 gün içinde temyize buşvurabilecek. Uygulamalarda yürütmenin durdurulması kararı verilen davalarda sonuç önemli ölçüde iptal kararı olarak çıkmaktadır." Aslan, uygulamalarda bu tür davaların sonuçlanmasının 1 yılı bulabildiğine dikkat çekti. 

Yürütmeyi durdurma kararının gerekçesi Ankara 10. İdare Mahkemesi yürütmeyi durdurma kararının gerekçesinde Efromov'un teklifinin ihale şartnamesine aykırı olduğunu ve iki teklifin geldiği ihalede rekabet ortamını sağlayacak çoğunluk bulunmadığını belirtti. İhalenin açık artırma yoluna gidilmeden nihai teklif alınarak sonuçlandırılmasının da kamu yararına ve hukuka aykırı olduğu bildirildi. 
Şartnamede, "Tekliflerin süresiz ve şartsız olacağı, şartnameye uygun olmayan tekliflerin değerlendirilmeye alınmayacağı" kuralı bulunduğu hatırlatıldı. Buna rağmen, Efremov'un 24 Ekim 2004'teki teklifinde ihaleyi kazanmaları halinde sözleşme imzalanacağı tarihte 600 milyon doların peşin yatırılacağını, bu fiyatı tespit ederken, "k rın ihale şartnamesinde öngörülen şekilde dağıtılmasından sonra Tüpraş'ın satış sözleşmesinin tamamlanma tarihinde nakitsiz ve borçsuz satın alınacağı" koşullarının sıralandığı belirtildi. 
Teklifin bu halde değerlendirmeye alındığı, bu aykırılığın adı geçen şirket ile pazarlık görüşmelerine başlandıktan sonra, şirketin teklifini kayıtsız ve şartsız verdiğine ilişkin olarak sonradan bir taahhütname alınmak suretiyle giderilmeye çalışıldığı belirtildi. Mahkeme, ihalenin hukuka aykırı olduğunu ve uygulanması durumunda giderilmesi güç zararlara yol açabileceğini kaydetti. 


</TEXT>
</DOC>
