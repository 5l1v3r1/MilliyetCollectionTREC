<DOC>
<DOCNO> 200709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur53.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da hırsızlık yaptırmak için çocuk kaçıran çete yakalandı 
</HEADLINE>
<TEXT>

     Diyarbakır'da hırsızlık yaptırmak için çocuk kaçıran bir şebekeye yönelik gerçekleştirilen operasyonda 3 kişi yakalandı. 
     Edinilen bilgiye göre, ilköğretim okulu öğrencisi M.G'nin 13 okul çıkışında silah zoruyla 2 kişi tarafından kaçırıldığı ihbarını alan Emniyet Müdürlüğü Asayiş Şubesi ekipleri Bağlar Beldesi Kahraman Sokak'taki bir eve operasyon düzenledi. 
     Evde M.G'nin yanı sıra 2 gün önce de zorla kaçırılan H.C ve O.K bulunurken, çocukları kaçırdıkları belirlenen M.Ş ile S.S. yakalanarak gözaltına alındı. 
     Sanıkların ifadeleri doğrultusunda şebeke üyesi Ö.B de yakalandı. Evde ruhsatsız bir adet tabanca ile 4 bıçak ele geçirildi. 
     Şebekenin, kaçırdığı çocukları hırsızlık yaptırmak için İstanbul'a gönderme hazırlığı içerisinde olduğu öğrenildi. Polisteki sorgularının ardından Diyarbakır Cumhuriyet Başsavcılığı'na sevk edilen 3 kişi tutuklandı. 
     
</TEXT>
</DOC>
