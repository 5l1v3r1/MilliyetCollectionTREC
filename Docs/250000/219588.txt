<DOC>
<DOCNO> 219588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur23.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Schröder'e sordu ''Ne kadar maaş alıyorsunuz '' 
</HEADLINE>
<TEXT>

     ANKARA Milliyet 

Başbakan Recep Tayyip Erdoğan'ın Türkiye'yi ziyareti sırasında Almanya Başbakanı Gerhard Schröder'e ne kadar maaş aldığını sorduğu ortaya çıktı. Erdoğan, "Schröder'e ne kadar maaş aldığını sordum. 15 bin euro alıyormuş. Bizimki ise 3 bin küsur euro. Ticaret yapmasam bu maaşla geçinemem" dedi. 
     TBMM'de buün CHP'liler bu sözlere büyük tepki gösterip Erdoğan'ın maaşının artırılması için önerge verirken, Bülent Ecevit, 'Ben de Başbakanlık yaptım ama maaşımdan yakınmadım' diye konuştu. 
     Erdoğan, Dünden Bugüne Tercüman Gazetesi'nin sorularını yanıtladı. Başbakanlık görevini yürütürken, aynı zamanda Ülker firmasının distribütörlerinden biri olmasının doğru olup olmadığı ve ticari faliyetlerini durdurmayı düşünüp düşünmediğinin sorulması üzerine Erdoğan, şöyle dedi 
     "Hiçbir ticari faaliyetimi durdurmak, dondurmak gibi bir durum söz konusu değil. Böyle bir şeye gerek yok. Ben namusumla çalışıyor, helal para kazanıyorsam buna kim ne diyebilir Ayrıca ben bu işe Başbakan olduktan sonra başlamış olsam, haydi yine eleştirsinler. Ama ben bu işi 17 yıldır yapıyorum. Yeni başlamış olsam neyse. Yaptığım etik dışı değil. Burada bir şey daha var. Bakın benim ticari hayatımda devlet ile hiçbir işim yok, en ufak bir alış verişim yok. Sadece bir konu hariç." Devletle olan tek ilişkisinin vergi olduğunu belirten Erdoğan, "Kazancımın vergisini veriyorum. Üstelik, vergi konusunda da en hassas kurumlardan birinin distribütörüyüz. Ülker, vergisini kuruşu kuruşuna veren, bu konuda çok titiz bir kurum" diye konuştu. 
     Ticarete devam etmesinin doğal olduğunu kaydeden Erdoğan, şunları söyledi 
     "Bunda yasal olmayan, yanlış olan hiçbir şey yok. Üstelik, geçmişten beri ne varsa o devam ediyor. Başbakan olduktan sonra yeni bir şey eklenmiş de değil. Buna rağmen, göreve geldiğimde bu çeşit eleştiriler olunca, bir ara düşündüm, hukukçulara sordum acaba kayyuma devretmek vs. mümkün mü ' diye. O da mümkün değilmiş zaten. Şirketlerin faaliyetlerini de, eniştem ve ortaklarım yürütüyor. Benim ortaklığım ve yönetimdeki yerim sürüyor. Ayrıca şunu da söyleyeyim ben ticaret yapmasam, oradan para kazanmasam, bu maaşla geçinemem." 
     
     Almanya başbakanı 15, ben 3 bin euro alıyorum 

     Milletvekili maaşının yanı sıra Başbakan olduğu için 220 milyon lira ek para aldığını belirten Erdoğan, "Ticaretten kazancım olmasa bununla geçinemem. Bakın çok yeni bir örnek anlatayım. Almanya Başbakanı Shröder ile sohbet ederken konu açıldı, ben kendisine sordum ne kadar maaş aldığını. 15 bin euro alıyormuş maaş olarak. Bizim ki ne ediyor Herhalde 3 bin küsur euro. Düşünün işte" dedi. 
     
</TEXT>
</DOC>
