<DOC>
<DOCNO> 213216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yas03.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hugh Grant, film icabı Pitt'i yiyecek 
</HEADLINE>
<TEXT>

   Yamyam Armin'in yaşam öyküsü film oluyor. Armin'i canlandırmayı aklına koyan Hugh Grant, 'yemek' için ise 'Brad Pitt'i düşünüyor... 
      FRANKFURT Milliyet 
   
   Hollywood yapımcıları, Almanya'da 'Rotenburg Yamyamı' olarak ünlenen Armin Meiwes'in 42 hayatını beyazperdeye aktarmak için kolları sıvadı. Kurbanı Bernd Brandes'in kendi arzusuyla ölmek istemesi nedeniyle 8.5 yıl hapis cezasıyla kurtulan yamyamın avukatı, "Çeşitli film şirketleriyle görüşmeler sürüyor. Uluslararası ilgi var" dedi. 
   İngiliz 'Daily Star' ve Alman 'Bild' gazetelerinde yer alan haberlere göre, Yamyam Meiwes'i canlandırması düşünülen İngiliz aktör Hugh Grant, davayı büyük bir ilgiyle izledi. Bu rolle Oscar ödülü almayı hedefleyen Grant'in, kendisini büyük üne kavuşturan 'Notting Hill' gibi romantik komedi filmlerinden bıktığı belirtiliyor. Tüm film haklarını alarak yamyamı canlandırmayı planlayan Grant, konuyla ilgili soruları, "Ben bu kişinin beynine girmek istiyorum, midesine değil" diyerek yanıtladı. 
   
   'Kim istemez ki ' 
   Kurban rolü için ABD'li oyuncu Brad Pitt'i düşündüğü belirtilen Grant'ın, "Kim Brad Pitt'i yemek istemez ki Bence Brad bu rol için mükemmel" dediği öğrenildi. 
   Önümüzdeki günlerde sinemaseverlerin karşısına, Troia savaşı kahramanlarından Aşil'i canlandırarak çıkacak olan Brad Pitt, bu konuda henüz bir açıklama yapmadı. Yapımcıların, Pitt'in rolü reddetmesi halinde, alternatif olarak Matt Damon, Benjamin Bratt ve Benicio Del Toro'yu düşündükleri belirtildi. 
   
   
</TEXT>
</DOC>
