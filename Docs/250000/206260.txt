<DOC>
<DOCNO> 206260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sontur11.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle evlat olur mu .. Babalarının lokalini kurşunladılar... 
</HEADLINE>
<TEXT>

     Konya'da 3 kişi, Ermenekliler Derneği Lokali'ne av tüfeğiyle ateş açtı. Yakalanan saldırganlardan ikisinin lokali işleten kişinin oğulları oldukları öğrenildi. 
     Edinilen bilgiye göre, merkez Meram İlçesi Gürcühatun Sokak'ta bulunan Ermenekliler Derneği Lokali'ne av tüfeğiyle ateş açıldı. Olayda ölen ya da yaralanan olmazken, binanın camları kırıldı. Olaydan sonra saldırganlar bir otomobille kaçarken, lokali İşleten Durmuş K. 50 , olayı oğulları Aykut K. 26 ve Barış K. 20 ile Yakup K'nın 19 gerçekleştirdiğini iddia etti. 
     Bunun üzerine araştırmalarını sürdüren polis, 2 kardeş ile Yakup K'yı olay yerinin yakınlarında kaçtıkları otomobilde yakaladı. Suç aleti av tüfeğini de ele geçiren polis, şüphelileri Feridiye Polis Merkezi'nde gözaltına aldı. 
     Oğullarına sert tepki gösteren Durmuş K. ise ''Aynı olayı bir gün önce de gerçekleştirdiler. Gelip benden para istediler, vermeyince de lokalin camlarını kırdılar'' dedi. 
     Yaptığı incelemede çok sayıda boş kovan bulan polis, olayla ilgili soruşturmayı sürdürüyor. 
     
</TEXT>
</DOC>
