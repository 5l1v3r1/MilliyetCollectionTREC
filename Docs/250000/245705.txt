<DOC>
<DOCNO> 245705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/spor/bbas.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'den geçit yok 87-92 
</HEADLINE>
<TEXT>


Turuncu-Yeşilliler, Efes Pilsen'i ikinci kez devirerek hem seride durumu 2-2'ye getirdi, hem de saha avantajını eline geçirdi. Melvin Booker attığı 35 sayıyla takımını galibiyete taşıyan isimdi 


ÜLKERSPOR, Play-Off final serisinin üçüncü maçında Efes Pilsen'i rakip sahada Melvin Booker'ın muhteşem oyunuyla devirdi, üst üste ikinci galibiyetini alarak seriye 2-2'lik eşitliği getirdi. Maçın başlarında pota altı savunmasında aksayan, bir ara 11 sayı geriye düşen Turuncu-Yeşilliler, Booker'ın 19 sayısıyla maçtan kopmadı. Devreyi 45-38 önde kapayan Efes'te Granger dışında skorer çıkmayınca Ülkerspor sahadan galip ayrıldı. Serinin dördüncü maçı pazartesi günü saat 19.30'da Ahmet Cömert Salonu'nda oynanacak. 

İstatistik 
EFES PİLSEN OYUNCU TS 2S 3S SA R Granger 21 0 4 7 14 - 8 Prkacin 14 5 5 - 4 6 3 Langdon 8 3 4 0 2 2 3 2 Kerem T. 3 1 2 0 4 1 2 1 Alper 5 1 1 1 2 - - Kaya 8 4 6 - - 6 Nikolic 10 5 5 0 1 - 1 Ender 9 3 6 1 2 - 1 Ermal 9 4 7 - 1 1 4 TOPLAM 87 26 40 9 25 8 12 26 

ÜLKERSPOR OYUNCU TS 2S 3S SA R Serkan 9 1 1 2 6 1 2 3 Booker 35 4 5 6 9 9 9 7 Naumoski 11 2 3 1 5 4 4 3 Kerem G. 13 5 6 - 3 4 7 Blair 17 6 6 - 5 8 3 Arda - 0 1 - - 1 Rentzias 4 2 4 0 1 - 3 Muratcan - - - - 1 Tutku 3 0 2 1 2 - - TOPLAM 92 20 28 10 23 22 27 28 

'Seriyi iyi çevirdik' 

'Denk mücadele' 
ÜLKERSPOR coachu Ergin Ataman, Play - Off final serisinde Efes Pilsen karşısında durumu 2 - 0'dan 2 - 2'ye getirerek, başarılı bir iş gerçekleştirdiklerini söyledi. Ataman, Efes'le aralarında zevkli bir seri geçtiğini belirterek, "İnanılmaz bir mücadele oluyor. İki takım da o kadar denk ki, kimin nerede kazanacağı belli olmuyor" dedi. 

'Hücumda iyiydik' 
GENÇ çalıştırıcı "2 - 0'dan seriyi 2 - 2 yapmak çok önemli. Üç günde bir maç oynuyoruz, ama seriyi iyi çevirdik" diye konuştu. Efes karşısında kötü savunma yaptıklarını belirten Ataman, "Ama hücumda iyi oynadık. 3. periyotta ise savunmayı da iyi yaptık ve oyunun kontrolünü elimize geçirdik. Şimdi önümüzdeki maçı kazanmaya bakacağız" ifadelerini de kullandı. 

Öngeren Telekom'da 
TÜRK Telekom, Tofaş ve Ülkerspor'u şampiyonluğa taşıyan başarılı çalıştırıcı Tolga Öngeren ile prensipte anlaştı. Lacivert - Beyazlı kulübün, Öngeren'le pazartesi günü resmi mukavele imzalayacağı öğrenildi. Türk Telekom'un imzadan sonra ligde iddialı bir ekip kurmak için transfer çalışmalarına hız vereceği de belirtildi. 

Tanjevic gaza bastı 
2005 Avrupa Şampiyonası Eleme Grubu maçları için oluşturulacak Milli Takım'ı belirlemeye yönelik hazırlık kadrosu, antrenör Bogdan Tanjevic yönetiminde İstanbul'da sürdürdüğü kampın 5. gününde, çalışmalarını yoğunlaştırdı. Antrenmanda Barış Güney ve Barış Ermiş baldırından, Barış Özcan da topuğundan sakatlık geçirdi. 




</TEXT>
</DOC>
