<DOC>
<DOCNO> 249327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonyas11.html </URL>
<DATE> 2004/06/19/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
''Fahrenheit 451'', ''Fahrenheit 9 11'' e karşı... 
</HEADLINE>
<TEXT>

     Bilim kurgu edebiyatının temel eserlerinden ''Fahrenheit 451''in yazarı Ray Bradbury, yönetmen Michael Moore'un Cannes'da ödül kazanan belgeselinde ''Fahrenheit 9 11'' adını kullandığı için özür dilemesini istedi. 
     Bradbury 83 , Associated Press ajansına yaptığı açıklamada, ''Benden izin almadı. Bu onun romanı, onun başlığı değil, yani bu ismi kullanamaz'' dedi. 
     Belgeseli izlemediğini belirten ünlü yazar, bu konuda mahkemeye gitmek yerine uzlaşma istediğini, Moore'la iki centilmen gibi sorunu çözmekten yana olduğunu söyledi. 
     ''Fahrenheit 451'', romanda kitapların yanma ısısıyken, Moore filminde ''Fahrenheit 9 11''i özgürlüğün yanma ısısı olarak yorumlamıştı. 
     Bradbury tarafından 19 yılında yazılan roman, itfaiyecilerin kitapları yaktığı karanlık bir geleceği resmediyor. 1966 yılında François Truffaut tarafından filmi çekilen roman, 1988 yılında operaya uyarlanmıştı. 
     Amerikalı yönetmen Moore, ABD Başkanı George Bush yönetimini eleştiren ''Fahrenheit 9 11'' adlı belgeseliyle Cannes Film Festivali'nin en büyük ödülü Altın Palmiye'yi kazanmıştı. 
     
</TEXT>
</DOC>
