<DOC>
<DOCNO> 229137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/magazin/mag01.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Armağan, yarışmacıların korkulu rüyası 
</HEADLINE>
<TEXT>

   İskender Paydaş, Türkstar finalistlerinin, jüri üyesi Armağan Çağlayan'dan korktuğunu söyledi 
      BAYRAM KAYGUSUZ 
   
   Türkstar'ın orkestra şefi İskender Paydaş, yarışmacıların en çok jüri üyesi Armağan Çağlayan'dan korktuğunu söyledi. Paydaş, "Armağan'ın karşısına çıkacaklarında finalistlerin elleri ayakları birbirine dolaşıyor. Ben de elimden geldiğince onları motive etmeye çalışıyorum" dedi. 
   Finalistlere 'çocuklarım gibi' diyen Paydaş, sözlerini şöyle sürdürdü "Onlara bir şeyler öğretmek çok güzel. Hepsi çok sempatik ve bana sürekli iltifat ediyorlar. Yarışma ilerledikçe sahnede çok özel sürprizler olacak. Türkiye'nin en iyi orkestrasıyla müzik şöleni yapacağız". 
   
   Kendi albümü yaza 
   Paydaş, temmuz ayında çıkarmayı düşündüğü kendi albümüyle ilgili ise şunları söyledi "Albümde, her sanatçı benim eserlerimden kendine uygun olanı söyleyecek. Bir de sürpriz bir isim olacak. Ancak ismini açıklamam doğru olmaz çünkü zaten çok zor ikna ettim." 
   
   
</TEXT>
</DOC>
