<DOC>
<DOCNO> 220286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo07.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Spurs-Mavericks maçında Hidayet, 21 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesine, bu sabaha karşı yapılan 9 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs, sahasında grup üçüncüsü Dallas Mavericks'i farklı skorla yenerek, 62. maçında 41. galibiyetini aldı. 
     Karşılaşmada, Spurs forması giydiğinden beri en iyi performansını gösteren Hidayet Türkoğlu, ilk 5'te çıktığı ve 38 dakika forma giydiği karşılaşmayı, 21 sayı, 5 savunma ribaundu, 3 asist ve 2 top çalmayla tamamladı. Türkoğlu, serbest atışlarda 6'da 3, 2 sayılık atışlarda 7'de 3 ve 3 sayılık atışlarda da 5'de 4 isabet buldu. 
     Dizinden sakatlığı süren yıldız oyuncusu Tim Duncan'ın yokluğunda 4 maçta 3 galibiyet elde eden Spurs'de, en skorer oyuncu olan Fransız oyun kurucu Tony Parker, 27 sayı ve 5 asistlik performans gösterdi. Takımda ayrıca Malik Rose, 18 sayı ve 10 ribaunt, Sloven pivot Radoslav Nesteroviç, 13 sayı, 15 ribaunt, 5 asist ve 8 blok, Arjantinli forvet Emanuel Ginobili de 11 sayı, 6 ribaunt ve 4 asistle galibiyete büyük katkı yaptı. 
     61. maçında 22. yenilgisini alan konuk ekipte ise Alman forvet Dirk Nowitzki, 21 sayı ve 9 ribaunt, Micheal Finley 19 sayı, Kanadalı oyun kurucu Steve Nash, 13 sayı ve 12 asist, Antawn Jamison da 12 sayıyla oynamalarına karşın yenilgiye engel olamadı. 
     Ligde Pasifik Grubu lideri Sacramento Kings'den sonra en iyi galibiyet yüzdesine sahip 2. ekip konumundaki Merkez Grubu lideri Indiana Pacers ise deplasmanda Utah Jazz'a şans tanımayarak, 62. maçında 46. galibiyetine ulaştı. 
     Üstüste 4. galibiyetini alan konuk ekibi, bu maçta galibiyete taşıyan isimler olarak 30 sayı, 10 ribaunt ve 4 asistle Jermaine O'Neal, 17 sayı, 4 ribaunt ve 5 asistle Ron Artest, 16 sayı ve 4 top çalmayla da Reggie Miller göze çarptı. 
     Evsahibi ekipte ise Rus forvet Andrei Kirilenko, 19 sayı ve 9 ribaunt, Raja Bell, 17 sayı ve 8 ribaunt, Carlos Arroyo da 13 sayı, 4 ribaunt ve 5 asistle oynadı. 
     Ligde 19. hafta mücadelesine, TSİ yarın sabaha karşı yapılacak 7 maçla devam edilecek. 
     
     NBA'de, günün maçlarında alınan sonuçlar şöyle 
     Toronto Raptors-New York Knicks 103-109. 
     Orlando Magic-Atlanta Hawks 101-96. 
     Boston Celtics-Washington Wizards 94-90. 
     New Orleans Hornets-Cleveland Cavaliers 85-88. 
     Minnesota Timberwolves-Houston Rockets 109-112. 
     San Antonio Spurs-Dallas Mavericks 113-100. 
     Utah Jazz-Indiana Pacers 88-96. 
     Los Angeles Lakers-Seattle Supersonics 99-91. 
     Golden State Warriors-New Jersey Nets 74-78. 
     
</TEXT>
</DOC>
