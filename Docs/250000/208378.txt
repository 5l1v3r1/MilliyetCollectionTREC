<DOC>
<DOCNO> 208378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sonspo03.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de muhalefet Ali Şen'in yemeğinde buluştu 
</HEADLINE>
<TEXT>

     -Fenerbahçe'de, yaklaşan kongre öncesi muhalefetin ileri gelen isimleri eski başkanlardan Ali Şen'in verdiği yemekte biraraya geldi. 
     Büyük Kulüp'teki yemeğe Kadıköy Grubu lideri Kazım Bayülken, Birleşik Fenerbahçeliler Grubu Başkanı Onur Kayador, eski yöneticilerden Şadan Kalkavan, Erdoğan Şenay ile Atilla Örsel'in de aralarında bulunduğu bir grup katıldı. 
     Ali Şen, yemek öncesinde basın mensuplarının sorularını yanıtlarken, Fenerbahçe'de daha önce olağanüstü kongrelerle göreve geldiğini, tribünlerin istemesi halinde yeniden görev almayı düşünebileceğini söyledi. 
     Birleşik Fenerbahçeliler Grubu Başkanı Onur Kayador da, öncelikle 24 Ocak'taki Yüksek Divan Kurulu Başkanlığı seçimlerini kazanmak istediklerini, Orhan Keçeli'nin adaylığı üzerinde de anlaştıklarını kaydetti. 
     Kayador, Ali Şen'in başkanlığa adaylığıyla ilgili de, ''Öncelikle Yüksek Divan Kurulu Başkanlığı seçimini kazanmak istiyoruz. Çalışmalarımız bu yönde. Eğer Ali Şen kulüp başkanlığına adaylığını açıklarsa, konuyu o zaman değerlendiririz'' dedi. 
     
</TEXT>
</DOC>
