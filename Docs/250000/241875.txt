<DOC>
<DOCNO> 241875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/spor/spo06.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin gururu 
</HEADLINE>
<TEXT>


Fransa Ligi'nde dipten aldığı Cholet'yi dördüncülüğe çıkararak tüm dikkatleri üzerine toplayan ve ülkenin köklü kulüplerinden Asvel ile anlaşan Erman Kunter, bir ilke imza attı 


'Benim başarım değil' 
FRANSA'NIN Cholet takımı ile yakaladığı başarının ardından yıldızı parlayan ve ASVEL Villeurbanne kulübüyle üç yıllık sözleşme yapan Erman Kunter, "Bu sadece benim değil, tüm Türk antrenörlerin başarısı olarak görülmeli" dedi. Fransa Ligi'nin "sıradan" takımı Cholet'yi dipten alıp dördüncülüğe oturtan ve bu başarısıyla dikkatleri üzerine çeken Kunter, ASVEL'in bir yılı opsiyonlu üç yıllık teklifine "evet" diyerek bir ilke daha imzasını attı. 

'Keşke Türk olsaydı' 
KUNTER, "ASVEL gibi daha büyük hedefleri olan ve Avrupa Ligi'nde boy gösteren bir kulübün bir Türk antrenörünü göreve getirmesi Türk antrenörlerinin iyi olduğunun göstergesi" diye konuştu. Tecrübeli çalıştırıcı, Milli Takım'ın başına Bogdan Tanjevic'in getirilmesini ise şöyle değerlendirdi "Çok değerli, işini çok iyi yapan bir coach. Gönül isterdi ki Milli Takım'ın başında bir Türk antrenör olsun. Ama bu konu artık kapandı." 



</TEXT>
</DOC>
