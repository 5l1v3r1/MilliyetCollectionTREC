<DOC>
<DOCNO> 203732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/soneko37.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dow Jones, 10 bin 338 puandan kapandı 
</HEADLINE>
<TEXT>

     İşlem hacminde dünyanın en büyük borsası New York Wall Street Borsası'nın Dow Jones Sanayi Endeksi günün son seansını 59,58 puan artışla binde 6 10 bin 338,00 puandan noktaladı. 
     En ileri teknoloji ortaklıklarının ibresi Nasdaq Birleşik Endeksi de 4,78 puan artışla binde 2,5 günü 1.955,80 puandan kapadı. 
     ABD'de terörist saldırısı endişesi ve yeni yılda daha yüksek oranlı ekonomik büyüme beklentisinin hem olumsuz hem olumlu etkileriyle, New York menkul kıymetler borsası Wall Street günü dalgalı açtı. 
     Yeni yılda daha güçlü büyüme beklentisiyle yatırımcıların hisse senetlerine yönelmeleri sonucu, borsanın açılışından bir saat sonra Dow Jones Endeksi 21,05 puan binde 2 artışla 10.299,27 puana çıktı. Ancak, terörist saldırı alarmından ötürü, yükselişler sınırlı kaldı. 
     Endeks önceki dört işlem gününde toplam 255 puan artışla Mayıs 2002'den bu yanaki en yüksek düzeyine çıktı. 
     Birçok yatırımcının Noel tatiline erken çıkması nedeniyle işlem hacminin düşük olduğu borsada, Pfizer, Ford Motor, ConAgra Foods şirketlerinin hisse senetleri değer kazandı. 
     
</TEXT>
</DOC>
