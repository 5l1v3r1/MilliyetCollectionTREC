<DOC>
<DOCNO> 203777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur14.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlar Derneği'nin kömürlerini çaldılar... 
</HEADLINE>
<TEXT>

     Aydın'da, Sakatlar Derneği'ne özel şirketin bağışladığı 1 ton kömür dernek binasından çalındı. 
     AA muhabirinin edindiği bilgiye göre Kubilay Caddesi eski trafik pistinin bulunduğu Sakatlar Derneği Aydın Şubesi binasının iki ayrı kapı kilidini kıran kimliği belirlenemeyen zanlı ya da zanlılar, özel bir şirket tarafından derneğe bağışlanan 1 ton kömürü çaldı. 
     Sakatlar Derneği yöneticileri olayın çok üzüntü verici olduğunu belirterek Aydın Emniyet Müdürlüğü'ne zanlı ya da zanlıların yakalanması için şikayette bulunduklarını belirttiler. 
     Aydın Emniyet Müdürlüğü yetkilileri olayla ilgili çok yönlü soruşturma başlatıldığını bildirdiler. 
     
</TEXT>
</DOC>
