<DOC>
<DOCNO> 224557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo20.html </URL>
<DATE> 2004/03/22/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Adanaspor-Fenerbahçe maçının bilet fiyatları belirlendi... 
</HEADLINE>
<TEXT>

     Birinci Süper Lig'de 27 Mart Cumartesi günü yapılacak Adanaspor-Fenerbahçe karşılaşmasının bilet fiyatları belirlendi. 
     5 Ocak Stadı Müdürü Bülent Demiryapar, düzenlediği basın toplantısında, biletlerin yarın sabah stat gişelerinde satışa çıkarılacağını, hafta boyunca gişelerin saat 19.00'a kadar açık tutulacağını söyledi. 
     Demiryapar, karaborsa bilet satışlarına engel olmak için, emniyet müdürlüğü ile gerekli önlemlerin alındığını belirterek, şunları kaydetti 
     ''Fenerbahçe'nin bizden resmi olarak bilet talebi olmadı. Yine de konuk ekibe kuzey kale arkasından 2 bin adet bilet ayırdık. Yığılmaları önlemek için, sporseverlerin biletlerini erkenden almalarını istiyoruz. Karaborsa bilet satışları ve kaçak girişleri önlemek için gerekli önlemleri şimdiden aldık. Bu karşılaşmadan yaklaşık 300 milyar lira hasılat bekliyoruz.'' Bu arada, bilet fiyatları, protokol ve loca 100, kapalı üst 60, kapalı alt 40, maraton 25, kuzey kale arkası 25, güney kale arkası tribünü ise 10 milyon olarak açıklandı. 
     
</TEXT>
</DOC>
