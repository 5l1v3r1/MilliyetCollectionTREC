<DOC>
<DOCNO> 227168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun49.html </URL>
<DATE> 2004/03/31/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Madrid'de 1 Faslı daha gözaltına alındı 
</HEADLINE>
<TEXT>

     İspanyol polisi, Madrid'deki 11 Mart saldırılarıyla ilgili olarak, Osman El Gnavt adlı bir Faslının bugün gözaltına alındığını açıkladı. 
     El Gnavt'ın Madrid'de yakalandığı belirtilirken, saldırıların ardından gözaltına alınanların sayısı da 24'e yükseldi. 
     Bu arada, Ulusal Mahkeme Hakimi Juan Del Olmo'nun, gözaltına alınanlardan İspanyol Antonio Toro Castro ile Faslı Mustafa Ahmidam'ın ifadelerini bu akşam alacağı, 2 Suriyelinin ise yarın sorgulanacağı bildirildi. 
     Madrid'de 191 kişinin ölümüne yol açan terör saldırılarıyla ilgili gözaltına alınanlardan 14'ü tutuklandı. 
     Öte yandan, bomba imha ekibinden yapılan açıklamada, 11 Mart'ta 4 trende vagonlara konulan goma 2 ECO tipi dinamitlerin toplam 120 kilogram olduğu kaydedildi. 
     Yetkililer, bazıları patlamayan, 13 çantanın içerisine konulan dinamitlerin her birinin 9 ve 11'şer kilogram olduğunu kaydettiler. 
     
</TEXT>
</DOC>
