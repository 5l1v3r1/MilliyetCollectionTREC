<DOC>
<DOCNO> 232373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sontur17.html </URL>
<DATE> 2004/04/17/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Taksi şoförünün boğazını kesip, yolun kenarına attılar .. 
</HEADLINE>
<TEXT>

     Antalya'da kimliği henüz belirlenemeyen üç kişi, müşteri olarak bindikleri taksinin şoförünün boğazını keserek, 10 yerinden bıçakladıktan sonra yolun kenarına attı. 
     AA muhabirinin jandarmadan aldığı bilgiye göre, Antalya kent merkezinde, Saat Kulesi yakınlarında kimliği henüz belirlenemeyen 3 kişi, Kemer İlçesi'ne gitmek üzere 25 milyon liraya anlaşarak Mevlüt Karacan'ın kullandığı 07 T 2274 plakalı taksiye bindi. Bu kişiler, Antalya-Kemer arasındaki Akyarlar Tüneli yakınlarına geldiklerinde, taksici Karacan'ın bıçakla boğazını kestiler ve 10 yerinden bıçakladıktan sonra yolun kenarına atarak, taksiyi gasp edip kaçtılar. 
     Yoldan geçenler tarafından görülerek Akdeniz Üniversitesi Tıp Fakültesi Hastanesi'ne kaldırılan taksicinin hayati tehlikeyi atlattığı bildirildi. 
     Yetkililer, gasp edilen taksinin Gürsu Mahallesi'nde terk edilmiş halde bulunduğunu belirterek, olayla ilgili soruşturmanın sürdürüldüğünü bildirdiler. 
     
</TEXT>
</DOC>
