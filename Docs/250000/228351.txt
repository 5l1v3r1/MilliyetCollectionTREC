<DOC>
<DOCNO> 228351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/siyaset/siy08.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırıkkanat'a çifte beraat 
</HEADLINE>
<TEXT>

      PARİS Milliyet 

   
   Milliyet'in Paris temsilcisi Mine Kırıkkanat, gazeteci Erol Özkoray'ın Paris mahkemesinde aleyhine açtığı yalancı şahitlik davasından beraat etti. Kırıkkanat, İstanbul 2. Asliye Ceza Mahkemesi'nde TCK'nın 159. maddesinden yargılandığı "TSK'nın manevi şahsiyetini tahkir ve tezyif" davasında da aklandı. 
   Kırıkkanat, 2003'te eski Genelkurmay Başkanı Orgeneral Hüseyin Kıvrıkoğlu'nun, kendisini basın özgürlüğünü ayaklar altına alan diktatörler arasında gösterdiği için hakaret suçlamasıyla mahkemeye verdiği Sınır Tanımayan Gazeteciler SGT davasında, Türk tarafı adına tanıklık yaptı. Ancak SGT'nin tanığı Özkoray, Kırıkkanat'ın yalancı şahitlik yaptığını öne sürerek şik yetçi oldu. 
   Paris'te önceki gün 13. Asliye Ceza Mahkemesi'nde görülen davada yargıçlar Kırıkkanat'ın suçsuzluğuna hükmetti. Mine Kırıkkanat, İstanbul 2.Asliye Ceza Mahkemesi'nde yargılandığı davada da beraat etti. 
   
   
   
</TEXT>
</DOC>
