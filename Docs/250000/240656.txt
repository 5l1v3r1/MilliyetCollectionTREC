<DOC>
<DOCNO> 240656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sondun22.html </URL>
<DATE> 2004/05/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İngiltere, en kısa zamanda Irak'tan çekilmek istiyor 
</HEADLINE>
<TEXT>

     İngiltere'nin, askerlerinin mümkün olan en kısa sürede çekilebilmesi için Irak kuvvetlerinin eğitimini hızlandırmayı planladığı bildirildi. 
     Başbakan Tony Blair'ın bir sözcüsü, ''Strateji, Iraklıların kontrolü mümkün olan en kısa sürede ele almalarını ve bizim mümkün olan en kısa sürede ayrılmamızı sağlamak. Askerlerimizin orada ebediyen kalmayacaklarını ve Irak'ın Iraklılar tarafından yönetilmesini istediğimizi her zaman söyledik'' dedi. 
     ''Stratejimiz, barışçıl ve istikrarlı bir Irak yaratmak'' diyen sözcü, ''Bunun bir yolunun oradaki insanların eğitimi olduğunu'' belirtti. 
     İngiltere'de yayımlanan The Times gazetesi, ABD Başkanı George Bush ile İngiltere Başbakanı Tony Blair'ın, Irak'taki askerlerini bir an önce çekme planları yaptıklarını yazmıştı. 
     Gazetenin haberinde, aylardır ''ne kadar sürerse sürsün iş tamamlanıncaya kadar Irak'ta kalmaktan'' söz eden İngiliz hükümet yetkililerinin açık biçimde ifade değiştirdikleri de belirtilmişti. 
     
</TEXT>
</DOC>
