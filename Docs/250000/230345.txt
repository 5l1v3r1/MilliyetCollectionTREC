<DOC>
<DOCNO> 230345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/yasam/yas02.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Saraylara layık Türk faytonları 
</HEADLINE>
<TEXT>

   Faytonculuğun son temsilcilerinden Güneş Ailesi, İngiltere'ye 'Kraliyet Faytonu' üretti 
      MERT İLKUTLUĞ Manisa DHA 
   
   Akhisar'da üç nesildir at arabası ve fayton üretimi yapan Güneş Ailesi, son olarak Londra'dan gelen sipariş üzerine bir 'Kraliyet Faytonu' imal etti. 
   Günümüzde faytonlar yok olma noktasına gelse de, Akhisar Sanayi Sitesi'nde babası Şefik Güneş ile h l fayton üreten Bülent Güneş, Yunanistan, Hollanda, İsrail gibi ülkelere ihracat yapıyor. Firma son olarak, İngiltere'den 'Kraliyet Faytonu' olarak bilinen bir model fayton siparişi aldı. Güneş, bu özel faytonun fiyatını açıklamasa da, "Faytonlar, 9 - 14 milyar lira arasında değişiyor. At arabaları 1.5 milyar liradan başlıyor" dedi. At arabalarının dekoratif amaçlı alındığını, faytonların belediyelerce kulanıldığını belirten Güneş, "En büyük isteğim fayton imalatının kullanımının sürmesi" diye konuştu. 
   
   
</TEXT>
</DOC>
