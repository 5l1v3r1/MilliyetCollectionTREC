<DOC>
<DOCNO> 235966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo50.html </URL>
<DATE> 2004/04/29/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Samsunspor, Akçaabat Sebatspor maçı hazırlıkları... 
</HEADLINE>
<TEXT>

     Samsunspor, deplasmanda yapacağı Akçaabat Sebatspor maçının hazırlıklarını, günde tek çalışmayla sürdürüyor. 
     Pazartesi ve salı gününü izinli geçirdikten sonra dünden itibaren Akçaabat Sebatspor maçı hazırlıklarını sürdüren Samsunspor, Nuri Asan Tesisleri'nde bugün teknik direktör Erdoğan Arıca gözetiminde bir çalışma yaptı. 
     Kadro dışı bırakılan Mehmet Nas ve sözleşmesi feshedilen Cesar ile sakatlıkları süren Müslim ve Osman'ın katılmadığı çalışma, yaklaşık 1.5 saat sürdü. 
     İdmanda futbolcuların neşeli oldukları gözlenirken, çalışmaları izleyen çok sayıda taraftar da takımlarına destek verdi. 
     Bu arada sözleşmesi sezon sonunda bitecek olan teknik direktör Erdoğan Arıca'nın takımın başında kalıp kalmayacağı konusu halen netlik kazamadı. 
     Öte yandan antrenör Ertuğrul Sağlam ile kulüp futbol şubesi sorumlusu Suat Çalık ise ilerleyen günlerde futbolcu izlemek için Portekiz'e gidecekler. 
     
</TEXT>
</DOC>
