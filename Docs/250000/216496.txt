<DOC>
<DOCNO> 216496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun55.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den İran seçimlerine yorum 
</HEADLINE>
<TEXT>

     ABD, muhafazakarların reformcuların katılımını engellemesi nedeniyle, bugün İran'da yapılan Meclis seçimlerinin ''adil olmadığını'' ileri sürdü. 
     Dışişleri Bakanlığı Sözcüsü Adam Ereli gazetecilere yaptığı açıklamada, ''İran halkının kendi hükümetleri konusundaki tercihlerini sınırlamak için adayların seçimlere katılımı engellendi. Bu hareketler serbest ve adil bir seçime uygun değildir ve uluslararası kurallara uymamaktadır'' dedi. 
     Dışişleri Bakanı Colin Powel ise İran'ın Libya örneğini izleyerek kitle imha silahları geliştirme programına son verme sözü vermesini istedi. 
     Powell, Princeton Universitesi'nde yaptığı konuşmada, İran'ın nükleer çalışmalarını Uluslararası Atom Enerjisi Kurumu'nun denetimine açma sözünü yerine getirme konusunda çok yavaş davrandığını söyledi. 
     
</TEXT>
</DOC>
