<DOC>
<DOCNO> 244760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo03.html </URL>
<DATE> 2004/06/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Alman basını Yıldıray, Celtic ile görüşüyor... 
</HEADLINE>
<TEXT>

     Alman Bild gazetesi, Alman 1. lig takımlarından Bayer Leverkusen'de oynayan milli futbolcu Yıldıray Baştürk'ün, İskoçya'nın Celtic Glasgow takımıyla görüştüğünü yazdı. 
     Hertha BSC Berlin'in Yıldıray'ı istediği, ancak Yıldıray'ı isteyen diğer kulüpler ile rekabet etmesinin çok zor olduğu, bu nedenle Hertha BSC Berlin menajeri Dieter Hoeness'in şimdiden Yıldıray'ın yerine başka bir futbolcu aramaya başladığı belirtildi. 
     Yıldıray'ın, ''Evening Times'' adlı İngiliz gazetesine yaptığı açıklamada, ''Celtic Glasgow bana çok iyi bir teklif yaptı. Üstelik bu takımda Şampiyonlar Ligi'nde de oynayabilirim. Türk milli takımı kampından dönünce hemen görüşmelere başlayacağım'' şeklinde konuştuğu hatırlatıldı. 

     
</TEXT>
</DOC>
