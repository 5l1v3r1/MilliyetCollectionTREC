<DOC>
<DOCNO> 204434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur18.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve yağmur tüm Türkiye'de... 
</HEADLINE>
<TEXT>

     Türkiye yarın bütün bölgeleri etkileyecek yağmur ve kar yağışının etkisi altına girerken, hafta sonundan itibaren yağışl Doğu'ya doğru kaymaya başlayacak. Hava sıcaklığı ise iç ve batı bölgelerde azalacak. 
     Gün gün hava raporu şöyle 
     
     Cuma 

     Yağmur ve kar tüm yurdu sararken, bütün bölgeler yağış alacak. Kar Trakya, Bolu ve çevresi ile Kuzeydoğu Anadolu'da etkili olurken, diğer yerler yağmurlu bir gün geçirecek. 
     
     Cumartesi 

     Yağışlar yavaş yavaş Doğu'ya doğru kaymaya başlarken, Trakya, Ege ve Antalya çevresi parçalı bulutlu olacak. Karadeniz, Güneydoğu Anadolu ve Doğu Akdeniz'de sağanak yağış bekleniyor. Kar ise Doğu Anadolu, İç Anadolu ve İç Ege'de etkili olacak. 
     
     Pazar 

     Orta ve Doğu Karadeniz ile Doğu Akdeniz'de yağmur, Doğu Anadolu'nun kuzeyi ile İç Anadolu'nun doğusunda kar görülecek. Diğer bölgeler parçalı bulutlu ve açık. 
     
</TEXT>
</DOC>
