<DOC>
<DOCNO> 246959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sontur44.html </URL>
<DATE> 2004/06/10/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Irak'ta kaçırılan Türklerden haber bekleniyor... 
</HEADLINE>
<TEXT>

     Irak'ın Felluce kentinde kaçırılan Türklerden Adanalı TIR şoförü Mehmet Karakaya 27 ve lastik tamircisi Hayri Ekinci'nin aileleri merakla haber beklediklerini söyledi. 
     Adana'nın Karaisalı İlçesi'ne bağlı Salbaş Beldesi'nde yaşayan Mehmet Karakaya'nın eşi Nilüfer Karakaya 26 , AA muhabirine, eşinin yaklaşık 6 aydır Irak'ta görev yaptığını belirterek, ''Onu en son bir ay önce izinli olarak geldiğinde görmüştük'' dedi. 
     Eşi ile en son geçen Pazar günü görüştüğünü, kaçırıldığını ise Pazartesi akşamı televizyondan öğrendiğini anlatan Nilüfer Karakaya, eşinin bağlı olduğu Serka İnşaat Şirketi'ni aradıklarını, ancak hiçbir bilgiye ulaşamadıklarını anlattı. 
     Nilüfer Karakaya, ''En son Pazar günü görüştük, Felluce'ye gideceğini söyledi, o günden beri haber alamıyoruz'' dedi. 
     Baba Osman Karakaya ise oğlunun Musul'da çalışırken bir sorunu olmadığını belirterek, şunları kaydetti 
     ''Türkiye ve Irak iki Müslüman kardeş ülkedir. Oğluma bir kötülük yapacaklarına ihtimal vermek istemiyorum. Oğlumun en kısa sürede serbest bırakılacağına inanıyorum. Hükümetimizden de destek bekliyoruz.'' Osman Karakaya, torunları Osman 6 ve Görkem'in 3 sürekli babalarını sorduklarını anlattı. 
     
     EKİNCİ AİLESİ DE AYNI KADERİ PAYLAŞIYOR 
     Pirili Köyü'nde yaşayan ve Serka İnşaat Şirketi aracılığıyla Irak'a lastik tamircisi olarak giden evli ve 2 çocuk babası Hayri Ekinci'nin 42 ailesi de Karakaya ailesi ile aynı kaderi paylaşıyor. 
     Hayri Ekinci'nin eşi Nazmiye Ekinci 40 , lastikçi dükkanını kapatıp, daha iyi para kazama uğruna Irak'a gitmeye karar veren eşini Cuma günü yolcu ettiklerini belirterek, ''Cumartesi günü bizi arayıp iyi olduğunu, Irak'a ulaştığını söyledi. Ondan sonra da görüşemedik'' dedi. 
     Nazmiye Ekinci, kızı Esra 15 , oğlu Enes 9 ve diğer aile fertleriyle birlikte sevindirici bir haber umuduyla televizyonun başından ayrılmaz hale geldiğini belirterek, ''Olayları televizyon ve gazetelerden izleyerek yetinmek zorunda kalıyoruz, hiç kimse bize bilgi vermiyor'' diye konuştu. 
     
</TEXT>
</DOC>
