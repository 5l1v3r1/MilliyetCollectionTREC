<DOC>
<DOCNO> 243027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo27.html </URL>
<DATE> 2004/05/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Neden 2012 Olimpiyat Oyunlarına aday bile olamadık 
</HEADLINE>
<TEXT>

     İstanbul Olimpiyat Oyunları Hazırlık ve Düzenleme Kurulu Genel Direktörü Yalçın Aksoy, Uluslararası Olimpiyat Komitesi'nin IOC , olimpik felsefeyi yaşanmadığı yörelere yaymak görevini unuttuğunu belirterek, sitem etti. 
     Fevziye Mektepleri Vakfı Işık Okulları'nın Nişantaşı Yerleşkesi'nde düzenlenen ''Olimpik hareketin ülkemizdeki amacına ulaşması'' konulu panele katılan Aksoy, IOC'nin olimpiyat oyunlarını güçlü ekonomilere sahip ülkelere teslim etmek gibi bir düşünceyle hareket ettiği fikrinde olduğunu söyledi. 
     Aksoy, bir öğrencinin, ''Neden 2012 olimpiyat oyunlarına aday bile olamadık'' şeklindeki sorusuna şu yanıtı verdi 
     ''Bu tür şeyler İstanbul ve Rio de Jenairo gibi şehirlerin şansını azaltıyor. Arkasında büyük ekonomik güç olan şehirleri tercih ediyorlar. Bunun olimpizmin yayılmasıyla ne kadar bağdaşabileceğini IOC'nin patronlarına sormak isterim. Olimpik felsefeyi yaşanmadığı yörelere yaymak onların varlık sebebidir. Bunu da hatırlatmak isterim.'' 
     
     2008 İÇİN 6, 2012 İÇİN 4,5 PUAN 
     2008 olimpiyatları ile 2012 olimpiyatları değerlendirme aşamasının birbiriyle aynı olduğunu ve ülkelerin puanlaması için 11 kriter bulunduğunu kaydeden Aksoy, geçen dönem aldıkları 6'ya yakın puanın 2012 dönemi için 4,5'a düşmesine de bir anlam veremediğini kaydetti. 
     Aksoy, şöyle devam etti 
     ''İstanbul'un kriterleri için güvenlikte puan düşürülmesini anlayışla karşılayabilirim. Çünkü talihsiz iki bombalama olayı yaşandı. Ama bildiğim kadarıyla ülkede turizm endüstrisi iflas etmedi veya hiçbir otel kapanmadı. Aksine 4-5 sene içinde 2 bin 600, 4 ve 5 yıldızlı yeni otel eklendi. Nasıl olur da konaklama tesislerinde daha az bir puana layık görülüyoruz Gerçekten birisi bana anlatabilirse ben de çok sevineceğim. Bu arada, 11 kriter değerlendirilirken her bir kritere ağırlık notu verilir. Bu notların ne olduğunu ve de hangi notu alanın oyunları düzenlemeye muktedir olduğuna karar verileceği hususunun önceden açıklanmasını istedik. Yazılı talebimiz IOC tarafından kabul görmedi. Neden şeffaf bir şekilde kriterlere verilen puanlar önceden açıklanmadı '' Bu arada paneldeki diğer konuşmacılar Türkiye Milli Olimpiyat Komitesi TMOK Genel Sekreteri Neşe Gündoğan ve TMOK Konsey Üyesi Kahraman Bapçum, öğrencilere olimpizmin tanımı ve Türkiye'deki çalışmalarla ilgili bilgiler verdiler. 
     
</TEXT>
</DOC>
