<DOC>
<DOCNO> 213745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo17.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor 0 -Fenerbahçe 1 maç bitti 
</HEADLINE>
<TEXT>

     Elazığspor König, Eren Dk. 29 Ahmet , Nuorela, Depnar, Cem, Hacı Arif, Ramazan, Czinege, Ümit, Yunus, Effa. 
     Fenerbahçe Volkan, Ali Güneş, Luciano, Tomas, İsmail, Mehmet Yozgatlı, Ümit, Aurelio, Tuncay, Nobre, Van Hooijdonk. 
     Gol Dk. 45 Tuncay Fenerbahçe . 
     Birinci Süper Futbol Ligi'ndeki Fenherbahçe, deplasmanda Elazığspor'u Tuncay'ın ayağından kazandığı altın golle 1-0 yendi ve lider Beşiktaş ile arasındaki puan farkını üçe indirdi. 
     Maçın hemen başında, Ramazan'ın pasıyla topla buluşan Yunus, kaleci Volkan ile karşı karşıya kaldı. Yunus'un ceza alanına girerken attığı şutta kaleci Volkan uzanarak meşin yuvarlağı kornere çeldi. 
     4. dakikada Fenerbahçe'nin kazandığı serbest vuruşu Van Hooijdonk kullandı. Hollandalı futbolcunun sert şutunda, meşin yuvarlak yan direkten geri döndü. 
     7. dakikada Ümit'in ceza alanı dışından vuruşunda, top kaleci König'te kaldı. 
     21. dakikada Fenerbahçe'nin kazandığı serbest vuruşu Van Hooijdonk kullandı. Van Hooijdonk'un yaklaşık 30 metreden attığı sert şutta kaleci König, yumruklayarak topu kornere gönderdi. 
     30. dakikada Van Hooijdonk'un serbest vuruştan attığı şutta, meşin yuvarlak üst direkten geri döndü. 
     31. dakikada Effa'nın ceza alanı önündeki vuruşunda, kaleci Volkan uzanarak meşin yuvarlağı yakaladı. 
     40. dakikada Mehmet Yozgatlı'nın sağdan ceza alanına yaptığı ortada, topa iyi yükselen Nobre'nin kafa vuruşunda, kaleye giden meşin yuvarlağı kaleci König son anda uzanarak kornere çeldi. 
     44. dakikada kaleci Volkan ile karşı karşıya kalan Effa'nın vuruşunda, meşin yuvarlak üstten auta çıktı. 
     45. dakikada Fenerbahçe golüne kavuştu. Tuncay, orta alandan aldığı topla Elağızsporlu 2 savunma oyuncusunu çalımlayarak ceza alanı önüne dek geldi. Bu futbolcunun sert şutunda, meşin yuvarlak öne çıkan kaleci König'in üstünden ağlarla buluştu 1-0 ve maçın ilk yarısı Fenerbahçe'nin 1-0 üstünlüğüyle sona erdi. 
     
     İKİNCİ YARI 

     48. dakikada Mehmet Yozgatlı'nın vuruşunda top kaleci König'te kaldı. 
     52. dakikada Mehmet Yozgatlı'nın ceza alanı dışında attığı şutta meşin yuvarlak yandan auta çıktı. 
     54. dakikada Van Hooijdonk'un serbest vuruştan attığı sert vuruşta top yandan auta çıktı. 
     55. dakikada kaleci ile karşı karşıya kalan Effa, topa vuruşta gecikince kaleci Volkan zamanında çıkarak meşin yuvarlağı yakaladı. 
     72. dakikada Mehmet Yozgatlı'nın ceza alanı içerisindeki vuruşunda, top yandan auta çıktı. 
     84. dakikada Ümit'in soldan yaptığı ortada, meşin yuvarlak üst direkten döndü. 
     Maçın kalan dakikalarında gol olmayınca maç Fenerbahçe'nin 1-0 üstünlüğü sona erdi. 
     Maçın bitiminin ardından soyuma odasına giden hakemlere Elazığspor teknik heyeti ile bir taraftar tepki göstererek hakemleri tartakladı. 
     Buna müdahale eden güvenlik güçleri olayın büyümesini önledi. 

     
</TEXT>
</DOC>
