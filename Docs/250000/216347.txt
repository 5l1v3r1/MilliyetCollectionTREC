<DOC>
<DOCNO> 216347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur31.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanlığı Türkiye KKTC ile yakın işbirliği içinde... 
</HEADLINE>
<TEXT>

     Dışişleri Bakanlığı, Türkiye'nin, Kıbrıs müzakereleri çerçevesinde anavatan ve garantör ülke olarak KKTC ile yakın işbirliği içinde olacağını bildirdi. 
     Bakanlığın açıklamasında, KKTC ile Kıbrıs Rum kesimi arasında, Kıbrıs sorununa ''adil, kalıcı ve yaşayabilir'' bir çözüm bulunması çerçevesinde Ada'da müzakerelerin başladığı hatırlatılırken, ''Türkiye, anavatan ve garantör ülke sıfatıyla, her zaman olduğu gibi bu defa da KKTC ile yakın işbirliği içinde bulunacak, bütün kurumlarıyla gereken desteği sağlayacaktır'' denildi. 
     Açıklamada, bu bağlamda, Dışişleri Bakanlığı'ndan bir heyetin KKTC'ye gönderildiği, önümüzdeki dönemde müzakelerede duyulacak ihtiyaca göre heyete ilgili kurum ve kuruluşlardan katılımın öngörüldüğü kaydedildi. 
     
</TEXT>
</DOC>
