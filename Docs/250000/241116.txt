<DOC>
<DOCNO> 241116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/spor/aspo.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NortraDAUMus 
</HEADLINE>
<TEXT>


Christoph Daum ligin sonunu on ay öncesinden görmüştü. Fener'i mekiğe benzetirken, yakıtı inanç ve tutku olarak özetlemişti. İyi bir iniş için de "şampiyonluğu" göstermişti. Dedikleri gerçekleşti, sezon bitiminde kahinliğe terfi etti 

CEVDET ERGUN 


Sezon başında kendisini ve ekibini NASA'yla eş tuttu Daum. "Yörüngeye oturtulmuş, boyanmış, şıkır şıkır bir mekik hazırladık" sözleriyle merakla beklenen, lig galaksisinde uzun bir yolculuğa çıkacak Fenerbahçe'nin montajının bittiğini müjdeliyordu. Alman hoca, yolculuk sırasında karşılaşılabilecek sıkıntılara hazırlıklı olduklarının altını çiziyor, "Mekiğin çıkışı başladıktan sonra sorunlar yaşanacak. Ancak roketin en önemli yakıtı inanç ve tutku olacak" diyerek, oyuncularına olan güvenini vurguluyordu. Ve ekliyordu "Bu iş sadece mekiği fırlatmakla bitmez. Yörüngede iş bittikten sonra iyi bir iniş de yapılmalı. Bizim için iniş şampiyonluk olacak." Ne büyük rastlantıdır ki, herşey Daum'un çizdiği rotada gitti. Fenerbahçe önce yörüngeye yerleşti, ardından da şampiyonluk tacını giydi, ligin altını üstüne getirdi. Üçüncü yıldızın havai fişek gösterileri altında helikopterle havadan inişinin Şükrü Saracoğlu Stadı'ndaki görkemli kutlamaya dahil edilmesinde Daum'un bu sözlerinin etkisi var mı bilinmez, ancak şampiyonluktaki aslan payı inkar edilemez. Her ne kadar "Biz sahada öyle savaşmalıyız ki, Şükrü Saracoğlu Stadı'nın çimleri sökülmeli ve yönetim ilk yarı sonunda yeniden değiştirmeli" sözleri gerçekleşmese de, Sarı - Lacivertliler, 2003 - 2004 sezonunda Süper Lig'de yeşil çimenin efendisi olarak tarihe geçti. 
Zaten "Hedefe ulaşacağız. İnanan insanlar her zaman başarır" dememiş miydi İnandı Fenerbahçe, kendilerinden beklenilmeyecek derecede zafere tutkuyla bağlandı. Gençlik heyecanı, ihtirasın insanın bedenini enerji ile dolduran ateşleyici düzeneği ile güç kazandı, mayın tarlaları tek tek ayıklandı. Artık şu da sorgulanmalı Deli mi, dahi mi tartışmaları yapılan Daum yoksa kahin mi Hadi h l kuşkunuz mu var... Ya şu sözlerde Kadıköy'deki karnavalı on ay öncesinden gören birinin kehaneti gizli değil mi "Keyifle, şarkılarla herkes bizi izliyor"... 

İşte ligin portresi 
2003 - 2004 sezonunda oynanan 306 maçta 908 gol atılırken, maç başına ortalama 2.96 oldu. En fazla gol 8. hafta 40 atılırken, en az gol 20. haftada 16 görüldü. İlk yarılarda 389, ikinci yarılarda ise 516 kez fileler havalandı. En çok gol 76 - 90 dakikalar arasında 214 atıldı. 
33 hakemin görev aldığı ligde en fazla penaltıyı Cem Papila ile Selçuk Dereli 8 verdi. Hakemler 1184 sarı, 85 kırmızı kart çıkardı. En fazla sarı kartı Selçuk Dereli 95 , en fazla kırmızı kartı yine Dereli 10 gösterdi. 
Ligin en centilmen takımı Denizlispor oldu. Rizespor 10 kırmızı 54 sarı, Beşiktaş 9 kırmızı 93 sarı, Galatasaray 9 kırmızı 56 sarı kart ile en hırçın takımlar olarak göze battılar. Ankaragücü'nün Mısırlı oyuncusu El Desouki 3 kırmızı kart ile en hırçın futbolcu unvanını aldı. 
Hakemler 5 ve 32. haftalar dışında her hafta penaltı noktasını gösterdiler. Verilen 97 penaltının 70'i golle sonuçlandı. En fazla penaltıyı Beşiktaş 10 kazanırken, Siyah - Beyazlılar bunların 7'sini gole çevirdi. En fazla penaltı düdüğü 25. haftada 7 çalındı. 
Ligde en farklı sonuçları Elazığspor'u 7-1 yenen Fenerbahçe, Adanaspor'u 6-0 ile geçen Gençlerbirliği ile yine Adanaspor'u aynı skorla mağlup eden Bursaspor elde etti. 
Oynanan 306 maç 21 değişik sonuçla tamamlanırken, en çok görülen skor ise 2-1 57 oldu. 4, 7., 31 ve 33. haftalarda hiç beraberlik yaşanmazken, deplasman takımları 33. haftada 7 galibiyet, 2 yenilgi başarılı sonuçlara imza attı. Ev sahibi takımları ise 6. haftada rakiplerine geçit vermedi. 6 galibiyet, 3 beraberlik . 
34 haftalık zorlu yarışta hiç fire vermeden görev yapan iki biyonik isim dikkati çekti. 3060'ar dakika forma giyen Abdurrahman Sebatspor ve Roman Kratochvil Denizlispor devamlılıklarıyla lige damgasını vurdu. 
Takımlar zorlu maratonda zaman zaman çeşitli şanssızlıklar da yaşadı. Toplam 17 oyuncu kendi kalesine gol atarken, Rizespor 3 golle başı çekti. 

Yılın takımı FENERBAHÇE 
Şampiyonluk haklarıydı, çünkü onlar çoğu insan için sezon başında hayal olarak görülen bir başarıya ulaştı. Yeni bir kadro, yeni bir ruhla sezona başlamışlardı, uyum sürecinin zaman alması bekleniyordu, istikrarlı çıkışlarına dudak bükenler oldu. Ancak şaşırtan bir futbol gösterilerine soyundular, başta Hooijdonk olmak üzere tüm Sarı - Lacivertliler şampiyonluk kupasını alın teriyle ıslattılar. Ve her maçta kendisini koşulsuz destekleyen muhteşem taraftarına muhteşem bir armağan sundular, havai fişek gösterileri altında alkışa boğuldular. 

Yılın teknik direktörü CHRİSTOPH DAUM 
Denizli maçı sonrası Aziz Yıldırım taraftarlara zaferin mimarını parmağıyla işaret ediyordu. Daum'a gitmelerini, onu daha sıkı sahiplenmelerini istiyordu. Haksız sayılmazdı, çünkü bu kurnaz Alman, yetenekleri sınırlı kadrodan maksimum verim almış, şampiyonluk yüzüğünü takmıştı. Bizi bizden daha iyi tanıyordu, beklentileri biliyordu, artık daha soğukkanlı olmayı da öğrenmişti. Futbolun dilini çözme konusundaki insanüstü yetenekleri, hırsını takıma yansıtma konusundaki bilgeliği ve devamlı daha iyisini hedefleyen kişiliğiyle yeni bir devrim yarattı. 

Yılın hakemi CEM PAPİLA 
Hakemlerin ah aldığı, hatalı yönetimleriyle zaman zaman futbolun ruhunu acıttıkları maratonun nazar boncuğuydu. Eyyama sarılmadı, objektiflikten şaşmadı, istikrarı yakaladı. Otoritesiyle futbolcular ile arasına mesafe koydu, müthiş enerjisiyle ayak izlerinin takipçisi oldu. Kusurlu hareketler dikkatli gözlerinden kaçmadı, en ince detayları bile hafızasında ayıkladı. Kısacası Zonguldak'ta keşfedilen Papila, MHK için Uzun Mehmet'in taşkömürünü bulması kadar önemliydi. 

Gol krallığı Futbolcu Takım Maç Gol Ort. 1.Zafer Biryol Konyaspor 33 25 0.75 2.Van Hooijdonk Fenerbahçe 34 24 0.70 3.Serkan Aykut Samsunspor 29 20 0.68 4.Tuncay Şanlı Fenerbahçe 31 19 0.61 5.Yunus Altun Elazığspor 27 16 0.59 6.S.Youla Gençlerbirliği 27 16 0.59 7.Ahmed Hassan Beşiktaş 26 14 0.53 8.Necati Ateş Galatasaray 30 14 0.46 9.G.Karadeniz Trabzonspor 33 14 0.42 10.Okan Yılmaz Bursaspor 34 14 0.41 

Gol pası Futbolcu Takım Maç Gol Pası Ort. 1.İ.Yattara Trabzonspor 30 15 0.50 2.A.Yordanov İstanbulspor 32 12 0.37 3.Hooijdonk Fenerbahçe 34 11 0.32 4.Ali Tandoğan Gençlerbirliği 30 10 0.33 5.G.Karadeniz Trabzonspor 33 10 0.30 6.M.Yozgatlı Fenerbahçe 29 9 0.31 7.Z.Lazarov Gaziantepspor 31 9 0.29 8.Ümit Özat Fenerbahçe 32 8 0.25 9.Fazlı Ulusoy Malatyaspor 33 8 0.24 10.Miika Aleksi Denizlispor 34 8 0.23 

Altın eldiven Kaleci Takım Maç Gol Ort. 1.S.Hamidou Denizlispor 32 40 1.17 2.Ömer Çatkıç Gaziantepspor 32 47 1.46 3.Şenol Karagöl Diyarbakırspor 31 43 1.38 4.Metin Aktaş A.Sebatspor 31 45 1.45 5.Murat Şahin Ç.Rizespor 28 50 1.78 7.M. Petkovic Trabzonspor 27 29 1.07 6.A.F.Mondragon Galatasaray 27 36 1.33 8.O.Dağlaroğlu İstanbulspor 26 30 1.15 9.Oscar Cordoba Beşiktaş 26 34 1.30 10.M.König Elazığspor 26 57 2.19 

KART RAPORU Takım Kırmızı Sarı Adanaspor 3 70 A.Sebatspor 4 50 Ankaragücü 5 84 Beşiktaş 9 93 Bursaspor 4 74 Denizlispor 2 55 Diyarbakırspor 3 58 Elazığspor 5 61 Fenerbahçe 3 66 Galatasaray 9 56 Gaziantepspor 5 72 Gençlerbirliği 2 70 İstanbulspor 3 59 Konyaspor 5 65 Malatyaspor 3 60 Ç.Rizespor 10 54 Samsunspor 3 82 Trabzonspor 7 55 Toplam 85 1184 

PENALTI RAPORU TAKIM LEHTE ALEYHTE Adanaspor 6 4 6 4 A.Sebatspor 5 2 6 2 Ankaragücü 5 2 5 3 Beşiktaş 10 7 3 3 Bursaspor 3 1 4 3 Denizlispor 5 5 6 5 Diyarbakırspor 8 7 6 4 Elazığspor 4 4 12 9 Fenerbahçe 5 4 4 4 Galatasaray 3 3 7 7 Gaziantepspor 4 3 5 5 Gençlerbirliği 4 2 5 2 İstanbulspor 4 2 3 2 Konyaspor 6 5 3 3 Malatyaspor 6 5 7 5 Ç.Rizespor 5 4 9 5 Samsunspor 7 6 4 2 Trabzonspor 7 4 2 2 Toplam 97 70 97 70 
Not İlk sayılar attıkları, ikinciler gole dönüşen penaltıları gösterir 




</TEXT>
</DOC>
