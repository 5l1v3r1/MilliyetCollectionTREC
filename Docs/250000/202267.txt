<DOC>
<DOCNO> 202267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sonspo02.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim ve Canaydın'a istifa çağrısı... 
</HEADLINE>
<TEXT>

     Trabzonspor yenilgisinin ardından Galatasaraylı bir grup taraftar, başkan Özhan Canaydın ve teknik direktör Fatih Terim'i istifaya davet etti. 
     Karşılaşmadan sonra Florya Metin Oktay Tesisleri önünde toplanan bir grup taraftar, alınan kötü sonuçlar nedeniyle takımı ve yönetimi protesto etti. Taraftarlar, başkan Özhan Canaydın ve teknik direktör Fatih Terim'in istifasını istediler. 
     Güvenlik güçleri de tesiste önlem alırken, taraftarlar daha sonra olaysız bir şekilde tesislerden ayrıldı. 
     
     9 AY SONRA İÇ SAHADA YENİLGİ 
     Galatasaray, ligde 9 ay sonra kendi sahasında yenildi. 
     Sarı-kırmızılılar, ligde en son iç saha yenilgisini 19 Mart 2003 tarihinde Ali Sami Yen Stadı'nda Denizlispor karşısında 0-1 almıştı. Galatasaray, Trabzonspor yenilgisiyle kendi sahasında taraftarlarını yaklaşık 9 ay sonra üzdü. 
     
</TEXT>
</DOC>
