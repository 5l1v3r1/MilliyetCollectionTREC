<DOC>
<DOCNO> 244279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur28.html </URL>
<DATE> 2004/05/31/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kardeşler arasında çıkan kavga kanlı bitti 
</HEADLINE>
<TEXT>

     Şanlıurfa'nın Hilvan İlçesi'nde mal paylaşımı nedeniyle tartıştığı ağabeyinin evine tabancayla rasgele ateş ederek, 1 kişinin ölümüne, 1 kişinin de yaralanmasına neden olan kişi, daha sonra intihar etti. 
     AA muhabirinin aldığı bilgiye göre, Kuskunlu Köyü'nde oturan Sait Daş, mal paylaşımıyla ilgili konuşmak için ağabeyi Müslüm Daş'ın evine gitti. Evin önünde kardeşi Sait Daş ile bir süre tartışan ağabey Müslüm Daş, kapıyı kapatarak eve girdi. 
     Ağabeyinin içeri girmesine sinirlenen Sait Daş 30 , yanında taşıdığı tabancayla evin tahta olan dış kapısına rasgele ateş etti. Daş'ın tabancasından çıkan kurşun, önce evde misafir olarak bulunan Timur Arap'ın 34 göğsüne, ardından oğlu Murat Arap'ın başına isabet etti. Timur Arap, olay yerinde öldü yaralanan Murat Arap, Harran Üniversitesi Tıp Fakültesi'ne kaldırıldı. 
     Olayın ardından evin önünden ayrılan Sait Daş, kafasına dayadığı tabancayı ateşleyerek intihar etti. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
