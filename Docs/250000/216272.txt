<DOC>
<DOCNO> 216272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko46.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
8 bankanın karı geçen yıla göre 883 trilyon lira arttı... 
</HEADLINE>
<TEXT>

     İMKB'de hisseleri işlem gören 8 bankanın eflasyondan arındırılmış mali tablolara göre net kar toplamı geçen yıl 2.5 katrilyon lira oldu. 
     Enflasyona göre düzeltilmiş bağımsız denetim raporlarını Borsa'ya gönderen bankalar arasında 2003 yılında en yüksek karı, 1 katrilyon 324 trilyon 524 milyar lira ile Akbank sağladı. 
     2002 yılında 781 trilyon 16 milyar lira kar açıklayan Akbank, 2003 yılında diğer 7 bankanın toplam karından daha yüksek kar elde etti. 
     İş Bankası'nın önceki yıl 354 trilyon 151 milyar lira net karı ise 423 trilyon 106 milyar liraya yükseldi. 
     Garanti Bankası da, net karını 140 trilyon 233 milyar liradan 301 trilyon 502 milyar liraya çıkardı. 
     2003 yılı faaliyetleri için Dışbank 171 trilyon 656 milyar lira, Finansbank 1 trilyon 75 milyar lira, Şekerbank 59 trilyon 216 milyar lira, Türk Ekonomi Bankası TEB 50 trilyon 902 milyar lira ve Tekstilbank 6 trilyon 310 milyar lira kar açıkladı. 
     Finansbank ile birlikte karı azalan bankalardan Tekstilbank'ın önceki yıla net karının yaklaşık 60 trilyon lira düşmesi dikkat çekti. 
     Enflasyondan arındırılmış mali tablolara göre 8 bankanın 2003 yılı toplam net karı, önceki yıla göre 833 trilyon 591 milyar lira artarak 2 katrilyon 490 trilyon 291 milyar lira oldu. 
     -HALKA AÇIK BANKALARIN KARI- Hisse senetleri Borsa'da işlem gören 12 bankadan, enflasyona göre düzeltilmiş bilançolarını bu ay itibariyle açıklayan 8 bankanın 2002 ve 2003 yılı karları şöyle 
     

BANKALAR 2003 karı milyar TL 2002 karı milyar TL Akbank 1,324,524 781,016 İş Bankası 423,106 354,151 Garanti Bankası 301,502 140,233 Dışbank 171,656 93,364 Finansbank 153,075 188,426 Şekerbank 59,216 11,785 Türk Ekonomi Bankası 50,902 21,095 Tekstilbank 6,310 66,630      
</TEXT>
</DOC>
