<DOC>
<DOCNO> 212360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yazar/okur.html </URL>
<DATE> 2004/01/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu yatırımlar 4 yılda yetişir mi 
</HEADLINE>
<TEXT>

   2008'e sonuna kadar geçerli teşvik yasasının süresi ve yeni yatırımcı ile eskisi arasında yaratacağı fark tartışılıyor 
      
   Trabzonlular, "6 dolarla kaçırdık" diye üzülmesinler. Tunceli ve Elazığlılar, mutsuz olmasın. Çünkü, bu yasa "ölü doğdu öldü" 
   Bunu biz değil, 8 aydır bu konuda sesini duyurmaya çalışan CHP milletvekili Mevlüt Aslanoğlu söylüyor. 
   Yasa "355 sayılı Yatırımların ve İstihdamın Teşviki" adıyla Meclis'te. Çıktı, çıkacak. Geliri 1500 doların altında olan 36 vilayete iş ve aş götürecek. Ama işler öyle göründüğü gibi değil.Yasanın yürürlük süresi belli. 31 Aralık 2008'de doluyor. Biliyoruz ki ciddi bir yatırımın fizibilitesi, planlanması en az iki yıl. Eh, geri kalan üç yılda yatırımın yapılıp bacaların tütmesi sağlansa da hemen dolacak süre yatırımcı için nasıl bir cazibe yaratır ki Diyelim ki bu konuda sorun çıkmadı. Peki, bu bölgede yatırım yapan şirketler bu işe ne diyecek 
   Ayda 300 ton iplik üreten, 50 ila 100 kişiye iş sağlayan küçük bir işletmeyi baz alın. Şanlıurfa, Malatya ya da Düzce fark etmez. Bu işletme ayda 120 milyar TL elektrik bedeli ödüyor. Kilo başına elektrik maliyeti 400 lira. Yeni yasadan yararlanıp iş kuran işletme de aynı işi yapıyor. Bakın aradaki fark nasıl 355 sayılı yasadan yararlanan şirket ayda 60 milyar TL elektrik bedeli ödeyecek. Kilo başına elektrik maliyeti 200 bin lira. 
   Hakk ri, Afyon, Uşak, Düzce hangi akılla aynı kefeye konulur bilmem ki Bunları geçelim. Belediyeler ve il özel idarelere yönelelim. Çünkü bu kurumlara ait binalar, arsalar da bedelsiz olarak bu yasa kapsamına girdi. Binalar da, arsalar da şehir içinde olduğuna göre sanayiin şehir içine girmesi ne kadar doğru Bu yasadan yararlanıp taahhütlerini yerine getiremeyenler için yaptırım yükümlülüğü de yok. 
   Bunlar sorunlar ama işin hakkını verelim. Bu yasanın tek doğru yanı "Üretime ve istihdama" dönük yanı. Kimsenin cebine para koymuyor. "Üretirsen iş, üretirsen enerji" diyor. İstihdamı teşvik ediyor. 
   Bugüne kadar hep teşvik yasaları çıkardık. Hep yaya kaldık. 4325 sayılı yasa da böyle çıkmıştı. Geliri 3500 doların altındaki 22 ilde üretim ve istihdamı teşvik etmek amacıyla çıkmış, süresi, 31 Ocak 2002'de dolmuştu. Bir yıl boyunca iller yasasızdı. Ama yeni yasa da tartışmalı. 
   
      
   
</TEXT>
</DOC>
