<DOC>
<DOCNO> 204397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo02.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pascal Nouma'dan yoklama ziyareti 
</HEADLINE>
<TEXT>

     Beşiktaş'tan olaylı bir şekilde ayrılan Pascal Nouma, ocak ayında hem tatil hem de transfer görüşmesi için Türkiye'ye geliyor. Siyah-Beyazlı oyuncuları arayarak tatilini Türkiye'de geçireceğini söyleyen Nouma'nın, "Beşiktaş'ın Antalya kampını ziyaret edeceğim. Takımın bu sezon büyük bir forvet sıkıntısı çektiğini biliyorum. Mircea Lucescu ile bu konuyu konuşacağım. Eğer yönetim de anlayış gösterirse önümüzdeki sezon tekrar Siyah-Beyazlı formayı giymek istiyorum" dediği öne sürüldü. Futbol yaşantısını Katar'da sürdüren Nouma, bu ülkeye gittiği günden beri Lucescu bağlarını koparmamıştı. 
     Öte yandan, Beşiktaş'ın Almanya'da Chelsea'yle oynadığı karşılaşmanın devre arasında taraftarların sahaya attığı konfetiler nedeniyle UEFA'ya bir savunma vermesi bekleniyor. İngilizler'in şikayeti ve UEFA gözlemcisinin raporları doğrultusunda mercek altına alınan bu karşılaşma için Siyah-Beyazlı kulüp geniş kapsamlı bir savunma hazırlamaya koyuldu. Bu konuda uzman hukukçuların da içinde yeraldığı ve başkanlığını Hüsnü Güreli'nin yaptığı bir komisyon kurulurken, bir dizi belgelere dayalı savunma sunulacağı belirtildi. 
     
</TEXT>
</DOC>
