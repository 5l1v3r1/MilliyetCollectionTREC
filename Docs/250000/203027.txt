<DOC>
<DOCNO> 203027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sonspo20.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilisi açıkladı Daum, Herta Berlin'e gidebilir 
</HEADLINE>
<TEXT>

     Fenerbahçe Teknik Direktörü Christoph Daum'un sevgilisi Angelica Camm, Daum'un, Alman 1. lig takımlarından Hertha BSC Berlin'in menajeri Dieter Hoeness'in kulüpten ayrılması durumunda takımın antrenörlüğünü üstlenmeyi düşünebileceğini belirtti. 
     Berliner Kurier gazetesi, Hertha BSC Berlin takımının tanınmış bir antrenör arayışında olduğunu belirterek, Daum'un bu takıma antrenörlük yapmaya sıcak baktığını, ancak daha önce kokain kullandığı için tartıştığı menajer Hoeness'in takımdan ayrılmasını istediğini yazdı. 
     Haberde, Daum'un sevgilisi Camm'ın, ''Christoph, Boğaziçi'nde hayatından çok memnun. Kendisine adeta tapılıyor. Yine de Hoeness gittiği takdirde Hertha BSC'ye antrenörlük yapmayı düşünebilir'' dediği belirtildi. 
     
</TEXT>
</DOC>
