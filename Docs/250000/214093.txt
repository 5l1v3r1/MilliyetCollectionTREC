<DOC>
<DOCNO> 214093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo20.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Selçuk, taburcu oldu... 
</HEADLINE>
<TEXT>

     Rahatsızlığı nedeniyle bir gün hastanede müşahede altında tutulan Fenerbahçe'nin genç oyuncusu Şelçuk Şahin, bugün taburcu oldu. 
     Kulübün resmi internet sitesinde yapılan açıklamaya göre, rahatsızlığı nedeniyle Elazığspor maçında oynamayan Selçuk'un bağırsak ve mide enfeksiyonu tedavisiyle bir gündür Özel Acıbadem Hastanesi'nde müşahede altında tutulduğu ve durumu düzelen milli oyuncunun bugün taburcu edildiği bildirildi. 
     Kulüp doktoru Ethem Kavukçu, Selçuk'un tedavisinin tamamlandığını ifade ederek, ''Selçuk'un durumu oldukça iyi. Bugün öğleden sonra yapılacak idmana katılacak durumda. Ancak bu konudaki takdir hakkı teknik direktör Daum'a aittir'' dedi. 

     
</TEXT>
</DOC>
