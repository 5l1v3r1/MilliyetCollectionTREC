<DOC>
<DOCNO> 248924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun07.html </URL>
<DATE> 2004/06/18/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
AB'de yeni komisyon başkanı konusunda uzlaşma yok... 
</HEADLINE>
<TEXT>

     AB zirvesi kapsamında Brüksel'de bulunan AB devlet ve hükümet başkanları, yeni seçilecek AB Komisyonu Başkanı konusunda uzlaşamadıklarını ve çalışmaları askıya aldıklarını açıkladılar. 
     AB Dönem Başkanı İrlanda Başbakanı Bertie Ahern, düzenlediği basın toplantısında, hiçbir adayın ismi üzerinde oy çoğunluğu sağlanamadığını, uzlaşma arayışlarına bugün devam edileceğini bildirdi. 
     Ahern, ''Aday listesinde 8-9 isim bulunduğunu ancak bunların hiçbiri üzerinde geniş bir uzlaşma olmadığını'' söylemekle yetindi. 
     AB devlet ve hükümet başkanlarının, kasım ayında değişecek olan Komisyon'a yeni bir başkan seçmeleri, belirlenen ismin 22 Temmuz'da Avrupa Parlamentosu'nun onayına sunulması öngörülüyor. 
     AB zirvesinde bir isim üzerinde uzlaşma olmadığı takdirde, temmuz başında olağanüstü zirve toplanması olasılığından söz ediliyor. 
     
</TEXT>
</DOC>
