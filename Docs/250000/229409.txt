<DOC>
<DOCNO> 229409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur33.html </URL>
<DATE> 2004/04/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Yöneticinin futbolcuya manevi tazminat davası... 
</HEADLINE>
<TEXT>

     Sivasspor eski yöneticisi Necati Karadağ'ın, futbolcu Bayram Oral aleyhine açtığı manevi tazminat davasında, Oral'ın 1 milyar lira tazminat ödemesine karar verildi. 
     Sivas 1. Asliye Hukuk Mahkemesi'ndeki duruşmaya, Necati Karadağ katıldı. Halen Adana Demirspor'da forma giyen Bayram Oral ise duruşmaya gelmedi. 
     Mahkeme heyeti, Oral'ın, Karadağ'a 1 milyar lira manevi tazminat ödemesine karar verdi. 
     Türkiye İkinci Futbol Ligi 1999-2000 futbol sezonu yükselme grubunda mücadele eden Sivasspor ile Diyarbakırspor arasında oynanan futbol maçında, Diyarbakırspor'lu futbolcu Bayram Oral, Sivasspor yöneticisi Necati Karadağ'ı tekmeleyerek yaralamıştı. 
     Karadağ'ın, olayla ilgili olarak açtığı dava kapsamında aranan Bayram Oral, 1 Aralık 2002'de Sivasspor ile o dönemde formasını giydiği takımı İstanbul Büyükşehir Belediyespor karşılaşması için Sivas'a gelince gözaltına alınmış, çıkarıldığı mahkemece tutuksuz yargılanmak üzere serbest bırakılmıştı. 
     Daha sonra Karadağ, Oral aleyhine Sivas 1. Asliye Hukuk Mahkemesi'nde tazminat dava açmıştı. 
     
</TEXT>
</DOC>
