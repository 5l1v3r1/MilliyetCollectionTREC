<DOC>
<DOCNO> 206266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sontur17.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mankenin annesi çöp toplayıp satarak yaşamaya çalışıyor 
</HEADLINE>
<TEXT>

     Manken Nazlı Tanrıkulu'nun annesi Havva Çelik, Edirne'nin Keşan İlçesi'nde çöp bidonlarından topladığı plastik ve cam şişeleri satarak geçimini sağlıyor. 
     Çelik, AA muhabirine yaptığı açıklamada, kızı Nazlı'nın dışında 17 yaşında bir oğlu bulunduğunu ve onun kazancının geçinmelerine yetmediğini söyledi. 
     İlk eşinden olan Nazlı'nın babasının ölümünden sonra ikinci evliliği yaptığını ve ondan da boşandığını ifade eden Çelik, ''İkinci eşimden boşandığımdan bu yana zor şartlar altında yaşamımızı sürdürmeye çalışıyorum. Oğlumun kazancı, kendine bile zor yetiyor. Ben de mutfak masraflarını, çöp bidonlarından topladığım plastik ve cam şişe ile kartonları satarak karşılamaya çalışıyorum'' dedi. 
     Çelik, kızı Nazlı'nın kazancının kendisine ancak yettiğini, bu nedenle ondan yardım istemediğini sözlerine ekledi. 
     
</TEXT>
</DOC>
