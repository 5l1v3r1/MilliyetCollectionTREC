<DOC>
<DOCNO> 205581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/soneko08.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul defterdarlığı dün gece 1,565 işyerini denetledi... 
</HEADLINE>
<TEXT>

     İstanbul Defterdarlığı'na bağlı ekipler, yılbaşı dolayısıyla il genelinde toplam 650 vergi denetmeni ile 1,565 işyeri ve eğlence mekanını denetledi. 
     Defterdarlık Vergi Denetmenleri Bürosu Başkanı Ali Baş'tan alınan bilgiye göre, sabaha kadar süren denetimler sonucunda, eksik belge düzenledikleri için 488 işletmeye toplam 171 milyar 363 milyon lira üsulsüzlük cezası kesildi. 
     60 mekanda hasılat tespiti yapıldığını ve denetlenen eğlence mekanlarında toplam 2 trilyon 560 milyar liralık kazancın kayıt altına alındığını belirten Baş, yılbaşı gecesi 88 sanatçının sahne aldığını, bunların 280 milyar lira toplam kazanç bildirdiklerini kaydetti. 
     Denetlenen yerler arasında Laila, Anjelik, Nispet, Şamata, Kapkara, Binbirdirek Sarnıcı, Ulus 29, Hammam, Park Orman, Beyti, Kaşıbayaz'ın da aralarında bulunduğu pek çok ünlü eğlence mekanı yer aldı. 
     





</TEXT>
</DOC>
