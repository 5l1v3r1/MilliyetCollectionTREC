<DOC>
<DOCNO> 226658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo14.html </URL>
<DATE> 2004/03/29/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ajax, Litmanen ile sözleşme yenilemeyecek 
</HEADLINE>
<TEXT>

     Hollanda Birinci Ligi kulüplerinden Ajax, Finlandiya Milli Takım oyuncusu Jari Litmanen ile olan sözleşmesini yenilemeyeceğini açıkladı. 
     Sezon sonunda Finlandiyalı futbolcuyla yollarını ayıracaklarını açıklayan kulüp yönetimi, bu kararlarından dolayı son derece üzgün olduklarını ancak Litmanen'in fiziksel problemlerini, bunu umut etmelerine rağmen son 2 yıldır bir türlü atlatamadığını belirtti. 
     33 yaşındaki futbolcu ilk olarak 1990 yılında Ajax'a gelmiş ve o dönemki başarılı oyunuyla Ajax'ın, Hollanda Futbol Ligi'nin ilk 4 takımı arasına girmesinde ve 1995 yılında Avrupa Şampiyonlar Ligi'nde adını zirveye yazdırmasında büyük rol oynamıştı. 
     1999 yılında Fc Barcelona'ya ve daha sonra da Liverpool'a transfer olan Litmanen, 2. kez 2002 yılında Ajax'a transfer olmuş ancak ayak bileğinden geçirdiği sakatlığın tekrarlanması nedeniyle uzun süre acı çekmişti. 
     Litmanen, Ajax'da oynadığı süre içinde rakip fileleri, 179 lig maçında toplam 96, Avrupa takımları ile yapılan maçta da 24 kez havalandırarak bir kulüp rekoruna da imza atmıştı. 
     
</TEXT>
</DOC>
