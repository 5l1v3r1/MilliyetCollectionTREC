<DOC>
<DOCNO> 218547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo11.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
En farklı skorlu galibiyeti 7-0'lık sonuçla Galatasaray aldı... 
</HEADLINE>
<TEXT>

     Fenerbahçe ile Galatasaray arasında yarın yapılacak karşılaşma öncesi iki takım da geçmişte birbirlerine karşı farklı skorlu galibiyetler elde etti. 
     2 takım arasındaki 95 yıllık ezeli rekabette geride kalan 346 maçta, en farklı skorlu galibiyeti 7-0'lık sonuçla Galatasaray aldı. 
     12 Şubat 1911'de İstanbul Ligi'nde yapılan maçı, Galatasaray 7-0 kazanmıştı. 
     
     GALATASARAY'IN ZAFERLERİ 
     Galatasaray'ın, Fenerbahçe karşısında 95 yıllık rekabette aldığı en farklı skorlu galibiyetlerin tablosu şöyle 
     
     
Tarih Stat Organizasyon Sonuç GS-FB 12.02.1911 Union Club İstanbul Ligi 7 - 0 04.05.1913 Union Club Özel 6 - 0 01.10.1914 İttihat Spor Özel 6 - 1 15.03.1942 Şeref İstanbul Kupası 5 - 0 18.12.1960 İnönü Birinci Lig 5 - 0 
     
     FENERBAHÇE'NİN FARKLI SKORLU GALİBİYETLERİ- 
     Fenerbahçe ise ezeli rakibi Galatasaray karşısında şimdiye dek en farklı skorlu galibiyeti, geçen sezonun ilk yarısında Kadıköy'de yapılan maçta elde etti. 
     6 Kasım 2002'de yapılan lig maçını 6-0 kazanan sarı-lacivertli ekip, aynı zamanda lig maçlarında 2 takım arasındaki en farklı skorlu galibiyete imza attı. 
     
     FENERBAHÇE'NİN ZAFERLERİ 
     Fenerbahçe'nin ezeli rakibi karşısında aldığı en farklı skorlu galibiyetler şöyle 
     
     
Tarih Stat Organizasyon Sonuç FB-GS 06.11.2003 Fenerbahçe Birinci Lig 6 - 0 23.02.1936 Fenerbahçe İstanbul Ligi 6 - 1 12.12.1976 19 Mayıs Deprem Kupası 6 - 1 16.08.1980 İnönü TSYD Kupası 5 - 0 
     
     EN GOLLÜ MAÇLAR 
     Galatasaray ile Fenerbahçe arasındaki en gollü maçlarda, penaltılar dışında sporseverler toplam 8'er gol gördü. 
     5 Haziran 1983 tarihinde, Ali Sami Yen Stadı'nda yapılan lig maçında ezeli rakipler 4-4 berabere kaldı. 
     2 takım arasında 2000-2001 sezonunda, 7 Şubat 2001'deki Türkiye Kupası yarı final karşılaşması da 4-4 berabere sonuçlandı. 
     
</TEXT>
</DOC>
