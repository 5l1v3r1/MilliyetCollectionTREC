<DOC>
<DOCNO> 236438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sondun31.html </URL>
<DATE> 2004/05/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Berlin'de 1 Mayıs gösterileri... 
</HEADLINE>
<TEXT>

     Alman Sendikalar Birliği DGB , başkent Berlin'de geleneksel 1 Mayıs gösterisini düzenledi. 
     ''Rotes Rathaus'' adı verilen belediye sarayının önünde düzenlenen gösteriye DGB Başkanı Michael Sommer de katıldı. 
     Sommer, burada yaptığı konuşmada, Alman hükümetinin reform politikasını eleştirerek, hükümetin politikasının sosyal açıdan adil olmadığını öne sürdü. 
     Yoksulların sayısının arttığını, zenginlerin sayısının da azaldığını belirten Sommer, sendikaların, ''yükün adil paylaşılmadığı'' hükümet politikasına karşı mücadeleyi sürdüreceklerini kaydetti. 
     ''Bizim Avrupamız-Özgür, Eşit, Adil'' adı altında düzenlenen gösteriye katılanlar, AB'nin genişlemesine destek verdiler. 
     Berlin polisi, gösterilerin şimdilik olaysız geçtiğini, ancak akşam saatlerinde olayların meydana gelmesinden endişe edildiğini bildirdi. 

     
</TEXT>
</DOC>
