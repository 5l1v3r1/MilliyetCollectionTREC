<DOC>
<DOCNO> 245245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun25.html </URL>
<DATE> 2004/06/04/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
1200 Kazak turist Türkiye'ye gidemedi 
</HEADLINE>
<TEXT>

     Kazakistan'da tur operatörleriyle havayolu şirketi Air-Astana arasındaki bazı sorunlar nedeniyle 1200 turist Türkiye'ye gidemedi. 
     Kazakistan Devlet Tekeli Kontrol ve Rekabeti Koruma Ajansı'nın, Air-Astana havayolu şirketi ile Gülnar Tur ve Aliya Star adlı iki Türk turizm şirketi arasındaki anlaşmayı tekel yasasına aykırı olduğu gerekçesiyle iptal ederek, uçuşlara izin vermediği bildirildi. 
     Uçuşlara izin verilmemesi üzerine Türkiye'nin Antalya, Bodrum ve Kuşadası gibi tatil yörelerine tur paketi alan 1200 turistin yolculuklarına başlayamadığı belirtiliyor. Bu arada, Kazak Jana Nur turizm şirketinin Türkiye'ye uçuşlarda söz konusu iki şirketle Air-Astana arasındaki anlaşmanın tekel oluşturduğu ve bilet satışlarında çifte tarife uygulandığı gerekçesiyle Air-Astana aleyhine dava açmaya hazırladığı kaydedildi. 
     Air-Astana şirketi ise tüm işlemlerin uluslararası sivil havacılık ve üye oldukları Uluslararası Hava Taşımacılığı Örgütü IATA kuralları çerçevesinde yapıldığını belirterek, iki tarafın da iddialarını reddediyor. 
     Türkiye'ye gelmek için bilet alan 1200 kişiden şimdiye kadar 70 kişinin paralarını geri aldıkları belirtiliyor. 
     
</TEXT>
</DOC>
