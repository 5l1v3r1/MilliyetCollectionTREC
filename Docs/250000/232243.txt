<DOC>
<DOCNO> 232243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun16.html </URL>
<DATE> 2004/04/17/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
"Türkiye'nin AB üyeliği Akdeniz Bölgesi'ndeki istikrar için kazanç olur" 
</HEADLINE>
<TEXT>

     Almanya'da muhalefette bulunan Hür Demokrat Partili FDP eski Dışişleri Bakanı Hans-Dietrich Genscher, Türkiye'nin AB üyeliğinin Akdeniz bölgesindeki istikrar için kazanç olacağını söyledi. 
     Uzun yıllar Dışişleri Bakanlığı yapan Genscher, Bild am Sonntag gazetesine yaptığı açıklamada, Türkiye'nin AB üyeliğini savunarak, ''Türkiye'nin AB üyeliği Akdeniz bölgesindeki istikrar için kazanç olur. Bu durum Müslüman bir ülkenin de demokratik hukuk devleti olabileceğini gösterecektir'' dedi. 
     Türkiye'ye 40 yıl önce AB üyeliği perspektifinin verildiğini ifade eden Genscher, ''Şimdi önemli olan bunun ne zaman gerçekleşeceğidir. AB tarafından sunulan şartları yerine getirmek de Türkiye'nin görevi'' diye konuştu. 
     
</TEXT>
</DOC>
