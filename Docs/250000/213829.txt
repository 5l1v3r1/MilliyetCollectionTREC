<DOC>
<DOCNO> 213829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/spor/spo04.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'ten tam isabet 
</HEADLINE>
<TEXT>

   Trabzonspor'un Kaptanı, Beşiktaş'ın tökezleyeceğini iddia ettiğini hatırlattı, "Söylediklerim çıkıyor. İyi bir seviyeye gelirsek, Şampiyonlar Ligi'ne ulaşırız" dedi 
      
   '24. hafta önemli' 
   TRABZONSPOR Kaptanı Fatih Tekke, Beşiktaş'ın puan kaybetmesiyle yeniden umutlandıklarını açıkladı. Siyah - Beyazlı takımın ikinci yarıda tökezleyeceğini devre arasında söylediğini hatırlatan golcü futbolcu, "Beşiktaş ile karşılaşacağımız 24'üncü hafta ligin dönüm noktası olabilir. O zamana kadar iyi seviyeye gelip, puan kaybetmemeliyiz" diye konuştu. 
   
   'Hakemler aştı' 
   FATİH, Şampiyonlar Ligi şanslarının arttığını da dile getirdi. Yıldız futbolcu şunları söyledi "Şampiyonlar Ligi bize bağlı dediğimde, yadırgayanlar olmuştu. İleriyi görmeden yol alamazsınız. Türk futbolundaki en büyük yara, hakemlerin Anadolu ve İstanbul takımlarına çok bariz şekilde farklı yaklaşımlarıydı. Bunun yavaş yavaş aşılması avantaj." 
   
   Doğan'dan uyarılar    TRABZONSPOR Teknik Direktörü Ziya Doğan, Adanaspor ile oynayacakları maç öncesinde futbolcularından rakibi küçümsememelerini istedi. İlk maçından üç puan beklediğini dile getiren Doğan, "Kolay maç yoktur. Adanaspor karşılaşması da çok zor geçecek. Kazanmak için mücadele edeceğiz. Başlangıçlar önemlidir. Taraftarlarımızın maça gelmesini bekliyorum" dedi. 
   
   
</TEXT>
</DOC>
