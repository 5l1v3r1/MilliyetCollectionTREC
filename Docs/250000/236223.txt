<DOC>
<DOCNO> 236223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonsiy21.html </URL>
<DATE> 2004/04/30/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
AB'ye girişte Rumlar'a Erdoğan eşlik edecek... 
</HEADLINE>
<TEXT>

     Kıbrıs Rum Kesimi'nin de aralarında bulunduğu 10 ülkenin AB'ye giriş törenine, Başbakan Recep Tayip Erdoğan ile birlikte Devlet Bakanı Mehmet Aydın ve Maliye Bakanı Kemal Unakıtan katılacak. 
     Dışişleri Bakanlığı'ndan yapılan açıklamaya göre, Başbakan Recep Tayip Erdoğan, 1 Mayıs 2004 tarihinde Dublin'de düzenlenecek Avrupa Birliği'nin genişleme törenine katılacak. Erdoğan'a, Devlet Bakanı Mehmet Aydın ve Maliye Bakanı Kemal Unakıtan refakat edecek. 
     Açıklamada, 16 Nisan 2003 tarihinde Katılım Antlaşmasını imzalamış olan 10 ülke'nin, 1 Mayıs 2004 tarihi itibariyle AB'ye resmen ve fiilen tam üye olacaklarına dikkat çekildi. 
     Erdoğan, genişleme töreninin ardından, İrlanda Cumhurbaşkanı'nın vereceği resepsiyona ve ardından Devlet Başkanları onuruna düzenlenen akşam yemeğine katılacak. 
     Başbakan Erdoğan, akşam saatlerinde Ankara'ya dönecek. 
     
</TEXT>
</DOC>
