<DOC>
<DOCNO> 244148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun25.html </URL>
<DATE> 2004/05/31/ </DATE>
<TIME> 18.14 </TIME>
<AUTHOR>  </AUTHOR>
<HEADLINE>
İsrail Yüksek mahkemesi "Ordu Filistinli sivilleri kormalı" 
</HEADLINE>
<TEXT>

     İsrail Yüksek Mahkemesi, İsrail ordusunun operasyonlar sırasında Filistinli sivillerin ''hayatlarını ve saygınlıklarını'' koruması gerektiğini açıkladı. 
     Mahkemenin, İsrail ordusunun bu ay başında Refah mülteci kampı operasyonu nedeniyle 4 insan hakları örgütünün başvurusuna ilişkin olarak yaptığı değerlendirmede, ''Siviller bir çatışma bölgesine girdiklerinde, sivil nüfusun saygınlığının korunması için her şey yapılmalı'' denildi. 
     Ordunun saldırılar sırasında yerel halka yiyecek, su ve tıbbi malzeme sağlamaktan sorumlu olduğu belirtilen kararda, sivillerin güvenliği için gereken bütün önlemlerin alınması gerektiği vurgulandı. 
     Kararda, ayrıca ordunun ölen Filistinlilerin ''şerefli bir biçimde defnedilmesini'' sağlaması gerektiğine dikkat çekildi. 
     İsrail ordusunun Refah mülteci kampını kuşatma altında tuttuğu 6 gün içinde 42 Filistinli öldürülmüş, yüzlercesi evsiz kalmıştı. 
     
</TEXT>
</DOC>
