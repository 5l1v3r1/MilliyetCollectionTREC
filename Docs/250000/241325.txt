<DOC>
<DOCNO> 241325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun06.html </URL>
<DATE> 2004/05/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Yeni işkence fotoğrafları... Cesedin başında poz verdiler .. 
</HEADLINE>
<TEXT>

     Irak'ta ABD askerlerinin yaptığı işkencelerle ile ilgili yeni fotoğraflar günyüzüne çıkmaya devam ediyor. En son fotoğraflarda ABD askerlerinin Iraklı bir esirin cesedi başında başparmaklarını kaldırarak zafer işareti yaptığı görüldü. 
     ABC kanalının haberine göre Ebu Garib Cezaevi'nde çekilen 2 yeni fotoğrafta, 2 ABD askeri Charles Graner ve Sabrina Harman, sorgulama sırasında dövülürek öldürüldüğü iddia edilen Manadel al-Jamadi'nin başında poz verirken görüntülendi. 
     Bir başka ABD askeri Jason Kenner yaptığı açıklamada, Jamadi'nin yakalandığında sağlığının iyi olduğunu söyleyerek, esirin vücudunun cezaevi duşlarından çıkarıldığında ise büyük çapta birçok yara ve bereyle kaplı olduğunu gördüğünü belirtti. 
     ABD Adalet Bakanlığı, konu hakkında soruşturma başlattı. 
     
</TEXT>
</DOC>
