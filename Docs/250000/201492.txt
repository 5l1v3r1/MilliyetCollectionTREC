<DOC>
<DOCNO> 201492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/spor/bvol.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'e çeyrek altın 
</HEADLINE>
<TEXT>

   Sarı-Kırmızılı bayanlar Avrupa Top Teams Cup'ta Rus Universitat Belgorod takımına şans tanımadı, rakibini set vermeden devirip çeyrek final vizesi aldı 
      
   AVRUPA Top Teams Kupası'nda mücadele eden Vakıfbank Güneş Sigorta üçüncü tur rövanş maçında Rus Universitat Belgorod takımını set vermeden yendi, çeyrek finale yükseldi. Burhan Felek Spor Salonu'ndaki karşılaşmada temsilcimiz özellikle Aysun, Necla ve Neslihan'ın etkili oyunuyla sonuca gitti. Vakıfbank Güneş Sigorta çeyrek finaldeki ilk maçını Oldenzaal Hollanda - Castello Portekiz karşılaşmasının galibiyle 21 Ocak'ta İstanbul'da oynayacak. 
   
   Maçın karnesi 
   HAKEMLER Nicu Stan Romanya , Dragan Florin Romanya 
   VAKIFBANK GÜNEŞ SİGORTA Elif 7 , Tatyana 7 , Olena 7 , Aysun 8 , Neslihan 8 , Gözde 7 , Necla 8 , Olga 7 , Ebru 7 
   UNIVESITAT BELGOROD Skıba 6 , Levina 7 , Papazova 5 , Sycheva 5 , Reshetnyak 7 , Nıchutina 6 , Belchtchıkova 6 , Mariya 5 , İrina 4 , Pupynina 5 , Olesya 5 
   SETLER 25 - 18, 25 - 22, 25 - 23 
   
   Erdemir kötü başladı 3-1    VOLEYBOL Avrupa Erkekler Top Teams Kupası 3. Tur ilk maçında Erdemirspor, Bulgaristan'ın Lukoil Neftochimik Burgaz takımına deplasmanda 3 - 1 yenildi. Rakibi karşısında ilk iki seti 25 - 15 ve 25 - 19 kaybeden temsilcimiz çekişmeli geçen üçüncü seti 25 - 23 kazandı. Son set de 25 - 17 ev sahibi üstünlüğü ile geçilince Erdemir ilk maçında yenilgiyle tanıştı. 
   
   
</TEXT>
</DOC>
