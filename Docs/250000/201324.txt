<DOC>
<DOCNO> 201324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sondun06.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA, Irak'ta yerel istihbarat servisi kuracak 
</HEADLINE>
<TEXT>

     Amerikan Merkezi Haberalma Teşkilatı'nın CIA , Amerikan askerlerine ve sivillere saldıran grup ve kişilere karşı casusluk çalışmaları yapmak için yerel istihbarat örgütü kurmayı planladığı bildirildi. 
     Washington Post gazetesi, adını vermediği Amerikan hükümet kaynaklarına dayandırdığı haberinde, CIA'nın oluşturmayı düşündüğü Irak İstihbarat Servisi için Ürdün'ün yardımını almayı planladığını, yeni programın ayrıntılarıyla ilgili çalışmalarda bulunmak üzere Iraklı gruplardan birinin iki üyesinin Virginia eyaletinde bulunan CIA karargahına geldiğini yazdı. 
     Gazete, ilk aşamada Irak İçişleri Bakanı Nuri Badran'ın istihbarat servisinin başına getirildiğini de belirtti. Laik görüşleriyle tanınan Şii kökenli Badran, son on yıl içinde CIA ile birlikte devrik Irak lideri Saddam Hüseyin'e karşı darbe düzenlemeye çalışan kişi ve gruplara destek vermişti. 
     Washinton Post, Badran ve sürgündeki arkadaşı Ayad Allavi'nin, eski rejimin istihbarat örgütünde çalışan yetkilileri yeniden işe almayı planladıklarını, Badran ve Allavi'nin bu yaklaşımına, Amerikan Savunma Bakanlığı Pentagon ve Irak Ulusal Kongresi Kongresi lideri Ahmed Çelebi'nin muhalefet ettiğini de kaydetti. 
     
</TEXT>
</DOC>
