<DOC>
<DOCNO> 201228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sontur25.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yan yana iki araç aynı plakayı taşırsa... 
</HEADLINE>
<TEXT>

     Balıkesir'in Edremit İlçesi'nde park halinde bulunan İstanbul plakalı 2 aracın aynı numaraları taşıdığı fark edilince, çalıntı cip ortaya çıktı. 
     Alınan bilgiye göre, devriye görevini yapan polis, Emniyet Müdürlüğü yakınlarında bulunan bir yerde, yan yana park etmiş 2 aracın aynı plakayı taşıdığını fark etti. 
     ''Ford Focus'' ve ''Honda'' marka ciplerin sahiplerini bularak gözaltına alan polis, yaptıkları araştırmada, Honda'nın sahibi N.B'nin 35 evrakının gerçek olduğunu, Y.L'nin kullandığı Ford Focus'un ise İstanbul'dan çalıntı olduğunu tespit etti. 
     Olayla ilgili soruşturma sürerken, gözaltında tutulan Y.L'nin, sorgulanmasının tamamlanmasının ardından adliyeye sevk edileceği bildirildi. 
     
</TEXT>
</DOC>
