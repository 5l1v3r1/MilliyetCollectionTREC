<DOC>
<DOCNO> 204286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/guncel/gun07.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelkit Platformu hedefe yürüyor 
</HEADLINE>
<TEXT>

   Platformun son toplantısında Kelkit Çayı'nın kirlilikten arındırılmasıyla bölgede organik tarım ve hayvancılığın desteklenmesi projesi ele alındı 
      TAHSİN AKSU İstanbul 
   
   Gümüşhane Valisi Hasan Basri Güzeloğlu, Türkiye'de hayata geçirilemeyen projeler nedeniyle topluma karşı inandırıcılığın yitirildiğini belirterek, "Kelkit Platformu ilk kez ırmağı 
   Kelkit Çayı bütünsel olarak ele alacak, somut ve net bir projeyi toplumla paylaşacak" dedi. 
   Kelkit Havzası içindeki 5 il ve 16 belediyenin, Çevre ve Kültür Değerlerini Koruma ve Tanıtma Vakfı ÇEKÜL ile işbirliği içinde oluşturdukları Kelkit Platformu'nun Danışma Kurulu Toplantısı Armada Otel'de dün yapıldı. Güzeloğlu, "Kelkit Platformu Türkiye'de bir ilk olarak ırmağı bütünsel olarak ele alacak, somut ve net bir projeyi toplumla paylaşacaktır. Projede iki husus var. Birincisi ırmağın kaynaktan denize ulaştığı noktaya kadar kirlilikten arındırılmasıdır. Diğeri organik tarımı ve hayvancılığı desteklemektir. Aydın Doğan'ın girişimiyle hizmete giren organik tarım tesisi, bölgenin imk nlarını ihtiyaçlarıyla buluşturan bir projedir" dedi. Toplantı arasında verilen öğle yemeğine katılan Doğan Holding Yönetim Kurulu Başkanı Aydın Doğan da platform temsilcileriyle bir araya geldi. Toplantıya Sivas Valisi Hasan Canpolat, Erzincan Valisi Refik Öztürk, Giresun Valisi Ali Haydar Öner, Tokat Valisi ve Platform Başkanı Ayhan Nasuhbeyoğlu ile Kelkit Havzası'nda bulunan belediyelerin başkanları da katıldı. 
   
   
   
</TEXT>
</DOC>
