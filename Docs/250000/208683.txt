<DOC>
<DOCNO> 208683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/magazin/mag02.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum gününde 80 milyar çaldırdı 
</HEADLINE>
<TEXT>

      YAŞAR ÇAKMAK 
   
   Katula Katula adlı şarkısıyla 2003'e damgasını vuran Davut Güloğlu'nun Levent'teki ofisi soyuldu. Ofise giren hırsızlar, içinde 80 milyar bulunan çelik kasayı alıp, götürdü. Güloğlu, soygun haberini, amcası Osman Güloğlu'nun AKP'den Sarıyer Belediye Başkanlığı'na adaylığını açıkladığı konserde öğrendi. 
   
   Konser paraları gitti... 
   Şarkıcının menajeri Sedat Ayrancı, "Kasada, Davut Güloğlu, Emel Müftüoğlu ve Bülent Serttaş'ın konser paraları vardı. Parayı kasadan almak istedim ama elim gitmedi. Çünkü pazar günü eve götürüp arabanın bagajında paranın kalmasının istemedim. Pazartesi günü parayı bankaya yatıracaktım ama olmadı" dedi. 
   Kısmetsizliğin üst üste geldiğini söyleyen Güloğlu'nun sevgilisi Emel Müftüoğlu, "Geçenlerde Davut'un BMW'si kaza yaptı, onun ardından benim cipim. İkimizin otomobili de tamirde. Pazar günü Davut'un doğumgünüydü. Doğumgününde ofisinin soyulduğunu duyunca yıkıldı" diye konuştu. 
   
   
</TEXT>
</DOC>
