<DOC>
<DOCNO> 213573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sonspo23.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, basına kapalı çalıştı... 
</HEADLINE>
<TEXT>

     Trabzonspor, Adanaspor maçının hazırlıklarını basına kapalı yaptığı antrenmanla sürdürdü. 
     Teknik Direktör Ziya Doğan yönetiminde yapılan antrenmana yeni transfer Tolga'nın da katıldığı bildirildi. Doğan'ın futbolculara Adanaspor maçının taktik provasını yaptırdığı öğrenildi. 
     Bordo-mavililer, yarın yapacakları antrenmanla Adanaspor maçının hazırlıklarını tamamlayacak. 
     
     FATİH VE GÖKDENİZ İLE GÖRÜŞME 
     Bordo-mavili kulübün yönetim kurulunun yıldız oyuncuları Fatih ve Gökdeniz'in sözleşmelerinin uzaması konusunda bugün yapmayı planladığı görüşme, teknik heyetin isteği doğrultusunda Adanaspor maçı sonrasına bırakıldı. 
     Doğan, yönetim kuruluna ''Önümüzde önemli bir karşılaşma var. Bu karşılaşmaya konsantre olmak zorundayız. Görüşmenin Adanaspor maçı sonrasına bırakılması daha iyi olur'' dediği öğrenildi. 
     
</TEXT>
</DOC>
