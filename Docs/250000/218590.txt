<DOC>
<DOCNO> 218590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur11.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da sahile vuran bidonlar korkuttu... 
</HEADLINE>
<TEXT>

     Muğla'nın Bodrum İlçesi'nde liman yakınlarında sahile vuran bidonlar endişeye yol açtı, ancak bidonların boş olduğu anlaşıldı. 
     Bodrum'da hızı saatte 60-70 kilometreyi bulan rüzgar nedeniyle sabah saatlerinde mendirek ve liman açıklarında 70-80 civarında bidon sahile vurdu. 
     Bodrum Sahil Güvenlik Komutanlığı'nca toplatılan bidonların içlerinin boş olduğu öğrenildi. 
     Bodrum Sahil Güvenlik Komutanlığı'ndan alınan bilgiye göre, sahile vuran bidonlar İçmeler mevkiinde bulunan 2 adet balık çiftliğine ve TMT Otel yanındaki bir plajın parçalanan yüzen şamandırasına ait olduğu anlaşıldı. 
     Ayrıca Bodrum'da dün öğleden sonra başlayan ve devam eden rüzgar nedeniyle bir evin çatısı park halindeki otomobilinin üzerine düşerek, hasara neden oldu. 
     
</TEXT>
</DOC>
