<DOC>
<DOCNO> 239737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonspo14.html </URL>
<DATE> 2004/05/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Cimbom Tugay'la görüşmedi, Hakan'la masaya oturuyor... 
</HEADLINE>
<TEXT>

     Galatasaray Kulübü İkinci Başkanı ve Futbol Şube Sorumlusu Ergun Gürsoy, İngiltere Premier Ligi takımlarından Blackburn Rovers'ta oynayan eski futbolcuları Tugay Kerimoğlu'nun Galatasaray'a dönmesi için hiçbir görüşme yapmadıklarını, Hakan Şükür'ün sözleşmesini uzatmak için de önümüzdeki günlerde deneyimli oyuncuyla masaya oturmayı planladıklarını açıkladı. 
     Ergun Gürsoy, sarı-kırmızılı kulübün resmi internet sitesi aracılıyla yaptığı açıklamada, bugün bazı basın organlarında yer alan, Hakan Şükür'ün gönderileceği ve Tugay Kerimoğlu ile transfer görüşmesi yapıldığı haberleri üzerine, Galatasaray olarak eski futbolcuları Tugay Kerimoğlu ile hiçbir görüşme yapılmadığını belirterek, Hakan Şükür ile ilgili haberleri ise üzüntü ile takip ettiğini söyledi. 
     Gürsoy, ''Biz, Hakan Şükür ile önümüzdeki günlerde tekrar masaya oturup, sözleşmemizi yenilemeyi planlıyoruz. Taraftarlarımızın bu tip spekülatif haberlere itibar etmemesini rica ediyorum'' dedi. 
     
</TEXT>
</DOC>
