<DOC>
<DOCNO> 213867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sondun08.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Devlet Başkanı Mübarek, Türkiye'ye gelecek... 
</HEADLINE>
<TEXT>

     Mısır Devlet Başkanı Hüsnü Mübarek, resmi görüşmelerde bulunmak üzere Türkiye'yi ziyaret edeceği bildirildi. 
     Mısır'ın yarı resmi Ahram gazetesinde yeralan haberde, Mısır Devlet Başkanı Hüsnü Mübarek'in resmi temaslarda bulunmak üzere, 11 Şubat 2004 Çarşamba günü Ankara'yı ziyaret edeceği belirtildi. 
     Haberde, Mübarek'in, bir günlük Ankara ziyareti sırasında, Cumhurbaşkanı Ahmet Necdet Sezer, Başbakan Recep Tayyip Erdoğan, Başbakan Yardımcısı ve Dışişleri Bakanı Abdullah Gül ve Genel Kurmay Başkanı Hilmi Özkök ile görüşeceği kaydedildi. 
     Mübarek'in Sezer ve Erdoğan ile yapacağı görüşmelerde, Irak konusu, Ortadoğu'daki son gelişmeler, uluslararası konular ve Mısır-Türkiye ilişkilerinin ele alınması bekleniyor. 
     Haberde, Mübarek'e Türkiye ziyareti sırasında Mısır Dışişleri Bakanı Ahmed Mahir, Petrol Bakanı Semih Fehmi, Dış Ticaret Bakanı Yusuf Bodros Gali, İstihbarat Başkanı Ömer Süleyman, Mübarek'in Siyasi Danışmanı Üsame El Bez, Divan Başkanı Zekeriya Azmi ve diğer bazı bakanların eşlik edeceği belirtildi. 
     
</TEXT>
</DOC>
