<DOC>
<DOCNO> 248719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko41.html </URL>
<DATE> 2004/06/17/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Milli Piyango'dan 29 Haziran'da otomobil ikramiyesi... 
</HEADLINE>
<TEXT>

     Milli Piyango İdaresi'nin, gelen yoğun talep üzerine, piyango çekilişlerinde diğer ikramiyelerin yanı sıra otomobil ikramiyesi de dağıtacağı bildirildi. 
     Milli Piyango İdaresi Genel Müdürlüğü'nden yapılan açıklamada, 29 Haziran çekilişinde, 1 trilyon liralık büyük ikramiyenin yanı sıra, 10 adet 2004 model Hyundai Getz 1.3 GLS HY KLM marka otomobilin de ikramiye olarak verileceği belirtildi. 
     Çekilişte toplam 3 trilyon 485 milyar lira tutarında ikramiye dağıtılmasının planlandığı ifade edilen açıklamada, 29 Haziran çekilişinde bastırılan biletlerin tek seri kupür olarak planlandığı, satış fiyatının da üç milyon lira olarak belirlendiği kaydedildi. 
     
     OTOMOBİL İKRAMİYESİ ÇEKİLİŞ ŞARTLARI 
     Açıklamaya göre, otomobil ikramiyesinin çekilişleri, satılan biletlere çıkıncaya kadar sürdürülecek ve ikramiyenin alınma süresi 2 ay olacak. 
     Çekilişi takip eden günden itibaren iki ay sonra başvuran talihlilere, otomobil ikramiyesi yerine on milyar lira ikramiye ödenecek, Talihliler, otomobil ikramiyesini almak üzere Milli Piyango İdaresi İstanbul Bahçekapı Şube Müdürlüğü'ne başvuracaklar. 
     
</TEXT>
</DOC>
