<DOC>
<DOCNO> 248523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur40.html </URL>
<DATE> 2004/06/16/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Genelkurmay Başkanlığı, Doğu'da 'sarı alarm'a geçti 
</HEADLINE>
<TEXT>

     Genelkurmay Başkanlığı, Doğu ve Güneydoğu Anadolu bölgelerinde artan saldırılar nedeniyle bölgedeki tüm birlikleri sarı alarma’ geçirdi. 
     Artan terör eylemleri nedeniyle Doğu ve Güneydoğu Anadolu bölgelerindeki birliklerde alarm durumları yenilendi. 
     Genelkurmay Başkanlığı askeri tesislere saldırı, yollara mayın döşeme, karakollara taciz ateşi gibi eylemlere başvuran PKK KONGRA-GEL'e karşı önlem olarak, Doğu ve Güneydoğu Anadolu bölgelerindeki askeri birliklere "sarı alarma" geçin emri verdi. 
     Askeri birliklerde beyaz, sarı ve kırmızıdan oluşan üç aşamalı alarm seviyesi var. Sarı alarm seviyesi, askeri birliklere ve personele saldırı olasılığının yükseldiğini de gösteriyor. 
     
     Bazı illerde çarşı izinleri iptal 
     Talimatta, bölgedeki askeri birliklerin güvenlik önlemlerini artırmaları, 24 saat operasyona hazır tim bulundurmaları, görev bölgelerinde meydana gelecek olası saldırılara karşı teyakkuzda olmaları isteniyor. 
     Emir sonrasında bölgedeki kritik iller olan Diyarbakır, Van, Bitlis, Hakkari, Tunceli ve Şırnak'ta erlere haftasonu verilen çarşı izinleri de iptal edildi. 
     Örgütün eylemlere yeniden başlaması nedeniyle, sınır bölgelerindeki karakolların personel ve malzeme eksiklikleri de giderildi. 
     
</TEXT>
</DOC>
