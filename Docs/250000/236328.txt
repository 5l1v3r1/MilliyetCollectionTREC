<DOC>
<DOCNO> 236328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/dunya/dun02.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumları tanıma süreci Dublin'de bugün başlıyor 
</HEADLINE>
<TEXT>


UTKU ÇAKIRÖZER Dublin 


Türkiye'nin, 1974 Barış Harek tı'ndan bu yana diplomatik ilişki kurmadığı Güney Kıbrıs Rum Yönetimi'ni tanımasıyla sonuçlanacak "sancılı" takvim bugün başlıyor. 
10 ülkenin daha AB'ye katılımı nedeniyle bugün İrlanda'nın başkenti Dublin'de tören düzenlenecek. Her ülkenin bayrağı çekilirken, milli marşı da çalınacak. Başbakan Recep Tayyip Erdoğan, Güney Kıbrıs Rum Yönetimi'nin, "Kıbrıs Cumhuriyeti" adıyla ve Ada'nın tamamının temsilcisi olarak AB'ye girişini simgeleyen bayrak törenini izlemek durumunda kalacak. Akşam yemeği, Güney Kıbrıs'la Türkiye'nin AB platformunda bir araya geleceği ilk buluşma olacak. 
Türkiye, Rum Yönetimi'ni en geç yıl sonuna kadar tanımak zorunda. Aralıkta yapılacak AB zirvesinde, Türkiye'nin tam üyelik müzakerelerine başlayıp başlamamasıyla ilgili kritik oylamada Rumlar da diğer 24 üye ile birlikte oy kullanacak. Ankara'nın, kararı veto etmemesi için, yedi ay içinde Rum Yönetimi'ni resmen tanıması kaçınılmaz olacak. 




</TEXT>
</DOC>
