<DOC>
<DOCNO> 248981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/soneko17.html </URL>
<DATE> 2004/06/18/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Dünya Bankası'ndan Türkiye'ye 1 milyar dolarlık kredi... 
</HEADLINE>
<TEXT>

     Dünya Bankası Yönetim Kurulu, Türkiye'ye 1 milyar dolarlık üçüncü program amaçlı mali ve kamu sektörü yapısal uyum kredisi PFPSAL III verilmesini onayladı. 
     Bu arada kredi anlaşması, Hazine Müşteşarlığı ve Dünya Bankası yetkilileri arasında bugün imzalandı. 
     Hazine'den yapılan açıklamaya göre, PFPSAL III kredisinin 500 milyon dolarlık ilk diliminin Haziran sonunda, 500 milyon dolarlık ikinci diliminin ise yılsonuna doğru kullanılması bekleniyor. 
     Dünya Bankası'ndan yapılan açıklamada ise PFPSAL III'ün temel amacı, Türk Hükümetinin 2004 yılı mali ve kamu sektörü reform programındaki öncelikleri desteklemek ve bu bağlamda sosyal programlara yeterli mali destek ayrılması ve program hedeflerinin daha doğru seçilmesini sağlamak olarak belirtildi. 
     Finans sektöründeki temel reformun öncelikleri de, ''bankacılık sektörü için düzenleyici çerçevenin güçlendirilmesi, BDDK ve TMSF'nin kurumsal kapasitesini artırılması, kamu bankaları özelleştirmeye hazırlık olması bakımından yeniden yapılandırılması, ve icra, iflas yasası ve buna ilişkin uygulama rejimini iyileştirilmesi'' olarak sıralandı Açıklamada, kamu sektöründeki temel reform öncelikleri ise şöyle belirtildi 
     ''Sürdürülebilir bir mali uyum programına yönelik yapısal mali politikaların derinleşmesi, bütçe planlama ve uygulaması, mali sorumluluk ve kamu borç yönetimini kapsayan kamu harcama yönetim reformlarının uygulanması ve kamu sektörü yönetiminini güçlendirilmesi ve Kamu Personel Rejimi Reformunun devam ettirilmesi.'' Dünya Bankası açıklamasında, sosyal harcamalar için öncelikler, 2004 bütçesinde sağlık, eğitim ve sosyal koruma için yeterli ödenek ayrılması ve sosyal korumada hedeflerin daha iyi seçilmesi olarak sıralandı. 
     
     KREDİNİN TEMEL FAYDALARI... 
     Açıklamada bu kredinin temel faydaları ise şöyle özetlendi 
     ''Sürdürülebilir büyüme ve makroekonomik istikrar şartlarının sağlanmasında hükümete destek olmak, sosyal harcamaların yeterli olması ve sosyal korumanın daha iyi hedeflenmesinin temini, bankacılık sektöründe mevcut istikrarın pekiştirilmesi ve bunun Avrupa Birliği'ne giriş sürecinde hazırlanması ve Avrupa Birliği direktiflerine ve uluslararası uygulamalara pararel olarak etkin bir yönetim teminin sağlanması.'' 
     
     DÜNYA BANKASI TÜRKİYE DİREKTÖRÜ VORKINK 
     Dünya Bankası Türkiye Direktörü Andrew Vorkink, yaptığı açıklamada, Banka Yönetim Kurulu tarafından 1 milyar dolarlık PFPSAL III kredisinin onaylanmasının, Türkiye'nin reform yolunda önemli bir adım olduğu belirtti. 
     Vorkink, krediyle desteklenen programı oluşturan unsurların bir çoğunun daha önce yürütülmeye başlandığını hatırlatırken, programı Türkiye ekonomisinin sürdürülebilir büyüme ve ekonomik istikrar kadar daha iyi sosyal korumanın sağlanması konusunda hükümet tarafından yürütülen yapısal reform çalışmalarında önemli bir unsur olarak niteledi. 
     Kredinin Dünya Bankası'nın, Türkiye'ye olan güveninin bir göstergesi olduğunu ifade eden Vorkink, PFPSAL III kredisinin hükümetin yapısal reform ile Türkiye'ye gelecek yıllarda ekonomik ve sosyal standartlarında olumlu etki yapacak hükümetin programına uluslararası desteğin bir kanıtı olduğunu bildirdi Dünya Bankası tarafından onaylanan 1 milyar dolarlık PFPSAL III kredisinin geri ödeme şartları LİBOR artı yüzde 0.50 olarak tespit edilirken, 4 yıl geri ödemesiz 17 yıl vadeli olacak. 
     
</TEXT>
</DOC>
