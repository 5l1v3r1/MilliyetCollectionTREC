<DOC>
<DOCNO> 222470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/soneko29.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Pirelli CEO'su Türk Telekom ile ilgileniyoruz 
</HEADLINE>
<TEXT>

     Pirelli CEO'su Marco Provera, Türk Telekom'un özelleştirilmesiyle ilgilendiklerini söyledi. 
     Provera, katıldığı Yatırım Danışma Konseyi toplantısına verilen arada yaptığı açıklamada, Türkiye'deki yeni yatırımlar konusuna da ilgili olduklarını vurguladı. 
     Toplantının, hükümet tarafından organize edilmesi nedeniyle 'ciddi bir toplantı' olduğuna işaret eden Provera, Türkiye ekonomisinde özellikle son iki yıldır önemli gelişmeler olduğunu belirtti. 
     Provera, ekonomik istikrarın Türkiye'yi AB'ye daha da yaklaştırdığını ifade ederken, yatırım ortamının geliştirilmesi için ise bürokratik ve idari engellerin kaldırılması gerektiğini kaydetti. 
     Provera, bugünkü toplantıda olumlu sinyaller aldıklarını sözlerine ekledi. 

     
</TEXT>
</DOC>
