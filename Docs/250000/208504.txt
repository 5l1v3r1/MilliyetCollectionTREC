<DOC>
<DOCNO> 208504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas03.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Temyiz skandalı 
</HEADLINE>
<TEXT>

   Swissotel baskını sanıkları, hem 'çete - terör' suçundan ceza almadı, hem de 'eksik ceza'ya mahk m oldu. Savcılığın, temyiz dilekçesinde ihmalleri olduğu ortaya çıktı 
      GÖKÇER TAHİNCİOĞLU Ankara 
   
   İstanbul Başsavcılığı'nın 2001'de Swissotel'i basarak 120 kişiyi 12 saat rehin alan 13 sanık hakkındaki temyiz dilekçelerinde önemli ihmalleri bulunduğu ortaya çıktı. "Hürriyeti tahdit" suçundan verilen cezaları onayan Yargıtay, sanıkların her bir rehine için ayrı ayrı bu cezaya mahk m edilmeleri gerektiğini belirtti. Ancak Yargıtay, İstanbul Başsavcılığı'nın, mahkemenin sanıklara sadece bir kez hürriyeti tahdit cezasını uygulamasına ilişkin kararını temyiz etmemesi nedeniyle bunu bozma gerekçesi yapamadı. 
   
   Silah alımından eksik ceza 
   Yargıtay, Avrasya Feribotu'nu kaçırmasıyla da gündeme gelen Muhammet Emin Tokcan'a "silah alımı" konusunda eksik ceza verildiğini ancak bunun da bozma gerekçesi yapılamadığını bildirdi. 
   İstanbul 1. Ağır Ceza Mahkemesi, "mesk n mahalde ateş etmek" ve "hürriyeti tahdit" suçlarından Tokcan'ı 11 yıl 10 ay 6 gün, Emin Taş'ı 8 yıl 20 gün, Ramazan Karabulut, Yüksek Özdemir, Ali Tokcan, Hayri Kadı, Yalçın Şahin, Bahri Demir, Atilla Kivik, Bünyamin Kivik, Hayati Ak, Mehmet Yapıcı ve Serdal Seferoğlu'nu da 3 yıl 10 ay 20'şer gün hapis cezasına mahk m etti. 
   
   Yargıtay onadı 
   Mahkeme, terör suçundan haklarında dava açılmaması eleştiri konusu olan tüm sanıkların, "cürüm işlemek için teşekkül oluşturmak" suçundan da beraatlarını kararlaştırdı. 
   Kararın İstanbul Başsavcılığı'nca temyiz edilmesi üzerine dosya Yargıtay 8. Ceza Dairesi'ne geldi. Daire, mahkemenin verdiği ceza ve beraat kararlarını onadı. 
   
   İhmal olmasa 480 yıl ceza almaları gerekti    Yargıtay, onadığı yerel mahkeme kararında TCK'nın 179. maddesinde düzenlenen "hürriyeti tahdit" suçunun sanıklar için bir kez uygulandığını, rehine sayısının fazla olmasından dolayı cezanın TCK'nın 80. maddesi uyarınca artırıma gidildiğini anımsatarak, bu durumun doğruyu yansıtmadığını belirtti. Suçun her sanık için mağdur sayısı kadar uygulanması gerektiğini vurgulayan daire, İstanbul Başsavcılığı'nın başvurusunda bu yönde temyiz bulunmadığını için konunun bozma nedeni yapılamadığını kaydetti. Daire, baskında kullanılan silahları Çeçenistan'dan getiren Tokcan'a "silahları yurtdışından ülkeye sokma" suçu yerine "silahları satın alma" suçundan işlem yapıldığını, taşıdığı silah sayısına dikkat edilmeden alt sınırdan ceza verildiğini kaydetti. TCK'ya göre, temyiz dilekçesinde belirtilmeyen hususlar, sanık aleyhine bozma gerekçesi yapılamıyor. Sanıkların, dairenin atıfta bulunduğu şekilde cezalandırıldığı takdirde, 120 rehine için yaklaşık 480 yıl cezaya çarptırılması gerekecekti. 
   
   
</TEXT>
</DOC>
