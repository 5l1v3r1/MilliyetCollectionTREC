<DOC>
<DOCNO> 231764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur02.html </URL>
<DATE> 2004/04/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Otomobille takla atarak Bozdoğan Kemeri'nin ayağına çarptılar 4 yaralı 
</HEADLINE>
<TEXT>

     Fatih'te, takla atarak Bozdoğan Kemeri'nin ayağına çarpan otomobildeki 4 kişi yaralandı. 
     AA muhabirinin aldığı bilgiye göre, Unkapanı'ndan Aksaray yönüne giden Özgür Aytekin 28 idaresindeki 34 ZH 7982 plakalı otomobil, Bozdoğan Kemeri altındaki Fatih yol ayrımında bulunan refüje çarptı. Çarpmanın etkisiyle havalanan otomobil, takla atarak Bozdoğan Kemeri'nin ayağına da çarptı. 
     Ters dönen aracın içinden çıkan sürücü Aytekin, aynı araçta bulunan Makbule Taşçı 22 , Elif Soyöz 24 ve Halime Kormanlı'yı 20 dışarı çıkardı. 
     Aracın yanında bir süre yerde yatan yaralılar, olay yerine çağrılan ambulanslarla Haseki Eğitim ve Araştırma Hastanesi'ne kaldırıldı. 
     Yaralılardan Taşçı ve Soyöz'un vücutlarında kırıklar olduğu, sürücü Aytekin ile Kormanlı'nın ise kazayı sıyrıklarla atlattığı bildirildi. 
     
</TEXT>
</DOC>
