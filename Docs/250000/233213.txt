<DOC>
<DOCNO> 233213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonspo11.html </URL>
<DATE> 2004/04/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Belçika basını Beşiktaş, Sırp futbolcu Jestroviç için girişimde bulundu 
</HEADLINE>
<TEXT>

     Belçika'nın Flamanca yayın yapan Het Nieuwslad Gazetesi'nin iddiasına göre, Beşiktaş, Anderlecht'in Sırp santrforu Nenad Jestroviç'in transferi için girişimde bulundu. 
     Gazete, Türk takımının golcü oyuncuya çok iyi bir teklif yaptığını belirterek, ''Sözleşme 3 yıllık olacak. Jestroviç, Belçika'da kazandığı paranın 2 katını Türkiye'de kazanacak'' yorumlarıyla haberi okuyucularına duyurdu. 
     Sırbistan-Karadağlı oyuncu ise transferiyle ilgili olarak, şöyle konuştu 
     ''Ben Anderlecht'ten gitmek istemiyorum. Acelem de yok. Ama hem kulübüm, hem de ben bu işten karlı çıkarsak, niye Beşiktaş'a gitmeyeyim.'' Öte yandan, Anderlecht Kulübü yetkililerinin, Jestroviç'in Belçika'nın en iyi santrforu olduğuna dikkati çekerek, ''Futbolcumuzu ucuza vermek istemiyoruz. Oyuncumuz için 4-5 milyon Euro transfer ücreti istiyoruz'' diye konuştular. 
     Bu arada, Anderlecht Kulübü'nün ticari yöneticilerinden bir kişinin bugün İstanbul'a gelerek, siyah-beyazlı kulüp yetkilileriyle transfer için görüşeceği öğrenildi. 

     
</TEXT>
</DOC>
