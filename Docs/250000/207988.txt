<DOC>
<DOCNO> 207988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/guncel/agun.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cennette kış zulmü 
</HEADLINE>
<TEXT>

   Şiddetli rüzg r ve sağanak yağış, tatil cennetlerini cehenneme çevirdi. Bodrum ve Antalya'da dev dalgalar yüzünden tekneler parçalandı, hortumlar oluştu... 
      DOĞAN HABER AJANSI 
   
   Fırtına dün Ege ve Akdeniz sahillerini vurdu. Gece yarısı başlayan şiddetli rüzg rla birlikte etkili olan sağanak yağış hayatı olumsuz etkiledi. n Şiddetli rüzg r, Antalya'nın yanı sıra Muğla'nın Bodrum ilçesinde trilyonluk zarara yol açtı. Kumbahçe Koyu'nda demirli, yaklaşık 500 milyar lira değerindeki gulet tipi "Gülpesent" adlı 24 metrelik tekne paramparça oldu. Karaya vuran dokuz metrelik bir balıkçı teknesi de zarar gördü. Torba, Gündoğan ve Yalıkavak'da toplam altı tekne battı. Dalgalar restoranların masa ve sandalyelerini denize sürükledi. Bazı semtlere 16 saat elektrik verilemedi. Köy ve beldelerde telefon hatları arızalandı. 
   
   Ankara'da okullar tatil 
   Ankara'da yoğun kar yağışı ve buzlanma nedeniyle merkez ilçeler ve bu ilçelere bağlı belde ve köylerdeki ana okulları ve ilköğretim okulları, bir gün süreyle tatil edildi.İzmir Bozyaka'da ise üç katlı bir binanın çatısındaki beş metrelik sac levha koptu. Yaklaşık 50 metre uzaklıktaki bir apartmana çarparak duran levha, dairelerin camlarının kırılmasına neden oldu. İzmir'in birçok semtinde de elektrik telleri koptu.Poyrazla oluşan büyük dalgalar Çanakkale Kordonboyu'nda dört metrelik iki balıkçı teknesini batırdı. Elektrik direkleri yıkılırken, Lapseki-Gelibolu araba vapuru seferleri yapılamadı. Gökçeada-Çanakkale ve Kabatepe-Gökçeada feribot seferleri de iptal edildi.Doğu Anadolu'da etkisini sürdüren aşırı soğuklar nedeniyle Kura Nehri dondu. Kent merkezinde boruların donması nedeniyle sekiz mahalleye su verilemedi. 
   
   Antalya'da iki hafta içinde ikinci felaket    İki hafta önce sel felaketi yaşayan Antalya, bu kez de saatteki hızı 105 kilometreye ulaşan fırtınaya teslim oldu. Kentte metrekareye 130 kg. yağmur düştü. Kent merkezinde ağaçları bile deviren şiddetli rüzg r yüzünden beş balıkçı teknesi alabora oldu. Meteorolojinin sağanak yağış uyarısı nedeniyle ilköğretim ve liseler bugün tatil edildi. Yarın için ise bugünkü hava durumuna göre karar verilecek. Şiddetli fırtınanın enerji nakil hatlarını koparması nedeniyle Antalya'nın büyük bölümüne elektrik de verilemedi. Elektrik kesintisi nedeniyle şehir şebekesine su basan pompaların bir bölümü çalışmayınca, sular da kesildi. 
   
   
</TEXT>
</DOC>
