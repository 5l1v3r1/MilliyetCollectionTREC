<DOC>
<DOCNO> 216862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/siyaset/siy02.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon 'kahraman' avına çıkıyor .. 
</HEADLINE>
<TEXT>

   TMSF, Uzan şirketlerine verdikleri hizmet karşılığı 5 yıldır tahsilat yapmayan, ancak el konulunca harekete geçen kamu kurum ve kuruluşlarının sorumluları hakkında suç duyurusunda bulunacak 
      
   Tasarruf Mevduatı Sigorta Fonu TMSF , Uzan grubundan yıllardır alacaklarını tahsil etmek için hiçbir girişimde bulunmayan, ancak yönetimin el değiştirmesinden sonra harekete geçen kamu kurum ve kuruluşlarının yöneticileri hakkında suç duyurusunda bulunacak. TMSF'nin Uzan grubuna ait şirketlerden 219'unun yönetimine el koymasının ardından, bu şirketlerin bazı kamu kurum ve kuruluşlarından aldıkları hizmetlerin parasını ödemedikleri ortaya çıktı. 
   
   'Kahramanlar' ortaya çıktı... 
   Söz konusu kuruluşlardan bazılarının, 5 yıl önceye kadar varan borçlarını ödemeyen şirketlerden alacaklarını yönetimin el değiştirmesinden sonra dava açarak haciz kararı aldırmaya çalıştıklarını vurgulayan üst düzey bir TMSF yetkilisi, şunları söyledi "Fon'un şirketlerin yönetimine el konulması kararını almasından sonra, 3 - 5 yıldır bu şirketleri serbest çalıştıran kahramanlar ortaya çıktı. Bugüne kadar şirketlerin kendilerine olan borçlarını tahsil etmek için hiçbir girişimde bulunmayan bazı kamu kurum ve kuruluşlarının sorumluları, şimdiki yönetimi ensesinden vurmaya, boğazını sıkmaya çalışıyor." 
   Aynı TMSF yetkilisi, "Bu kamu kuruluşlarının sorumluları, bugüne kadar alacaklarının tahsili için müracaat etmeyerek suç işledi. Hepsine suç duyurusunda bulunacağız" dedi. Dava açılması halinde bu yöneticiler, 1.5 ile 3 yıl arasında hapis cezası istemiyle yargılanacak. 
   
   TEDAŞ'a borç 250 trilyon 
   Telsim'in, TEDAŞ'a 2000'den beri birikmiş elektrik borcunun 250 trilyon lira olduğu bildirildi. El koyma operasyonunun ardından, Gaziantep, Eskişehir, Şanlıurfa, Samsun, Edirne, Bartın, Trabzon, Diyarbakır, Van ve Ankara'daki Uzanlar'a ait çimento fabrikalarının 10 trilyon liralık elektrik borcu için TEDAŞ'a iki aşamalı ödeme planı sundu. Uzanlar'ın vergi borçları içinse el konulmadan önce harekete geçilmişti. İstanbul Defterdarlığı, Telsim'in 286 trilyon liralık vergi borcu için ihtiyati tedbir kararı aldırdı. Defterdarlık İmar Bankası'nın 813 trilyon stopaj borcu için de gecikme faizi ve üç kat cezasıyla birlikte 6.5 katrilyon liralık ihtiyati tedbir koydurdu. 
   
   Çiftlikteki villara baskın 
   Uzanlar''''ın malvarlıklarına el konulması ve icra çalışmaları dün de Sakarya''''da sürdü. Ailenin Pamukova ilçesi Bakacak köyü sınırlarındaki çiftliğine gelen TMSF ve Mali Şube görevlileri, Cem ve Hakan Uzan''''ın villalarında arama yaptı. Hakan Uzan''''a ait olduğu belirtilen villada ortaya çıkarılan gizli bir bölmede çok sayıda şarap, viski ve çikolata bulundu. Yediemine teslim edilen 2 Hummer cip, 1 Mercedes, 2 kamyon ve 2 arazi aracına da haciz işlemi uygulandığı belirtildi. n SAKARYA DHA 
   
   Ele geçen mallar 
   İstanbul Emniyet Müdür Yardımcısı Halil Yılmaz, Uzanlar'a yönelik aramalarda ele geçirilen eşya ve dokümanları açıkladı 
   Büyükdere Caddesi Gazeteciler Sitesi 143 numaradaki Telsim'e ait depoda çok sayıda oto yedek parçayı alarak gizleyen şirket çalışanı 4 kişi 18 Şubat'ta yakalandı. 
   Çubuklu Sazak Villaları A 2 sayılı villada 19 Şubat'taki aramada havuzdaki depoda 1130 koli içinde 3 milyon 897 bin adet kullanıma hazır Telsim kontör kartları bulundu. Villada çalışma izni olmayan 2 yabancı uyruklu kadının saklandıkları görüldü. 
   Kirazlıbağlar Sokak No 20 Yeniköy Sarıyer adresindeki villada 20 Şubat'taki aramada, 3348 adet şarap ve şampanya haczedildi. 
   Çubuklu Sazak Villaları Beyaz Köşk, Beykoz adresinde önceki gün yapılan aramada, 15 adet tabloya el konularak TMSF'ye teslim edildi. 
   Bu arada, mallarına el konulmaya başlayınca Rumeli Holding Konukevi levhası konulan Cem Uzan'ın villasına şimdi de "Genç Parti Bölge Seçim Koordinasyon Merkezi" yazılı k ğıtlar asıldı. 
   
   Maliye Telsim Uzan'ın değil    NEDİM ŞENER 

   Evinde bulunan kontör kartları için "Telsim benim malım, istediğim yerde muhafaza ederim" diyen Cem Uzan'ın, şirketle ilgisinin olmadığı belirlendi 
   Çubuklu'daki evine yapılan baskında bulunan 3 milyon 897 bin adet kontör kartı için "Telsim bana ait bir şirket. Malımı istediğim yerde, istediğim şekilde muhafaza ederim" diyen GP lideri Cem Uzan'ın, şirketin ortağı ve yönetim kurulu üyesi olmadığı ortaya çıktı. 
   İmar Bankası'na 3 Temmuz 2003'te el konmasının ardından hızla şirketlerin yönetiminden istifa edenler arasında bulunan Cem Uzan, Telsim'in yönetiminden 24 Temmuz 2003'te ayrıldı. Telsim'de k ğıt üzerinde ortaklığı da bulunmayan Uzan, son olarak da 25 Aralık 2002'deki genel kurulda 3 yıllığına seçildiği yönetim kurulu üyeliğinden istifa etti. Yerine ise Aziz Sertaç Akyüzyol seçildi. Hakan Uzan da Temmuz 2003'te Telsim'in yönetiminden ayrıldı. 
   Bulunan kontör kartlarını 'mal kaçırma' olarak değerlendiren Maliye yetkilileri şöyle dedi "Türk Ticaret Kanunu gereği, şirket hakkında tasarrufta bulunma hakkı yönetim kurulu üyelerine ait. Uzan, üyelikten istifa ettiğine göre Telsim ile ilgili olarak bir tasarrufta bulunamaz. Savcıların mal kaçırma suçundan dolayı işlem yapması gerekmektedir." 
   
   İşte Telsim'in hissedarları Standart Telekomünikasyon A tipi yüzde 36.0 Standart Telekomünikasyon B tipi yüzde 30.4 Pamukova Telekomünikasyon A tipi yüzde 0.33 Rumeli Tel. Sistemleri B tipi yüzde 24.5 Rumeli Holding B tipi yüzde 7.3 Rumeli Elektrik B tipi yüzde 0.87 Detecon B tipi yüzde 0.43 
   
   Yönetim Kurulu Üyeleri 
   Enis Zaimoğlu Yönetim Kurulu Başkanı 
   Sedat Hayran Yönetim Kurulu Başkanı Vekili 
   Çağdaş Ergin Yönetim Kurulu Üyesi 
   Aziz Sertaç Akyüzyol Yönetim Kurulu Üyesi 
   Hasan Pilav Yönetim Kurulu Üyesi 27.07.2003'den itibaren. 
   
   Kayınvalidenin evi de arandı    ERDAL KILINÇ İstanbul 

   İmar Bankası soruşturması kapsamında gıyabi tutuklama kararıyla aranan Hakan Uzan'ın, kayınvalidesinin evinde de arama yapıldı. 
   Mali Şube Müdürlüğü, İmar Bankası ile Uzan grubuna ait şirketlere ait bazı bilgi ve belgelerin şarkıcı Yeşim Salkım'dan ayrıldıktan sonra Özlem Kızılkaya ile evlenen Uzan'ın kayınvalidesinin Ulus'taki evinde saklandığı ihbarı üzerine harekete geçti. Önce savcılıktan izin alan polis, daha sonra Adnan Güngör Caddesi 58 numaradaki eve giderek arama yaptı. Ancak, herhangi bir belgeye rastlanılmadığı bildirildi. 
   
   Alman Focus'tan Uzan yorumu    Boğaziçi'nin Berlusconi'leri    Alman Focus dergisi, dolandırıcılıkla suçlanan Uzan ailesiyle ilgili bir haberi "Oyun bitti" başlığıyla verdi. Derginin haberinde, "bir zamanlar dokunulmaz olarak görülen" Kemal Uzan'ın geçen yıl kardeşi Yavuz ve oğlu Hakan Uzan ile birlikte şirket binasının çatısındaki helikopterle polisten kaçtığı, savcılığın hakkında gıyabında açılacak davada toplam 145 bin yıl hapis talebinde bulunacağı, ancak 'sadece' 36 yılı hapiste geçirmek zorunda kalacağı belirtildi. "Boğaziçi'nin Berlusconi'leri" olarak nitelendirilen Uzan ailesinin lüks yatlara, Akdeniz'de bir adaya, çeşitli şirketlere ve bankaya sahip olduğuna işaret edilen haberde, "Uzan ailesinin sonunu İmar Bankası ile ilgili dolandırıcılık suçlamaları hazırladı" denildi. 
   
   
   
</TEXT>
</DOC>
