<DOC>
<DOCNO> 224063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonspo13.html </URL>
<DATE> 2004/03/20/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Konyaspor 4 - Adanaspor 1 maç bitti 
</HEADLINE>
<TEXT>

     Birinci Süper Futbol Ligi'nde Konyaspor ile Adanaspor arasında yapılan maç, ev sahibi takımın 4-1'lik üstünlüğüyle sona erdi. 
     İlk dakikadan itibaren rakibine üstünlük sağlayan Konyaspor, sahadan istediğini almayı başardı. Adanaspor ise etkili oynayan rakibi karşısında pozisyon bulmakta zorlandı. 
     4. dakikada, orta sahadan aldığı topla sol çaprazdan ceza alanına giren Altan'ın vuruşunda top az farkla üstten auta çıktı. 
     8. dakikada, Cenk'in sağ taç çizgisi yakınlarından verdiği pasla ceza alanı içinde topla buluşan Zafer Biryol, dönerek şık vurdu. Meşin yuvarlak yan ağlarda kaldı. 
     17. dakikada Sedat, ceza yayı üzerinden aşırdığı topla, ceza alanı içindeki Zafer Biryol'u buluşturdu. Kaleci ile karşı karşıya kalan Zafer Biryol, takımın 1-0 öne geçiren golü kaydetti. 
     21. dakikada, Altan'ın soldan ceza alanına girer girmez ortaladığı topla buluşan Zafer Biryol'un yarım vole vuruşunda, meşin yuvarlak üst direkten döndü. Adanaspor defansı tehlikeyi uzaklaştırdı. 
     33. dakikada, Zafer Biryol hem kendisinin hem de takımının 2. golünü attı. Bu dakikada ceza yayına yakın bir noktada, Yasin'in şutunda top defansa çarpınca ceza alanı içindeki Zafer Biryol'un önüne düştü. Kaleci ile karşı karşıya kalan Zafer Biryol, meşin yuvarlağı ağlarla buluşturdu 2-0 
     41. dakikada, kazanılan serbest vuruşu kullanan Adanasporlu Timur'un kaleye yaklaşık 30 metreden vuruşunda top yandan auta çıktı. 
     44. dakikada Cem'in soldan ortasında, Zafer Biryol ilk iki golü attığı noktada topla buluştu. Boş pozisyonda kaleci ile karşı karşıya kalan Zafer Biryol, topu filelere gönderdi 3-0 
     Maçın ilk yarısı Zafer Biryol'un golleriyle Konyaspor'un 3-0'lık üstünlüğüyle sona erdi. 
     
     İKİNCİ YARI 

     Pozisyon zenginliğinin az olduğu ikinci yarıya 3-0'lık skor avantajıyla başlayan Konyaspor daha rahat oynadı. Adanaspor ise ikinci yarıda daha atak bir futbol ortaya koymasına karşın sahadan istediğini alamadı. 
     50. dakikada Yusuf'un sağdan ortasında Konyaspor ceza alanında topa yükselen Ali Asım'ın kafa vuruşunda, top Kaleci Ali Uyanık'ta kaldı. 
     52. dakikada soldan ceza alanına giren Cem'in ceza yayına çıkardığı topa Sedat gelişine vurdu. Kaleci Serkan meşin yuvarlağı tokatlayarak güçlükle uzaklaştırdı. 
     68. dakikada Murat'ın orta alandan ceza alanına gönderdiği topa Ümit Ozan kafayla vurdu. Üst direkten dönen meşin yuvarlağı Ali Asım ağlarla buluşturdu 3-1. 
     90. dakikada Ersin'in ceza alanı içine yaptığı ortada topa yükselen Zafer Biryol, kendisinin ve takımının 4. golünü attı ve karşılaşma 4-1 Konyaspor'un galibiyetiyle bitti. 
     MAÇIN KARNESİ 
     

Stat Atatürk Hakemler Cem Deda xx, Serdar Akçaer xx, Cem Hanoğlu xx Konyaspor Ali Uyanık xxx, Yasin xx Dk. 67 Bayram xx , Zafer Biryol xxxx, Ogün xxx, Cenk xx Dk. 76 Ersin , Niyazi xxx, Altan xxx, Cem xxx, Sedat xxx Dk. 85 Tayfun , Oumar xxx, Murat Duman xx Adanaspor K.Serkan x, Timur xx, B.Serkan x Dk. 85 Umut , Gökmen x Dk. 46 Ali Asım xxx , Ercan xx, Murat xx, Sancak x, Mehmet x, Ümit Ozan xx, Vural x Dk. 69 Abdullah x , Yusuf xx Goller Dk. 17, 33, 44 ve 90 Zafer Biryol, Dk. 68 Ali Asım Sarı Kart Dk. 78 Oumar Konyaspor      

     
</TEXT>
</DOC>
