<DOC>
<DOCNO> 239119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo20.html </URL>
<DATE> 2004/05/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Denizlispor'a Fransız sponspor... 
</HEADLINE>
<TEXT>

     Denizlispor, Fransız spor giyim markası Le Coq Sportif ile 2 yıllık sponsorluk anlaşması imzaladı. 
     Ataköy Crowne Plaza Otel'de yapılan gerçekleştirilen sponsorluk imza töreninde Denizlispor Kulübü Başkanı Zafer Katrancı, Denizlispor İdari Asbaşkanı Hasan Kıbrıslıoğlu, Cankurtaran Holding Başkanı Emin Cankurtaran ve Esem Spor Genel Müdürü Turgay Polat hazır bulundu. 
     Anlaşma gereği Denizlispor, Birinci Süper Ligi 2004-2005 ve 2005-2006 futbol sezonlarında, Le Coq Sportif'in özel olarak hazırladığı formalar ile sahaya çıkacak. 
     Esem Spor Genel Müdürü Turgay Polat, Le Coq Sportif'in, Senegal ve Cezayir Milli Takımları, Fransa'dan Football Club de Nantes, Stade de Reims, İtalya'dan Udinese, Portekiz'den Vitoria de Guimaraes, İngiltere'den, Birmingam City FC, Leicester City ve bir çok kulüple sporcunun resmi sponsorluğunu yaptığını söyledi. 
     Polat, Denizlispor ve Le Coq Sportif'in ortak logoları nedeniyle birbirlerini kurumsal olarak destekleyeceklerini söyledi. 
     Denizlispor Kulübü Başkanı Zafer Katrancı ise Denizlispor'un Birinci Süper Lig'de başarılı bir grafik çizdiğini belirterek, ''Önümüzdeki sezon zirve için mücadele edeceğiz. Hedefimiz uzun süre birinciliğe oynamaktır. Denizlispor bunun hazırlıklarına bu tür anlaşmalarla devam edecektir'' dedi Bu arada Denizlispor için tasarlanan formaları Nefise Karatay, Arzu Pavlova, Duygu Ulaş ve Önder Kartal gibi ünlü mankenler tanıttı. 
     
</TEXT>
</DOC>
