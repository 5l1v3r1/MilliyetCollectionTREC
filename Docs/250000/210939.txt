<DOC>
<DOCNO> 210939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/guncel/gun07.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeditepe'ye 'İnan Kıraç Salonu' 
</HEADLINE>
<TEXT>

      İSTANBUL Milliyet 
   
   Yeditepe Üniversitesi Mütevelli Heyeti'nin aldığı kararla rektörlükteki Büyük Konferans Salonu'na törenle Mütevelli Heyeti Kurucu Üyesi İnan Kıraç'ın adı verildi. Mütevelli Heyeti Başkanı Bedrettin Dalan, Kıraç'ın İSTEK Vakfı'na ve üniversiteye büyük katkılar sağladığını söyledi. Kıraç'ın maddi ve manevi bütün gücünü üniversiteye ayırdığını belirten Dalan, "Hizmetler unutulmamalıdır. Unutulursa yeni hizmetler topluma kazandırılamaz" dedi. Kıraç da eğitimin Türkiye'nin bir numaralı sorunu olduğunu vurgulayarak, "Eğitime hizmet veren bir kişi olarak bu salona adımın verilmesi beni gururlandırdı" diye konuştu. Salonun girişine Kıraç'ın adının yazılı olduğu, salonda da resmi ve özgeçmişinin bulunduğu birer plaket konuldu. Törene, Doğan Holding Yönetim Kurulu Başkanı Aydın Doğan, üniversite öğretim üyeleri ve öğrenciler katıldı. 
   
   
   
   
</TEXT>
</DOC>
