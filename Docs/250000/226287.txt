<DOC>
<DOCNO> 226287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/yazar/theper.html </URL>
<DATE> 2004/03/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kabahat kimde 
</HEADLINE>
<TEXT>

   
   Memleketimde en bol olan şeylerden biri nedir İncir, üzümden söz etmiyorum trafik kazasından söz ediyorum. Memleketimizde trafik kazaları artık kanıksanmış olaylardan, öyle üç beş ölü olan kazalar haber olarak bize ulaşmaz, toplu ölümler haber değeri taşır. Ancak kendi fikrimi söyleyeyim, bizdeki trafik kazaları az bile. Bu şartlarda kazaları nasıl önlersiniz Kabul ediyorum eğitim önemli, eğitim şart iyi ama bu kadar başı boş bırakılmış sürücüyü ne kadar zamanda eğitirsiniz Yanıt vermek zor yani çok zaman ister. Peki bu zaman içinde millet telef mi olacak Hayır, eğitim süreci tamamlana kadar müeyyide devrede olacak. 
   Siz bazı haberlerde yazana bakmayın. Haberlerde kaza yapan sürücüye dava açıldı on yıla kadar hapsi isteniyor derler, inanmayın. Birden çok kişinin ölümüne sebep olan sürücüye dört yıl hapis cezası verilir. Bu da kusuru sekizde sekiz olanlar için. Bu kusur yarıya düşerse verilecek ceza iki sene hapistir. Bir olayda birkaç kişinin ölümüne neden olan sürücü önüne köpeğin çıktığını, köpeği ezmemek için kaza yapıp birkaç kişiyi öldürdüğünü ileri sürmüştü, bu halde sürücüye 6 8, hayali köpeğe de 2 8 kusur verilmişti. 
   Her ne kusur oranı olursa olsun, sürücüye verilen hapis cezası da paraya çevrilir, çoğunlukla bu para cezası da tecil edilir. Dolayısı ile siz on yıl hapis cezası isteniliyor sözlerine kanmayın. 
   Şimdi yeni trafik yasası hazırlanacak ve yeni cezalar getirilecekmiş. Haydi getirilsin görelim iyi güzel de trafikte işlenen suçları takip halinde iyi ve de güzeldir. Bugünkü gibi trafik kontrolü yıllardır pusu kurma gibi, radara yakalanma gibi tembel işi yapılırsa o da boşunadır, böyle biline. 
   
      
   
   
   
</TEXT>
</DOC>
