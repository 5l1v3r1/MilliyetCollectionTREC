<DOC>
<DOCNO> 216833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur50.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ardahan'da mahsur kalan yolcular kurtarıldı 
</HEADLINE>
<TEXT>

     Ardahan'da, yoğun kar yağışı ve tipi nedeniyle yolda mahsur kalan 11 kişi kurtarıldı. 
     AA muhabirinin aldığı bilgiye göre, Ardahan merkeze bağlı Çetinsu ile Kazlı Köy arasında yoğun kar yağışı ve tipi nedeniyle mahsur kalan iki yolcu minibüsü ve bir otomobilin içindeki 11 yolcuya, Köy Hizmetleri ve jandarma ekipleri yaklaşık 3 saatlik bir çalışmanın ardından ulaştı. 
     Yolcuların sağlık durumlarının iyi olduğu öğrenildi. 
     Öte yandan, yoğun kar yağışı ve tipi nedeniyle Muş'tan Erzurum istikametine gitmekte olan 3 otomobil, Varto ilçesine 22. kilometre kala yolda kaldı. 
     Otomobillerin içinde 8 kişinin bulunduğu, yolculara ulaşmak için Köy Hizmetleri ve jandarma ekiplerinin çalışma başlattığı bildirildi. 
     
</TEXT>
</DOC>
