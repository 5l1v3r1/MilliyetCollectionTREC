<DOC>
<DOCNO> 239793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur27.html </URL>
<DATE> 2004/05/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
"Gasp etmedim, mahalleye değişik erkeklerle geldiği için dövdüm" 
</HEADLINE>
<TEXT>

     Samsun'da bir genç kızı darp edip cep telefonu, ziynet eşyası ve parasını gasp ettiği iddia edilen sanık, ''Gasp etmedim, mahalleye değişik erkeklerle geldiği için dövdüm'' diye kendini savundu. 
     Samsun 2. Ağır Ceza Mahkemesi'nde görülen davada, Hacı İsmail Köyü'nde yaklaşık bir ay önce, Dudu Taşdoğan'ı 26 darp ettikten sonra cep telefonu, künye ve kolyesi ile 24 milyon lirasını gasp ettiği iddiasıyla tutuklanan Serkan Köksal'ın 22 yargılanmasına devam edildi. 
     İftiraya kurban gittiğini öne süren sanık, ''Kimseyi gasp etmedim. Kendisini sürekli mahalleye arabalarla ve değişik erkeklerle gelip uygusuz hareketlerde bulunduğu için uyardım. Küfür edince de dövdüm'' diye kendini savundu. 
     Mağdur Taşdoğan ise sanığın yalan söylediğini belirterek, cezalandırılmasını istedi. 
     İfadelerin ardından, duruşma, dosyadaki eksikliklerin giderilmesi için ertelendi. 
     
</TEXT>
</DOC>
