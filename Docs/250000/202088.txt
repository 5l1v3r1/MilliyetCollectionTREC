<DOC>
<DOCNO> 202088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/dunya/adun.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İBRET DOLU FİNAL 
</HEADLINE>
<TEXT>

   Irak'ın devrik diktatörü Saddam'ın kaçış öyküsü, önceki akşam Tikrit yakınlarında gizlendiği bir delikte son buldu. Amerikan özel güçlerinin 'Kızıl Şafak' operasyonuyla yakalandığında, Saddam bitkin ve çaresizdi 
      NAMIK DURUKAN Tikrit 

   
   Irak'ın devrik lideri Saddam Hüseyin, ABD'nin düzenlediği "Kızıl Şafak" operasyonuyla, önceki akşam doğum yeri Tikrit yakınında bir çiftliğin bahçesinde iki metre derinliğinde bir delikte uyurken yakalandı. Bağdat'ın düştüğü 9 Nisan'dan beri kaçak olan Saddam Hüseyin'in firarı, böylece son buldu. 
   Bağdat'taki ABD kararg hında dün düzenlenen basın toplantısında, ABD'nin Irak'taki sivil yöneticisi Paul Bremer'in "Hanımlar beyler, onu yakaladık. Tiran artık bir mahk m" sözleri, salondaki basın mensupları tarafından coşkuyla alkışlandı. Saddam'ın ABD askerlerinin elinde, yorgun ve çökmüş görüntülerinin gösterildiği sırada, salonda "Kahrolsun Saddam", "Saddam'a ölüm" sloganları yükseldi, coşkuya kapılıp ağlayanlar oldu. 
   Operasyonu gerçekleştiren 4. Piyade Tümeni Komutanı Tümgeneral Ray Odierno, istihbaratın, "Saddam'a yakın bir aileden geldiğini" söyledi. 
   
   'Kaderine teslim oldu' 
   Tikrit'in 15 kilometre güneyindeki El Dora kasabasında, El Hadra bahçelerinde önceki akşam Amerikan 4. Piyade Tümeni ve özel birliklerden 600 asker, tek kurşun atmadan Saddam Hüseyin'i yakaladı. Bağdat'ta dün düzenlenen basın toplantısında, Irak'taki ABD güçlerinin komutanı Korgeneral Ricardo Sanchez, Tikrit civarında iki hedefe operasyon yaptıklarını, buralarda Saddam Hüseyin'in izini bulamayınca, operasyonu genişlettiklerini ve bir çiftlik evinin bahçesinde tespit ettikleri kamufle edilmiş deliği kazınca, Saddam'la karşılaştıklarını anlattı. 
   Askerlerin delikte buldukları kişiyi önce tanıyamadıkları, kim olduğunu sorunca, "Ben Saddam Hüseyin" yanıtını aldıkları belirtildi. İki metre derinliğinde, bir kişinin ancak sığabileceği genişlikteki delikten çıkardıkları Saddam Hüseyin'i güvenli bir bölgeye götürdüklerini söyleyen Sanchez, "Saddam direnmedi, yorgundu ve kaderine teslim olmuştu. Bizimle işbirliği yaptı, konuşkandı" dedi. 
   
      'Fare gibi yakaladık' 
   Tümgeneral Ray Odierno ise, "Askerler kendisini delikten çekince Saddam sersemledi. Yanında tabanca vardı ama direnmedi. Fare gibi yakalandı" dedi. Saddam'ın, yakalandığı deliğin birkaç metre uzağındaki iki odalı küçük kulübede yaşadığı tespit edildi. 
   Saddam Hüseyin'in saklandığı çiftlik evinde yapılan aramada, iki Iraklı yakalandı, iki Kalaşnikov marka tüfek ve 750 bin ABD doları bulundu. Saddam Hüseyin'in kimliği, yapılan DNA testiyle kesinleşti, devrik liderin kimliğinin tespitine, 7 aydır tutuklu bulunan eski başbakan yardımcısı Tarık Aziz de yardım etti. Gözaltındaki Saddam'ı ziyaret eden Geçici Yönetim Konseyi üyesi Adel Abdel - Mahdi, devrik lidere, insanların sevinç gösterileri yaptığını söylediklerini, Saddam'ın bunun üzerine "Onlar çeteci" dediğini, toplu mezarlara gömülen Iraklılar hatırlatılınca ise, "Onlar hırsızdı" diyerek, kendini savunduğunu söyledi. 
   ABD'de yayın yapan CBS televizyonu, Saddam'ın yakalandıktan sonra Irak dışına çıkarıldığını iddia etti. Amerikan ordusu, bu haberi yalanlarken, Irak Geçici Yönetim Konseyi üyesi Muvaffak El Rubai, Saddam Hüseyin'le Bağdat'ta görüştürüldüğünü söyledi. 
   
   Uzmanların görüşü 
   Direniş sürebilir    DIŞ HABERLER SERVİSİ 

   Birçok analist, Irak'ın devrik lideri Saddam Hüseyin'in ele geçirilmesinin rejimin düştüğü 9 Nisan'dan bu yana artarak süren direnişi tamamen zayıflatmayacağı görüşünü dile getiriyor. Bu görüşlerden bazıları şunlar 
   MUSTAFA ALANİ Kraliyet Birleşik Hizmetler Enstitüsü - Londra Eski rejime bağlı olanların yürüttüğü operasyonlarda bir azalma olacaktır ancak hik yenin tümü bu değil, çünkü savaşan tek grup onlar değil. Iraklı ve Arap mücahitler etkilenmeyecektir, hatta onların sayısı artabilir. Çünkü Saddam taraftarı olarak etiketlenmek istemeyenler, şimdi daha milliyetçi bir doğrultuda direnişe katılabilirler. Amerikalılar için, yıllar süren başarısız Usame bin Ladin avından sonra, bu bir propaganda darbesidir. Bu aynı zamanda bir istihbarat ödülüdür çünkü ondan direnen hücreler hakkında bilgi alabilirler. TOBY DODGE Warwick Üniversitesi ve Uluslararası Stratejik Araştırmalar Enstitüsü - İngiltere Direniş Saddam'ın kontrolü ve etkisi olmadan büyüdü. Saddam Hüseyin ile gerek stratejik gerekse mali bağı olmayan 15 ila 30 örgüt var. Ülkesinde seçim kampanyasıyla yüzleşmek zorunda kalan ABD Başkanı George W. Bush'un bunu bir zafer olarak tanımlayıp, Irak'tan çekilmesiyse hem Irak için hem de Ortadoğu için bir felaket olur.SIR TIMOTHY GARDEN Kings College ve Kraliyet Uluslararası İlişkiler Enstitüsü - Londra Bu, ABD önderliğindeki güçler için bir moral patlaması olacak, aynı zamanda Geçici Yönetim Konseyi'ne duyulan güveni artıracak. ABDÜL MONEM SAİD El Ahram Politik ve Stratejik Çalışmalar Merkezi Yönetmeni Bu, birçok Iraklı'nın aklındaki Saddam'ın dönüşü fikrini yok etti. Zafer kazanan biri olarak Bush'un yeniden seçilme şansına büyük katkısı oldu. Daha da önemlisi bu, Amerikalılara, yeteri kadar kararlı olurlarsa sonunda zafer kazanabileceklerini gösterdi. Arap dünyasındaysa çoğu için Saddam'ın yakalanmasıyla değişen bir şey olmayacak, çünkü insanlar ondan zaten nefret ediyor ve işgal de sürecek. 
   
   Türk basınında Milliyet farkı 
   Dünyaya Milliyet muhabiri duyurdu    ANKARA Milliyet 

   Dünya, devrik diktatör Saddam Hüseyin'in yakalandığı haberini Milliyet Gazetesi Muhabiri Namık Durukan'ın CNN Türk aracılığıyla yaptığı yayınla öğrendi. Irak savaşı süresince bölgeden gelişmeleri bildiren Durukan, dün saat 10.30'da Saddam Hüseyin'in yakalandığı haberini aldı. CNN Türk aracılığıyla Saddam'ın yakalandığını bildiren Durukan'ın haberinin ardından 40 dakika sonra Irak Kürdistan Yurtseverler Birliği IKYB lideri Celal Talabani olayı doğruladı. Dünyadaki uluslararası yayın kuruluşları da, Talabani'nin açıklamalarının ardından Saddam'ın yakalandığını duyurabildi. 
   Durukan, Saddam'ın yakalandığı haberini nasıl öğrendiğini şu sözlerle anlattı 
   "Kerkük'ün ABD'li sorumlusu William Mayville'le görüşmek için Erbil'den Kerkük'e doğru araçla seyir halindeydik. Altınköprü ilçesinden geçerken, çok sayıda silah sesi duyduk. Bölgede çatışma olduğu düşüncesiyle kontrol noktasına geldik. Kontrol noktasındaki peşmergelerin havaya ateş açtığını görünce olayın nedenini sorduk. Onlar da bize Saddam'ın yakalandığını, sevinç gösterileri yaptıklarını söyledi." 
   
   
</TEXT>
</DOC>
