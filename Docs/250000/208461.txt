<DOC>
<DOCNO> 208461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/guncel/gun90.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   
   Takıntılar No 23    SerinDuruş ve ShockHabercilerden gelen takıntılara devam 
   Dişiniz hava alınca ağrıdığında sık sık ağzınızı açmak suretiyle "bakalım bu sefer de ağrıyacak mı " diye denemeler yapar mısınız Ağrı bir öncekinden daha hafifse "bir terslik olmalı" diyerek havayı daha şiddetli içinize çeker misiniz, "derin zonklamayı" hissedince rahatlar ve yaptığınız işin ne kadar anlamsız olduğunu düşünür müsünüz Çok saçma olduğunu bildiğiniz halde, büyük alışveriş merkezi veya marketlerde "hoş geldiniz" diyen güvenlik görevlilerine "hoş bulduk" der misiniz "Şeytan kulağına kurşun" dedikten sora 3 defa vurayım derken yanlışlıkla 4 defa vurunca, artan 1'i de 3'e tamamlamak için 2 defa daha vurup bir defa daha "şeytan kulağına kurşun" der misiniz Ardından bu üçleme serisini de 3'e tamamlamak için bir kez daha "şeytan kulağına kurşun" deyip 3 kere daha tahtaya vurur musunuz Şeffaf çakmaklarda iki bölme varsa, bu iki bölüm arasında gazı bir o tarafa bir bu tarafa geçirerek her iki bölümde gaz miktarını eşitlemeye çalışır mısınız Daha sonra -eğer gaz tek bir tarafa sığacak kadar azsa- hortumun uzandığı bölmeyi tamamen boşaltıp çakmağı yakarak alevin ne kadar dayanacağını test eder misiniz Herhangi bir ortamda "sağlam" olduğunu kafanızda test edip onayladığınız bir espriyi uygulamaya geçirip hüsrana uğradığınızda mizah anlayışınızdan şüphe duyar mısınız Otobüste oturduğunuz koltukta sizden önce oturan kişinin bıraktığı sıcaklıktan rahatsız olur musunuz o Filmlerin mutlu sonlarında veya karakterlerin gülümsediği sevinçli anlarında kendinizi gülümserken yakaladığınızda "bana ne oluyor " diye kendi kendinize söylenir misiniz Bir filmde kahramanlar olayla ilgili sizin bildiğiniz bir şeyi bilmiyorlarsa sinir olur musunuz Hatta film böyle bir konu üzerine kuruluysa sıkıntıdan patlayacak gibi olup direkt televizyonu kapatır mısınız Sokaktaki çöp konteynerine içinden bir kedinin yüzünüze atlaması korkusuyla yaklaşarak çöpü uzaktan atmaya ve bunu çaktırmamaya özen gösterir misiniz Otobüste başka boş yerler varken yeni binen karşı cinsten biri yanınıza oturduğunda sizi beğendiğini düşünüp kendinizle gurur duyar mısınız Başka birinin yanına oturursa kendinizdeki eksiklikleri sorgular mısınız 
   
   Olaya bir de iyi yönden bakın... 
   Edward A. Murphy Murphy Yasalarının Mucidi 
   
   Türk televizyonlarında unutulmayan anlar...    Fatma Girik'in "Söz Fato'da" programının bir tanıtımında "Bu hafta Söz Fato'da olay var " denmesi ve bu yazının ekrana "dan " diye vurulması, ertesi hafta "ŞOK " programında bu tanıtımın dakikalarca irdelenmesi ve tanıtım yanlış yapıldığının halka duyurulması. Programın adının "Söz Fato'da" olduğunun programı yapanlara hatırlatılması ve tanıtımdaki metnin doğru halinin "Bu hafta "Söz Fato'da'da olay var " diye hatırlatılması... Kaynak Bizzat biz Can Tanrıyar'ın Fenerbahçe şampiyon olduğunda Fenerli futbolcular tarafından Boğazda tekneden atılması ve Ali Şen'in "Sevgili Zan gel, Zan gel .." deyip dalga geçtikten sonra onu şaka yollu sağlam bi tokatlaması...Tek kanal zamanında Trt'nin o zamanların ünlü dans gurubu ''Lamabada''yı getirtmesi fakat gösteri sırasında dansçı kızların eteklerinin kısa olması dolayısıyla hepsine renkli kalın külotlu çorap giydirilmesi...Necmettin Erbakan'ın Refah Partisi Grubunda konuşmasını yaparken hakkındaki ortaya atılan kasetlerle ilgili olarak "Bunlar fotomontajlardır, bunlar Televolelerdir .." diye kendini savunmaya çalışması...Bir milli maçta Ünal ın burnunu temizledikten sonra koca bir sümüğün burnunun üstünde kalması ve bir kameranın bu olayı zoom'layarak detaya girmesi... 
   Devam edecek .. 
   
   Yüce Düşünür 
   "Ben centilmene centilmen demem centilmen centilmen gibi konuşmayınca..." b b 
</TEXT>
</DOC>
