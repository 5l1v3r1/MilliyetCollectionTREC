<DOC>
<DOCNO> 212507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/tv/ekran.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
H l en iyilerden 
</HEADLINE>
<TEXT>

   Köyden kente göç temalı Lütfi Ömer Akad üçlemesinin ilk filmi "Gelin", sinemamızın en iyi on filmi arasında dokuzuncu sırada 
      ALİN TAŞÇIYAN 

   
   Lütfi Ömer Akad'ın "Gelin"i çevrildiği 1973'te sinema yazarları tarafından yılın en iyi filmi seçildi. Aradan otuz yıl geçtikten sonra Ankara Sinema Derneği'nin sinema yazarı ve sinemacı 328 kişi arasında yaptığı En İyi On Türk Filmi Anketi sonucu, "Gelin" dokuzuncu sırada yer aldı. Sinemamızın büyük ustasının köyden kente göçü, sonuçlarını, yarattığı sorunları ve göçmenleri ele aldığı üçlemenin ilk filmi olan "Gelin" diğerleri "Düğün" ve "Diyet" günceli yakalarken zamanını geleceğe aktarabilen klasiklerden biri olarak sinema tarihine geçti. 
   
   Yozgat'tan İstanbul'a göç 
   Taşrada artık geçim olanağı bulamadığı için Yozgat'tan İstanbul'a göç eden, kentin varoşlarında bir gecekonduya yerleşen ve bir bakkal dükkanı açan büyük ailenin değişimi "Gelin"in konusunu oluşturur. Ailenin yaşlı reisi ticarete atılınca kendi küçük dünyasında bir para hırsına kapılır. Oğlu çareyi bir fabrikada işçi olarak çalışmakta bulur. Gençlerin kente uyum sağlama çabasına, kentin kıyısında taşralı kalmakta direnen yaşlılar engel oluşturur. Yaşlı reisin hasta torununu masraflı olduğu için hastaneye götürmemekte direnmesine oğlanın annesinin yakarışları bile etki etmeyince göç trajedisi kaçınılmaz hale gelir. 
   
   Deneyimli oyuncular var 
   Teröre kurban verdiğimiz usta oyuncu Kerem Yılmazer ve Hülya Koçyiğit'in yanı sıra Ali Şen ve Aliye Rona'nın başı çektiği çok deneyimli oyunculardan oluşan bir kadronun rol aldığı "Gelin", sadece toplumsal gerçekçi içeriğiyle değil, olgunluk dönemindeki Akad'ın ince hesaplanmış kurgusu ve mekanı doğru değerlendiren sinematografisi ile de övgüye değer. 
   KANAL 7 00.15 
   
   
   Bir avuç elmas için    "Wanda Adında Bir Balık" oyunculuğu ve mizahıyla sudan çıkmamayı beceriyor 
   Seksenlerin en sevilen komedilerinden biri "Wanda Adında Bir Balık". Fettan kadın Wanda'nın başı çektiği elmas hırsızı çetesi içindeki hesaplaşmayı konu alan filmin senaristi "Monty Python"ın yaratıcılarından John Cleese. Yönetmeni ise Ealing Stüdyosu komedilerine imza atan Charles Crichton. 
   Cleese'in politik doğruculuktan tümüyle uzak mizahı başta hayvanseverler olmak üzere birçok kişiyi rahatsız edebilir ama Türkiye'de gösterildiğinde salonlardan gülerek çıkmayan pek az kişi vardı. Tüm oyuncuları çok başarılı ama Kevin Kline, Nietszche okuyan psikopat rolüyle En İyi Yardımcı Erkek Oyuncu Oscar'ını kaptı. 
   CNBC-e 22.00 
   
   
   Bayram klasikleri    Bu bayram da ekranda fazla "özel eğlence" yok. Pazar şovları "bayram özel" bölümleriyle karşınızda 
   Eğlence Zamanı Faruk K.'nın sunduğu programa Mustafa Keser, TRT'nin halk müziği sanatçıları Arzu Kuş, Semra Algül, Emine Ata ve Kartal Halk Eğitim Merkezi Topluluğu katılıyor. TRT 1 15.30 
   Yedisi Bir Yerde Bu bayram belki de en "özel" programı. Şoray Uzun'un sunacağı şovda Kanal 7'de program yapan Bülent Serttaş, Nur Ertürk, Sümer Ezgü, Latif Doğan türküleriyle, İbrahim Sadri ve Uğur Arslan da şiirlerle karşınızda. KANAL 7 20.45 
   Şahane Bayram Kanal D'nin "klasik" halini alan şov programı "Şahane Pazar" yine bayrama uyarlandı. Canlı yayınlanacak programda Süheyl ve Behzat Uygur yine ünlü konuklarını yarıştıracak. KANAL D 21.20 
   Şarkıların Sultanı Muazzez Ersoy'un her pazar yayınlanan programı da bayram özel bölümüyle ekrana gelecek. Konuklar Ferdi Tayfur, Adnan Şenses, Kamuran Akkor, Metin Şentürk, Dilber Ay ve Ayşe Mine. TGRT 21.30 
   TSM Konseri-Bayram Özel Bir "klasik" de TRT'den... Türk sanat müziği tutkunlarının aradıklarını fazlasıyla bulabileceği programda, TRT'nin Ankara, İstanbul ve İzmir Radyoları ses ve saz sanatçılarından şarkılar dinleyeceksiniz. TRT 1 21.50 
   
   
   Alternatif arayanlara    Gezelim Görelim Yıllardır Anadolu'yu adım adım dolaşan Nuray Yılmaz, bayram boyunca her gün başka bir beldeden seslenecek. Bugünkü durak, Kastamonu'ya bağlı Küre ilçesi. TRT 1 13.00 
   Sihirli Annem Kanal D'nin fantastik dizisinde bayram tel şı ile Dudu'nun sihirle köpek yaptığı Taci'nin eski haline dönmeye başlamasının sevinci bir arada yaşanıyor. KANAL D 19.50 
   Sır Kapısı STV'nin son dönemde reyting sıralamalarında hızla yükselen programını Reha Yeprem sunuyor. Mistisizmle alacakanlık öyküleri arasında salınan programda bu gece üç öykü anlatılıyor. SAMANYOLU 21.15 
   
   
</TEXT>
</DOC>
