<DOC>
<DOCNO> 228087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonyas23.html </URL>
<DATE> 2004/04/02/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Sansasyonel yazar Fallaci'den yeni kitap Aklın Gücü 
</HEADLINE>
<TEXT>

     ABD'nin New York kentinde yaşayan İtalyan gazeteci-yazar Oriana Fallaci'nin yeni kitabı ''La Forza della Ragione'' Aklın Gücü çıktı. 
     11 Eylül saldırılarından sonra çıkardığı ''The Rage and the Pride'' Öfke ve Onur adlı kitabı, Müslümanlara karşı düşmanlık duygularını körüklediği gerekçesiyle eleştirilen eski savaş muhabirinin yeni kitabı, haftalık Panorama dergisine göre, ''aynı üslupta''. 
     Derginin, ''Oriana'nın dönüşü'' başlığıyla verdiği habere göre, ''Madrid'deki terör kurbanlarına ithaf edilen kitabında Fallaci, Müslümanlar karşısında harekete geçmemekle suçladığı Avrupa'nın bu gidişle Arabistanlaşacağını '' savunuyor. 
     Haberde, ''Fallaci'nin AB ve BM'yi İslam tehlikesine karşı duyarsız davranmakla suçladığı, fazlasıyla teslimiyetçi tavır içinde olduğunu belirttiği Katolik kilisesini de İslam'a karşı harekete geçmeye çağırdığı'' belirtildi. 
     Habere göre, ''Fallaci, göçmenlere yerel ve mümkünse genel seçimlerde oy hakkı tanınması gerektiğini savunan Avrupa Komisyonu Başkanı Romano Prodi'yi de eleştiriyor ve böyle bir hakkın tanınmasının, anayasanın ihlali olacağını'' savunuyor. 
     
</TEXT>
</DOC>
