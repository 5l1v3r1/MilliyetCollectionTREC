<DOC>
<DOCNO> 225600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur24.html </URL>
<DATE> 2004/03/25/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Tahsilata geldiler, polis kaçırdılar .. 
</HEADLINE>
<TEXT>

     Denizli'ye tahsilat için gelen 3 kişi, kendilerini karakola götürmek isteyen polis memurunu kaçırınca yakalandı. 
     Alınan bilgiye göre, Hüseyin D. 35 , geçen yıl ayrıldığı ortağı Önder K'dan 35 alacağını tahsil edemeyince, kendisini üsteğmen olarak tanıtan Suat Ç'den 28 yardım istedi. 
     Hüseyin D. ile 5 milyar liraya anlaşan Suat Ç, yanına Birol K. 20 ve Ahmet Y'yi 19 alarak, tahsilat için Denizli'ye geldi. Ancak bu kişiye uğramadan önce Atatürk Caddesi'nde Mehmet Y. isimli kişiye gidip, bir başka alacak-verecek anlaşmazlığının tahsilatını yapmak istediler. 
     Mehmet Y'nin 155'i araması üzerine olay yerine gelen polis ekibi, şikayet nedeniyle Suat Ç, Birol K. ve Ahmet Y'yi karakola götürmek istedi. 
     Polis memuru Fatih Çelik, Merkez Polis Amirliği'ne gitmek üzere bu kişilere ait 20 RE 595 plakalı otomobile binerek yola çıktı. Ancak bu kişiler harekete geçerek polis memurunu etkisiz hale getirdi ve silahını, cep telefonunu, kelepçesini aldılar. 
     Kayalık Caddesi'ne geldiklerinde kendisini kaçıran kişilerin bir anlık dalgınlığından faydalanan Fatih Çelik, otomobilin kapısını açıp kendini yere attı. Bunun üzerine korkan 3 kişi hızla uzaklaşıp, Atatürk Caddesi'nde otomobili terk etti ve yaya olarak kaçtı. 
     Polisin kentte başlattığı geniş çaplı operasyon kısa sürede sonuç verdi ve saldırganlar otogar yakınında yakalanarak gözaltına alındı. Tahsilat için bu kişilerle anlaşan Hüseyin D. de yakalanarak gözaltına alındı. 
     Ayağında kırık meydana gelen ve olayı hafif sıyrıklarla atlatan polis memuru Fatih Çelik, olayla ilgili konuşmaktan kaçındı. 
     Saldırganların, Fatih Çelik'in başına tabanca dayayıp ateş etmek istedikleri, ancak silahın ateş almadığı da iddia edildi. 
     Öte yandan, Denizli Valisi Gazi Şimşek olayla ilgili soruşturmanın çok yönlü sürdürüldüğünü belirtti. 
     
</TEXT>
</DOC>
