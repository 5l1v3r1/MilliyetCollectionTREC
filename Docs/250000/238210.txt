<DOC>
<DOCNO> 238210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sontur08.html </URL>
<DATE> 2004/05/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Siirt Valisi "Terörü yeniden canlandırmak isteyenler aynı akıbete uğrar" 
</HEADLINE>
<TEXT>

     Siirt Valisi Nuri Okutan, terörü yeniden canlandırmak isteyenlerin aynı akıbete uğrayacağını söyledi. 
     Okutan, yaptığı açıklamada, birkaç gün önce Eruh İlçesi'nde alınan istihbarat bilgiler doğrultusunda gerçekleştirilen operasyonda bir teröristin ölü ele geçirildiğini hatırlattı. 
     Bu olayın ardından Çaçi Dağı'nda düzenlenen operasyonda, dün güvenlik güçleri ile bir grup terörist arasında çatışma çıktığını belirten Okutan, şöyle dedi 
     ''Operasyonda 6 terörist ölü ele geçirildi. Güvenlik güçlerimize ve verdikleri istihbari bilgilerinden dolayı vatandaşlarımıza teşekkür ediyorum. Terör nedeniyle ülkemiz uzun yıllar boyunca kötü günler yaşadı. Ancak, güvenlik güçlerimizin başarılı çalışmaları sonucunda huzur sağlandı. Bu ortamı bozmak isteyenler var. Terörü yeniden canlandırmak isteyenler aynı akıbete uğrayacaktır. Halkımızın huzurunun bozulmasına asla müsaade etmeyeceğiz.'' 
     
</TEXT>
</DOC>
