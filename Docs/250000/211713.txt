<DOC>
<DOCNO> 211713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko19.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar, baraj ve göletleri doldurdu... 
</HEADLINE>
<TEXT>

     Ege Bölgesi'nde son 10 gündür yağan yağmur baraj ve göletlerdeki su doluluk oranlarını arttırdı. 
     DSİ 21. Bölge Müdürlüğü'nden yapılan yazılı açıklamada, Müdürlüğün sorumluluk sahasındaki barajlar ve göletlerde bir önceki yıla göre doluluk oranlarında önemli derecede artış kaydedildiği bildirildi. 
     Açıklamaya göre, doluluk oranları geçen yıla göre Işıklı Gölü'nde yüzde 48'den yüzde 56'ya, Adıgüzel Barajı'nda yüzde 45'den yüzde 60'a, Kemer Barajı'nda yüzde 69'dan yüzde 79'a, Topçam Barajı'nda yüzde 'den yüzde 66'ya, Karpuzlu Yaylakavak'da yüzde 77'den yüzde 76'ya, Gökpınar Barajı'nda yüzde 69'dan yüzde 45'e, Geyik Barajı'nda yüzde 92'den yüzde 93'e, Mumcular Barajı'nda yüzde 69'dan yüzde 82, genel toplam da yüzde 'den yüzde 64'e yükseldi. 
     
     GÖLETLERDEKİ DURUM 

     DSİ 21. Bölge Müdürlüğü'nün açıklamasında, Akçaoava Göleti'nde doluluk oranının yüzde 103'e ulaştığı bildirilirken, diğer göletlerdeki doluluk oranlarının Hıdırbeyli Göleti'nde yüzde 68, Çatak Göleti'nde yüzde 100, Tavas Göleti'nde yüzde 58, Kazan Göleti'nde ise yüzde 75 olduğu genel olarak doluluk oranının yüzde 77 oranında olduğu kaydedildi. 
     
     TRAKYA'DA DURUM 

     Trakya'daki 9 barajın doluluk oranının yüzde 35 olduğu ve geçen yıla göre barajlarda daha az su bulunduğu belirtildi. 
     DSİ 11. Bölge Müdürlüğü yetkililerinden alınan bilgiye göre, toplam 635 milyon metreküp depolama hacmine sahip Süloğlu, Altınyazı, Kadıköy, Yeni Karpuzlu, Sultanköy, Kayalıköy, Kırklareli, Armağan ve Karaidemir barajlarında 222 milyon metreküp su bulunuyor. 
     Yetkililer, kar ve yağmurun geçen yıla kıyasla barajların doluluk oranında önemli rol oynamadığını belirttiler. 
     
</TEXT>
</DOC>
