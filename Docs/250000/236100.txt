<DOC>
<DOCNO> 236100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/yasam/ayas.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'The'daş gelin 
</HEADLINE>
<TEXT>


Londra'dan kalkıp Horasan'ın bir köyüne 'Dadaşlara' gelin gelen İngiliz Kelly, ikiz oğlana beş aylık hamile... 

TURGAY İPEK, İKRAM TEKMANLI DHA 

Tatile geldiği Fethiye'de tanıştığı Erzurumlu barmen Halil İbrahim Bastem'le 29 evlenen İngiliz Kelly Victoria 21 , aşçılık yaptığı Londra'yı bırakarak, Horasan'ın bir köyüne yerleşti. 
Fethiye'nin Hisarönü beldesindeki bir otelde çalışan Bastem'in dünyasını Victoria değiştirdi. İki genç, 29 Kasım 2003'te Horasan'da yapılan düğünle aşklarını perçinledi. Evinin kadını olan Victoria, Hızırilyas köyünde yaşamaya başladı. Eşiyle köyde el ele de dolaşan Victoria, günlük yaşama da uyum sağladı. Köy sakinlerinin 'Ayşe' diye çağırdığı Victoria, tandırda ekmek pişiriyor, inek sağıyor, çorap örüyor. 
Beş aylık hamile olan, ikizlerine Emre ve Emir isimlerini vereceğini belirten Victoria, "Çocuklarıma Türk adı vermemin nedeni, Türk olmamız. Doğumu, onların geleceği için İngiltere'de yapacağım" dedi. 

'Kuru ve pilava şığım' 
Çok sevdiği eşiyle ölüme bile gidebileceğini söyleyen Victoria, köydeki hayatını şöyle dile getirdi 
"Skandala dönen Sarah ve Musa'nın aşkını TV'lerden izlerken Türkiye'ye gelin gideceğimi hiç düşünemezdim. Köy ortamı, doğup büyüdüğüm Londra'dan çok farklı. Anneme inek sağdığımı, çorap ördüğümü söylediğimde çok hoşlarına gidiyor. Ailem en kısa zamanda bizleri ziyarete gelecek." 
Mesleği aşçılık olduğu için yemek yaparken güçlük çekmeyen Victoria, sözlerini şöyle bitirdi 
"En çok kuru fasulye ve pilavı seviyoruz. Türk mutfağı çok zengin ve lezzetli. Korkum, kısa sürede tombul bir gelin olmak. Tandırda pişirdiğim sıcak ekmek, ellerimle beslediğim tavukların yumurtalarını yemek ve ahıra girip sağdığım ineğin sütünü içmek bana büyük bir zevk veriyor." 
Bastem ise, tanışmalarını şöyle anlattı 
"Kelly, annesiyle tatile gelmişti. Kısa sürede büyük bir aşkla birbirimizi sevdik. Hiç uzatmadan evlenme teklif ettim. Hemen 'Evet' dedi. Annesi İngiltere'ye dönerken, Kelly kaldı. Yaz bitiminde köye döndük ve düğün yaptık. Türk vatandaşı olabilmesi için üç yılın dolmasını bekliyoruz. Çok mutlu bir yuvamız var." 



</TEXT>
</DOC>
