<DOC>
<DOCNO> 226143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo08.html </URL>
<DATE> 2004/03/27/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Akçaabat Sebatspor 1 - Konyaspor 1 maç bitti 
</HEADLINE>
<TEXT>

     Birinci Süper Futbol Ligi'nde Akçaabat Sebatspor ile Konyaspor, 1-1 berabere kaldı. 
     1. dakikada Erman Özgür'ün sağdan ortasında, ceza alanı içinde iyi yükselen Sedat'ın kafa vuruşunda, top yandan auta gitti. 
     21. dakikada Sedat'ın ara pasında sağ çaprazdan ceza alanına giren Muzaffer'in kaleci Ali Uyanık ile karşı karşıya kaldığı pozisyondaki şutunda, top Ali Uyanık'ın dizine çarparak oyun alanına döndü. 
     24. dakikada Muzaffer'in pasında ceza alanının hemen gerisinde topla buluşan Selahattin'in sert vuruşunda, top üstten auta gitti. 
     34. dakikada Altan'ın sağdan ortasında, ceza alanı içindeki Zafer Biryol'un kafa vuruşunda, top üstten auta gitti. 
     40. dakikada Konyaspor mutlak bir gol kaçırdı. Bu dakikada, Cem'in arapasında Akçaabat Sebatspor savunmasının ofsayt sanarak durakladığı bir anda, topla buluşarak ceza alanı içinde kaleci Metin Aktaş ile karşı karşıya kalan Zafer Biryol'un vuruşunda, kaleci meşin yuvarlağı ayaklarıyla çıkarmayı başardı. 
     Karşılaşmanın kalan dakikalarında, iki takımın da gol çabaları sonuç vermeyince, ilk yarı 0-0'lık skorla sona erdi. 
     
     İKİNCİ YARI 

     46. dakikada Orhan'ın arapasında bir anda ceza alanı içinde kaleciyle karşı karşıya kalan Muzaffer, yerden bir vuruşla topu filelere gönderdi 1-0 
     68. dakikada Muzaffer'in ara pasında kaleci Ali Uyanık ile karşı karşıya kalan Abdurrahman'ın şutunda, top açıyı daraltan Ali Uyanık'a çarparak kornere çıktı. 
     69. dakikada Murat Duman'ın ceza alanı dışından sert şutunda kaleci Metin Aktaş, parmaklarının ucuyla topu kornere çeldi. 
     71. dakikada Muzaffer'in pasında ceza yayı üzerinde topla buluşan Orhan'ın şutunda, kaleci Ali Uyanık, topu kornere çelmeyi başardı. 
     79. dakikada Altan'ın pasında ceza alanı içinde topla buluşan Tayfun'un sert şutunda, meşin yuvarlak üst direğin içine, ardından da yere çarparak yükseklik kazandı. Daha sonra Metin Aktaş, topun sahibi oldu. 
     83. dakikada Konyaspor eşitliği sağladı. Bu dakikada Zafer Demir'in sağdan ortasında, ceza alanı içinde Murat Duman, uygun durumda topu kafa ile filelere gönderdi 1-1 
     90. dakikada Abdurrahman'ın sağdan ortasında, ceza alanı içinde Oktay'ın kafa ile indirdiği topa Muzaffer'in gelişine vuruşunda, savunmaya çarpan top kornere çıktı. 
     Karşılaşma, 1-1'lik skorla sona erdi. 
     MAÇIN KARNESİ 
     

Stat Fatih Hakemler Ünsal Çimen xxx, Erhan Sönmez xxx, Süleyman Özay xxx Akçaabat Sebatspor Metin Aktaş xx, Abdurrahman xxx, Hamza xx, Marek xx, Sedat xx, Mehmet Yılmaz xx, Semavi xx, Muzaffer xxx, Erman Özgür xx, Selahattin xx Dk. 65 Oktay x , Sumiala x Dk. 46 Orhan xx Konyaspor Ali Uyanık xx, Murat Duman xxx, Ömer xx, Oumar xxx, Niyazi x Dk. 61 Zafer Demir xx , Yasin xx, Sedat xx, Cem xx, Altan xx, Zafer Biryol xx, Cenk x Dk. 68 Tayfun xx Gol Dk. 46 Muzaffer, Dk. 83 Murat Duman Sarı Kart Dk. 8 Sedat Akçaabat Sebatspor      

     
</TEXT>
</DOC>
