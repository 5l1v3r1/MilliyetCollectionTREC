<DOC>
<DOCNO> 217235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur15.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gemlik Belediye Başkanı'nın maaşı ve mal varlığına haciz kondu 
</HEADLINE>
<TEXT>

     Bursa'nın Gemlik İlçesi Belediye Başkanı Mehmet Turgut'un maaşı ve mal varlığına, 471 milyar liralık borcundan dolayı haciz konulduğu bildirildi. 
     AK Parti'den Belediye Başkan Adayı olan Mehmet Turgut hakkında, ilçede kat karşılığı inşaat yapan müteahhit Bekir Çakır'a olan 471 milyar liralık borucunu ödemediği gerekçesiyle Bursa 9. İcra Müdürlüğü'nce haciz işlemi başlatıldı. 
     Haciz memurları tarafından Belediye Başkanı Turgut'un mal varlığının tespitinin yapıldığı, başkanlık maaşına da haciz konulduğu öğrenildi. 
     Gemlik Belediye Başkanı Mehmet Turgut ise konuya ilişkin soruları yanıtsız bırakarak, ''Bana belediye başkan adaylığıma ilgili sorular sorun. Bu konuda konuşmak istemiyorum'' dedi. 
     
</TEXT>
</DOC>
