<DOC>
<DOCNO> 217367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun02.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fas 6.5'la sallandı 20 ölü, 40 yaralı 
</HEADLINE>
<TEXT>

     Fas'ın kuzey kıyısında bugün erken saatlerde Richter ölçeğine göre 6,5 büyüklüğünde deprem meydana geldi. Depremde ölenlerin sayısı 20'ye yükseldi. 
     Fas resmi haber ajansı MAP, yerel yetkililere dayanarak verdiği haberde, sahil kenti El Huseyma'nın çevresindeki köyleri vuran depremde 40 kişinin de yaralandığını belirtti. 
     Bölgeye kurtarma ekiplerinin gönderildiği kaydedildi. 
     ABD Jeoloji Araştırmaları Merkezi de depremin merkez üssünün Fas'ın Fes kentinin 160 kilometre kuzeydoğusu olduğunu açıkladı. 
     Sözcü, köyün deprem neticesinde tamamen harap olduğunu ve çok sayıda ölü bulunduğunu kaydetti. Köydeki evlerin kerpiçten yapılmasının, tahribatın artmasına yol açtığı belirtiliyor. 
     Depremin, El Huseyma'da büyük hasara yol açmadığı belirtilirken, resmi MAP ajansı, ölümlerin büyük bölümünün kent civarındaki köylerde olduğunu duyurdu. 
     Fas'ta 1960'ta meydana gelen depremde güneydeki Agadir kenti yıkılmış ve 12 bin kişi hayatını kaybetmişti. 
     
</TEXT>
</DOC>
