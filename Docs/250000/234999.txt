<DOC>
<DOCNO> 234999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur01.html </URL>
<DATE> 2004/04/26/ </DATE>
<TIME> 06.50 </TIME>
<AUTHOR>  </AUTHOR>
<HEADLINE>
Kaza sonrası sıkıştığı otomobilde itfaiye tarafından kurtarıldı 
</HEADLINE>
<TEXT>

     İzmir'in Yenişehir semtinde 1 kişi, elektrik çarpması sonucu yaşamını yitirdi. 
     Alınan bilgiye göre, Gaziler Caddesi üzerindeki süt deposu yanından hurda toplayan Ali Can Solak 37 , elektrik tellerine temas edince cereyana kapılarak yere yığıldı. Çevredeki vatandaşlarca Tepecik SSK Hastanesi'ne kaldıran Solak, yapılan müdahalelere rağmen kurtarılamadı. 
     Solak'ın hırsızlık ve yaralama suçlarından sabıkalı olduğu belirlenirken, olayla ilgili soruşturmanın sürdüğü bildirildi. 
     
     OTOMOBİLDE SIKIŞAN SÜRÜCÜ KURTARILDI 

     Alsancak'ta kullandığı taksinin direksiyon hakimiyetini kaybeden sürücü, park halindeki kamyona çarparak otomobilde sıkıştı. 
     Alınan bilgiye göre, Liman Caddesi'nden Alsancak yönüne giden Mehmet Kayacan yönetimindeki 35 T 6985 plakalı taksi, yağmur nedeniyle kayganlaşan yolda, direksiyon hakimiyetinin kaybolması sonucu park halindeki 10 TL 591 plakalı kamyona çarptı. 
     Kaza sonucu otomobilin içinde sıkışan sürücü Kayacan, olay yerine gelen İtfaiye Müdürlüğü Arama Kurtarma Sağlık AKS -110 ekiplerinin çalışmalarıyla kısa sürede sıkıştığı yerden çıkardı. 
     Ambulansla hastaneye kaldırılan Kayacan, tedavi altına alındı. 
     
</TEXT>
</DOC>
