<DOC>
<DOCNO> 231914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/yazar/asik.html </URL>
<DATE> 2004/04/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Serhoş muhabbeti 
</HEADLINE>
<TEXT>

   
   Başbakan Erdoğan'ın "Bu arkadaş dört dörtlük cahil" sözü yüzünden Mehmet Bölük'e 700 milyon lira tazminat ödemeye mahk m olduğunu dün yazmıştık... 
   Bir başka dava haberi ulaştı elimize... 
   Başbakan Erdoğan'ın 1985 yılında yaptığı meşhur Ümraniye konuşması 2001 yılında Kanal D'de yayınlanmıştı. Bu konuşmada Erdoğan eski Maliye Bakanı Vural Arıkan'la ilgili olarak 
   - O da zil zurna serhoş, ayakta duramıyor... 
   Sözlerini sarf ediyordu... Merhum Vural Arıkan'ın kardeşi Türkan Arıkan vekili Avukat Turgut Kazan tarafından açılan dava 2004 yılı ocak ayında tamamlandı. Mahkemenin 2 milyar tazminat talebini Yargıtay onayladı. 
   Başbakan Erdoğan masraflarıyla birlikte 5 milyar 800 milyon lira ödeyecek. 
   Türkan Arıkan bu paranın yarısını Türk Eğitim Vakfı'na, yarısını Mehmetçik Vakfı'na verecek... 
   Avukat Turgut Kazan dün paranın alınmasıyla ilgili icra takibi başlattıklarını söyledi... 
   Başbakan Erdoğan "serhoş", lafını hakaret amacıyla sık kullanıyor. 
   Hatırlarsanız, geçen yılbaşı gecesi Safranbolu'da ziyaret ettiği huzurevi sakinlerinin rahatsız olduğunu söyleyen gazeteciye de "Sen serhoşsun serhoş kafayla soruyorsun" diye hitap etmişti... 
   Sonuç Vakıflara anlamlı bir yardım geliyor. 
   
   Evetçi Kıbrıslı Türkler "Yes be annem" diye pankart açmışlar. Hayırcılar da "No be Annan" diye pankart açarlar artık... 
   Haldun Ertem 
   
   Dikkat buyrun barış ödüllerini hep savaşlarla dünyanın anasını ağlatmış ülkeler veriyor 
   Akif Kökçe 
   
   Laboratuvar kazığı    Doktoru vücudunda kızarıklık beliren bir dostumuzdan bazı tahliller istemiş... LDL kolesterol, HDL kolesterol, trigliserid, GOT, GPT, GGT falan... 6 kalem kan tahlili için dostumuz bir özel laboratuvara tam 108 milyon lira ödemiş... Bir sohbette durumu Almanya'da Türk Alman Sağlık Vakfı Başkanı Yaşar Bilgin'e aktardık 
   - Korkunç bir soygun, dedi... 
   Ve bize Almanya'dan özel laboratuvar fiyatlarını gönderdi... Yukarıdaki tahlillerin her biri 0,25 euro 400 bin TL ... 6 tahlilin bedeli 2 milyon 400 bin lira... Türkiye'deki fiyatın neredeyse 50'de 1'i... Üstelik Almanya'da bir laborant 4 bin euro alıyor. 
   
   AKP yalnızlaştı...    Rauf Denktaş dün TBMM'de etkili bir konuşma yaptı. Öte yandan, medyanın Genelkurmay Başkanı'nın konuşmasını hükümeti destekler bir biçime sokma çabalarına rağmen... Özkök'ün konuşması ordunun Annan Planı'na karşı olduğuna ilişkin net çizgiler taşıyordu. Cumhurbaşkanı aynı görüşte. Muhalefet partileri Annan Planı'na karşı. AKP yalnızlaşıyor. 
   İktidar partisi dua etsin de Rumlar "hayır" desin... Annan Planı yürürlüğe girerse AKP geleceğin altında ezilir... 
   
   Şey'in şey şifresi ..    "Şeyini şey ettiğimin şeyi " Meclis Başkanı Bülent Arınç'ın kendini tutamayıp ağzından dökülmesine engel olamadığı bu sözler hangi psikolojinin ifadesi Yani 
   - Neyini ney ettiğinin neyi 
   Psikolog Prof. Atalay Yörükoğlu bu sorumuza diyor ki 
   "Hatırlarsınız, Sayın Arınç Meclis Başkanı olur olmaz bir tabuyu, kamu alanlarındaki türban yasağını yıkmak istedi ancak başaramadı. Öyle anlaşılıyor ki bu olay onun içinde ukte, tatmin olmamış duygu olarak kalmış. Bütün bunları nasıl açıklar insan Ya bütün bunlardan sorumlu tuttuğu kişilere ağzına geleni söyler ya da onu yapamayınca isyanını bu şekilde ortaya koyar. Şeyini şey ettiğimin şeyi, öyle yüklü bir şifre ki, onun içine hemen hemen her şey yerleştirilebilir o sözlerde hayal kırıklığı var, öfke var, çaresizlik var, isyan var... Ettiği bu laf Sayın Arınç'ı büyük sıkıntıya soktu ama aynı zamanda aklına gelebilecek en şiddetli, çok daha vahim sonuçlar doğurabilecek türden bir tepkiyi vermekten kurtardı." 
   Peki bu tür ruh hallerinin tedavisi var mıdır, varsa nedir Söz yine Yörükoğlu'nun 
   "Tutucu, olaylardan kendisini değil karşı tarafı sorumlu tutar. O yüzden istekli olsalar bile tutuculuğun tedavisi çok zordur." 
   
   Müdürün mektubu    Diyarbakır 500 Evler Lisesi Müdürü Tolga Bileyzik yazıyor... 
   "Okulumuz 2002 2003 eğitim öğretim yılında açıldı. Devlet imk nları ile yaptırılmış 21 derslikli fiziki şartları iyi olan bir okul. Öğretmen sıkıntımız yok, çünkü Valiliğimiz ve Milli Eğitim Müdürlüğümüz bu konuda hassaslar. Bizim sıkıntımız bilgiye ulaşamamak. Bırakın interneti daha bilgisayarın nereden açılıp kapanacağını bilmeyen öğrencilerimiz var. 
   Mektup uzayıp gidiyor... Tolga Bileyzik'le konuşmak ve Diyarbakır'a bilgisayar gönderme gücüne sahip olanlar için tel 0 533 723 40 44. 
   
      
   
   
</TEXT>
</DOC>
