<DOC>
<DOCNO> 230245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur19.html </URL>
<DATE> 2004/04/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
"Babam diye demiyorum bence Türkiye çok büyük bir insanı kaybetti" 
</HEADLINE>
<TEXT>

     İstanbul'da bu sabah vefat eden Sakıp Sabancı'nın kızı Dilek Sabancı, ''Babam diye demiyorum, bence Türkiye çok büyük bir insanı kaybetti'' dedi. 
     Dilek Sabancı, Sabancı ailesinin taziye ziyaretlerini kabul ettiği Sabancı Center'a gelişinde basın mensuplarına açıklama yaptı. 
     Konuşması sırasında gözyaşlarını tutamayan Dilek Sabancı, duygularını şöyle dile getirdi 
     ''Hem sanayi dünyası için hem sosyal olarak çok büyük bir insandı. Babam diye demiyorum, bence Türkiye çok büyük bir insanı kaybetti. Bir kez daha, bir kez daha Allah rahmet eylesin. Gani gani rahmet eylesin, mekanı cennet osun. Geri kalan insanlara sağlıklı uzun ömürler nasip etsin.'' Dilek Sabancı, ''En son babanızı ne zaman gördünüz '' sorusu üzerine de, ''Bu sabaha kadar onunla beraberdim '' dedi. 
     
</TEXT>
</DOC>
