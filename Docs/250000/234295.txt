<DOC>
<DOCNO> 234295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/siyaset/siy04.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Resepsiyonda derbi tartışması 
</HEADLINE>
<TEXT>

   23 Nisan resepsiyonunda Fenerbahçeli Başbakan Erdoğan "yeneriz" derken, Genelkurmay Başkanı Org. Özkök, Siyah-Beyazlıların kazanacağını öne sürdü 
      ANKARA Milliyet 

   
   TBMM'nin 84. yıldönümü resepsiyonunda, Başbakan Recep Tayyip Erdoğan'la askerlerin diyaloğuna Beşiktaş - Fenerbahçe derbisi damgasını vurdu. 
   TBMM Başkanı Bülent Arınç'ın ev sahipliğinde dün Meclis'te verilen resepsiyonda, Genelkurmay İkinci Başkanı Org. İlker Başbuğ, Erdoğan'a "Nedir bu Fenerbahçe'nin Karadenizlilerden çektiği" diyerek laf atınca, askerlerle Erdoğan arasında koyu bir futbol muhabbeti başladı. Org. Özkök'ün, "Beşiktaş'ın derbide kazanacağını düşünüyorum" demesi üzerine Erdoğan, "Zannediyorum maçı Fenerbahçe alır" yanıtını verdi. 
   Org. Özkök, gazetecilerin sorusu üzerine, Annan Planı'nda yer alan "savaş gemilerinin Kıbrıs karasularından geçerken izin alma koşulunun" kabul edilebilir bir durum olmadığını söyledi. Özkök, şöyle devam etti "Teamüllere aykırı olarak, bu kanuna böyle bir madde ilave edilmiş. Bu bizim için değil bütün ülkeler için kabul edilebilir bir durum olmaktan uzaktır." 
   Geçen yılki resepsiyona gelmeyen Cumhurbaşkanı Sezer'in, ayakta fazla duramaması nedeniyle bu yıl da resepsiyona katılamadığı öğrenildi. 
   
   Kılıç DGM'ler kaldırılmalı    Anayasa Mahkemesi Başkanvekili Haşim Kılıç, Türkiye'de Anayasa ve yasa yapmada sorun olmadığını belirterek, "Türkiye'de uygulamada sorun var. Yargıç ahl kı problemi var" dedi. Kılıç, Mec-lis'teki 23 Nisan resepsiyonunda tüm özel mahkemelerin kalkması gerektiğini belirtti ve bunlara DGM Askeri Yargıtay ve Askeri Yüksek İdare Mahkemesi'nin de dahil olduğunu söyledi. 
   
   
   
</TEXT>
</DOC>
