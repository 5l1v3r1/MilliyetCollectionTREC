<DOC>
<DOCNO> 237990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/guncel/gun90.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Türk televizyonlarında unutulmayan anlar... 

Yepyeni - 18.Bölüm 
O dönemki adı ile Inter Star'ın haber bülteninde ilk özel televizyon olmasını laçkalığıyla Ümit Aktan ile Kağan Yakuphanoğullarından arasında yaşanan diyalog... 
Ümit Aktan Spor haberlerini sunduk. Şimdi Kaan YakuphanoğullarınDAN'DAN sırıtır hava durumunu alacağız... 
Kaan Yakuphanoğullarından sinirli Teşekkürler Ümit AktanTANTAN .. 
Ankaragücü maçı sonrasında Van Hooijdonk'un uzattığı şeyi Yılmaz'ın almaması üzerine Erman Toroğlu'nun bunu Van Hooijdonk'un para vermek istemesi olarak algılaması, olay hakkında dakikalarca yorum yapması, ardından Van Hooijdonk'un stüdyoyu telefonla arayıp verdiğinin para değil çiklet olduğunu söylemesi üzerine Erman Toroğlu'nun 5 saniye bir şey konuşamadan donup kaldıktan sonra "çiklet olsa alırdı yahu zaten, her neyse..." deyip dakikalarca yorum yaptığı konuyu çaktırmadan kapatması... 
İlk düzenlenen BBG'de eve konuk getirilen Van Damme'a, Eray'ın "Merhaba ben Damme, Van Damme, Claude Van Damme, Jean Claude Van Damme" fıkramsısını İngilizce anlatmaya çalışması... 
Kim 500 Milyar İster'de yarışmacının 50 milyon TL'lik üzümden yapılan içkiyi bilemeyip seyirci jokeri kullanması ve seyircilerin yüzde yüzünün doğru şık olan şarabı seçmeleri... 
Savaş Ay'ın A Takımı programında Aysel Gürel ile feminist bir avukat ayakta birbirlerine laf sokarken Aysel Gürel'in avukata "Sen teşhirci kadınları, onlara bakan erkekleri eleştireceğine git de kendine bak. Bir pantolon giymişsin ki evlere şenlik. Kalçan kavun gibi ortada " diye çıkışması... 
Öykü Serter'in konuk olduğu Yunus Günçe'nin "Deja vu" programını arayan bir kadının "sizi çok seviyorum, beğeniyorum demesi üzerine Öykü'nün gülümsemesi, hemen ardından arayan kadının "hiç gülümsemeyin, size söylemedim, ben Yunus'la konuşuyorum. Ayrıca sizden nefret ediyorum, BBG programlarında öyle yarı çıplak giyinmekle hoş olduğunuzu mu sanıyorsunuz " demesi, Öykü'nün sabitlenmesi... 
Fi tarihinde Star televizyonu organizasyonunda Türkiye'de yapılan dünya güzellik yarışmasında dünyaya Fatih Ürek dinletilmesi... 
Lig TV'de Fatih Terim'in GS'ye veda konuşmasını naklen yayınlayacaklarını bir saat anons ettikten sonra maç bitince muhabirin "Evet az sonra o konuşma..." seklinde reklamlara devam edişi, kapıdan Fatih Terim çıkınca "Evet hocam konuşmayı ne zaman yapacaksınız" diye sorması, Fatih Terim'in ben soyunma odasından geliyorum, konuştum demesiyle muhabirin "Yapma bee " seklindeki yıkılışı... 
Reha Muhtar'ın programında Emin Çölaşan ile Melih Gökçek kavga ederken Gökçek'in "Belediyede kameraman ekibi kurdum, bütün ekibi senin peşine takacağım en ufak bir açığını yakalarsam seni rezil rüsva edeceğim" lafı üzerine Çölaşan'ın "Asıl benim elimde koca bir medya gücü var, ben de senin peşine kameramanlar takacağım sen de kendine dikkat et " demesi, ikiliyi "uzlaştırmaya" çalışan Muhtar'ın "Sakin olalım efendim, her şeyi zamana bırakalım bakalım kim kime takacak..... kameraları .." lafıyla hem kavgacıları hem de ekran karşısındakileri geçici laf felcine uğratması... 

Lütfen bezelyelere basmayınız .. 
Kilisenin bahçesine Mendel tarafından konulan tabela 

Olaya Aksiyon Katın 
"Yürüyerek oturun lütfen .." 
</TEXT>
</DOC>
