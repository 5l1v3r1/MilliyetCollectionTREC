<DOC>
<DOCNO> 209141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur20.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarmısaktaki allıcın maddesi kansere karşı da etkili 
</HEADLINE>
<TEXT>

     Sarmısakta bulunan ''allicin'' maddesinin, sadece antibiyotiklere karşı direnç gösteren bakterileri değil, kanser hücrelerini de öldürdüğü bildirildi. 
     Sarmısağa kokusunu ve tadını veren allicin maddesi, sarmısak dişlerinin kesilmesinden sonra, kokusuz ve etkisiz ''alliin'' maddesinin, ''alliinaz'' enzimiyle reaksiyona girmesiyle oluşuyor. 
     Allicin maddesinin antibakteriyel etkisi olduğu, kolesterol ve kan basıncını düşürdüğü ve arterosklerozu damar sertliği önlediği biliniyor. 
     İsrail'deki Weizmann Enstitüsü'nde görevli biyokimya uzmanları, geliştirdikleri yöntemle, allicin maddesinin doğrudan kanser tümörüne etki etmesini sağladılar. 
     Fareler üzerinde yapılan deneyin birinci aşamasında, alliinaz enzimi, yalnızca tümördeki reseptörlere alıcı uyan moleküller yardımıyla doğrudan tümöre gönderildi. İkinci aşamada alliin maddesini enjekte eden bilim adamları, böylece bu maddenin sadece tümör hücrelerinde alliinaz enzimiyle reaksiyona girip allicin maddesini oluşturmasını sağladılar. 
     Deney sonucunda, farelerdeki tümörlerin büyümesinin durduğu saptandı. 
     Bilim adamları, deneyi mide kanseri olan farelerde yaptıklarını belirterek, bu tekniğin bütün kanser türlerinde etkili olabileceğini kaydettiler. 
     
</TEXT>
</DOC>
