<DOC>
<DOCNO> 228725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo29.html </URL>
<DATE> 2004/04/05/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İspanya basını... Real Sociedad'ın en iyisi Nihat... 
</HEADLINE>
<TEXT>

     İspanyol 1. Futbol Ligi'nin La Liga 31. haftasında deplasmanda Mallarco ile 1-1 berabere kalan Real Sociedad'ta Nihat Kahveci ''sahanın en iyisi'' olarak gösterildi. 
     73. dakika oyunda kalıp yerini De Paula'ya bırakan Nihat'ı sahanın en iyisi seçen As gazetesi, ''Türk futbolcu, geçen sezonki düzeyine ulaşmış gibiydi'' diye yazdı. Marca gazetesi de ''Nihat keskin bir güçtü'' yorumunda bulundu. 
     36 puanla 15. sırada yeralan ve ligde kalma mücadelesi veren Real Sociedad'tan yapılan açıklamalarda alınan bir puan ''önemli'' olarak gösterilirken, ligde kalmak için 42 puana ulaşmanın yeterli olacağı savunuldu. 
     Öte yandan La Liga'da şampiyonluk yarışında lider Real Madrid ve 1 puan arkasındaki Valencia haftayı galibiyetle kapattı. Real Madrid kalecisi İker Casillas, basın açıklamasında, ''Şampiyonluk için zor günler yaşamamız gerekiyorsa bunları yaşayacağız'' diye konuştu. 
     İspanya'da, ligin bitimine 7 hafta kala Valencia'nın fikstür avantajının daha iyi olduğu ve son haftaya kadar şampiyonluğu kovalayacağı görüşü dile getiriliyor. 

     
</TEXT>
</DOC>
