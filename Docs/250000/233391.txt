<DOC>
<DOCNO> 233391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun01.html </URL>
<DATE> 2004/04/21/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
Rumsfeld "Felluce'de nihai çözüm hala uzak" 
</HEADLINE>
<TEXT>

     ABD Savunma Bakanı Donald Rumsfeld, Irak'ın Felluce kentinde nihai bir çözüme varma şansının hala uzak olduğunu söyledi. 
     Rumsfeld, Pentagon'da düzenlediği basın toplantısında, ''Felluce'deki güncel durum sonsuza dek süremez. Eşkıyalar, katiller ve Saddam Hüseyin'in eski sağ kollarının barış ve özgürlüğe karşı gelmelerine izin verilmeyecek'' dedi. 
     Şu anda sürmekte olan müzakerelerin Felluce'deki direnişçilerle değil, sadece kentin ileri gelenleriyle yürütüldüğünü belirten Rumsfeld, müzakerecilerin kentte bulunan eski istihbaratçılarla eski Cumhuriyet Muhafızları ya da yabancı teröristlerle görüşmediğini söyledi. 
     Rumsfeld, ''Bu kişiler Felluce halkını terörize eden, sorun çıkaran kişilerdir'' dedi. 
     Amerikalı askeri yetkililer, Deniz Piyadelerinin askeri faaliyetlerine yeniden başlamaya hazır bekletildiğini, ancak şu anda gerginliği dindirmeye çalışan müzakerecilerin henüz bir takvim belirlemediğini belirtiyorlar. 
     
</TEXT>
</DOC>
