<DOC>
<DOCNO> 223355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/asik.html </URL>
<DATE> 2004/03/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
TRT raporundan 
</HEADLINE>
<TEXT>

   
   Cumhurbaşkanlığı Devlet Denetleme Kurulu'nun TRT ile ilgili raporunda film alımlarındaki kuşkular dile getirilirken, en çok alım yapılan firmaların TMC ve Universal McCann olduğu belirtiliyor, bu firmalar Türk ortaklı olduğu halde film bedellerinin vergi cenneti adalara yatırıldığı kaydediliyordu. 
   Universal McCann firması dün gönderdiği açıklamada şöyle dedi 
   "Ajansımız Türk kanunlarına göre kurulmuş yüzde yüz yabancı sermayeli bir şirket. Ortaklarımız arasında Türk vatandaşı yok. Kimi yabancı filmlerin TRT'ye satışına aracılık etmekle birlikte bizimle ilgili ödemeler bize yapılır, vergi cenneti adalarla ilişkimiz yoktur. Tüm vergi ödemelerimiz eksiksiz ve zamanında yapılmaktadır... Tüm işlemlerimiz şeffaftır, denetlenebilir... 
   
   Anlaşılıyor ki McCann bir yanlışlık eseri diğer firmalarla aynı kategoriye sokulmuş. Söz TRT raporundan açılmışken bir bölümü aynen aktaralım 
   "Genel Müdür'ün 3 yılda toplam 209 gün yurtiçi, 123 gün yurtdışı seyahat yaptığı, sadece 2002 yılında ödenen yurtdışı geçici görev gündelik-yolluk tutarının 23.065.036.003 TL olduğu otel ve misafirhaneler için ödenen tutarlar dışında görülmektedir." 
   Genel Müdür, 36 ayın 11 ayını yurtiçi ve yurtdışı gezi nedeniyle Ankara dışında geçirmiş. Kendini görev için helak etmiş anlayacağınız... 
   
   
   Çıplak kadınlı krem reklamına savaş açan Bakan Ali Coşkun, kremin reklamını çıplak kadından daha iyi yaptı... 
   
   Adı Demirkırasi...    Başbakan Erdoğan'ın mitinginde bir pankartla şik yetini dile getiremiyor vatandaş... Ya zılgıt yiyor ya polisten dayak... 
   Beyazıt'ta bir basın açıklamasının karşılığı gaz ve cop... İktidar her türlü demokratik ses ve tepkiye hoşgörüsüz. 
   Eleştirilere yanıt vermek yerine susturma yoluna gidiyor. Suskun toplum, pembe medya istiyor... Kopenhag kriterleri hik ye... 
   Tek parti diktatörlüğünün ayak sesleri duyuluyor... 
   
   3 Kasım Seçimleri'nden önce MHP'li bakan tarafından açılan Ümraniye devlet hastanesi, Başbakan Erdoğan tarafından yeniden açılmış. MHP'li bakan kurdeleyi yanlış kesmişti herhalde... 
   Haldun Ertem 
   
   Tübitak yayınları 2    TÜBİTAK Popüler Bilim Kitapları'nın Kadıköy'de kitapçı vitrininden kalktığını yazmıştık dün... TÜBİTAK Yayınlar ve Tanıtım Daire Başkanı Raşit Gürdilek, gönderdiği açıklamada dedi ki 
   "TUBİTAK yayınlarının yaklaşık bir aydır bayilere ve kitapçılara istenen sayıda ulaştırılamadığı doğrudur. Ancak bu durum, Devlet İhale Kanunu'nun getirdiği birtakım bürokratik ve hukuki zorunluluktan kaynaklanmaktadır. Bilim ve Teknik ile Bilim Çocuk Dergisi'nin Mart sayıları da gecikti. Ancak önümüzdeki aylar hatta haftalarda kitaplarımız aynı zenginlik ve ucuzlukta kitapçılarda yerini alacaktır. Bundan hiç kaygınız olmasın..." 
   
   Yeni fotoğrafımız...    "Yahudilere karşı eylem düşünüyorduk... Şişli'de gördüğümüz diş doktoru Yasef Yahya'nın tabelası dikkatimizi çekiyordu. Aramızda 'Bu Yahudiyi öldürmek lazım' diye konuşuyorduk... Ellerini bağladıktan sonra küvette öldürdük." 
   İstanbul Valisi Muammer Güler yukardaki itirafları yapan sanığın yakalandığını, eğer yakalanmasa ATV binasına canlı bomba olarak girip havaya uçuracağını anlattı basın toplantısında... 
   Mason locası... Pangaltı ve Neve Şalom sinagogları... İngiliz Konsolosluğu... HSBC Bank... Son 6 ay içinde dinci terör onlarca vatandaşın canını aldı. 
   Paranın yurtdışından girdiği söyleniyor. Ama failler hep Türk vatandaşı... 
   Avrupa İspanya'daki patlamalar üzerine titremeler içine girerken... Türkiye'nin bu fotoğrafı imajımızı iyice karartıyor. 
   Türk toplumu kuşkusuz artık dışarıya, İslamcı terörist üreten bir fidelik halinde görünüyor... 
   Derken Hürriyet'te Olena Aretemur'un anlatımları... Bir Türkle evli olan Ukrayna vatandaşı Olena Aratemur, Ümraniye'de bir spor salonundan kovuluyor. Sebep, boynundaki haç... Diğer kadınlar spor salonunda bir Hıristiyanla birlikte spor yapmak istememişler... 
   Geçenlerde Mehmet Metiner'in itirafları yayımlandı gazetelerde... 
   Metiner, geçmiş yıllarda Taliban gibi heykel kırmanın veya dinden dönenin vurulmasının olağan olduğunu düşünürmüş... Ama o ve bugün iktidarda bulunan arkadaşları değişmiş... 
   Peki değişmeyenler ne oldu Sorunun cevabı yukarıda... 
   Kafamızı kurcalayan sorulara gelince... 
   Bu düşünce yapısındaki insanlar hangi eğitimin tornasından geçtiler 
   O torna halen çalışıyor mu Çalışmadığını söyleyebilir misiniz 
   Dinci siyaset, dinci terörü ortadan kaldırmayı başarabilir mi 
   Sadece "fail" yakalamakla bu tür olayların önüne geçilebilir mi 
   Bu gidişle yarınki fotoğrafımız ne olacak 
   
   Türkiye'yi tanıtım kampanyasında Dünya Güzeli Azra Akın kullanılacakmış. Dürüst olalım... Yanına 'sakallı, cüppeli' muhtar adayının resmini de koyalım. 
   Arif Ayhan 
   
   
   
      
   
   
</TEXT>
</DOC>
