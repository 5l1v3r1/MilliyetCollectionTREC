<DOC>
<DOCNO> 230037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonyas13.html </URL>
<DATE> 2004/04/09/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Köpekbalığı faciası Havaii'de bir sörfçü öldü 
</HEADLINE>
<TEXT>

     Havaii açıklarında, 12 yıl sonra bir sörfçünün köpekbalığı saldırısında öldüğü bildirildi. 
     Köpekbalıklarıyla Mücadele Grubu adlı bir grubun sözcüsü Randy Honebrink, 12 yıldır öldürücü köpekbalığı saldırıların olmadığı Havaii'de, 57 yaşındaki sörfçü Willis McInnis'in, önceki gün Kahana Beach açıklarında uğradığı saldırı sonucu bacağından ciddi şekilde yaralanarak kan kaybından öldüğünü açıkladı. 
     McInnis'i plaja taşıdıklarını ancak kurtaramadıklarını belirten Honebrink, köpekbalığının muhtemelen büyük bir kaplan köpekbalığı olduğunu belirtti. 
     Honebrink, ölümle sonuçlanan köpekbalığı saldırısının en son 1992 yılında genç sörfçü Aaron Romento'nun uğradığı saldırı olduğunu hatırlatarak, her yıl Havai'de 3 ya da 4 köpekbalığı saldırısı belirlediklerini de sözlerine ekledi. 
     Bu arada, kurbanın arkadaşı Tina Cooper, McInnis'in kıyıdan 150 metre açıkta sörf yaptığı sırada saldırıya uğradığını, olayı gören arkadaşlarının hemen yetiştiğini belirterek, ''Will sahile taşınırken yaşıyordu, konuşuyordu'' dedi. 
     
</TEXT>
</DOC>
