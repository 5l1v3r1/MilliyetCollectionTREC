<DOC>
<DOCNO> 233118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun55.html </URL>
<DATE> 2004/04/20/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Gazze yakınlarında öldürülen genç Filistinlilerin sayısı 5'e yükseldi 
</HEADLINE>
<TEXT>

     İsrail askerlerinin Gazze Şeridi'nin kuzeyindeki operasyonu sırasında öldürülen genç Filistinlilerin sayısı 5'e yükseldi. 
     Hastane kaynakları, 17 yaşlarındaki İbrahim Rahim, Muhammed El Taniri ve Muhammed El Hinavi'nin, İsrail askerlerinin Beyt Lahya'da açtığı ateş ya da attığı havan topu mermisi yüzünden öldüğünü kaydetti. 
     Daha önce 17 yaşındaki Mutasım Nasır ile 24 yaşındaki Haldun Ebu Carad'ın Beyt Lahya'da öldürüldüğünü açıklayan hastane kaynakları, operasyon sırasında 2'si ağır 30 Filistinlinin de yaralandığını belirtti. 
     İsrail askeri kaynakları da Gazze Şeridi'ndeki İsrail mevzilerine 15 kadar roket atılmasının ardından Beyt Lahya'ya asker konuşlandırıldığını doğrulamıştı. 
     Operasyon süresini belirtmeyen askeri kaynaklar, muhtemel roket saldırılarını önlemek amacıyla İsrail askerlerinin bölgede tutulduğunu da belirtmişti. 
     Hamas lideri Abdülaziz Rantisi'nin öldürülmesinin ardından roket saldırılarının yoğunlaştığı ve Hamas'ın askeri kanadı İzzeddin El Kassam Tugayları örgütünün yazılı bir açıklamayla bu saldırıları üstlendiği belirtiliyor. 
     
</TEXT>
</DOC>
