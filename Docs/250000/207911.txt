<DOC>
<DOCNO> 207911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/soneko13.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB 14 konuda başarılı olundu, 11 konu başarılamadı 
</HEADLINE>
<TEXT>

     Türkiye Odalar ve Borsalar Birliği TOBB , 2003 yılında 14 konuda başarılı olunduğunu, 11 konunun ise başarılamadığını bildirdi. 
     TOBB Başkanı Rifat Hisarcıklıoğlu'nun iş dünyasının 2004 yılı beklentilerini anlattığı basın toplantısı metninde 2003 yılına bakış da yeraldı. 
     Metinde, geçtiğimiz yıl başarılan ve başarılamayan konular şöyle sıralandı 
     
     BAŞARILANLAR 
     -Enflasyondaki gerileme devam etti. 
     -Nominal ve reel faiz oranları düşüyor. 
     -İlk defa bütçedeki faiz giderleri, hedeflenenin altında kaldı. 
     -Ekonomi 2 yıldır büyüyor, büyümeyi özel sektör sağlıyor. 
     -Bütçede faiz dışı fazla hedefi tutturuldu. 
     -Döviz kurlarında istikrar sağlandı. 
     -Kamu borçlarının çevrilmesi ile ilgili kuşkular azaldı. Kamu borcunun milli gelire oranı yüzde 85'e geriledi. 
     -İhracattaki büyüme devam ediyor. 
     -Sanayide verimlilik artıyor. 
     -Enflasyon Muhasebesi Kanunu çıkarıldı, Nereden Buldun Yasası kaldırıldı. 
     -Irak'a rağmen turizmde normal bir sene yaşandı. 
     -Ödemeler dengesi açığı beklenenin altında kaldı. 
     -Kopenhag kriterlerine uyum yönünde siyasi reformlar yapıldı. 
     -AB'den müzakere takvimi alma yönünde kararlı adımlar atıldı. 
     
     BAŞARILAMAYANLAR 
     -İstihdam artırılamadı. 
     -İstihdam maliyetleri azalmadı. 
     -Kamu küçültülemedi. 
     -Sosyal güvenlik sisteminde reform yapılmadı, sorun giderek büyüyor. 
     -Kamu bankaları ile ilgili strateji belirlenemedi. 
     -Yapısal reformlar tamamlanamadı. Enerji, Telekom, Kamu Yönetimi 
     -Ciddi bir özelleştirme yapılamadı. 
     -Yatırımın önündeki bürokratik engeller kaldırılamadı. 
     -Yabancı sermaye çekilemedi. 
     -Haksız rekabete yolaçan kalitesiz ithalatın önüne geçilemedi. 
     -Kayıtdışı ekonomi küçültülemedi. 
     
</TEXT>
</DOC>
