<DOC>
<DOCNO> 241185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/soneko12.html </URL>
<DATE> 2004/05/19/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Balıkçı tezgahlarında kültür balığı satılıyor... 
</HEADLINE>
<TEXT>

     Karadeniz'de yaşanan olumsuz hava şartları nedeniyle Giresun'da balıkçı tezgahlarında kültür balığı satılmaya başlandı. 
     Balıkçılar Kooperatifi Başkanı Ferit Çeçeli, AA muhabirine yaptığı açıklamada, Karadeniz'de son günlerde yaşanan kötü hava şartlarının balık avını olumsuz yönde etkilediğini belirtti. 
     Yeterince balık avlanamaması üzerine balıkçıların, yöredeki çiftliklerden getirttiği somon ve alabalıkları satmaya başladığını ifade eden Çeçeli, ''Meteoroloji yetkilileri, havaların bir kaç gün içinde düzeleceğini ifade ettiler. Hava şartları düzeldiği takdirde Karadeniz'de bol olmasa bile tezgahları dolduracak miktarda tekrar balık avlamaya başlayacağımızı ümit ediyoruz'' dedi. 
     Giresun'da balıkçı tezgah ve manavlarında somon balığının kilosu 5 milyon, alabalığın kilosu ise 7 milyon liradan satılıyor. 
     
</TEXT>
</DOC>
