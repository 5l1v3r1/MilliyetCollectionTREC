<DOC>
<DOCNO> 201714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur36.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de sobadan çıkan yangında özürlü bir çocuk öldü 
</HEADLINE>
<TEXT>

     Ümraniye'de bir evde, sobadan çıkan yangında özürlü 2 kardeşten biri öldü, diğeri yaralandı. 
     Alınan bilgiye göre, Esenşehir Mahallesi Kürkçüler Caddesi Esen Sokak 24 numarada meydana gelen olayda, özürlü 2 çocuğunu evde bırakan Sevgi Muslu, 3 kızını yanına alarak dışarıya çıktı. 
     Ortopedik ve konuşma özürlü olan Aydoğan Muslu 4 ile Aykut Muslu'nun 7 evde yalnız bulundukları sırada sobadan yangın çıktı. 
     Kısa sürede büyüyen yangın sırasında kapıyı kırarak içeriye giren komşular Aykut Muslu'yu kurtardılar, ancak bütün evi saran alevler nedeniyle sobanın yanında uyumakta olan Aydoğan Muslu'ya ulaşamadılar. 
     Aydoğan Muslu, yanarak hayatını kaybederken, hafif şekilde yaralanan Aykut Muslu, Haydarpaşa Numune Hastanesi'ne kaldırıldı. 
     Yangın, itfaiye ekiplerince söndürüldü. Evde büyük çapta maddi hasar meydana geldi. 
     
</TEXT>
</DOC>
