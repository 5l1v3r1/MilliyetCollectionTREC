<DOC>
<DOCNO> 238080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun45.html </URL>
<DATE> 2004/05/07/ </DATE>
<TIME> 18.27 </TIME>
<AUTHOR>  </AUTHOR>
<HEADLINE>
Erdoğan, Sol İttifak Partisi Genel Başkanı Konstantopulos ile görüştü 
</HEADLINE>
<TEXT>

     Başbakan Recep Tayyip Erdoğan, Atina'daki resmi ziyareti çerçevesinde Sol İttifak Partisi SYN Genel Başkanı Nikos Konstantopulos ile biraraya geldi. 
     Konstantopulos, görüşmeden sonra gazetecilere, partisinin en zor koşullarda bile Türk-Yunan diyalogunu desteklemiş olduğunu söyledi. 
     SYN lideri ''Biz, uygulanacak politikanın barış ve insan haklarına saygı temelinde Avrupa içinde ortak bir gelecek için yolu açmasını istiyoruz. Bizim arzumuz, sorunların arada hakem olmadan açık bir diyalogla uluslararası hukuk temelinde çözümlenmesidir'' dedi. 
     Konstantopulos, Türkiye ve Yunanistan'ın karşılıklı olarak silahlanma harcamalarını azaltmaları ve bu kaynakları sosyal politikaların uygulanması için kullanmaları gerektiğini kaydetti. 
     Başbakan Erdoğan, PASOK lideri Yorgo Papandreu, Yunanistan Komünist Partisi Genel Sekreteri Aleka Papariga ve Konstantopulos ile yaptığı görüşmelerin ardından Atina Belediye Başkanı Dora Bakoyani ile görüşmek üzere Belediye Sarayı'na hareket etti. 
     
</TEXT>
</DOC>
