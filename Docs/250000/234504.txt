<DOC>
<DOCNO> 234504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sonyas08.html </URL>
<DATE> 2004/04/24/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Tarkan, ABD'den döndü... 
</HEADLINE>
<TEXT>

     İngilizce albüm çalışmaları için Amerika'da bulunan ünlü şarkıcı Tarkan Tevetoğlu, yurda döndü. 
     THY uçağıyla New York'tan gelen Tarkan, Atatürk Havalimanı'nda basın mensuplarının soruları üzerine, İstanbul'a yeni projeler için döndüğünü belirterek, ''Hayranlarımı, ailemi, sevgilimi ve ülkemi çok özledim'' dedi. 
     Bir gazetecinin ''KKTC vatandaşı olsaydınız referandumda oyunuz ne olurdu '' sorusu üzerine Tarkan, ''Konuya çok hakim değilim. Ne dersem pot kırarım. O yüzden bir şey söylemeyeyim. Konuyu bilmiyorum. Bir daha karşılaşırsak söylerim'' diye konuştu. 
     Yeni saç şekliyle ilgi toplayan ünlü sanatçı, hayranlarıyla hatıra fotoğrafı da çektirdi. 
     
</TEXT>
</DOC>
