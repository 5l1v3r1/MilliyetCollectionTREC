<DOC>
<DOCNO> 233232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonspo30.html </URL>
<DATE> 2004/04/20/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Hagi, transfer raporunu yarın verecek... 
</HEADLINE>
<TEXT>

     Galatasaray'da teknik direktör Gheorghe Hagi, transfer raporunu yarın yönetim kuruluna verecek. 
     Kulüp asbaşkanı ve basın sözcüsü Turgay Kıran, Hagi'nin yapılacak transferler hakkındaki raporunu yarın kendilerine sunacağını ifade ederek, ''Mecidiyeköy'deki şirket binasında yapacağımız toplantıda Hagi, raporunu verecek. Biz de hangi mevkilere, hangi oyuncuları istiyor öğreneceğiz. Daha sonra ne yapacağımızı belirleyip, bu rapor doğrultusunda hareket edeceğiz'' diye konuştu. Şu anda transfer konusunda ciddi bir şeyin olmadığını dile getiren Kıran, piyasada serbest kalacak futbolcuların belli olduğunu, bunların menajerlerinin de piyasa yapmak istediklerini söyledi. 
     
</TEXT>
</DOC>
