<DOC>
<DOCNO> 203638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/yasam/yas03.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar duvarda hayata tırmanıyor 
</HEADLINE>
<TEXT>

   Kaya tırmanışı riskli görünse de son zamanlarda bazı ailelerin gözdesi. Eğitmenlere göre bu spor, çocuklarda güven duygusunu geliştirip problem çözmeyi öğretiyor 
      Ayten Görgün Özel 
   
   ORTAKÖY'DEKİ Atölye Doğa Sporları ve Malzemeleri firmasının Ekim 2000'de Türkiye'ye getirdiği kısa kaya tırmanış platformunda bugüne dek 100'den fazla çocuk, 600'den fazla yetişkine eğitim verildi. Atölye'nin sahibi Haluk ve Saniye Dönmez, 12 yaşındaki kızları Ceylan'ı da bu sporu yapması için teşvik ediyor. 
   
   Güven duymayı öğreniyor 
   "TIRMANIŞ, doğadaki kayaların şehir içinde bir tür canlandırılması" diyen Dönmez çifti, şöyle konuşuyor "Platformun üzerinde tutamaklar var. Çocuk rotayı izleyerek son noktaya ulaşıyor. Başkalarına ve kendine güvenmeyi öğreniyor. Tırmanırken bir yetişkin de onun emniyetini sağlıyor. Rotayı çözümlerken sonraki hamleyi düşünürken aslında problem çözüyor." 
   
   Notlarım artık daha iyi 
   DÖRT yıldır kaya tırmanışı yapan Ceylan şöyle söylüyor "Bu spora başladığımdan beri derslerimde çok daha başarılıyım. Hatta matematik dersimde daha iyi notlar alıyorum." Kaya tırmanışını dört yıldır yapan Fransız Simon Rishlen 13 , "Duvar üzerinde satranç oynar gibi problem çözüyorsunuz" derken, Lukas Likhodiko, "Üç aydır tırmanıyorum. Yüksekten korkardım, artık korkmuyorum" diye konuşuyor. 
   
   
</TEXT>
</DOC>
