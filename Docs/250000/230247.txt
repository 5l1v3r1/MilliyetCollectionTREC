<DOC>
<DOCNO> 230247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur21.html </URL>
<DATE> 2004/04/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
''Sigara içtiklerini ailelerine haber veren'' arkadaşlarını öldürdüler 
</HEADLINE>
<TEXT>

     Kayseri'de 5 gündür kayıp olan lise öğrencisinin, arkadaşları tarafından, ''sigara içtiklerini ailelerine haber verdiği için'' öldürüldüğü belirlendi. 
     AA muhabirinin aldığı bilgiye göre, Kayseri'nin Tomarza İlçesi'nde 5 günden beri kayıp olan lise 2. sınıf öğrencisi Ali Karaduman'ın 15 cesedi, Cumhuriyet Mahallesi yakınlarında boş kum ocağında bulundu. 
     Cesedin bulunmasından sonra soruşturma başlatan polis, Ali Karaduman ile aynı yurtta kalan öğrenciler Serkan S. 17 ve Öner B'yi 16 gözaltına aldı. 
     Zanlıların, polise verdikleri ifadelerinde, Ali Karaduman'ı, sigara içtiklerini ailelerine haber verdiği için kum ocağına götürüp dövdüklerini, yere düşünce de elleriyle boğarak öldürdüklerini itiraf ettikleri öğrenildi. 
     Olayla ilgili soruşturmanın sürdürüldüğü kaydedildi. 
     

     
</TEXT>
</DOC>
