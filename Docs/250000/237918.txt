<DOC>
<DOCNO> 237918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur17.html </URL>
<DATE> 2004/05/06/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Hırsızlara suçüstü .. 
</HEADLINE>
<TEXT>

     Başkent'te çeşitli tarihlerde 15 otomobilden hırsızlık yaptığı tespit edilen 1 kişi suçüstü, olaya karışan ortağı da İstanbul'da yakalandı. 
     Ankara Asayiş Şube Müdürlüğü Hırsızlık Büro Amirliği ekipleri, Küçükesat Ballıbaba Sokak'ta bir araçtan hırsızlık yapmaya çalışan Berk G.'yi suçüstü yakaladı. 
     Emniyette sorgulanan Berk G., Keçiören'de 15 ayrı otomobilden harsızlık yaptığını itiraf ederek, bu otomobillerden çaldığı teyp ve ekolayzır cihazlarını İstanbul'da Erdem Ç.'ye sattığını söyledi. Bunun üzerine, Erdem Ç., İstanbul'da gözaltına alındı. Hırsızlık malı olduğu belirlenen 15 oto teybi, hoparlör ve ekolayzır cihazlarına da el konuldu. 
     Olayla ilgili soruşturmanın sürdürüldüğü bildirildi. 
     Bu arada, Hırsızlık Büro Amirliği'nce 5 ayrı eczanenin soyulması nedeniyle aranan Mustafa Hızarcı, Şükrü İri ve Serkan Alkan da yakalandı. 
     Bu kişilerin sorgulaması sonucu, Ankara'da 8, Çankırı'da da 4 işyerinin kasasını soydukları tespit edildi. Şebekenin ayrıca Dikmen'deki bir ecza deposundan hırsızlık yaptıkları ortaya çıkarıldı. 
     Hızarcı, İri ve Alkan, çıkarıldıkları mahkeme tarafından tutuklandılar. 
     
</TEXT>
</DOC>
