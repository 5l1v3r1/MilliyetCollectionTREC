<DOC>
<DOCNO> 229087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonyas10.html </URL>
<DATE> 2004/04/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İnternetten film indirme dönemi başlıyor 
</HEADLINE>
<TEXT>

     İnternetten film indirerek kişisel bilgisayarlarda izleme devrinin en geç gelecek yıl başlayacağı bildirildi. 
     Merkezi New York'ta bulunan ''Netflix'' adlı şirket, bu yoldaki uygulamayı gelecek yıl başlatacağını açıkladı. Şirket CEO'su Reed Hastings, ''Variety'' dergisine yaptığı açıklamada, ''şirketinin, mülti-milyar dolarlık video oyunları piyasasına girme olasılığı da bulunduğunu, ancak bu konudaki nihai kararın henüz alınmadığını'' ifade etti. 
     Bu arada, internetten film indirmenin henüz ''emekleme devrinde'' bulunduğu, çünkü hızlı bağlantıya sahip olanların bile güçlüklerle karşılaştığı ifade ediliyor. 
     Uzmanlara göre, kablosuz ev şebeke sistemleri ve dijital video kayıt cihazlarının gelişmesi sonucu, bilgisayarlar aracılığıyla indirilen filmlerin televizyon cihazlarında seyredilmesi imkan dahiline girecek ve pazar genişleyecek. 

     
</TEXT>
</DOC>
