<DOC>
<DOCNO> 249272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonspo12.html </URL>
<DATE> 2004/06/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
A. Sebatspor, Ankaragücü'nden İsmet ile 2 yıllık sözleşme imzaladı 
</HEADLINE>
<TEXT>

     Akçaabat Sebatspor, Ankaragücü'nden İsmet ile 2 yıllık sözleşme imzaladı. 
     Akçaabat Sebatspor Basın Sözcüsü Ömer Velioğlu, kulüp binasında gerçekleşen imza töreninden sonra yaptığı açıklamada. gelecek sezon güçlü bir Akçaabat Sebatspor yaratmak için çalışmalarının sürdüğünü belirterek, ''Ses getirecek bir takım yaratmanın peşindeyiz. Daha iyi bir Akçaabat Sebat için transfer çalışmalarımız devam edecek. Henüz transfer çalışmalarımız bitmiş değil'' dedi. 
     İsmet ise Türkiye'nin iyi ekiplerinden birine geldiği için mutlu olduğunu belirterek, ''Önümüzdeki sezon daha iyi oynayacak olan Akçaabat Sebat'a katkım olması için buradayım. Akçaabat Sebat'ın geçen yılki sıkıntılarını yaşamaması için çalışacağız. Ben de geçen sene iyi bir sezon geçirmemiştim, hem ben, hem kulübümün gelecek sezon daha iyi olacağına inanıyorum'' diye konuştu. 
     
</TEXT>
</DOC>
