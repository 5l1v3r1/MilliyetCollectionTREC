<DOC>
<DOCNO> 203585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/ekonomi/eko05.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Asgari ücret dengeleri bozmamalı" 
</HEADLINE>
<TEXT>

   TOBB Başkanı, her kesimi mutlu edecek bir çözüm bulunması gerektiğini söyledi 
      EKONOMİ SERVİSİ 
   
   TOBB Başkanı Rifat Hisarcıklıoğlu, asgari ücrette ekonomik dengeleri bozmayacak bir aralıkta buluşulması gerektiğini bildirdi. 
   Hisarcıklıoğlu, II. KOBİ Zirvesi'nin Sonuç Bildirgesi'ni okuduktan sonra, gazetecilerin sorularını yanıtladı. TOBB Başkanı, asgari ücret konusunda TÜSİAD'ın yüzde 20 artırılabileceği konusundaki açıklamasının anımsatılarak, değerlendirilmesinin sorulması üzerine, şunları söyledi "Önümüzdeki yıl hedeflenen enflasyon yüzde 12. 2003 itibariyle enflasyon yüzde 19'lar seviyesinde ortaya çıkacak. Bu ekonomik dengeleri bozmayacak aralıkta buluşulması lazım. Bugün net 226 milyon liranın üzerinde yüzde 89'a yakın vergi yükü var. Esas olan bu vergi yükünün Türk girişimcisinin, yatırımcısının sırtından kaldırılmasıdır. Hedef bu olmalı." Bir gazetecinin "İşadamları bu konuda fedakarlıkta bulunabilir mi '' sorusu üzerine de, "Zaten şu anda en önemli sorunumuz işsizlik. İstihdam dostu vergi politikaları ile ancak bu sorunumuz çözülebilir. Biz de bu konuda TOBB olarak istihdam dostu vergi politikaları izlenerek 5 milyon işsizimize iş bulunabileceğine inanıyoruz'' dedi. 
   
   
</TEXT>
</DOC>
