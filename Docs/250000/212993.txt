<DOC>
<DOCNO> 212993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/magazin/mag05.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çikolata' rumuzlu kız oldu 
</HEADLINE>
<TEXT>

      LUBE AYAR İstanbul 
   
   Ses yarışmasına katılmak için doğup büyüdüğü Almanya'dan Türkiye'ye gelen Pınar Bal 23 , bir filmde rol almak üzere çağrıldığı ajansta çekilen görüntülerinin, 'Erkek arkadaş arıyorum' diye bir televizyon programına verildiğini öne sürdü. Bal, VIP Production'ın sahibi Hayri Gündoğan hakkında 'yayın yoluyla hakaret' iddiasıyla suç duyurusunda bulundu. 
   'Altın Ses Yarışması' için geçen yıl Türkiye'ye geldiğini belirten Bal, başına gelenleri şöyle anlattı 
   "Yarışmada birinci oldum. O gün Gündoğan'la tanıştım. Bir klipte oynamamı sağladı ve geçtiğimiz aylarda, bir film için oyuncu aradığını söyleyerek beni tekrar aradı. Ofisine gittim. Yönetmene göstermek için kısa bir çekim gerektiğini söyledi. Kameranın karşısında bana 'Gezmeyi sever misin, erkeklerde ne gibi özellikler ararsın' gibi sorular sordular. O an mantıksız geldiyse de, cevapladım." 
   
   'Ayrıldığımız için böyle konuşuyor' 
   Bu çekimin ardından, bir akrabasının telefonuyla, görüntülerinin 'Arkadaş TV' olarak yayınlanan programda, 'Arkadaş arıyorum' sloganıyla yer aldığını öğrendiğini savunan Bal, şöyle devam etti "Şoke oldum, slow müzik ve 'Çikolota' rumuzuyla benim görüntülerim eşliğinde erkek arkadaş aradığım söyleniyordu. Televizyonu arayıp, yayına son verilmesini istedim ama sonuç alamadım." 
   Bal'ın, görüntülerin çekilme amacını bildiğini ve karşılığında 25 milyon lira aldığını ileri süren Gündoğan ise, "Pınar, sekreterliğimi yaptı. İlişkimiz oldu. Ayrıldığımız için bu tepkiyi verdi" iddiasında bulundu. 
   
</TEXT>
</DOC>
