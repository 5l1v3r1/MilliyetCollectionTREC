<DOC>
<DOCNO> 228468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sontur06.html </URL>
<DATE> 2004/04/04/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Karayolların bazı kesimlerinde ulaşım sağlanamıyor 
</HEADLINE>
<TEXT>

     Karayollarının bazı kesimlerinde kar, çığ ve heyelan nedeniyle ulaşım sağlanamıyor. 
     Karayolları Genel Müdürlüğü'nden yapılan açıklamaya göre, Narince-Gerger Ayrımı-Nemrut Dağı yolunun 3-15'inci kilometreleri, Yukarı Narlıca-Bahçesaray yolunun 1-35'inci kilometreleri, Kağızman-Tuzluca Ayrımı-Cumaçay yolunun 14-25'inci kilometreleri, Gökoğlan-Karlıova yolunun 56-68'inci kilometreleri, Erzurum-Kars il sınırı-Kağızman-Sarıkamış Ayrımı yolunun 0-11'inci kilometreleri kar nedeniyle ulaşıma kapalı bulunuyor. 
     İyidere-İkizdere-İspir yolunun 18-44'üncü kilometreleri çığ, Mutki-Kavakbaşı Ayrımı-Meydan yolunun 10-19'uncu kilometreleri ile Gülnar-Mut yolunun 0-25'inci kilometrelerinde sel hasarı ve Cide-İnebolu Denizkonak mevkii yolunun 30'uncu kilometresinde heyelan nedeniyle ulaşım sağlanamıyor. 
     Ayrıca, İstanbul-Ankara otoyolunun İzmit Batı Kavşağı-Kandıra Kavşağı arasında kuzey taşıma yolunun 82'inci kilometresindeki heyelan temizleme çalışmaları nedeniyle ulaşım, bölünmüş yolun bir bölümünden iki yönlü veriliyor. 
     Toprakkale-İskenderun otoyolu yapım işinin, İskenderun-Belen arası otoyol bağlantısı ve Payas Köprülü kavşağının yapım çalışmaları, Kayseri-Niğde yolunun 109-125'inci kilometreleri Araplı-Çamardı arasında sürdürülen bölünmüş yol yapım çalışmaları nedeniyle sürücülerin trafik işaret ve işaretçilerine dikkat etmeleri gerekiyor. 
     
</TEXT>
</DOC>
