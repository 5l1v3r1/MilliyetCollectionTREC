<DOC>
<DOCNO> 203137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/yasam/yas05.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 2003 yılında bilimin 'en'leri 
</HEADLINE>
<TEXT>

   Science dergisi, geçtiğimiz yılın en önemli bilimsel keşiflerini derledi 
   DIŞ HABERLER SERVİSİ 
   
   ABD'de yayımlanan Science dergisi, 2003'ün en önemli 10 bilimsel gelişmesini belirledi. İşte, Science'ın sıralamasına göre, 2003'te bilim dünyasına yapılan en büyük katkılar 
   1- Evrendeki tüm galaksilerin giderek artan hızla birbirinden uzaklaştığı, 'karanlık enerji' adı verilen bir güç tarafından itildikleri kanıtlandı. Ayrıca, evrenin yaklaşık 13.7 milyar yaşında olduğu belirlendi. 
   2- Şizofreni, depresyon gibi akıl hastalıklarına yakalanma riskini artıran gen değişimleri ortaya çıkarıldı. 
   3- Küresel ısınmanın, iklim, okyanus akıntıları, hayvan ve bitki davranışları üzerindeki etkisine ilişkin yeni kanıtlara ulaşıldı. 
   4- DNA'nın 'direktifi' doğrultusunda hücre içinde aminoasit üretmekten başka işlevi olmadığı sanılan RNA'ların, hayvan ve bitkilerde gen yapısını değiştirebildiği saptandı. 
   5- Hücrelerin içindeki protein moleküllerini takip etmeyi ve üzerinde oynamayı sağlayan teknoloji geliştirildi. 
   6- Evrendeki gamma ışınlarının, büyük yıldızların patlamasıyla süpernova ilişkili olduğu kesinleşti. Uzmanlar, yıldız patlaması sırasında kuvvetli gamma ışınlarının yayıldığını tespit etti. 
   7- Fare embriyonlarının kök hücrelerinin, sperm ve yumurta hücrelerine dönüştürülebildiği kanıtlandı. Bu buluş, kök hücrelerden insan yumurtası yaratılabileceği, insan klonlamanın mümkün olabileceği ihtimalini doğurdu. 
   8- Işığı, ters tarafa bükebilen yeni madde icat edildi. Bu buluş sayesinde çok yüksek kaliteli mercekler üretilebilecek. 
   9- Erkeklerdeki Y kromozomunda, aynı gen dizisinden 'iki nüsha' bulunduğu anlaşıldı. 
   10- Damarlarda tümör oluşumunu engelleyen bir ilacın başarısı ilk kez kanıtlandı. İlaç, kalınbağırsak kanserinde hastaların ömrünü uzattı. 
   
   
</TEXT>
</DOC>
