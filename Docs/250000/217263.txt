<DOC>
<DOCNO> 217263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur44.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Akli dengesi bozuk kadın ahırda doğum yapınca bebek öldü 
</HEADLINE>
<TEXT>

     Kahramanmaraş'ta, akli dengesi bozuk kadın ahırda doğurmaya kalkıştığı bebeğinin ölümüne neden oldu. 
     AA muhabirinin edindiği bilgiye göre, Kahramanmaraş'ın Afşin İlçesi'ne bağlı Dağlıca Beldesi'nde, H.M 23 kimliği belirsiz kişi ya da kişilerin tecavüzüne uğrayıp hamile kaldı. Doğum sancılarının başlaması üzerine evlerinin ahırında doğum yapmaya kalkışan H.M, zorlama sonucu bebeğinin bir kolunu kopardı. Ailesinin olayı fark edip hastaneye kaldırdığı genç kız ölü bebek dünyaya getirdi. 
     Soruşturma başlatan jandarma, H.M'ye tecavüz edenleri belirleyebilmek için bebek cesedinden kan ve kıl örnekleri alıp DNA testi için Adana Adli Tıp Kurumu'na gönderdi. 
     Açık kimlikleri açıklanmayan 2 kişinin gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
