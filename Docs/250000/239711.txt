<DOC>
<DOCNO> 239711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonsiy22.html </URL>
<DATE> 2004/05/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
YÖK yasası... 8 üniversitenin öğretim üyeleri yarın İzmir'de yürüyecek 
</HEADLINE>
<TEXT>

     TBMM'de kabul edilen YÖK Yasası'nı protesto etmek amacıyla Ege Bölgesi'ndeki 8 üniversitenin öğretim üyeleri, akademik kıyafetleriyle yarın İzmir'de Gündoğdu Meydanı'ndan Cumhuriyet Meydanı'na yürüyecek. 
     Ege Üniversitesi EÜ Rektörü Prof. Dr. Ülkü Bayındır, 8 üniversite adına yaptığı açıklamada, ''Ülkemizde öğretim birliği ilkesini zedeleyecek mahiyette maddeler içeren yasa kapsamındaki gelişmeleri protesto etmek'' için yarın saat 09.30'da Alsancak Gündoğdu Meydanı'nda toplanacaklarını belirtti. 
     Prof. Dr. Bayındır, öğretim üyelerinin buradan Cumhuriyet Meydanı'na kadar ''sessiz'' protesto yürüyüşü yapacaklarını bildirdi. 
     Rektör Bayındır, yürüyüşe, Ege, Dokuz Eylül, Adnan Menderes, Celal Bayar, Muğla, İzmir Yüksek Teknoloji Enstitüsü, Yaşar ve İzmir Ekonomi Üniversitesi'nin öğretim üyelerinin katılacağını kaydetti. 
     
</TEXT>
</DOC>
