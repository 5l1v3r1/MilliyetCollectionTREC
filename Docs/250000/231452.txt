<DOC>
<DOCNO> 231452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonyas04.html </URL>
<DATE> 2004/04/14/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Michael Jackson'a bir taciz suçlaması daha .. 
</HEADLINE>
<TEXT>

     Amerikalı 45 yaşındaki pop şarkıcısı Michael Jackson'a, yeni bir taciz suçlaması daha yöneltildi. 
     Yetkililer, adının açıklanmasını istemeyen bir adamın, ünlü şarkıcının kendisini 1980'li yılların sonunda Los Angeles'ta taciz ettiği iddiasında bulunduğunu, polisin konuyu soruşturduğunu bildirdi. 
     Jackson'ın avukatları, iddiayla ilgili henüz bir açıklamada bulunmadı. 
     Michael Jackson, daha önce 12 yaşında bir erkek çocuğunu taciz etmekle suçlanmıştı. 
     Ünlü şarkıcının, taciz ettiği öne sürülen çocuğun ailesini de adamları aracılığıyla ölümle tehdit ettiği iddia edilmişti. 
     
</TEXT>
</DOC>
