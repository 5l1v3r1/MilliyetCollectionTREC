<DOC>
<DOCNO> 209563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/spor/spo07.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Peterhansel zirvede 
</HEADLINE>
<TEXT>

      
   26.Dakar Rallisi'nde mutlu sona Fransız Stephane Peterhansel ulaştı. Mitsubishi Pajero ile mücadele eden Peterhansel, böylece altı kez kazandığı motosiklet kategorisinden sonra otomobilde de zirveye çıkmayı başardı. 18 gün süren ve iki günü terör riski nedeniyle yapılamayan 11 bin 90 kilometrelik zorlu rallinin motosiklet klasmanında ise İspanyol KTM pilotu Joan Roma birinci oldu. Kamyon kategorisinin Vladimir Tchaguine, Kamaz ile 4. kez Dakar'da finişi en önde geçti. 
   OTOMOBİL klasmanında 53 saat 47 dakika 37 saniyeyle ilk sırayı alan Peterhansel'i, 49 dakika 24 saniye geriden Mitsubishi'nin diğer sürücüsü ve son iki yılın galibi Japon Hiroshi Masuoka takip ederken, özel yapım Ford ile yarışan Fransız Jean - Louis Schlesser 3 saat farkla üçüncü oldu. Bu yıl Nissan ile yarışa ilk kez katılan eski ralli şampiyonu Colin McRae, iki etap kazanmasına rağmen 20.'likte kalırken, Volkswagen'in iddialı bayan pilotu Kleinschmitd de ancak 17. olabildi. 
   
   
</TEXT>
</DOC>
