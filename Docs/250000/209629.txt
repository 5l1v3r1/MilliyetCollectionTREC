<DOC>
<DOCNO> 209629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun40.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
UBP "KKTC'de erken seçime hazır olun" 
</HEADLINE>
<TEXT>

     KKTC'de anamuhalefet Ulusal Birlik Partisi UBP , Cumhuriyetçi Türk Partisi CTP -Demokrat Parti DP koalisyon hükümetinin yasa dışı olduğunu iddia ederek, ''yasal bir hükümet bile kuramayanların Kıbrıs sorununu çözemeyeceği'' görüşünü savundu. 
     UBP Genel Merkezi'nden yapılan yazılı açıklamada, ''CTP ve DP'nin zoraki nikahı daha ilk günlerde sınıfta kalmıştır. Ortaya kesin olarak çıkmıştır ki bu nikah gayrı yasaldır. CTP ile DP hukuku yok saymaktadır. Bu hukuk ihlaline göz yuman herkes bu suça ortak olmaktadır'' denildi. 
     Koalisyon ortaklarının, Başsavcılığın, durumlarının gayri yasal olduğunu belirttiği üç bakanı değiştirme gereği duymadığı ve büyük bir yanlış içinde olduğu kaydedilen açıklamada, ''Bu hükümetin ortakları, iktidar uğruna kasten yanlış yapmaktadır. Yapacakları bütün icraatlar usulsüzdür. Bu durum siyasi bir pişkinlik örneğidir'' ifadesine yer verildi. 
     Açıklamada, ''UBP'nin hukuku yok sayanları hukuka şikayet edeceği, bu konudaki dava hazırlığının sonuçlanmak üzere olduğu'' belirtilen açıklamada, şöyle denildi 
     ''Bu gayri yasal hükümet aleyhine dava açacağız. Bile bile hukuku çiğnemek yanlışta inat etmektir. Bu siyasi bir sorumsuzluktur. 
     Anayasamıza uygun bir hükümeti dahi kuramayanlar Kıbrıs sorununu nasıl çözecekler Bu kişiler Annan Belgesi'ndeki hukuki tuzakları nasıl halkımızın lehine müzakere edecekler Kendi Anayasamızı dahi doğru dürüst okumayanlara halkımız nasıl güvenecek CTP'ye UBP olarak sormuş olduğumuz 17 soruya cevap veremeyişlerinin sebebi şimdi anlaşılmıştır. Bunlar okuduklarını anlamıyorlar ya da anlamazlıktan geliyorlar. Bu, sorumsuzluktur, ciddiyetsizliktir. Ama Kıbrıs Türk Halkını ciddiye almayanları halkımız da ciddiye almayacak. 
     Anayasayı bile doğru anlayamayan bu hükümet icra makamını olduğu kadar hukuk sistemimizin içinde önemli bir yeri olan başsavcılık makamını da yıpratmıştır.'' ''Önce başsavcılıktan alınacak görüşün olumsuz olması halinde üç bakanın değiştirilmesi yoluna gidileceğinin belirtildiği, ancak Başsavcının olumsuz görüş belirtmesine karşın gereğinin yapılmadığı'' kaydedilen açıklamada, ''toplumsal uzlaşma'' diye yola çıkan hükümetin ilk günlerinde devletin kurumlarıyla uzlaşamadığı ifade edildi. 
     
     YURT DIŞINDA YAŞAYANLARIN REFERANDUMDA OY KULLANMASI 
     ''Böyle bir hükümetten, ne toplumsal uzlaşma için bir adım ne de Kıbrıs konusuyla diğer konulara sağlıklı bir yaklaşım getirmesinin beklenemeyeceği'' öne sürülen UBP açıklamasında, şöyle denildi 
     ''Hal böyle iken hemen herkesin doğru yorumladıklarını, farklı yorumlamaya çalışmak doğru bir politika olamaz. 
     'Gerekirse yurt dışında yaşayan ve ikamet sorunu olan KKTC vatandaşlarının bakan olarak atanması için anayasa değişikliğine gitmeye çalışacağız' diyen DP ve onu destekleyen CTP, yurt dışında yaşayan KKTC vatandaşlarına referandumda oy verme hakkını da içerecek bir anayasal değişikliğe evet diyecekler mi '' Açıklamada, dıştan bakan atanması da eleştirilerek, CTP'nin, seçilemeyen parti üst düzey isimlerini bakanlığa getirerek hazineye yük getirdiği kaydedildi. 
     Açıklamada, ''olası bir erken seçime hazırlıklı olunması'' çağrısı yapılarak, şunlara yer verildi 
     ''Halkımız görüyor ki, CTP ile DP, bu zoraki ve gayrı yasal yolda çok çabuk tükenmiştir. Uzun yıllar iktidardan uzak kalanların acemilikleri ortaya çıkmıştır. Devlet yönetimi hukuka saygı ister. İktidar hırsına yenilip hukuku yok sayanların hükümeti için geriye sayım başlamıştır. 
     Sağduyuya güvenenler hep haklı çıkmıştır. Sağduyuya güvenenler olası bir erken seçime hazır olsunlar. UBP olarak halkımıza inanıyoruz güveniyoruz.'' 
     
</TEXT>
</DOC>
