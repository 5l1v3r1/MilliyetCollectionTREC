<DOC>
<DOCNO> 203474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/spor/ygokberk.html </URL>
<DATE> 2003/12/21/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Lucky Luc 
</HEADLINE>
<TEXT>

   
   Lucescu'yu seviyor Beşiktaşlı, ama ya ilk 45'teki Lucescuball'u... Bu en "hoş" stadın ne de "son"u oynarken şampiyon takımı bu kadar "boş gibi" olması... Üstelik "en öndeler", "en iyiler" analarımızın liginin de bir sürü şeyinin "en en"iler... Sağımda Ritz Otel, yanında Süzer, solunda Dolmabahçe Sarayı, arkamda Çırağan... İstanbul'un "merkez", yerinden birinin tam ortasında "20 bini" bile bulamamışlardı. Beşiktaşlı'ya rahat batıyor galiba... 
   Lucescu'nun A planı Sergen ya... "B",sini "C"sini, "D"sini boş verin, onlar da zaten Sergen, Sergen, Sergen ya... 36'ydı galiba işte, "O"nun frikiği olmasa Rize ilk 45'i 1 - 0 önde kapayacaktı belki. 40 küsurdu penaltıyı yaptıran yine Sergen'di. Kısa bir süre sakatlanmasaydı ve penaltıyı atsaydı belki de Beşiktaş ilk 45'i 2 - 1 önde kapayacaktı. Rize'nin süratli iki beki, Beşiktaş'ın iki bekini "stop" ettirmişti. Kaan Dobra zaten düz "dizayn", "sağ"sızdı ve de tek yönlü... İşte orta sahaya kalmıştı. Pancu kendi kendine oynuyor. İlhan "hiç"i oynuyor. Tümer, "Sergen gibi"yi oynuyor, "Tümer gibi"yi de oynayamıyor. Üstelik her aldığı topla Rize kalabalığına dalıyor. Tam o anda da Deniz Gökçe bana takılıyordu. "Basketbolda alan savunmasına turnike atılır mı " Atılmazdı tabii... Gol de mesala "Tümer'in turnike"sinden değil, Sergen'in "üçlüğü"nden geliyordu zaten... 
   Lucescu, "Lucky" bir hoca. Sergen'i var... Ve onu kullanmasını çok iyi biliyor. 
   İkinci 45'te Lucescu, Sergen gibi oynayan Tümer'i, Ahmed Hassan'la değiştiriyor. Ahmed Hassan "kendi gibi" oynuyor, hem oyunu değiştiriyor, hem de skoru değiştiriyordu. Rize yoruluyor, Beşiktaş aradığı golleri buluyordu. Her şeyi tartışabiliriz. Bu maçı çok yönlü değerlendirebiliriz. Beşiktaş'ın beş atması mı veya Beşiktaş'ın üç yemesi mi Bu kadar renkli bir kadronun ilk 45'te bu kadar Siyah - Beyaz olması mı İlk yarılarda hiç oynatılmayan Ahmed Hassan'ın ikinci yarılarda hep takımını oynatması mı Veya Beşiktaş'ın siyahını da beyazını da renklendirmesi mi 
   
      
</TEXT>
</DOC>
