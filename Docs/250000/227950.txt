<DOC>
<DOCNO> 227950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/soneko43.html </URL>
<DATE> 2004/04/02/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa haftayı 20 bin 485 puanda tamamladı... 
</HEADLINE>
<TEXT>

     Günün ilk yarısında 139.71 puan artış kaydeden borsada ikinci seansta neredeyse yaprak kıpırdamadı. İMKB Bileşik Endeksi 2. seansta 23.15 puan artışla 20,485.03 puandan haftayı tamamladı. 
     Hisse senetleri 2. seansta ortalama yüzde 0.11 oranında değer kazandı. 
     İlk seanstaki 139.71 puanlık artış dikkate alındığında Borsa endeksi, günün tamamında 162.86 puan yükseldi. Hisse senetlerindeki günlük değer artışı yüzde 0.80 oldu. 
     Endeks 2. seansa, 31.22 puan artışla 20,493.10 puan seviyesinde başladı. İlk yarıyı 20,454.58 puandan geçen endeks, seans içinde en düşük 20,386.00, en yüksek 20,507.99 puanı gördü. 
     2. seans kapanışında, mali endeks 29.97 puan düşüşle 27,563.39 puana gerilerken, sanayi endeksi 71.68 puan artışla 18,382.86 puana ve hizmetler endeksi 7.03 puan artışla 11,390.50 puana yükseldi. 
     Böylece ilk seansa göre mali grup hisseler ortalama yüzde 0.11 oranında değer yitirirken, sanayi grubu hisseler ortalama yüzde 0.39 oranında ve hizmet grubu hisseler ortalama yüzde 0.06 oranında değer kazandı. 
     2. seansta işlem gören toplam 306 hisse senedinden 122's değer kazandı, 107'si değer yitirdi, 77'sinin fiyatında değişiklik olmadı. 
     Seansta, 416 trilyon 450 milyar 611 milyon liralık işlem hacmi kaydedildi. Günlük işlem hacmi ise 884 trilyon 982 milyar 539 milyon lira olarak hesaplandı. 
     2. seansta Doğan Holding, Yapı Kredi Bankası, Garanti Bankası, Kardemir D Tofaş Otomobil Fabrikaları, en yoğun işlem gören hisse senetleri olarak belirlendi. 
     
</TEXT>
</DOC>
