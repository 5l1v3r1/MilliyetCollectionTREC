<DOC>
<DOCNO> 214090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo17.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Ankara'ya gitti... Bulak Kupaya kilitlendik... 
</HEADLINE>
<TEXT>

     Denizlispor Teknik Direktörü Giray Bulak, kupaya kilitlendiklerini ve Ankara'ya tur atlamak için gittiklerini söyledi. 
     Denizlispor'un kupada bundan önceki 2 maçını da dış sahada oynadığını hatırlatan Bulak, ''Gençlerbirliği maçı, deplasmanda oynayacağımız 3. karşılaşma olacak. Artık deneyim kazandık. Dışarıda nasıl oynayacağımızı biliyoruz'' dedi. 
     Gençlerbirliği'nin güçlü bir takım olduğunu, rakiplerinin de kupayı hedef seçtiğini ifade eden Bulak, ''Ancak, bizim için rakibin kim olduğu ve gücü önemli değil. Kupayı hedefledik, kupaya kilitlendik. Ankara'ya tur atlamak için gidiyoruz'' diye konuştu. 
     Öte yandan, Türkiye Kupası'nda yarın Gençlerbirliği ile karşılaşacak olan yeşil-siyahlı takım, Ankara'ya gitti. Denizlispor'da, sakatlığı devam eden Mustafa Keçeli dışında eksik bulunmuyor. 
     
</TEXT>
</DOC>
