<DOC>
<DOCNO> 232138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonyas12.html </URL>
<DATE> 2004/04/16/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Yalan söylemek uzun sürüyor 
</HEADLINE>
<TEXT>

     İnsanların, yalan söyledikleri zaman, sorulan sorulara daha geç yanıt verdikleri ortayı çıktı. 
     İngiltere'deki Southampton Üniversitesi'nde görevli psikolog Aiden Gregg, yalancıların, bir soruyu yanıtlarken, dürüst kişilere göre daha fazla zamana ihtiyacı olduğunu kaydetti. 
     Londra'da düzenlenen Britanya Psikoloji Birliği'nin atölye çalışmasında konuşan Gregg, deneklerinden değişik ifadeleri bir düğmeye basarak doğrulamalarını ya da yalanlamalarını istedi. 
     Bazı ifadelerin doğrudan deneğin kişiliğiyle ilgili, diğerlerinin de genel ifadeler olduğunu belirten Gregg, deneklerin bir kısmından kendileriyle ilgili ifadelerde bilinçli olarak yalan söylemelerini istedi. 
     Yalancıların yaklaşık yüzde 90'ını düğmeye basma hızından tespit edebildiğini kaydeden Gregg, yalan söyleyenlerin düğmeye daha geç bastığını ve soruları daha zor bulduğunu ifade etti. 
     
</TEXT>
</DOC>
