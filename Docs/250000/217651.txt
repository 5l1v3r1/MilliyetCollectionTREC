<DOC>
<DOCNO> 217651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun10.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'ta 4. gün görüşmesinin başlama saati 11'e alındı 
</HEADLINE>
<TEXT>

     Kıbrıs'ta başlayan yeni müzakere süreci çerçevesinde bugün saat 10.00'da başlaması öngörülen 4'üncü gün görüşmeleri saat 11.00'e alındı. 
     KKTC Cumhurbaşkanlığı'ndan edinilen bilgiye göre, bugünkü görüşmeler saat 11.00'de başlayacak. 
     Bu arada bugünkü görüşmeler öncesinde, adada bulunan Dışişleri Bakanlığı heyeti, KKTC Cumhurbaşkanı Rauf Denktaş, Başbakan Mehmet Ali Talat, Dışişleri Bakanı ve Başbakan Yardımcısı Serdar Denktaş'tan oluşan KKTC müzakere heyetiyle bir araya geldi. 
     Dışişleri Bakanlığı Müsteşar Yardımcısı Büyükelçi Baki İlkin, Büyükelçi Deniz Bölükbaşı, İkili Siyasi İşler Genel Müdürü Büyükelçi Ertuğrul Apakan'dan oluşan heyetin, dün akşam saatlerinde de BM Genel Sekreteri'nin Kıbrıs Özel Temsilcisi Alvaro De Soto ile bir araya geldiği öğrenildi. 
     Öte yandan KKTC Başbakanı Talat ile Rum yönetiminin AB ile üyelik müzakerelerinde AB heyetine başkanlık eden Leopold Maurer arasında bu sabah yapılması planlanan görüşme iptal edildi. Bu görüşmenin, daha sonra Başbakanlık Müsteşarı ile Maurer arasında yapılabileceği belirtiliyor. 
     
</TEXT>
</DOC>
