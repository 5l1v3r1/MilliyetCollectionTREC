<DOC>
<DOCNO> 236547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur32.html </URL>
<DATE> 2004/05/01/ </DATE>
<TIME> 21.53 </TIME>
<AUTHOR>  </AUTHOR>
<HEADLINE>
Aydın'da yasadışı yollardan Yunanistan'a geçmek isteyen 9 kişi yakalandı 
</HEADLINE>
<TEXT>

     Yasa dışı yollardan Yunanistan'a geçmek isteyen Çin uyruklu 8 kişi yakalandı. 
     A.A muhabirinin edindiği bilgiye göre, bir ihbarı değerlendiren Kuşadası İlçe Emniyet Müdürlüğü ekipleri, Aydın Kaçakçılık Şube Bürosu'na bağlı ekiplerle yaptıkları ortak operasyonda, Kuşadası İlçesi Güzelçamlı yakınlarında 34 ZN 0067 plakalı minibüs içindeki N.A, H.K, M.L, M.K ve T.E isimli kişiler ile Çin uyruklu 8 kişiyi gözaltına aldı. 
     Polise ifade veren Çin uyruklu 8 kişi, Çin'den uçakla Moskova'ya ve Çin uyruklu bir kişinin yardımıyla da uçakla önce Irak'a ardından Suriye'ye geçtiklerini, yine Çin uyruklu bir kişinin yardımıyla Türkiye sınırına geldiklerini, Kuşadası'ndan Yunanistan'a geçmek üzere kişi başına 5 bin dolara anlaştıklarını söylediler. 
     Olayla ilgili gözaltına alınan kişilerden M.K'nın Kuşadası'nda otel işlettiği, insan kaçakçılığı olayını yönlendirdiği, T.E isimli kişininse tekne sahibi olduğu öğrenildi. 
     Adliyeye sev edilen 5 kişi, ''teşekkül oluşturmak suretiyle insan kaçakçılığı yapmak ve insan kaçakçılığına yardımcı olmak'' suçlarından tutuklandı. 
     Aynı olaya karışan bir kişinin daha arandığı, Çin uyruklu 8 kişininse sınır dışı edileceği belirtildi. 
     
</TEXT>
</DOC>
