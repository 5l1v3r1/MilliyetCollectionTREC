<DOC>
<DOCNO> 209044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sondun27.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroğlu Hükümetin yasal sürede kurulup kurulmadığını inceliyoruz 
</HEADLINE>
<TEXT>

     KKTC'de anamuhalefet partisi Ulusal Birlik Partisi UBP Genel Başkanı Derviş Eroğlu, Mehmet Ali Talat başkanlığındaki Cumhuriyetçi Türk Partisi CTP -Demokrat Parti DP koalisyon hükümetinin 15 günlük anayasal sürede kurulup kurulmadığı konusunda hukuki çalışma başlattıklarını açıkladı. 
     Eroğlu, mecliste gazetecilerin sorularına karşılık, konuyla ilgili olarak hukukçulardan görüş almaya karar verdiklerini söyledi. 
     Hukukçulardan görüş aldıktan sonra tavırlarını belirleyeceklerini ifade eden Eroğlu, ''Bizim görüşümüze göre olay yanlış başladı. Hükümet 15. günde son saatte onaylatıldı. 3 bakanın bakan olamayacağı meydana çıktı. Bu durum tartışma konusu yarattı. Hükümet kurulmasının yasal süre içinde olup olmadığını hukuken inceleteceğiz'' diye konuştu. 
     
</TEXT>
</DOC>
