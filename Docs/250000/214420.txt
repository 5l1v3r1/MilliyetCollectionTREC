<DOC>
<DOCNO> 214420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/yasam/yas07.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlanta, Türk profesöre ağlıyor 
</HEADLINE>
<TEXT>

      DIŞ HABERLER SERVİSİ 
   
   ABD'nin Atlanta kentindeki Agnes Scott Üniversitesi'ne 40 yıl önce öğrenim görmek için giden ve daha sonra yerleşen, bir süre sonra da mezun olduğu okulda öğretim görevlisi olan Ayşe Ilgaz Carden, göğüs kanserinden kurtulamayarak 60 yaşında öldü. Türk profesörün 4 Şubat'taki ölümü, okulunda büyük üzüntü yarattı. 
   Atlanta Journal'ın haberine göre Agnes Scott Rektörü Mary Brown Bullock, psikoloji profesörü Carden'ın ölümünün ardından şunları söyledi "Ayşe, okulumuzun uluslararasılaşmasında herkesten fazla çalıştı. Bir Agnes Scott öğrencisi olarak Ayşe, Türk ve İslami altyapısıyla sınıf arkadaşlarının gözlerini yabancısı oldukları dünyalara açmıştı". 
   Carden, geçen yıl bahar aylarında hayatının düşünü gerçekleştirerek bir grup öğrenciyi Türkiye'ye getirmişti. Dün cenaze töreni yapılan İstanbul'daki Amerikan Kız Koleji mezunu Carden'in naaşı yakıldı. 
   
   
</TEXT>
</DOC>
