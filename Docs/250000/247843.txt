<DOC>
<DOCNO> 247843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonspo28.html </URL>
<DATE> 2004/06/14/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Sakaryaspor, milli takım kariyeri olan yabancı futbolcu arıyor... 
</HEADLINE>
<TEXT>

     Birinci Süper Lig'in yeni takımlarından Sakaryaspor'un, milli takım kariyeri olmayan yabancı futbolcuların transferine sıcak bakmadığı belirtildi. 
     Kulüp yönetim kurulu üyesi ve basın sözcüsü Yavuz Köprülüoğlu, A.A muhabirine yaptığı açıklamada, dış transferde 4 fubolcuya ihtiyaç duyulduğunu ve bunun için 8 futbolcuyla görüşme yapıldığını bildirdi. 
     Sakaryaspor'un, geçmiş yıllarda yabancı futbolculardan yana sıkıntı yaşadığını ifade eden Köprülüoğlu, ''Bu yüzden ince eleyip, sık dokuyoruz. Bize hazır ve oynayacak futbolcu lazım. Özellikle, yabancı ülkelerden yapacağımız transferde futbolcunun milli takım kariyeri olmasına önem veriyoruz'' dedi. 
     İlgilendikleri yabancı futbolcuların tamamının Afrika kökenli olduğunu ifade eden Köprülüoğlu, Bursasporlu Okan'ın transferinde de ısrarlı olduklarını sözlerine ekledi. 
     
</TEXT>
</DOC>
