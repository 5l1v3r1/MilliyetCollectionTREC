<DOC>
<DOCNO> 249205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/yasam/yas02.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurşunlar Türk şoförü durduramadı 
</HEADLINE>
<TEXT>


Irak'ta saldırıya uğrayan Hatay'lı TIR şoförü, vücuduna 6 kurşun isabet etmesine rağmen 15 kilometre gidip Türkmen polislere sığındı 

Antakya DHA 

Irak'ta silahlı bir grubun saldırısı sonucu vücuduna 6 kurşun isabet ederek yaralanan Hataylı şoför Süreyya Uymaz'ın 47 , TIR ile 15 kilometre giderek kurtulmayı başardığı ortaya çıktı. Yaşadığına inanamadığını belirten Uymaz, "Irak, Türkler için cehennem oldu" dedi. 
Yüklediği baharatı 10 gün önce Irak'a götüren Uymaz, malı ABD'lilere teslim edip dönerken silahlı saldırıya uğradı. Türkiye sınırına 40 kilometre kala meydana gelen olayda, TIR'ı taranan Uymaz'a 6 kurşun isabet etti. Ağır yaralanan Uymaz, durmak yerine gaza basarak yaklaşık 15 kilometre gittikten sonra sığndığı Türkmen polisler arafından hastaneye kaldırıldı. 
Karnından 3 kurşun çekirdeği çıkarılan, sırtındaki kurşunlara ise riskli olabileceği için dokunulmayan Uymaz, hastaneden çıktıktan sonra Türkiye'ye geldi. Uymaz, "Evime sağ olarak döndüğüm için çok mutluyum, kurtuluşun tam bir mucizeydi" diye konuştu. 


</TEXT>
</DOC>
