<DOC>
<DOCNO> 238615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo21.html </URL>
<DATE> 2004/05/09/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Bursaspor umudunu son haftaya taşıdı 0-3 
</HEADLINE>
<TEXT>

     Puan cetvelinde 16. sırada yer alan Bursaspor, Diyarbakır deplasmanında 3 puanı 3-0'lık skorla aldı. Bursaspor'u galibiyete taşıyan golleri Mustafa Gürsel, Okan, Mehmet Al kaydederken, yeşil-beyazlılar bu sonuçla puanını 37'ye yükseltti. Bursaspor, son hafta Samsunspor'u konuk edecek. 
     1. dakikada Bursaspor öne geçti. Serbest atışı kullanan Erol, topu Mustafa Gürsel'in önüne bıraktı. Mustafa Gürsel'in yaklaşık 35 metreden attığı sert şutta meşin yuvarlak, kaleci Şenol'un sağından filelerle buluştu 1-0. 
     28. dakikada Hasan Yiğit'in sağdan ceza alınana yaptığı ortada, iyi yükselen Cem Beceren'in kafa vuruşunda, meşin yuvarlak üstten auta çıktı. 
     34. dakikada ceza alanı dışından Ramazan'ın sert şutunda, kaleci Serdar topu güçlükle kornere çeldi. 
     45. dakikada Hasan Yiğit'in ceza alanında yaptığı kafa vuruşunda, kaleci Serdar'ı geçen meşin yuvarlağı kale çizgisi üzerinden Miu Ilie çıkardı. 
     Maçın ilk yarısı, konuk Bursaspor'un 1-0 üstünlüğüyle sona erdi. 
     
     İKİNCİ YARI 

     53. dakikada soldan ceza alanına giren Murat Hacıoğlu, kaleci Serdar ile karşı karşıya kaldı. Murat Hacıoğlu'nun vuruşunda, Serdar topu kornere çeldi. 
     57. dakikada Osterc'in pasıyla ceza alanında topla buluşan Okan'ın vuruşunda, meşin yuvarlak kaleci Şenol'un sağından filelerle buluştu 2-0. 
     87. dakikada ceza alanı dışından Cumhur'un vuruşunda, kaleci Serdar meşin yuvarlağı son anda yumruklayarak kornere gönderdi. 
     89. dakikada Bursaspor farkı 3'e çıkardı. Tamer'in sağdan ceza alanına yaptığı ortada, topla buluşan Mehmet Al, plase vuruşla meşin yuvarlağı kaleci Ahmet'in solundan filelere gönderdi 3-0. 
     Maç, konuk Bursaspor'un 3-0 üstünlüğüyle sona erdi. 
     MAÇIN KARNESİ 
     

DİYARBAKIRSPOR 0 - BURSASPOR 3 Stat Atatürk Hakemler M.Selçuk Dereli xx, Ekrem Kan xx, Kemal Gemici xx Diyarbakırspor Şenol x Dk. 65 Ahmet x , Ramazan x, Cem Beceren x, Stravreski x, Burhan xx, Hasan Yiğit x Dk. 88 Serdar , Jupi x, Cumhur x, Kaies xx, Sinan x Dk. 30 Bakadal x , Murat Hacıoğlu x Bursaspor Serdar xx, Tamer xx, Miu Ilie xx, Egemen xx, Erol xx, Mustafa Gürsel xx, Orhan x Dk. 46 Tayfun x , Grozdiç x Dk. 71 Yakup x , Frasineanu xx, Okan xx, Osterc xx Dk. 86 Mehmet Al x Goller Dk. 1 Mustafa Gürsel, Dk. 57 Okan, Dk. 89 Mehmet Al Sarı Kartlar Dk. 61 Şenol, Dk. 68 Kaies Diyarbakırspor , Dk. 83 Erol Bursaspor      
</TEXT>
</DOC>
