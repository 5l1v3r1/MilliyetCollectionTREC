<DOC>
<DOCNO> 207268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun38.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Balığa içki içiren Polonyalı dalgıçlara soruşturma... 
</HEADLINE>
<TEXT>

     Polonya'da yasak balık avladıkları ve yakaladıkları balığa şampanya içirdikleri sanılan 3 dalgıç hakkında soruşturma açıldı. 
     Ulusal Balıkçılık İdaresinden bir yetkili, dalgıçların balıkla çektirdikleri, gazetede çıkan bir fotoğraftan sonra haklarında soruşturma açıldığını söyledi. 
     Yetkili, dalgıçların yasak avlanmış ve balığa kötü muamele yapmış olabileceğini belirtti. 
     Fotoğrafın, gölün içindeki dalgıçlardan birinin, elindeki şampanya şişesini balığın ağzına eğerken çekildiği kaydedildi. 
     Bir dalgıç, PAP ajansına yaptığı açıklamada, turnabalığını yarı ölü vaziyette bulduklarını, şampanyayla, balığın bilincini yerine getirmek istediklerini söyledi. 
     Balığın yaşayıp yaşamadığı bilinmiyor, ancak bunun soruşturmayı etkilemeyeceği bildirildi. 
     
</TEXT>
</DOC>
