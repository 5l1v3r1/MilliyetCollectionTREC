<DOC>
<DOCNO> 246435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun06.html </URL>
<DATE> 2004/06/09/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bush ve Putin, Irak kararından memnun... 
</HEADLINE>
<TEXT>

     ABD Başkanı George Bush, BM Güvenlik Konseyi'nin, ABD ve İngiltere tarafından sunulan Irak karar tasarısını oybirliğiyle kabul etmesinden memnun olduğunu bildirdi. 
     Bush, Georgia eyaletinin Sea Island adasında düzenlenen sanayileşmiş 7 ülke ve Rusya'dan oluşan G-8 Sekizler Grubu toplantıları için ülkesine gelen Rusya Devlet Başkanı Vladimir Putin'i karşıladığı sırada gazetecilere yaptığı açıklamada, ''Yeni Irak kararı, Irak halkı için büyük bir zafer'' dedi. 
     Bush, ''BM Güvenlik Konseyi'ndeki bugünkü oylama, Irak halkı için büyük bir zaferdir. Karar, Irak halkıyla yan yana durduğumuzu gösteriyor'' dedi. 
     Bush, Putin ile fotoğraf çektirirken yaptığı açıklamada, yeni kararın geçici Irak hükümetine de destek verdiğini belirterek, ''Vladimir, Güvenlik Konseyi'nden kararın geçmesindeki yardımlarınızı takdir ediyorum'' dedi. 
     Putin ise ''Hiç abartısız, bu ileri atılmış büyük bir adımdır'' dedi. 
     
</TEXT>
</DOC>
