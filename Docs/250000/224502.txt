<DOC>
<DOCNO> 224502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/soneko34.html </URL>
<DATE> 2004/03/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu enflasyon beklentisi düştü... 
</HEADLINE>
<TEXT>

     Merkez Bankası Beklenti Anketi'ne göre, 2004 yıl sonu uygun ortalama enflasyon beklentisi, Mart ayının ikinci döneminde Tüketici Fiyat Endeksi TÜFE bazında, yılsonu için öngörülen yüzde 12'nin altına indi. 
     Mart ayının ilk anketinde yüzde 12 olan ortalama enflasyon beklentisi, ikinci anketinde yüzde 11.8'e geriledi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Mart ayı ikinci anket sonuçları açıklandı. 
     Buna göre, Mart ayının ilk anketinde yüzde 7.8-16 aralığında seyreden yıl sonu TÜFE öngörüsü, Mart ayının ikinci anketinde yüzde 9-14.5 aralığında gerçekleşti. 
     Mart ayının ilk anketinde yüzde 1 olan cari ayın TÜFE'ye göre uygun ortalama enflasyon beklentisi ikinci ankette de değişmedi. 
     Cari ayın TÜFE beklentisi Mart ayının ilk anketinde olduğu gibi ikinci anketinde yüzde 0.4-1.8 aralığında gerçekleşti. 
     
     2 AY SONRASI İÇİN TÜFE BEKLENTİSİ 

     Mart ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde - 0.2-2.0, uygun ortalamada yüzde 0.8 düzeyinde oluştu. Mart ayının ilk anketinde de TÜFE beklenti aralığı yüzde - 0.2-2.4, uygun ortalama beklentisi, ilk ankette olduğu gibi yüzde 0.8 olarak belirlenmişti. 
     Gelecek 12 aylık dönemin TÜFE beklentisi aralığı Mart ayının ikinci anketinde yüzde 7-17 aralığında gerçekleşirken, uygun ortalama beklentisi yüzde 11 oldu. 
     Mart ayının ilk anketinde gelecek 12 aylık dönemin TÜFE beklentisi yüzde 7.3-17 aralığında olurken, uygun ortalama yüzde 11.1 düzeyinde gerçekleşmişti. 
     
     FAİZ ORANLARI 

     Öte yandan, Mart ayının ikinci anketinde, ilk ankete göre cari ayın uygun ortalama bileşik faiz oranı beklentisinde de artış yaşandı. 
     Buna göre, Mart ayının ikinci anket sonuçlarına uygun ortalama faiz oranı yüzde 22.8'den yüzde 23.1'e çıktı. İlk ankette yüzde 20-26 aralığında seyretmesi öngörülen cari ayın bileşik faiz beklentisi ise Mart ayının ikinci anketinde yüzde 19-30 olarak belirlendi. 
     Yıl sonu için Mart ayının ilk anketinde yüzde 14-25 aralığında olurken ikinci anketinde yüzde 13-25 aralığında gerçekleşti. Yıl sonu ortalama bileşik faiz beklentisi yüzde 18.6'dan yüzde 18.4'e indi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların kur beklentilerinde, Mart ayı ikinci anketinde cari ay sonu kur beklentisi aralığı 1,310,000-1,400,000 lira olurken, uygun ortalama 1,331,700 lira oldu. 
     Mart ayının ilk anket sonuçlarında cari ay sonu kur beklentisi aralığı 1,300,000-1,550,000 olurken, uygun ortalama ise 1,338,700 bin lira olarak saptanmıştı. 
     Bu arada katılımcıların, Mart ayının ikinci anketinde yıl sonu dolar kuru beklentisi 1,250,000-1,675,000 lira olurken, uygun ortalama 1,502,200 lira olarak belirlendi. 
     Mart ayının ilk anketinde, yıl sonu dolar kuru beklentisi 1,250,000-1,675,000 lira aralığında, uygun ortalama ise 1,514,900 lira olmuştu. 
     
     BÜYÜME BEKLENTİSİ 

     Katılımcılar ayrıca Mart ayının ikinci anketinde, yıl sonu GSMH'sının yüzde 2.7 ile yüzde 6.5 aralığında, uygun ortalamanın da yüzde 4.8 olacağını öngördüler. 
     Mart ayının ilk anketinde, yıl sonu GSMH 3.0-6.5 aralığında, uygun ortalama ise 4.8 olarak belirlenmişti. 
     Mart ayının ikinci anketinde yıl sonu cari işlemler dengesinin 11 milyar dolar ile 4 milyar dolar açık arasında seyredeceği öngörüldü. 
     Mart ayının ilk anketinde yıl sonu cari işlemler dengesinin 11 milyar dolar ile 3 milyar dolar arasında seyredeceği tahmin edilmişti. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
