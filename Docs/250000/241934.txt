<DOC>
<DOCNO> 241934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun42.html </URL>
<DATE> 2004/05/22/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
Suudi Arabistan'da 1 Alman silahlı saldırı sonuçu öldü 
</HEADLINE>
<TEXT>

     Suudi Arabistan Havayolları'na yiyecek sağlayan bir Suudi şirkette çalışan bir Almanın, başkent Riyad'da uğradığı silahlı saldırıda öldüğü bildirildi. 
     İçişleri Bakanlığı'ndan bir yetkili, olayın terörist bir saldırı mı, yoksa adli bir olay mı olduğunun araştırıldığını bildirdi. 
     Adı açıklanmayan Almanın, Riyad'ın doğusunda Prens Abdullah otoyolundaki bir alışveriş merkezinde vurulduğu kaydedildi. 
     Polis olay yerini kordon altına alırken, bölgeye gazetecilerin yaklaşmasına izin verilmiyor. 
     Bu arada, Katar'da uydudan yayın yapan Arap El Cezire televizyonu, Almanın bir dükkandan ayrılırken, kimliliği belirlenemeyen bir saldırgan tarafından başından ve vücudundan vurularak öldürüldüğü duyurdu. 
     Suudi Arabistan'ın başkenti Riyad'da, geçen yıl düzenlenen terör saldırılarından sonra yoğun güvenlik önlemleri uygulanıyor. 
     
</TEXT>
</DOC>
