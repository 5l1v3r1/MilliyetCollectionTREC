<DOC>
<DOCNO> 235350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur29.html </URL>
<DATE> 2004/04/27/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Düğün salonunda cinayet 
</HEADLINE>
<TEXT>

     Balıkesir'in Susurluk İlçesi'nde bir düğün salonunda çıkan kavgada bıçaklanan genç öldü. 
     Alınan bilgiye göre, Karşıyaka Mahallesi'nde bulunan Kültür Düğün Salonu'nda gençler arasında çıkan tartışma kısa sürede kavgaya dönüştü. 
     Kavga sırasında bacağından bıçaklanan ve Susurluk Devlet Hastanesi'nde ilk müdahalesi yapıldıktan sonra Balıkesir Devlet Hastanesi'ne sevk edilen Ayhan Amak 24 , yolda yaşamını yitirdi. 
     Olaya adı karışan, düğün salonundan kaçtıktan kısa süre sonra yakalanan Rahim, Mehmet ve Hidayet Adıgüzel kardeşlerin, sorgulamalarında, Ayhan Amak ve arkadaşlarının dün Hidayet Adıgüzel'i sokak ortasında dövdüklerini, düğün salonundaki kavganın bu nedenle çıktığını söyledikleri öğrenildi. 
     Çeşitli suçlardan sabıkaları bulunduğu bildirilen üç kardeş, sorgulamalarının ardından çıkarıldıkları nöbetçi mahkemece tutuklandı. 
     
</TEXT>
</DOC>
