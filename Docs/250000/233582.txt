<DOC>
<DOCNO> 233582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur04.html </URL>
<DATE> 2004/04/21/ </DATE>
<TIME> 00.35 </TIME>
<AUTHOR>  </AUTHOR>
<HEADLINE>
Kahvehanede cinayet 
</HEADLINE>
<TEXT>

     İzmir'in Bornova ilçesinde, kahvehanede çıkan kavgada 1 kişi silahla vurularak öldürüldü, 1 kişi yaralandı. 
     A.A muhabirinin edindiği bilgiye göre, Altındağ Semti 209 sokaktaki Barbaros Kıraathanesi'nde bulunanlar arasında tartışma çıktı. Henüz kimliği belirlenemeyen bir kişi, yanında bulunan silahla Mehmet Alp'i 29 göğsünden, Turgay Cingör'ü ise bacağından vurdu. 
     Yenişehir SSK Hastanesi'ne kaldırılan yaralılardan Mehmet Alp hayatını kaybetti. Cingör ise Ege Üniversitesi'nde tedavi altına alındı. Cingör'ün hayati tehlikesinin bulunmadığı belirtildi. 
     Olaydan sonra kaçan saldırganın kimliğinin belirlenmesine ve yakalanmasına çalışıldığı belirtildi. 
     Konak ilçesinde ise 1 kişi bacağından yaralandı. 
     Hatay İnönü Caddesi'nde Ekrem Yarangülü 28 yönetimindeki 35 KVZ 25 plakalı araç, Bahçelievler Kulalı Camii önündeki yoldan yavaş hareketlerle geçen 3 gence korna çaldı. Korna çalınmasına öfkelenen ve kimlikleri belirlenemeyen 3 genç, sürücüyle tartıştı. Bu arada gençlerden biri yanındaki silahı çekerek, üç el ateş etti. Mermilerden biri, Ekrem Yarangül'ün bacağından yaralanmasına neden oldu. Saldırganlar ise kaçtı. 
     Bozyaka SSK Hastanesi'ne kaldırılan Ekrem Yarangülü'nün sağlık durumunun iyi olduğu bildirildi. 
     
</TEXT>
</DOC>
