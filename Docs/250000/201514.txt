<DOC>
<DOCNO> 201514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yasam/yas10.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolları yok ama madalyası var 
</HEADLINE>
<TEXT>

   Irak Savaşı'nın simgelerinden küçük Ali'ye 'cesaret madalyası' verildi... 
      DIŞ HABERLER SERVİSİ 
   
   Irak savaşının ilk günlerinde evine isabet eden Amerikan bombası sonucu kollarını ve ailesinin tamamını kaybeden 13 yaşındaki Iraklı Ali'ye, cesaretinden dolayı madalya verildi. 
   Irak savaşının simgelerinden biri haline gelen ve bugün 13 yaşında olan Ali İsmail Abbas'a, İngiltere'nin başkenti Londra'da bir İngiliz kuruluşu madalya taktı. Kuruluş tarafından, 30 yıldır savaştaki davranışlarından ötürü çocuklara verilen ödülü alan küçük Ali, duygularını "Bu ödülü almaktan çok memnunum, bu bir onurdur" dedi. Bedeninin yüzde 35'i yanan, anne - babası dahil ailesinden 15 kişiyi kaybeden Ali, önce Kuveyt'te ardından İngiltere'de tedavi görmüştü. Ali'ye, yine bir İngiliz kuruluşu Limbless Association'ın katkılarıyla, iki protez kol takılmıştı. 
   
   
</TEXT>
</DOC>
