<DOC>
<DOCNO> 220714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun43.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii lider Sistani, geçici anayasayı eleştirdi 
</HEADLINE>
<TEXT>

     Irak'taki Şiilerin en etkili dini lideri Ayetullah Ali El Sistani, bugün oybirliğiyle kabul edilen ve Irak Geçici Yönetim Konseyi GYK üyelerinin imzasına açılan geçici anayasayı eleştirdi. 
     Sistani, yaptığı yazılı açıklamada, geçici anayasanın, Irak'ın kalıcı anayasasına ulaşmak konusunda bazı ''engeller'' ortaya koyduğunu belirterek, ''Geçiş dönemi için hazırlanan herhangi bir yasa, seçilmiş ulusal bir meclisin onayını almadığı sürece meşru değildir'' dedi. 
     Geçici anayasanın imzalanması, geçen Salı günü Şiilere karşı düzenlenen saldırılar, Cuma günü de Şiilerin son dakikada itirazları nedeniyle iki kez ertelenmişti. 
     
</TEXT>
</DOC>
