<DOC>
<DOCNO> 222113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/guncel/gun04.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadını, polis olmak tacizden kurtarmıyor 
</HEADLINE>
<TEXT>

   Ankara'da 120 kadın polisle yapılan anket, polis kurumunda tacizin boyutlarını ortaya koydu. Tacize uğrayan ya da tanık olanların yüzde 78'i şik yette bulunmuyor 
      Ümran Avcı 
   
   Hukuk düzeninin koruyucusu olan kadın polisler de meslek içi ayrım ve cinsel tacizle karşı karşıya kalıyor, ancak "yalnız kalırım" korkusuyla yaşadıklarını saklıyor. ODTÜ Sosyoloji Bölümü Başkanı Prof. Dr. Yusuf Ziya Özcan ve araştırma görevlisi Murat Cem Demir, "Türkiye'de kadın polislere yönelik kurumsal ve cinsel bariyerler üzerine bir çalışma Ankara Örneği" başlıklı bir araştırma yaptı. Ankara'da 120 kadın polisle anket yöntemiyle yapılan araştırma sonucu, kadın polislerin meslek içi ayrımcılık, cinsel taciz ve stresle karşı karşıya olduğu ortaya çıktı. 
   
   Yalnız kalmaktan korkuyorlar 
   Kadın polis daha çok karşılıksız sözlere, bakış ve davranışlara, sözlü - bedensel şakalara ve erkeklerin uluorta argo konuşmalarına maruz kalıyor. Bu eylemleri hızlandıran bir etken kadınları, daha çok pasif, duygusal, sadık ve isteklere kolay yanıt verebilecek gibi gören erkek zihniyeti oluşu. Arkadaşının tacize uğradığını söyleyenlerin oranı, kendisinin tacize uğradığını açıklayanlara oranla daha fazla. Hatta cinsel tacize uğrayan veya tanık olanların yüzde 78'i şik yette bulunmuyor. Bunun nedeni ise şik yet edince çözüm sağlanamayacağı, kanıtlayamayacakları ve yalnız kalabilecekleri düşüncesi. Bu olayları yaşayan birçok kadın, ya kendi başına bu problemin üstesinden geldiğini ya da unutmaya çalıştığını belirtiyor. 
   
   Polis sendikası istiyorlar 
   Araştırmaya göre kadınlar meslek içerisinde erkeklerden daha geri plana itiliyor. Bu hayal kırıklıkları ile beraber mesleğe uyum problemine yol açıyor. Araştırmaya göre uzun iş saatleri, gürültülü, kirli ve sıkıcı iş ortamı da stresi en çok tetikleyen nedenler arasında. Kadınların yüzde 67'si hem kişisel hem de kurumsal sorunların çözümüne katkı sağlayacaklarını düşündükleri bir polis sendikasının kurulmasını istiyor. Öte yandan kadın polislerin yüzde 63'ü det günlerinde çalışmamaktan yana. 
   
   'Kadın polis artarsa ayrımcılık azalır'    Kadın polis, meslek içi ayrımcılığı polis sayısındaki oransal eşitsizlikte temellendiriyor. Yüzde 58'i teşkilatta kadın sayısının artmasını, ayrımcılığı azaltacak bir uygulama olarak görüyor. 
   Erkek egemen ortamda sorunlarını anlatabilecek ve anlayabilecek hemcins eksikliği sorun yaratıyor. Yüzde 65,6'sı, hemcinslerinin daha dayanışmacı, ılımlı ve serinkanlı olduğunu ifade ediyor. 
   Yüzde 55'i masa başı işler yerine daha aktif görevlerin kendilerini daha çok ön plana çıkaracağı düşüncesinde. 
   Yüzde 62'si eğitim olanaklarının gelişmesi ve yeni teknolojilerin teşkilat içerisine sokulmasını erkeklerle aralarındaki ayrımcılığı giderici bir unsur olarak görüyor. 
   Cinsel tacize yönelik geliştirilen çözüm pratiklerinde, şik yetlerin önemsenip dikkatlice soruşturulacağı kurumsal mekanizmalar istiyor. 
   
</TEXT>
</DOC>
