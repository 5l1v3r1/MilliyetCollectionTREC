<DOC>
<DOCNO> 220840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/ekonomi/eko04.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Masa toplantısı' gibi CEO zirvesi 
</HEADLINE>
<TEXT>

   Bakan Ali Babacan, 15 Mart'taki Yabancı Yatırım Danışma Konseyi toplantısını 'Bir masa etrafında 20 - 25 kişiyle yapılacak' diye tanımladı 
      ANKARA Milliyet 
   
   Hükümetin, dünyanın en büyük şirketlerinin başkan ya da CEO'larını bir araya getireceği için büyük önem atfettiği Yatırım Danışma Konseyi YDK toplantısına katılım düşük oldu. Devlet Bakanı Ali Babacan, 15 Mart'ta İstanbul'da yapılacak YDK'nın "Bir masa etrafında 20 - 25 kişinin katılımıyla" gerçekleşeceğini açıkladı. 
   Toplantının olumlu sonuçlarının hemen ortaya çıkmayabileceğine işaret eden Babacan, "Toplantıdan açıkçası çok fazla bir şey beklememek lazım" dedi. Babacan, YDK'ya Başbakan Tayyip Erdoğan'ın başkanlık edeceğini belirtirken "Biz bir fidan dikiyoruz, ne zaman meyve verir göreceğiz" diye konuştu. 
   
   Düşük unvanlılar elendi 
   Babacan, organizasyonu iki ay gibi kısa sürede yapılan toplantının amacını "Türkiye'de yatırım yapan şirketlerin tavsiye ve önerilerini dinlemek" şeklinde özetledi. Babacan, 38 uluslararası şirket CEO'suna en üst düzey yöneticisine davet mektubu gönderildiğini, mektupların bir kısmına olumsuz yanıt gelirken düşük ünvanlı katılımcı bildiren şirketlerin elendiğini söyledi. Nihai katılımcı sayısını 20 ile sınırladıklarını anlatan Babacan, 8 şirketin başvuru süresi dolduktan sonra katılmayı istediğini, ancak kabul görmediğini söyledi. Babacan, YDK davet mektuplarındaki gecikmenin, IMF ve Dünya Bankası başkanlarının katılım teyitlerini gecikerek vermesinden kaynaklandığını söyledi. YDK'ya Dünya Bankası'nı temsilen Başkan James Wolfhensohn'ın katılacağını belirten Babacan, IMF'yi temsilen de Avrupa Bölüm Başkanı Michael Deppler'ın geleceğini bildirdi. 
   
   Türkiye IMF'nin yüz akı 
   Bakan Babacan, IMF eski başkanı Horst Kohler'in Almanya Cumhurbaşkanlığı'na adayı gösterilmesinde IMF'nin Türkiye'deki bayarısının etkili olduğu yönündeki görüşleri şöyle değerlendirdi 
   "Türkiye, IMF için bir başarı örneği olacaktır. 2003 yılı Davos'taki toplantılarda IMF'nin olup olmaması tartışılıyordu. IMF için Türkiye yüz akıdır. Köhler'in Almanya'da Cumhurbaşkanlığı'na önerilmesi, partisinin kararı. Belki Köhler'in farklı özellikleri de vardır." 
   
   Katılımcıların ciro toplamı 830 milyar dolar Yetkili Ünvan Şirket Ülke Lewis Booth Başkan Ford Motor Company Avrupa ABD Michael Klein CEO Citigroup Yat. Ban. Gr. ABD Pierre Lassonde Başkan Newmont Mining Group ABD Hans - Joachim Korber CEO Metro AG Almanya Johannes Feldmayer Yön. Kr. Üy. Siemens AG Almanya Bertrand Collomb YKB, CEO Lafarge Fransa Jacques de Larosiere YKB Danış. BNP Paribas Fransa Paul Matthys Bşk Yrd. Arcelor Fransa Dong - Jin Kim CEO Hyundai G.Kore Peter van Kesteren YKB Nunza B.V Hollanda Rachid Rachid Başkan Unilever K.Afrika, Ortadoğu, Türkiye Hollanda Leigh Clifford CEO Rio Tinto Plc İngiltere Stef Wertheimer YKB ISCAR İsrail Michael Garret Bşk Yrd. Nestle İsviçre Andrea Guerra CEO Merloni İtalya Guiseppe Morchio CEO Fiat SpA İtalya Marco T. Provera Başkan Pirelli SpA İtalya Norio Shoji Başkan Mitsui Co. Ltd Avrupa Japonya Shuhei Toyoda Başkan, CEO Toyota Avrupa Japonya Steve Pusey Başkan Nortel Networks Av., O.Doğu ve Afr. Kanada 
   
</TEXT>
</DOC>
