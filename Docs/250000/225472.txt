<DOC>
<DOCNO> 225472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/soneko09.html </URL>
<DATE> 2004/03/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
SSK'nın 4.6 katrilyon lira prim alacağı var 
</HEADLINE>
<TEXT>

     SSK'nın çeşitli özel sektör kuruluşları ile kamu kurumlarından toplam 4 katrilyon 677 trilyon 927 milyar lira tutarında alacağı var. 
     Kurum verilerine göre, SSK alacaklarının 2 katrilyon 89 trilyon 649 milyar lirası prim aslı, 2 katrilyon 588 trilyon 278 milyar lirası ise gecikme zammından oluşuyor. 
     SSK'nın özel sektör kuruluşlarından 1 katrilyon 493 trilyon 273 milyar lirası prim aslı, 1 katrilyon 723 trilyon 604 milyar lirası gecikme zammı olmak üzere toplam 3 katrilyon 216 trilyon 877 milyar lira, kamu kurumlarından ise 596 trilyon 376 milyar lirası prim aslı 864 trilyon 674 milyar lirası gecikme zammı olmak üzere toplam 1 katrilyon 461 trilyon 50 milyar lira tutarında alaca var. 
     Özel sektör kuruluşlarının borcu kurumun toplam alacağının yüzde 68.8'ni, kamu kurumlarının borcu ise toplam alacağın yüzde 31.2'sini oluştururken, yine özel sektör kuruluşlarının borçları SSK'nın 2004 yılı tahmini prim gelirlerinin yüzde 19.6'sı, kamu kurumlarının borçları ise 2004 yılı tahmini prim gelirlerinin yüzde 8.9'u oranında bulunuyor. 
     
     BELEDİYELERİN BORÇLARI 

     Kamu kurumlarından olan KİT'lerin SSK'ya 73 trilyon 80 milyar lirası prim aslı 51 trilyon 251 milyar lirası gecikme zammı olmak üzere toplam 124 trilyon 331 milyar lira borcu var. 
     28 Mart'ta yapılacak yerel seçim sonrasında başkanlıkları yenilenecek çeşitli belediyelerin de SSK'ya 481 trilyon 977 milyar lira prim aslı, 786 trilyon 562 milyar lira gecikme zammı ile birlikte toplam 1 katrilyon 268 trilyon 9 milyar lira borcu bulunuyor. 
     SSK'nın çeşitli kamu kuruluşlarından ise 41 trilyon 319 milyar lira prim aslı, 26 trilyon 861 milyar lira gecikme zammı ile birlikte toplam 68 trilyon 180 milyar lira alacağı var. 
     Kurumun, prim ve gecikme zammı alacağının yanı sıra çeşitli kamu kurum ve kuruluşlarından ayrıca toplam 213 trilyon 260 milyar lira tutarında sosyal yardım zammı alacağı da bulunuyor. 

     
</TEXT>
</DOC>
