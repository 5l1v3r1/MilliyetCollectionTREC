<DOC>
<DOCNO> 221491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun27.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol gazetelerden erken baskı "Katiller" 
</HEADLINE>
<TEXT>

     İspanyol gazeteleri, başkent Madrid'de bu sabah 3 trende düzenlenen bombalı saldırılar nedeniyle erken baskı yaptı. 
     Saldırının yaklaşık 6 saat sonrasında çıkan özel baskılarda, terör örgütü ETA'nın saldırısı sert ifadelerle kınandı. 
     Ülkenin en yüksek tirajlı gazetesi El Pais, ''Madrid'de ETA Katliamı'' başlığıyla verdiği haberde, bombalı saldırıların yapıldığı trenlerin Madrid'deki en işlek hatta çalıştığını ve sabah saatlerinde toplam 216 bin yolcunun trenleri kullandığı vurgulandı. 
     La Razon gazetesi de ''Katiller'' manşetini atarak, ETA'nın bu saldırılarla genel seçimleri hedef aldığı öne sürüldü. 
     Diğer gazeteler de ''dehşet, katliam, terör'' ifadelerini kullandığı haberlerinde ETA'yı kınadılar. 
     Bu arada, İspanyol ulusal radyosu RNE, vagonlarda sıkışan 30 kadar kişinin cesedinin henüz çıkarılamadığını bildirdi. 
     Radyo, polis yetkililerine dayanarak, saldırılarda TNT türü patlayıcların kullanıldığını belirtti. Radyo ayrıca, çok sayıda cesedin kimlik tespiti yapılamayacak durumda olduğunu kaydetti. 
     
</TEXT>
</DOC>
