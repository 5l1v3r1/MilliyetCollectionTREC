<DOC>
<DOCNO> 206431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sontur29.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Mersin milletvekili Güler trafik kazası yaptı... 
</HEADLINE>
<TEXT>

     CHP Mersin Milletvekili Hüseyin Güler'in kullandığı otomobil Tarsus'ta bir kamyona çarptı. Kazada, milletvekilinin eşi ve kayınvalidesi öldü. 
     Dün Mersin'in düşman işgalinden kurtuluşu nedeniyle düzenlenen törene katılan CHP Mersin Milletvekili Güler, bugün ailesiyle Ankara'ya gitmek üzere yola çıktı. Hüseyin Güler'in kullandığı 06 CHP 75 plakalı otomobil, Karakütük mevkiine geldiğinde, önünde seyir halinde bulunan Daştan Demir yönetimindeki 24 DC 521 plakalı kamyona arkadan çarptı. Kazada milletvekilinin eşi Zahide Güler 37 ile kayınvalidesi Atiye Canpolat olay yerinde öldü. 
     Yaralanan milletvekili Güler'in Tarsus Devlet Hastanesi'nde ameliyata alındığı, yaralanan kızı Bersu 6 ve oğlu Berdan 7 'ın da yoğun bakım servisine kaldırıldığı öğrenildi. 
     Hüseyin Güler'in yakınlarının yanı sıra CHP Mersin milletvekilleri Şefik Zengin ve Ali Oksal, Tarsus Kaymakamı Abdurrahman Erguvan ile partililer hastaneye gelerek yaralıların durumu hakkında bilgi almaya çalıştı. 
     Bu arada, kamyon sürücüsü Daştan Demir'in ifadesi alınmak üzere karakola götürüldüğü öğrenildi. 
     
</TEXT>
</DOC>
