<DOC>
<DOCNO> 220260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun28.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Meksika'dan gelenlerden parmak izi almaktan vazgeçti 
</HEADLINE>
<TEXT>

     ABD Başkanı George Bush, Meksika'dan ABD'ye gidenlerin sınırda parmak izlerinin alınması ve fotoğraflarının çekilmesi uygulamasından vazgeçti. 
     Meksika Devlet Başkanı Vicente Fox, Bush'un çiftliğinde düzenledikleri ortak basın toplantısında, ''Meksika'dan ABD'ye gelen ziyaretçilerle ilgili haberlerin doğrulanmasını memnunlukla karşılıyoruz. Şimdi artık fotoğrafları çekilmeyecek ve parmak izleri alınmayacak'' dedi. 
     Ortak basın toplantısında konuyla ilgili çok az konuşan Bush, Cox'un, sınır geçiş kartları çıkarılması ve profesyonel vizeler konusunu gündeme getirdiğini belirterek ''Bu konuda ilerleme sağlıyoruz. Güvenli ve düzenli sınır geçişinin sağlanması için çalışacağım'' dedi. 
     Beyaz Saray Sözcüsü ise Bush'un bu konuda söz verdiğini, ancak hala belirlenmesi gereken bazı son ayrıntılar olduğunu söyledi. 
     ABD'nin, birçok ülkenin yanı sıra Meksikalı yolcuların da ABD sınırında parmak izlerini ve fotoğraflarını almaya başlaması üzerine, Meksika da aynı uygulamayı, ABD'den gelen yolculara karşı başlatmıştı. 
     
</TEXT>
</DOC>
