<DOC>
<DOCNO> 224944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonyas07.html </URL>
<DATE> 2004/03/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Brezilyalı rahibin kalbi ''İsa'nın Çilesi''ne dayanamadı .. 
</HEADLINE>
<TEXT>

     Brezilyalı rahip Jose Geraldo Soares, Hazreti İsa'nın son 12 saatinin konu edildiği ''İsa'nın Çilesi'' The Passion of Christ filmini izlerken kalbine yenik düştü. 
     Güneydoğudaki Minas Gerais eyaletinin Belo Horizante kentinde, filmi cemaatiyle birlikte izlemek için sinemadaki tüm koltukları tutan 43 yaşındaki Soares'in, film sırasında kalp krizi geçirdiği ve öldüğü bildirildi. 
     Brezilya'da Cuma günü vizyona giren film, Hazreti İsa'nın son 12 saatinde yaşadığı dehşet dolu anları yansıttığı gerekçesiyle bazı çevrelerce eleştiriliyor. 
     Yahudi dünyası, Mel Gibson'ın oynadığı ve yönettiği filmin Yahudi düşmanlığına itecek sahneler içerdiğini ileri sürüyor. 
     Daha önce, Amerika'nın Kansas eyaletinde, 50'li yaşlarda bir kadın da filmi izlerken kalp krizi geçirerek ölmüştü. 

     
</TEXT>
</DOC>
