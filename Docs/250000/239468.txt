<DOC>
<DOCNO> 239468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur21.html </URL>
<DATE> 2004/05/12/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kaçırılarak öldürülen işadamının şoförü tutuklandı 
</HEADLINE>
<TEXT>

     Kayseri'de bir işadamının kaçırılarak öldürülmesi olayıyla ilgili gözaltına alınan işadamının şoförü ile 2 suç ortağı tutuklandı. 
     Müteahhit Kemal Korkmaz'ın 64 , kaybolduktan 3 gün sonra Talas İlçesi'ne bağlı Başakpınar Beldesi yakınlarındaki bir dere kenarında iple boğulup bıçaklanarak öldürülmüş halde bulunması olayıyla ilgili gözaltına alınan şoförü Fevzi Koç ile suç ortakları Yakup İpek 23 ve Sedat Mülayim 25 , emniyetteki sorgularının ardından adliyeye sevk edildi. Sanıklar, Cumhuriyet Savcılığı'nca ifadeleri alındıktan sonra çıkarıldıkları mahkemece tutuklanarak cezaevine gönderildi. 
     Sanıklardan Fevzi Koç, ifadesinde, ''Patronum Kemal Korkmaz'ın, bir evin satışından aldığı 60 bin euroyu işyerindeki kasaya kilitlediğini gördüm. Arkadaşlarım Yakup ve Sedat'a durumu anlattım ve paraya ulaşmak için Korkmaz'ı kiraladığımız otomobile bindirip kaçırdık. Yakup boğazını iple sıktı, Sedat da bıçakladı. Üzerindeki 800 milyon lirayı ve cep telefonunu aldığımız Korkmaz'ın cesedini daha sonra dere kenarına attık. İşyerine gelip anahtarla kasayı açtık, ancak gizli bölmedeki paraya ulaşamadık'' demişti. 
     
</TEXT>
</DOC>
