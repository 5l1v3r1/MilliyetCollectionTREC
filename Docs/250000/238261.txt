<DOC>
<DOCNO> 238261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/ekonomi/eko07.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol faturası Tüpraş'a 700 milyon dolara çıkacak 
</HEADLINE>
<TEXT>


EKONOMİ SERVİSİ 

Tüpraş Genel Müdürü Hüsamettin Danış, ham petrol fiyatlarında bu yıl görülen yüksek seyrle birlikte, şirketin yılbaşında 4.3 milyar dolar olarak tahmin edilen faturasının 5 milyon doları aşacağını söyledi. 
"Yılbaşında öngördüğümüz petrol faturası 4.3 milyar dolardı. Şu anda petrol faturasının 5 milyar doları bulacağı veya aşacağı öngörülüyor" diyen Danış, "Ama bu bizim bilançomuzu etkileyen birşey değil. Sadece fiyatlar çok artarsa ciro da çok artar. Cironun artması da pozitif algılanır" dedi. Tüpraş bu yıl önemli kısmı ithalat yoluyla karşılanan 24.5 milyon ton ham petrol işlemeyi planlıyor. 
OPEC'in 1 Nisan'dan itibaren üretimi kısmanına bir de ABD'nin benzin stoklarının düşmesi ve Çin'in artan petrol talebinin eklenmesiyle piyasalarda ham petrol fiyatları yükselişe geçti. Ortadoğu'da hafta sonunda meydana gelen siddet olaylarının ardından ABD ham petrol varil başına fiyatı 40 dolara çıktı. 


</TEXT>
</DOC>
