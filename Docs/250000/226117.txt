<DOC>
<DOCNO> 226117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko09.html </URL>
<DATE> 2004/03/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Vadeli İşlem ve Opsiyon Borsası Yönetmeliği... 
</HEADLINE>
<TEXT>

     Vadeli İşlem ve Opsiyon Borsası Yönetmeliği, Resmi Gazete'nin bugünkü sayısında yayımlanarak yürürlüğe girdi. 
     Yönetmelik, kanun ve ilgili mevzuat hükümlerine uygun olarak, vadeli işlem ve opsiyon sözleşmeleriyle her türlü türev araçtan oluşan sermaye piyasası araçlarının işlem göreceği piyasaları oluşturmak, geliştirmek, oluşturulan piyasaların güven içinde faaliyette bulunmasını kapsıyor. 
     Borsanın yönetim ve denetleme kurulu üyeleri, komitelerin üyeleri, yöneticileri ve diğer personeli sıfat ve görevleri nedeniyle öğrendikleri borsada kote edilmiş sözleşmelerin fiyatlarını etkileyebilecek bilgileri, ''personelin bilgi açıklama yasağı ve sır saklama yükümlülüğü' çerçevesinde muhafaza edecekler. 
     Borsada işlemler, borsa üyeleri vasıtasıyla gerçekleştirilecek. 
     Borsa ve takas merkezi üyesi olabilmek için, SPK'dan türev araçların alım satımına aracılık yetki belgesi alınacak. Borsa yönetim kurulunca hazırlanan borsa üyelik taahhütnamesinin veya istenebilecek diğer taahhütnamelerin imzalanarak ibra edilmiş olması, sermaye ve özkaynak yapılanması yönünden şirket mali yapısının borsa yönetim kurulunun belirleyeceği kriterlere uygun olması söz konusu yönetmelik uyarınca öngörülen teminat ve giriş aidatı gibi tutarların yatırılmış olması ve işlemlerin yürütülebilmesi için gerekli teknolojik donanım, organizasyon yapısı, personelin ve mali kaynakların sağlanmış olması gerekiyor. 
     Borsa üyelik başvurusu, yönetim kurulunca kabul edilenlere borsa üyelik belgesi verilecek. Üyeler, ayrıca periyoduk raporlama ve diğer bilgi verme yükümlülüklerini yerine getirecekler. 
     Piyasa yapıcıları, sorumlu odukları her sözleyme için yönetim kurulunca belirlenen yetkiler çerçevesinde, alış ve satış kotasyonu veren ve bu kotasyon doğrultusunda işlem yapan borsa üyeleri olarak telakki edilecek. 
     Borsada düzeni veya dürüstlüğü bozan ya da borsa işlerine hile karıştıranlara disiplin cezası verilecek. Ayrıca, borsa sesans günlerinde veya izleyen günlerde borsa bülteni yayımlanacak. 
     
     KURULUŞ VE ÇALIŞMA ESASLARI YÖNETMELİĞİNDE DEĞİŞİKLİK... 
     Vadeli İşlem ve Opsiyon Borsalarının Kuruluş ve Çalışma Esasları Hakkındaki yönetmelikte de değişiklik yapıldı. 
     Buna göre, genel kurul tarafından en az 5 yıl, en fazla 11 kişiden oluşan bir yönetim kurulu seçilecek. Genel kurul, ayrıca yönetim kurulu üyesi kadar yedek üye seçecek. Yönetim kurulunun bir üyeliği için de SPK tarafından temsilci atanacak. Genel Müdür yönetim kurulu üyesi ve yönetim kurulu üyeliği genel kurulun onayına sunulacak. 
     Bu arada, takas merkezi, ilgili borsanın uygun görüşünü alarak, başlangıç ve sürdürme teminatı dışında yükümlülüklerin yerine getirilmemesi durumunda kullanılmak amacıyla Garanti fonu oluşturulacak. Buna ilişkin esaslar borsa yönetmeliğince düzenlenecek. 
     Yönetmelik hükümleri, Resmi Gazete'nin bugünkü sayısında yayımlanarak yürürlüğe girdi. 
     
</TEXT>
</DOC>
