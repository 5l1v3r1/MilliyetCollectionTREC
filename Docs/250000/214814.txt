<DOC>
<DOCNO> 214814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sontur05.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddetli rüzgar Yeşilköy'de balıkçı teknesi batırdı... 
</HEADLINE>
<TEXT>

     İstanbul'da etkili olan rüzgar, Yeşilköy'de bir balıkçı teknesinin batmasına yol açtı. 
     A.A muhabirinin aldığı bilgiye göre, olumsuz hava koşulları ve kar yağışının beklendiği kentte gece saatlerinde bir ara etkili olan şiddetli rüzgar, ''Davut'' adlı 20 metre uzunluğundaki balıkçı teknesinin Yeşilköy Sahili'ndeki kayalıklara çarparak parçalanmasına neden oldu. 
     Parçalandıktan sonra batmaya başlayan teknede bulunan 5 balıkçı, kendi imkanlarıyla kıyıya çıktı. Bu sırada kayaların üzerine atlayan Raif Çakmak 35 ise bacağından yaralandı. 
     Dr. Sadık Onuk Eğitim ve Araştırma Hastanesi'ne kaldırılan Çakmak'ın sağlık durumunun iyi olduğu öğrenildi. 
     
</TEXT>
</DOC>
