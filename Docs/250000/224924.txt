<DOC>
<DOCNO> 224924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur26.html </URL>
<DATE> 2004/03/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Annenin 4 çocuğunu bıraktığı evde yangın çıktı 2 çocuk öldü, 2'si yaralı 
</HEADLINE>
<TEXT>

     Aksaray'da, bir evde çıkan yangında, annelerinin yalnız bıraktığı 4 kardeşten 2'si öldü, 2'si ağır yaralandı. 
     Edinilen bilgiye göre, Ereğlikapı Mahallesi Acem Sokak'ta tek katlı bir evde anneleri Anakız Öztop'un pazara gitmek için yalnız bıraktığı 4 çocuk oyun oynarken evdeki eşyaları tutuşturdu. 
     Alevlerin, kısa sürede evin büyük bölümünü sarması üzerine vatandaşlar durumu itfaiyeye haber verdi. Olay yerine gelen itfaiye ekipleri, söndürme çalışmaları sonucu yangını kontrol altına aldı. 
     Eve giren itfaiye ekipleri, yaşları 1 ile 6 arasındaki 4 çocuğu çıkarmayı başardı. 
     Dumandan zehirlenen ve vücutlarının çeşitli yerlerinde yanıklar oluşan çocuklardan Özlem Öztop 6 , Aksaray Devlet Hastanesi'nde, Ramazan Öztop 1 ise ambulansta öldü. Kısmet 2 ve Nevriye Öztop 4 ise Selçuk Üniversitesi Meram Tıp Fakültesi Hastanesi'ne sevk edildi. 
     Yangının çıktığı sırada, çocuklardan birinin annesi Anakız Öztop ile pazara gittiği, bir çocuğun da okulda olduğu öğrenildi. 
     Olay yerine gelen Aksaray Valisi Hüseyin Avni Coş, olayla ilgili bilgi aldı. 
     
</TEXT>
</DOC>
