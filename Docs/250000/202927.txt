<DOC>
<DOCNO> 202927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun21.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar birlikte içki içti, büyüğü küçüğünü öldürdü 
</HEADLINE>
<TEXT>

     Kırgızistan'da 13 yaşındaki bir çocuk, beraber içki içtiği 11 yaşındaki çocuğun başını tuğla ile ezerek öldürdü. 
     Kırgızinfo'nun haberine göre, olay, başkent Bişkek yakınlarındaki Kant şehrinde meydana geldi. Dün sabah parkta oynamaya çıkan çocukların, bir çocuk cesedi bulmaları üzerine olay yerine gelen polis, 11 yaşındaki ilkokul 5. sınıf öğrencisi S'nin bir gün önce başının ezilerek öldürüldüğünü belirledi. 
     Kısa süren araştırma sonunda olayı aydınlatan polis, cinayetle ilgili olarak 13 yaşındaki bir çocuğu gözaltına aldı. 
     Haberde, adı açıklanmayan çocuğun suçunu itiraf ettiği, okul dönüşü parkta karşılaştığı S. ile birlikte içki içtikleri ve içkinin etkisiyle kendisine hakaret eden S'yi korkutmak amacıyla başına tuğlayla vurduğunu, ancak öldürmek istemediğini söylediği kaydedildi. 
     
</TEXT>
</DOC>
