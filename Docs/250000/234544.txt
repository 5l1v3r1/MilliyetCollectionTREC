<DOC>
<DOCNO> 234544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/siyaset/siy11.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'KKTC tanınırsa Louzidu'lar olmaz' 
</HEADLINE>
<TEXT>

   ANKARA Milliyet 

   
   Kıbrıs'taki referandum sonuçlarının, kuzeyde "işgalci" olarak görüldüğü için Avrupa İnsan Hakları Mahkemesi'nde AİHM dava edilen Türkiye'nin savunmasını güçlendireceği belirtildi. AİHM Özel Yargıcı Prof. Dr. Feyyaz Gölcüklü, KKTC'nin tanınması durumunda Türkiye'nin Loizidu benzeri davalardan kurtulacağını söyledi. Türkiye, Annan Planı'yla ilgili müzakerelerin sonuna kadar, KKTC Başbakanı Mehmet Ali Talat'ın verdiği rakamlara göre yaklaşık 4 bin davanın dondurulmasını sağladı. Reddedilen Annan Planı'nda, Rumların 1974'ten bu yana Türk tarafında bulunan mülkleri için açtıkları ve açacakları davaların Birleşik Kıbrıs Cumhuriyeti'ne yönlendirilmesi öngörülüyordu. Plan reddedildiği için davaların muhatabanın tekrar Türkiye olabileceği, ancak başka gelişmeler de yaşanabileceği kaydedildi. Milliyet'e değerlendirmede bulunan AİHM yargıçlarından Prof. Dr. Feyyaz Gölcüklü, KKTC'nin tanınması durumunda Türkiye'nin Loizudu benzeri davalarda muhatap olmaktan çıkacağını belirtti. Gölcüklü, KKTC'nin tanınması durumunda adanın güneyi ve kuzeyi arasındaki mal - mülk sorununun ise taraflarca kabul edilecek mülkiyet rejimi ile çözümleneceğini belirtti. 
   
   
   
   
</TEXT>
</DOC>
