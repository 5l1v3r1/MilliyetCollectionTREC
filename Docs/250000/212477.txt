<DOC>
<DOCNO> 212477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/magazin/mag03.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuba'nın ismi bu filme nasıl konulur 
</HEADLINE>
<TEXT>

   Hülya Avşar'ın "Vizontele Tuuba"nın adıyla ilgili çıkışına Demet Akbağ karşılık verdi. 
      İLKNUR GÜLMEZ 
   
   KANAL D'de ekrana gelen şov programının Kurban Bayramı'ndan sonra canlı yayımlanacağını açıklayan Hülya Avşar, son bant çekimini önceki gün yaptı. Avşar'ın konukları Berdan Mardini, Nijeryalı vokalistlerle, "Vizontele Tuuba"nın oyuncularından Demet Akbağ, Altan Erkekli ve Tuba Ünsal'dı. 
   
   TUBA Ünsal'a, "Senin adına film yapılmış. 10 sene sonra bile havasını atarsın" diyen takılan Avşar, Akbağ'a "Neden 'Vizontele Demeet', ya da 'Vizontele Altaan' değil de 'Vizontele Tuuba' Senin yerinde olsam, 'Tuba'nın ismi bu filme nasıl konulur' diye kıyameti koparırdım" dedi. 
   
   AVŞAR'IN bu sözleri üzerine Akbağ, "Vizontele Tuuba filmi aslında 'Vizontele 2' demek. Yılmaz Erdoğan, renk olsun diye böyle bir şey yaptı. Tuba değil, Ayşe oynasaydı yine filmin adı böyle olacaktı. Yeni isimlere şans vermeliyiz. Yoksa nasıl Hülya Avşar yetiştireceğiz" diyerek Ünsal'a destek verdi. 
   
   
   
</TEXT>
</DOC>
