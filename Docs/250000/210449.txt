<DOC>
<DOCNO> 210449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo35.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ve Van De Paar'ın yolları ayrılıyor 
</HEADLINE>
<TEXT>

     Trabzonspor'un Belçikalı oyuncusu Van De Paar ile yolları ayrılıyor. 
     Kulüp Genel Saymanı Yüksel Şimşek, Van De Paar'ın sakatlığının bir türlü düzelmediğini ve sağlık kurulunun bu oyuncudan istenilen performansın alınamayacağını tespit ettiğini belirterek, ''Biz de Van De Paar'ın menajeri ile görüşüyoruz. 1-2 gün içinde Van De Paar'ın sözleşmesini fesh edebiliriz'' dedi. 
     Belçikalı oyuncunun menajerinin uyumlu olduğunu ve ücret konusunda bir görüşmeleri bulunduğunu da ifade eden Şimşek, ''Bizde hiç topa bile vurmadı ancak biz ona bir ücret ödeyeceğiz. Dostça bir şekilde bu oyuncuyu göndermek istiyoruz'' diye konuştu. 
     Şimşek, Van De Paar'ın gönderilmek istenmesinin teknik heyetinin isteği doğrultusunda olduğunu sözlerine ekledi. 
     
</TEXT>
</DOC>
