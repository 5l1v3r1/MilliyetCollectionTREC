<DOC>
<DOCNO> 224196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sondun15.html </URL>
<DATE> 2004/03/21/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Irak'ta 2 petrol rafinerisinin temeli atıldı 
</HEADLINE>
<TEXT>

     Irak'ın kuzeyindeki Erbil ve Süleymaniye kentlerinde, 2 petrol rafinerisinin temeli atıldı. 
     Iraklı yetkililerin açıklamasına göre, Süleymaniye yakınlarındaki Köysancak'ta kurulacak rafinerinin temelini, Irak Geçici Yönetim Konseyi GYK Başkanı Muhammed Bahr El Ulum attı. 
     Erbil yakınlarındaki bir rafinerinin temel atma töreni de bugün yapıldı. 
     GYK Başkanı El Ulum'un oğlu, Irak Petrol Bakanı İbrahim Bahr El Ulum, basına yaptığı açıklamada, 2 rafinerinin günde toplam 30 bin varil petrol üreteceğini, bu miktarın günde 300 bin varile kadar çıkabileceğini söyledi. 
     Birkaç gün önce de Bağdat'ın güneyindeki Necef kentinde bir rafinerinin temelini attıklarını belirten Iraklı Bakan, ''Bu, Iraklı yetkililerin, Araplar ile Kürtler arasında ayrımcılık yapmadığını gösteriyor'' dedi. 
     
</TEXT>
</DOC>
