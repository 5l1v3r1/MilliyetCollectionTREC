<DOC>
<DOCNO> 228955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/soneko41.html </URL>
<DATE> 2004/04/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 23.31 oldu... 
</HEADLINE>
<TEXT>

     Hazine'nin bugün düzenlediği 231 gün vadeli hazine bonosu ve 504 gün vadeli devlet tahvili ihalesinde, toplam nominal 6 katrilyon 649.1 trilyon liralık teklif geldi. İki ihalede, toplam net 3 katrilyon 510.3 trilyon liralık satış yapıldı. 
     Hazine'nin bugün düzenlediği Türk Lirası cinsinden 231 gün vadeli iskontolu Hazine Bonosu ihalesinde, nominal 2 katrilyon 406.4 trilyon liralık teklif gelirken, nominal satış 1 katrilyon 705.4 trilyon lira düzeyinde gerçekleşti. Net 1 katrilyon 493 trilyon liralık bononun satıldığı ihalede, basit faiz yüzde 22.41, bileşik faiz de yüzde 23.31 oldu. Valörü 7 Nisan Çarşamba olan bonoların geri ödemesi, 24 Kasım 2004'te yapılacak. 
     Bugün yapılan 504 gün vadeli iskontolu devlet tahvili ihalesinde ise nominal 4 katrilyon 242.7 trilyon liralık teklif gelirken, nominal satış 2 katrilyon 652.7 trilyon lira düzeyinde gerçekleşti. Net 2 katrilyon 17.3 trilyon liralık satışın yapıldığı ihalede, ortalama basit faiz yüzde 22.75, bileşik faiz ise yüzde 21.86 oldu. Valörü 7 Nisan Çarşamba olan devlet tahvillerin bedeli, 24 Ağustos 2005'te geri ödenecek. 
     Bugünkü ihaleler dışında, net 68 trilyon lirası kamuya, net 317.7 trilyon lirası da piyasa yapıcılara olmak üzere, ortalama faizden, toplam nominal 440.6 trilyon liralık bono, rekabetçi olmayan ortamda ROT , ortalama faizden satıldı. 
     Ayrıca, kamuya net 236 trilyon lira, piyasa yapıcılara da net 368.8 trilyon lira olmak üzere, nominal toplam 795.2 trilyon liralık tahvil, ortalama faizden ROT kapsamında satıldı. 
     ROT ortamındaki satışların toplam tutarı, nominal 1 katrilyon 235.8 trilyon lira oldu. 
     Hazine'nin 7 Nisan Çarşamba günü, tamamı Türk Lirası cinsinden ve 4 katrilyon 232 trilyon lirası piyasaya olmak üzere, toplam 4 katrilyon 5 trilyon lira tutarında iç borç ödemesi bulunuyor. 
     
</TEXT>
</DOC>
