<DOC>
<DOCNO> 202068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur14.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta yaprak dökümü... Önde gelen isimler adaylıktan çekildi... 
</HEADLINE>
<TEXT>

     ANAP 8. Olağan Büyük Kongresi'nde partinin önde gelen isimlerinin de yer aldığı 11 kişi, yetkili organlara adaylıktan çekildi. 
     MKYK ve MDK için oylamanın devam ettiği sırada Divan Başkanlığı tarafından delegelere bazı isimlerin parti yetkili organları adaylığından çekildikleri duyuruldu. Buna göre çekilen isimler şöyle 
     ''Ernail Koç, Selçuk Pehlivanoğlu, Oltan Sungurlu, Mehmet Keçeciler, Abdülkadir Baş, Salih Yıldırım, Mustafa Taşar.'' Bu isimlerden Pehlivanoğlu, Taşar ve Baş, genel başkanın anahtar listesinde yer alıyordu. 
     Genel Başkanın kontenjan listesinden de Ömer Yaşar ve Aydın Yardımcı adaylıktan çekildiler. 
     Uzun süre ANAP'ta MDK başkanlığını yürüten Abdullah Tenekeci ile Mete Eskigün de MDK adaylığından çekildiler. 
     Edinilen bilgiye göre, bu isimlerin, genel başkan tarafından hazırlanan anahtar listenin matbaada değişikliğe uğradığı, 4-5 ismin anahtar listeden çıkarılarak yerlerine başka isimlerin koyulduğu ve buna tepki olarak çekildikleri belirtiliyor. 
     
</TEXT>
</DOC>
