<DOC>
<DOCNO> 229664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonsiy18.html </URL>
<DATE> 2004/04/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Talat Referandumu ertelemeyi kabul etmeyiz" 
</HEADLINE>
<TEXT>

     KKTC Başbakanı Mehmet Ali Talat, Rumların referandumu erteleme çabalarına işaret ederek, bunu kabul edemeyeceklerini söyledi. 
     Talat, İTO'nun davetli olarak Meclis toplantısında yaptığı konuşmada, referandum konusuna değinirken, ''Tabii ki bizim çıkarımıza olan, her iki taraftan da evet oyunun çıkmasıdır. Her ne kadar sayın Cumhurbaşkanı Denktaş ve Rum Cumhurbaşkanı Papadopoulos'un her ikisi de bu plana karşı çıkmış olsalar da, bu planın kabul edilebilme olasılığı hala çok yüksektir'' dedi. 
     Papadopoulos'un, halk oylamasını yani referandumu ileri bir tarihe atmak için çok çaba ortaya koyduğuna dikkati çeken Talat, ''öneride bulundu, bizlerle görüştü, aracı koydu, uzun yoldan dolaştı, nihayet doğrudan...Tüm çabası bu referandumu ertelemekti, ertelemek ki 1 Mayıs'ta Kıbrıs şimdiki statüsüyle AB'ye girsin, böylece eli güçlensin ve masaya öyle otursun'' diye konuştu. 
     Kendisinin gidemediği parti başkanları toplantısında da, arkadaşlarının aktardığına göre Rum partilerinin, '' hayır çıkarsa yeniden görüşmeye oturmaya ne der Türk tarafı'' gibi ağız yoklaması yaptıklarını kaydeden Talat, ''1 Mayıs'ın sonrasına sarkıtmak bizim için çok tehlikeli olduğu için, biz bunu kabul edemeyiz'' dedi. 
     
</TEXT>
</DOC>
