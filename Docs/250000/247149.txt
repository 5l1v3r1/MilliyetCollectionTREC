<DOC>
<DOCNO> 247149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sonsiy03.html </URL>
<DATE> 2004/06/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Saadet Partisi, SP olan rumuzunu değiştirdi... 
</HEADLINE>
<TEXT>

     Anayasa Mahkemesi'nin ihtarı üzerine, Saadet Partisi, ''SP'' olan parti rumuzunu ''Saadet'' olarak değiştirdi. 
     Alınan bilgiye göre, Saadet Partisi, Anayasa Mahkemesi'nin Yargıtay Cumhuriyet Başsavcılığı'nın başvurusu üzerine verdiği ihtarın gereğini verilen 6 aylık süre dolmadan yerine getirdi. 
     Saadet Partisi, Yargıtay Cumhuriyet Başsavcılığı'na gönderdiği yazıda, ''SP'' olan parti rumuzunun ''Saadet'' olarak değiştirildiğini bildirdi. 
     Anayasa Mahkemesi, Siyasi Partiler Yasası'nın SPY 96. maddesinin 1. fıkrasının, ''Anayasa Mahkemesi'nce temelli kapatılan veya siyasi parti siciline kayıtlı bulunan siyasi partilerin isimlerinin, amblemlerinin, rumuzlarının, rozetlerinin ve benzeri işaretlerinin başka bir siyasi parti tarafından kullanılamayacağı'' hükmünü düzenlediğini anımsatarak, Saadet Partisi'ne ihtar vermiş ve yasaya aykırılığın giderilmesi için 6 ay süre tanımıştı. 
     
</TEXT>
</DOC>
