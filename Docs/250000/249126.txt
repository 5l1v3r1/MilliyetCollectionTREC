<DOC>
<DOCNO> 249126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonyas14.html </URL>
<DATE> 2004/06/18/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Kör ziyaretçilerden ziyaret parası aldılar 
</HEADLINE>
<TEXT>

     İtalya'nın Sicilya bölgesinde, kilise ve tapınakların bulunduğu örenyerini ziyaret etmek isteyen körlerin para ödemek zorunda kaldığı bildirildi. 
     İtalya Körler Derneği Başkanı Tomaso Daniele, AFP'ye yaptığı açıklamada, askerler, çocuklar ve yaşlılardan para alınmadığını, görme özürlülerden ise alındığını belirterek, ''Para ödemek zorunda kalmamıza itiraz etmiyoruz, ancak bazılarına avantajlar tanınırken, biz engelliler için hiçbir şey öngörülmemesini adil bulmuyoruz'' dedi. 
     Başkan Daniele, kendilerinden para istenen kör ziyaretçilerin, görmeyenlerin sorunları hakkında yetkililerin daha duyarlı olmalarını amaçlayan bir Sicilya turu yaptıklarını da sözlerine ekledi. 
     Sicilya Kültürel Miras Yönetimi de bu gaftan üzüntü duyulduğunu, bunun tekerrür etmeyeceğini belirtti. 
     
</TEXT>
</DOC>
