<DOC>
<DOCNO> 240312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo22.html </URL>
<DATE> 2004/05/15/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Malatyaspor'da transfer çalışmalarına başlandı... 
</HEADLINE>
<TEXT>

     Malatyaspor'da transfer çalışmalarına başlandı. 
     Kulüp Başkanı Hikmet Tanrıverdi, milyonlarca sporseverin gerek tribünde, gerekse televizyonları başında izlediği Fenerbahçe maçında takımlarının güzel bir futbol ortaya koyarak sezonu galibiyetle tamamladıkları için mutlu olduklarını söyledi. 
     Futbolcularını bu maçta ortaya koydukları başarılı performanstan dolayı kutladığını belirten Tanrıverdi, şöyle dedi 
     ''Sezonu galibiyetle tamamlamak bizim açımızdan son derece iyi oldu. Artık bu sezon geride kaldı. Önümüzdeki sezon için hazırlıklarımızı bugünden itibaren iç ve dış transfer çalışmalarıyla yoğunlaştıracağız. Öncelikle iç transferde sözleşmesi sona eren futbolcularımızla görüşüp, kısa sürede sonuçlandıracağız.'' 
     
</TEXT>
</DOC>
