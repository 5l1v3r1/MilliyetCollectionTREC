<DOC>
<DOCNO> 239566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/siyaset/asiy.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletimiz 'sır' vermiyor 
</HEADLINE>
<TEXT>


17 gündür yürürlükte olan "Bilgi Edindirme Hakkındaki Kanun"un k ğıt üzerinde kaldığı ortaya çıktı. Bilgisine başvurulan 4 kurumun da yanıtları doyurucu değil 

Şükran Pakkan 


Şeffaf ve hesap sorulabilir devlete ulaşmada büyük adım olarak nitelendirilen 'Bilgi Edindirme Hakkındaki Kanun' yürürlüğe gireli 17 gün oldu. Ancak, 'herkesin bilgi edinme hakkına sahip olduğu' ilkesine dayanan yasa, daha ilk günden k ğıt üzerinde kaldı. Soru yönelttiğimiz 18 kamu kuruluşu, valilik, baro ve meslek odalarından sadece dördü yanıt gönderdi. 
27 Nisan'da yürürlüğe giren yasaya göre, kurumlar ilk 15 günde yanıt vermek zorunda. Devletin gizliliği, özel yaşam gibi alanlara müdahale söz konusu olduğunda ise, "cevap verilemeyeceğine" ilişkin bir açıklamanın bu sürede yapılması gerekiyor. Yasa, gerekli belgeye ulaşmak için süreye ihtiyacı olan kurumlara vatandaşı bilgilendirmek kaydıyla izin veriyor. Reddedilen vatandaş, Bilgi Edinme Değerlendirme Kurulu'na yazılı olarak itiraz edebiliyor. Yine yanıt alamazsa, yargı hakkını kullanabiliyor. 

Meslek ve iş adresi istediler 
Elektronik posta yoluyla soru yönelttiğimiz kurumlardan dördünün gönderdiği yanıtlar tatmin edici değildi. İlk yanıt İstanbul Mimarlar Odası'ndan geldi. Kaç mimarın üyelikten çıkarıldığı sorumuza, ertesi gün gelen yanıtta, "Meslek kuralları ve etiğine aykırı hareket eden üyelerimiz için bu mekanizma her zaman işlemektedir" denildi. 
Dinayet İşleri Başkanlığı, Türkiye'de kaç imam, cami, mescit olduğu sorusuna, meslek ve iş adresi yazılırsa yanıt verebileceğini bildirdi. 
Basın Yayın Enformasyon Genel Müdürlüğü'nden ise "Gazeteci değilim ama isteyen basın kartına sahip olabiliyormuş. Bu karta nasıl sahip olabilirim ve maliyeti nedir " sorusuna, net bir yanıt, 6 Mayıs'ta geldi. Kurum, Basın Kartı Yönetmeliği'nin tam metnini gönderdi. 

İşte cevapsız bırakılan bazı sorular 
Barolardan yanıt yok 

Sağlık Bakanlığı - Diş muayene ücretleri neden diğer kontrollere göre daha yüksek 
Adalet Bakanlığı - Cezaevlerinde kaç hükümlü ve tutuklu bulunmaktadır 
Kültür ve Turizm Bakanlığı - Yurtdışındaki acentelerin 'her şey dahil tatil' fiyatları yerli şirketlerin yarısı kadar. Araştırılıyor mu 
SHÇEK - Kaç personeliniz imam hatip okullarından mezundur Kaç çocuk evlat verilmiştir 
İstanbul ve İzmir Barosu - Adli yardım gereksinimi olan kaç kişiye avukat tahsis edildi 



</TEXT>
</DOC>
