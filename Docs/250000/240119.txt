<DOC>
<DOCNO> 240119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur40.html </URL>
<DATE> 2004/05/14/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Telefona cevap veren olmayınca... 
</HEADLINE>
<TEXT>

     Fransa'dan Çankırı'daki eşini arayan kişi, eşinin telefona yanıt vermemesi üzerine akrabalarını arayınca, kadının öldüğü ortaya çıktı. 
     Fransa'da işçi olarak çalışan Satılmış Saray 50 , Kızılırmak İlçesi'ne bağlı Yukarı Alagöz Köyü'nde yaşayan eşi Nazife Saray'ı 49 telefonla aradı. Ancak telefona kimsenin yanıt vermemesi üzerine akrabalarını arayan Saray, eşine ulaşamadığını söyleyerek ilgilenmelerini istedi. 
     Bunun üzerine Nazife Saray'ın evine giden köylüler, kadının cesediyle karşılaştılar. Olayın jandarmaya bildirilmesi üzerine, ceset üzerinde yapılan incelemede, Saray'ın ölüm nedeni belirlenemedi. 
     Jandarma yetkilileri, olayın aydınlatılması amacıyla Saray'ın cesedini Ankara Adli Tıp Merkezi'ne gönderdi. 
     
</TEXT>
</DOC>
