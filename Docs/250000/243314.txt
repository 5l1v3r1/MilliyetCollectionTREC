<DOC>
<DOCNO> 243314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonsiy30.html </URL>
<DATE> 2004/05/27/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Belediye meclisinden başkanın ağabeyine ceza... 
</HEADLINE>
<TEXT>

     Eskişehir Odunpazarı Belediye Meclisi, Belediye Başkanı Burhan Sakallı'nın ağabeyi Mustafa Sakallı'ya 6 milyar lira kaçak yapı cezası verdi. 
     Sakallı, yaptığı açıklamada, ağabeyi Mustafa Sakallı'nın Orhangazi Mahallesi Karabayır Bağları mevkii Yeşilyurt Caddesi'nde bulunan arsasındaki inşaatın, 10 Temmuz 2003'te tutulan zabıt ile mühürlendiğini söyledi. 
     Zabıtta, ''Ruhsat alınmadan inşaata başlandığı belirlenerek, 3194 sayılı İmar Kanunu'nun 32 ve 42. maddeleri uyarınca gerekli yasal işlemin yapılması'' isteminin yer aldığını belirten Sakallı, Odunpazarı Belediye Encümeni'nin geçen salı günü yapılan olağan toplantısında oybirliğiyle ağabeyi Mustafa Sakallı'ya 6 milyar lira para cezası verildiğini kaydetti. 
     Sakallı, bölgede ruhsatsız birçok yapının bulunduğunu belirterek, şöyle konuştu 
     ''Geçmiş dönemde tutulan zabıt doğrultusunda bugüne kadar herhangi bir işlem yapılmadığını tespit ettik. Kardeşim bile olsa yasaların gerektirdiği işlemleri yapacağız. Aynı bölgede kaçak olarak yapılan başka yapılar da belirlendi. İlgililer hakkında gerekli yasal işlemleri yapacağız.'' 
     
</TEXT>
</DOC>
