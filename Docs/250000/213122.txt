<DOC>
<DOCNO> 213122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sontur08.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikte aşırı hız ve alkolün önlemez yükselişi .. 
</HEADLINE>
<TEXT>

     Kocaeli'nde geçen yıl trafikte aşırı hız yüzünden ceza alan sürücü sayısı önceki yıla göre yüzde 31.6, alkollü araç kullanma suçu işleyen sürücü sayısı ise yüzde 31 artış gösterdi. 
     AA muhabirinin Kocaeli Emniyet Müdürlüğü Bölge Trafik Müdürlüğü'nden edindiği bilgilere göre, geçen yıl il genelinde, ölümlü, yaralamalı ve maddi hasarlı olmak üzere toplam 11 bin 241 trafik kazası meydana geldi. Bu kazalarda 86 kişi yaşamını yitirdi ve 2 bin 282 kişi yaralandı. 
     Önceki yıl ise 11 bin 454 kazada 76 kişi ölmüş, 2 bin 409 kişi de yaralanmıştı. 
     Geçen yıl alkollü araç kullanan sürücü sayısı, bir önceki yıla oranla yüzde 31 arttı. 2002 yılında 920 kişi alkollü araç kullanmaktan ceza alırken 2003 yılında ise bin 211 kişi aynı suçtan ceza gördü. 
     Aşırı hız yüzünden ceza uygulanan sürücü sayısı geçen yıl, bir önceki yıla göre yüzde 31.6 artarak 10 bin 246'ya ulaştı. 
     Kamyonlarda ise önceki yıl aşırı tonajla yük taşıyan bin 791 sürücü ceza alırken geçen yıl ise bu oran yüzde 72'ye çıkarak 3 bin 93 sürücü ceza aldı. 
     Bu arada, kazalar sonrası 15 trilyon 473 milyar liralık maddi hasar meydana geldi. 
     Öte yandan yetkililer, bayram tatili dönüşü nedeniyle trafiğin yoğun olacağı, kış mevsimi yüzünden de şartların ağırlaştığını ifade ederek, sürücüleri dikkatli olmaya çağırdı. 
     Mevsime göre araçta bulunması gereken araç ve gereçlerin eksiksiz olması, aşırı hız ve hatalı sollama yapılmaması ve trafik işaretlerine uyulması istendi. 
     
</TEXT>
</DOC>
