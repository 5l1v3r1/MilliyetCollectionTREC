<DOC>
<DOCNO> 228153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/spor/spo15.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Devekuşuoğlu vefat etti    FENERBAHÇE ve Milli Takım'ın eski atletlerinden, Hürriyet Gazetesi eski Genel Yayın Yönetmeni Ferhan Devekuşuoğlu hayata gözlerini yumdu. Devekuşuoğlu'nun cenazesi bugün ikindi namazını müteakip Karacaahmet Mezarlığı içindeki camiden kaldırılıp, aile kabristanına defnedilecek. 
   
   İpek finali kaçırdı    DÜNYA sıralamasında 320.'liğe kadar yükselen tenisçimiz İpek Şenoğlu, Yunanistan'da katıldığı turnuvaya yarı finalde veda etti. Petras'ta düzenlenen Uluslararası Bayanlar Tenis Turnuvası'nda ilk dörde kalan Şenoğlu, Belçikalı Evelyn Van Hyfte'ye 7 6 ve 6 4'lük setlerle yenilerek turnuvaya veda etti. 
   
   Bravo Yıldız    11 yaşındayken ülkemizi üç sene önceki Dünya Satranç Şampiyonası'nda temsil eden Betül Cemre Yıldız, Almanya'da sona eren Avrupa Bayanlar Satranç Şampiyonası'nda topladığı puanlarla Uluslararası Usta WIM unvanını kazandı. Yıldız, 12. turda Portekizli büyük usta Ruiz Monica ile berabere kalarak 6 maç ve 2256 performans puanı yaptı. 
   
   Maradona iş arıyor 
   ARJANTİNLİ efsane oyuncu Diego Armando Maradona, Yunan takımlarından birine teknik direktör olmak istediğini açıkladı. Yunan spor radyosu Metropolis'e konuşan Maradona, "Teklif gelirse seve seve Yunanistan'da antrenör olarak çalışıp, tecrübelerimi aktarmak isterim. Atina 2004'te de Olimpiyat meşalesini taşımak bana gurur verir" dedi. 
   
   Terör endişesi    ÖZBEKİSTAN'DA yaklaşık bir haftadan bu yana meydana gelen terör olayları futbolu da vurdu. Ülkede 4 Nisan'da başlaması öngörülen 1. lig maçları ile 6 Nisan'da başlayacak Asya Şampiyonlar Ligi karşılaşmaları da belirsiz süreyle ertelendi. 
   
   Litvanya'yı da yendin    AVRUPA Genç Erkekler Basketbol Şampiyonası Yarı Final Eleme Grubu'ndaki ikinci maçında Türkiye, Polonya'nın ardından Litvanya'yı 75 - 71 yendi. Karşılaşmanın ilk yarısı ise 36 - 36 kapandı. 
   
   Lejyonerlerin maçları    21.30 Inter - Juventus Okan Buruk 
   19.00 Sevilla - Espanyol Tayfun Korkut 
   23.00 Barcelona - Villarreal Rüştü Reçber 
   16.30 Köln - E.Frankfurt Mustafa Doğan 
   16.30 Kaiserslautern - B.Münih 
   Halil Altıntop 
   16.30 B.Monchengladbach - B.Leverkusen 
   Yıldıray Baştürk 
   16.30 Schalke 04 - Hamburg Hamit Altıntop 
   
   TV'de bugün    CNN TÜRK 23.05 Süper Lig Cumartesi 
   NTV 13.55 Formula 1 Bahreyn GP'si Canlı 
   NTV 17.00 Tottenham - Chelsea Canlı 
   LİG TV 13.30 Yimpaş Yozgat - Kocaeli Canlı 
   TRT 2 16.30 Tekel - Beşiktaş Canlı 
   TRT 2 21.00 Albecete - Real Madrid Canlı 
   TRT 2 23.00 Barcelona - Villareal Canlı 
   SHOW TV 14.30 Fenerbahçe-MAV Coop Canlı 
   
   
   
   
</TEXT>
</DOC>
