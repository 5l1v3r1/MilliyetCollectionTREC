<DOC>
<DOCNO> 215858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/ekonomi/eko07.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
14 Şubat'ta sevgiliye kredi kartıyla mücevher 
</HEADLINE>
<TEXT>

   14 Şubat Sevgililer Günü'nde kredi kartıyla en çok alışveriş kuyumculuk sektöründe gerçekleşti 
   
   Sevgililer Günü'nde, kartlı ödeme sistemleriyle yapılan harcamaların favori adresi kuyumcular oldu. Bankalararası Kart Merkezi BKM , 14 Şubat Sevgililer Günü'nde yapılan harcamalara ilişkin kart ödeme sistemi verilerini açıkladı. 
   BKM verilerine göre, Sevgililer Günü'nde harcamalarda en fazla artış yaşanan sektör kuyumcular oldu. 13 - 14 Şubat tarihlerinde, bir önceki hafta sonu ile karşılaştırıldığında yüzde 53 artış ile kuyumcular öne çıktı. 
   13 - 14 Şubat tarihlerinde kredi kartı ile 3 milyon 42 bin 996 adet işlem gerçekleşirken, bu işlemlerin tutarı takasta 123 trilyon 8 milyar lira oldu. 14 Şubat Sevgililer Günü'nde ise switch'ten geçen işlem adedi geçtiğimiz yılın aynı tarihine göre yüzde 55 artarak 2 milyon 85 bin 235 adet olarak gerçekleşti. BKM switch verilerine göre, geçtiğimiz yıl 14 Şubat'ta gerçekleşen işlem adedi 1 milyon 344 bin 768 adetti. 
   
   
</TEXT>
</DOC>
