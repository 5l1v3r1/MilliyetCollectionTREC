<DOC>
<DOCNO> 216969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sonspo14.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kais bir döndü, pir döndü... Diyarbakır 3 - Adana 1 
</HEADLINE>
<TEXT>

     Kar yüzünden yarım saat geç başlayan Diyarbakırspor-Adanaspor maçında ev sahibi ekip Afrika Kupası'ndan dönen yıldızı Kais'in 2 ve Bakadal'ın 1 golüyle rakibini 3-1 yendi. Adanaspor'un tek sayısı Ali Asım'dan geldi. 
     6. dakikada Murat Hacıoğlu'nun sol kanattan kaleye yaptığı ortada kaleci Atilla topu kornere çeldi. 
     9. dakikada Diyarbakırspor öne geçti. Bu dakikada Murat Hacıoğlu'nun Mehmet tarafından ceza sahası içinde düşürüldüğü pozisyonda hakem penaltı noktasını gösterdi. Vuruşu kullanan Kais, topu kalecinin solundan filelerle buluşturdu 1-0 
     16. dakikada Jupi'nin ceza sahası içinde yaptığı vuruşta top kaleci Atilla da kaldı. 
     19. dakikada Çetin'in pasıyla ceza sahasında topla buluşan Bakadal'ın vuruşunda kaleci Atilla iki hamlede meşin yuvarlağı kontrol edebildi. 
     23. dakikada Kais'in sağdan yaptığı ortaya yükselen Bakadal'ın kafa vuruşunda kaleci Atilla topu son anda kornere çeldi. 
     30. dakikada Adanaspor eşitliği sağladı. Diyarbakırspor defansının ofsayt düşüncesiyle duraklamasından yararlanan Mehmet Budak'ın çıkardığı topu Ali Asım, filelerle buluşturdu 1-1. 
     Geri kalan dakikalarda her iki takımın da çabaları gol getirmeyince ilk yarı 1-1 tamamlandı. 
     
     İKİNCİ YARI 

     50. dakikada Ümit Ozan'ın ceza alanı içinde yaptığı vuruşta meşin yuvarlak Şenol'a çarparak kornere çıktı. 
     51. dakikada Diyarbakırspor yeniden öne geçti. Soldan Murat'ın yaptığı ortaya iyi yükselen Bakadal, kafa vuruşuyla topu kalecinin solundan filelere gönderdi 2-1. 
     65. dakikada Cem, kaleci Atilla ile karşı karşıya kaldı. Bu futbolcunun vuruşunda top kaleciden döndü. Dönen topu Adanaspor defans oyuncuları uzaklaştırdı. 
     73. dakikada Diyarbakırspor atağında ceza alanına yapılan ortada Timur'un ters vuruşunda kaleci Atilla topu güçlükle kornere çeldi. 
     88. dakikada Kais'in ceza alanı içinde Timur tarafından düşürülmesiyle kazanılan penaltı atışını Kais kullandı. Kais, kaleci Atilla'nın solundan topu filelere gönderdi 3-1 
     Kalan dakikalarda her iki takımın çabaları başka gol getirmeyince maç bu sonuçla sona erdi. 
     MAÇIN KARNESİ 
     

DİYARBAKIRSPOR 3 - ADANASPOR 1 Stat Atatürk Hakemler Sabit Hacıömeroğlu xx, Mustafa Yalçınkaya xx, Serdar Diyadin xx Diyarbakırspor Şenol xx, Hasan Yiğit xx, Cem xx, Burhan xxx, Stavreski xxx, Cumhur xx, Jupi xxx Dk. 86 Moura , Kais xxx Dk. 89 Serdar , Çetin xxx Dk. 86 Murat Salar , Murat Hacıoğlu x, Bakadal xxx. Adanaspor Atilla xx, Mehmet x, Serkan x, Timur xx, Sancak xx Dk. 86 Meszaros , Murat Özatak x, İbrahim xxx, İlker x, Lalik xx Dk. 82 Abdullah x , Ali Asım xx, Ümit Ozan x Dk. 79 Ümit Bilican x Goller Dk. 9 ve 88 Kais penaltılardan , Dk. 30 Ali Asım, Dk. 51 Bakadal Sarı kartlar Dk. 78 İlker, Dk. 81 Timur Adanaspor Kırmızı kart Dk. 81 Murat Hacıoğlu Diyarbakırspor      
</TEXT>
</DOC>
