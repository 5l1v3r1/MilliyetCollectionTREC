<DOC>
<DOCNO> 205972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun20.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te gerginliği azaltmak için toplantı... 
</HEADLINE>
<TEXT>

     Irak'ın Kerkük kentinde hüküm süren gerginliğin azaltılması amacıyla, Kürt, Arap ve Türkmenlerin katılımıyla Kerkük'te bir toplantı düzenlendi. 
     Irak Kürdistan Yurtseverler Birliği'nden IKYB adını açıklamak istemeyen bir yetkili, aralarında Türkmen, Arap ve Kürt üyelerin de bulunduğu yerel valilik konseyi toplantısında, kentteki gerginliğin azaltılması için alınacak önlemlerin görüşüldüğünü belirtti. Yetkili, toplantıya Irak'taki koalisyon güçleri temsilcilerinin de katıldığını kaydetti. 
     ''Bütün dünya, var olan bu durumun sorumlularının tutuklanıp yargılanması gerekliliğini kabul etmelidir'' diyen yetkili, toplantıda alınan kararlar konusunda bilgi vermedi. 
     Kerkük'te dün 2 Iraklı Kürt, kent merkezinde bıçaklanarak öldürülmüştü. 
     Kentte önceki gün binlerce Arap ve Türkmenin, Kerkük'ün kendi kontrollerindeki bölgeye bağlanmasını isteyen Kürtleri protesto için düzenledikleri gösteri sırasında, peşmergelerin açtığı ateşte 8 kişi ölmüştü. 
     Irak'ın Kerkük kentinde yaşayan Kürtler, ülkenin gelecekteki olası federal yapısı çerçevesinde kentin Kürt bölgesine dahil edilmesi talebiyle 22 Aralık'ta gösteri düzenlemişti. 
     Federal bir Irak'tan yana olan Kürt siyasi liderleri, üyesi bulundukları Irak Geçici Hükümet Konseyi'ne GHK Kerkük'ün Kürt bölgesine dahil edilmesi yönunde öneri sunmuştu. 
     
</TEXT>
</DOC>
