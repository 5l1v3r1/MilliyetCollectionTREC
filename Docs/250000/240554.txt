<DOC>
<DOCNO> 240554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur15.html </URL>
<DATE> 2004/05/16/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Geç gelen mutluluk... 2 yıllık huku mücadesi nikahla bitti 
</HEADLINE>
<TEXT>

     Konya'nın Karapınar İlçesi'nde, birlikte yaşadığı ve 9 aylık bebeğinin annesiyle resmi olarak evlenebilmek için 2 yıldır hukuk mücadelesi veren Mevlüt Sönmez, dava lehine sonuçlanınca düğün yaptı. 
     Mevlüt Sönmez, 2 yıl önce nişanlısından ayrılan Gülsen Dölek ile evlenmek istedi. Resmi işlemleri yaptırmak için girişimlerde bulunduğu sırada evlenmek istediği Gülsen Dölek'in bir başkasıyla evli göründüğünü ve soyadının da Yıldız olarak değişmiş olduğunu öğrendi. 
     Araştırmalarından sonra evliliğin, Gülsen Dölek'in haberi olmadan kağıt üzerinde gerçekleştirildiğini öğrenen Sönmez'in yaptığı müracaatla, söz konusu nikahın feshi için Karapınar Asliye Hukuk Mahkemesi'nde dava açıldı. 
     Halen 9 aylık çocuğu olan Mevlüt Sönmez ve Gülsen Dölek, 2 yılın ardından davanın lehlerine sonuçlanması üzerine yakınlarının katılımıyla düğün yapıp, resmi olarak evlendi. 
     Karapınar Belediyesi Nikah Salonu'da şahitlerin huzurunda resmi nikahları kıyılan Gülsen ve Mevlüt Sönmez çiftinin, nüfus cüzdanına kavuşan oğulları Seyfullah Sönmez davetlilerin ilgi odağı oldu. 
     Resmi nikah kıydıkları için mutlu olduklarını belirten çift, 2 yıl süren mücadelenin sonunda adaletin yerini bulduğunu, çok mutlu olduklarını söylediler. 
     
</TEXT>
</DOC>
