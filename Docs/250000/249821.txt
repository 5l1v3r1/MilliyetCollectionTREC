<DOC>
<DOCNO> 249821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/guncel/gun08.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü nükleer santrala olumlu 
</HEADLINE>
<TEXT>


ÖNAY YILMAZ İstanbul 

Prof. Dr. Erdal İnönü, hükümetin kurulmasını düşündüğü nükleer santrallara olumlu baktığını belirterek, "Türkiye'de kurulmasına taraftarım" dedi. İnönü, konuyu "Üçyüz Yıllık Gecikme" adlı kitabında da yazdığını ve tüm endişelere yanıt verdiğini söyledi. İnönü, nükleer santralla ilgili görüşlerini şöyle aktardı 
"Nükleer enerjiye gerek yok, öteki kaynaklarımızdan yeteri kadar enerji elde ediyoruz" şeklindeki değerlendirmeyi kabul etmeme imk n yok. Bugün üretilen enerjinin yetmediğini açıkça görüyorum. Bunun nedeni enerji eksikliğidir.Nükleer santrallar çevre kirliliği açısından diğerleriyle kıyaslandığında, en temiz olanlardan biridir. Radyoaktiflik kolayca ölçülebilir bir özellik olduğu için bir santraldan çevreye zararlı bir atık sızarsa hemen fark ediliyor ve sızma durduruluyor. Gelişmiş ülkelerdeki nükleer santralların bazıları deniz ya da göl kenarlarında, bazıları büyük şehirler yanında kurulmuş ve çevrelerine zarar vermeden, havayı kirletmeden enerji sağlıyor." 

</TEXT>
</DOC>
