<DOC>
<DOCNO> 205278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/siyaset/siy20.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Erbakan'ın başvurusuna ret    Yargıtay Başsavcılığı, Necmettin Erbakan'ın kayıp trilyon davasından aldığı iki yıl dört aylık hapis cezasına ilişkin kararın düzeltilmesi tashih -i karar istemiyle yaptığı başvuruyu reddetti. Başsavcılık, "yüz kızartıcı suç"tan mahk m olduğu için siyasi yaşamı biten Erbakan'ın 30 gün içinde SP'den ihraç edilmesi için de partiye yazı gönderdi. Düzeltilmesi istenen kararda müphem belirsiz bir noktanın kalmadığı vurgulandı. 
   
   Bürokratların son günü    Yüksek Seçim Kurulu'nun belirlediği seçim takvimine göre, 2004 Mahalli İdareler Genel Seçimi'nde belediye başkan adayı olmak isteyen bürokratlar, görevlerinden bugün istifa etmezse aday olamayacak. Kurul, 28 Mart'ta yapılacak yerel seçime ilişkin hazırladığı takvimde, kamu kurumlarında görev yapıp, seçime aday olarak katılmak isteyenlerin görevlerinden istifa etmeleri için son günü 30 Aralık olarak belirledi. 
   
   '28 Mart, Baykal'ın sonu olur'    SHP Genel Sekreteri Fikri Sağlar, Türk solunun bir türlü bir araya gelememesini CHP Genel Başkanı Deniz Baykal'ın tavırlarına bağladı. Sağlar, "Sol işbirliğine gitmezse 28 Mart, Baykal'ın siyasetteki son günü olacak" dedi. Bodrum'da partisinin yeni ilçe binasını hizmete açan Sağlar, konuşmasında Baykal'ı hedef aldı. Sağlar, şöyle konuştu "Baykal bu inadı bir kenara bırakmalı, tüm sol güçlerle işbirliğine gitmeli. AKP'nin önünü ancak güçlü bir sol blok kesebilir." 
   
   Silah ruhsatı affı Sezer'e takıldı    Cumhurbaşkanı Ahmet Necdet Sezer, at yarışlarında doping gibi nedenlerle verilen disiplin cezalarıyla, Olağanüstü Hal uygulamasının sona erdiği illerdeki silah ruhsatı soruşturmalarını affeden iki yasayı veto ederek TBMM'ye gönderdi. Sezer, af niteliğinde olması nedeniyle yasaların nitelikli çoğunlukla kabul edilmesi gerektiğini vurguladı. Yasa, taşıma ruhsatlarını, bulundurma ruhsatına dönüştürmeyenlere altı ay süre tanıyor. 
   
   
   
</TEXT>
</DOC>
