<DOC>
<DOCNO> 200784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yasam/yas04.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ayakbastı' sterlini 
</HEADLINE>
<TEXT>

   İngilizler, çalışma, okuma veya aile ziyareti için ülkeye giren yabancılardan 500 sterlin 'ayakbastı' parası almaya hazırlanıyor 
      DIŞ HABERLER SERVİSİ 
   
   İngiltere, okumak, çalışmak veya aile üyelerinin yanına gelmek için ülkeye giren yabancılardan 500 sterlin yaklaşık 1 milyar 250 milyon lira civarında 'ayakbastı parası' almak için gerekli yasal hazırlıklara başladı. 
   İngiliz Guardian gazetesindeki habere göre, İçişleri Bakanı David Blunkett, bu sayede, ülkeye çalışmak, okumak ya da ailesiyle yaşamak üzere gelen her yıl ortalama 900 bin kişiden, yılda 450 milyon sterlin yaklaşık 1.1 katrilyon lira gelir elde etmeyi planlıyor. Blunkett'in bu yolla, iltica ve göçmenlik işlemlerinin yıllık 1.8 milyar sterlinlik yaklaşık 4.5 katrilyon lira yükünü azaltmayı hedeflediği bildiriliyor. 
   Guardian gazetesi, Blunkett'in konuyu önümüzdeki hafta Avam Kamarası'nda gündeme getireceğini iddia ederken, milletvekilleri ve göçmen işçi çalıştıran işverenlerin uygulamaya tepki göstermesinin beklendiğini de haberine ekledi. 
   
   'K rdan pay alıyoruz' 
   Gazeteye göre eleştiriler özellikle, göçmenlerden alınacak ücret yükseldikçe kaçak işçilerin ve ülkeye yasadışı yollarla girmeye çalışanların sayısının artacağı gibi konularda yoğunlaşması bekleniyor. 
   Bu uygulamanın 'gelir sağlama ihtiyacı'ndan kaynaklandığını belirten İçişleri Bakanlığı ise, 'ayakbastı parasını', "Göçmenler İngiltere'de yüksek ücretler alıyor. Onların bu k rlarının bize masrafının bir kısmını onlardan almayı uygun buluyoruz" sözleriyle savunuyor. 
   İngiltere'de halen, çalışmak üzere gelenlerden 95 sterlin yaklaşık 238 milyon lira , öğrenci vizesi içinse 155 sterlin yaklaşık 388 milyon lira harç alınıyor. Önümüzdeki nisan ayından itibaren 125 sterline 313 milyon lira çıkacak çalışma vizesi, 'ayakbastı parası'yla 625 sterline 1 milyar 563 milyon lira , okumak ve aile üyeleriyle yaşamak için gelenlerden alınacak ücret de 655 sterline 1 milyar 638 milyon lira çıkacak. 
   
   
</TEXT>
</DOC>
