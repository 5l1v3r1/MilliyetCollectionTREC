<DOC>
<DOCNO> 246294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur10.html </URL>
<DATE> 2004/06/08/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Köy bekçisinin öfkesi... İki yakınını kurşuna dizdi... 
</HEADLINE>
<TEXT>

     Kütahya'ya bağlı Doğaslan Köyü'nde bir bekçi, eşini ve çocuklarını almaya gelen kayınpederi ve kayınbiraderini av tüfeğiyle vurarak öldürdü. 
     AA muhabirinin aldığı bilgiye göre, Doğaslan Köyü bekçisi Şevket Açan'ın eşi Sultan Açan, eşinin maddi durumu iyi olmadığı için babasının evine dönmeye karar verdi. 
     Sultan Açan, çocuklarını da alarak, babası Necati Salcan 48 ve kardeşi Mehmet Salcan'la 22 birlikte evden ayrıldı. Bu duruma sinirlenen Şevket Açan, kayınpederinden, eşini ve çocuklarını götürmemesini istedi. 
     İkili arasında başlayan tartışmanın ardından, Şevket Açan, ruhsatsız av tüfeğiyle ateş etmeye başladı. Olayda, Necati Salcan ve Mehmet Salcan öldü. 
     Jandarma tarafından gözaltına alınan Şevket Açan, sorgulamasının tamamlanmasının ardından, mahkemece tutuklandı. 
     
</TEXT>
</DOC>
