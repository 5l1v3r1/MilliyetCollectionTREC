<DOC>
<DOCNO> 230104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/spor/spo09.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bünyamin fırtınası 
</HEADLINE>
<TEXT>

   Avrupa Grekoromen Güreş Şampiyonası'nın ikinci gününde sporcularımız 4 galibiyet, 5 yenilgi aldı. Bayram Özdemir'in ardından 60'ta Bünyamin Emik de yarı finale adını yazdırdı 
      HAMİT TURAN 

   
   Rakip dayanmadı 
   İSVEÇ'İN Haparanda kentinde süren 51. Avrupa Büyükler Grekoromen Güreş Şampiyonası'nın ikinci günü mindere çıkan sporcularımız 4 galibiyet, 5 yenilgi elde ettiler. İlk iki turda Norveçli ve Çek rakiplerini deviren 60 kilodaki temsilcimiz Bünyamin Emik dün yine fırtına gibi esti. Emik, çeyrek finalde karşılaştığı Macar Lazslo Bona'ya da şans tanımadı ve 4 - 0'lık üstünlükle Bayram Özdemir'in ardından yarı finale adını yazdıran ikinci sporcumuz oldu. Emik bugün Ermeni Juharyan ile final mücadelesi yapacak. 
   
   Şampiyonu devirdi 
   84'DE Nazmi Avluca ise sabah seansında Dünya Şampiyonu Bulgar Metodiev'i uzatmada 4 - 3 yenmeyi başardı. Avluca, ardından Beyaz Rus Normanya'yı 3 - 0'la geçerek çeyrek finale yükseldi.74'te ilk iki maçını kazanan Serkan Özden'in sakatlanması büyük şok etkisi yarattı. Kaburga bölgesinde adale yırtığı tespit edilen Özden iğneyle çeyrek final maçına çıktı. Ancak genç güreşçimiz Ukraynalı Rachyba karşısında 4 - 0 mağlup durumdayken sakatlığı nüksedince müsabakayı yarıda bıraktı. 66'da Erkan Ünval ve 120'de Yekta Yılmaz Gül rakiplerine yenilerek elendi. 
   
   
</TEXT>
</DOC>
