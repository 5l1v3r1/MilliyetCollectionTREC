<DOC>
<DOCNO> 211494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo07.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'siz Spurs yenildi... 
</HEADLINE>
<TEXT>

     ABD Profesyonel Basketbol Ligi'nde NBA 14. hafta mücadelesi, bu sabaha karşı yapılan 6 maçla başladı. 
     Ortabatı Grubu'nda mücadele eden San Antonio Spurs, Hidayet Türkoğlu'nun sakatlığı nedeniyle forma giymediği karşılaşmada Milwaukee Bucks'a deplasmanda 93-92 yenilerek 46. maçında 17. yenilgisini aldı ve grubunda 3. sıraya indi. 
     San Antonio Spurs'da, Tim Duncan'ın 22 sayı, 8 ribaunt, 5 asist ve 2 blokluk, Fransız oyun kurucu Tony Parker'ın da 26 sayı, 4 ribaunt ve 6 asistlik performansları galibiyete yetmedi. 
     Milwaukee Bucks'ı galibiyete taşıyan isimlerin başında ise Tim Thomas geldi. Thomas, karşılaşmayı 22 sayı, 8 ribaunt ve 3 asistle tamamladı. 
     Michael Redd ise 21 sayı, 3 ribaunt ve 1 asistle oynarken, Bucks'a galibiyeti getiren bir diğer isim oldu. 
     Öte yandan Orlando Magic'in Cleveland Cavaliers'e 99-98 yenildiği maçta 9 dakika forma giyen Gürcü asıllı Türk vatandaşı oyuncu Zaza Paculia ise karşılaşmayı 3 sayı ve 5 ribauntla tamamladı. 
     Lige, yarın sabaha karşı yapılacak 5 maçla devam edilecek. 
     NBA'de, günün maçlarında alınan sonuçlar şöyle 
     Washington Wizards 83 - Portland Trail Blazers 94. 
     Cleveland Cavaliers 99 - Orlando Magic 98. 
     Miami Heat 95 - Houston Rockets 81. 
     Milwaukee Bucks 93 - San Antonio Spurs 92. 
     Denver Nuggets 95 - Minnesota Timberwolves 97. 
     Utah Jazz 98 - Los Angeles Clippers 93. 
     
</TEXT>
</DOC>
