<DOC>
<DOCNO> 234521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/guncel/gun01.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların duvarı yıkışını alkışladılar 
</HEADLINE>
<TEXT>

   Galası 23 Nisan'da yapılan Türk ve Yunan çocuklarının rol aldığı 'Duvar' adlı oyunu Dışişleri Bakanı Gül ile Yunanistan'ın Ankara Büyükelçisi Christides izledi 
      ANKARA Milliyet 
   
   Dışişleri Bakanı Abdullah Gül ve Yunanistan'ın Ankara Büyükelçisi Micheal Christides, önceki akşam Türk ve Yunan çocuklarının birlikte rol aldığı "Duvar" barış için bir oyun adlı çocuk oyununu eşleriyle izledi. Oyunu altı yaşındaki oğlu Ege Dündar'la yazan Can Dündar'ın Çağdaş Sanatlar Merkezi'nin kapısında karşıladığı Gül ve Christides, oyun öncesinde bir süre sohbet etti. 
   
   Konuşma yaptılar 
   Galası 23 Nisan Ulusal Egemenlik ve Çocuk Bayramı'nda yapılan, iki dilde sahnelenen savaş karşıtı oyunun sonunda sahneye davet edilen Gül ve Christides, barış mesajları içeren kısa konuşmalar yaptı. Gül, Türk ve Yunan çocuklarının barış içinde bir arada yaşamaları için ortam hazırlamaya devam edeceklerini belirtirken, Christides, çocuklar için iyi daha güzel bir dünya yaratmaya çalıştıklarını söyledi. Gül'ün çocuklarının ders çalıştığı için oyuna gelemediği öğrenildi. 
   
   
   
</TEXT>
</DOC>
