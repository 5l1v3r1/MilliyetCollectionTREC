<DOC>
<DOCNO> 220001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun29.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Piskopos Nikiforos "Referandum geçmeyecek" 
</HEADLINE>
<TEXT>

     Kıbrıs Rum kesimindeki Cikko Manastırı Piskoposu Nikiforos, Annan planı temelinde Kıbrıs sorununun çözümüne yönelik yapılacak referandumda, Rum halkının ''hayır'' cevabı vereceğini söyledi. 
     EOKA'cı Grigoris Avksentiu'nun anılması için düzenlenen bir etkinlikte konuşan Nikiforos, ''Yabancı arabulucular ve BM Genel Sekreteri Kofi Annan'ın referandumda Rum halkı önüne Annan planını olduğu gibi koyarsa bunun geçmeyeceği mesajını alması gerektiğini'' kaydetti. 
     Nikiforos, ''Annan planında, çözümün yaşayabilir, çalışabilir, demokratik ve Avrupa Birliği AB normlarına uymasını mümkün kılacak değişiklikler talep eden Rum yönetimi lideri Tasos Papadopulos'un herkesçe desteklenmesi gerektiğini'' ifade etti. 
     Nikiforos, şöyle konuştu 
     ''Kıbrıs sorununda her şeyin bittiğine ağlayan felaket tellallarına karşı kulaklarımızı tıkamalıyız. Yani 'Annan planını kabul edeceğiz veya mahvolacağız' demek isteyenlere. Böylesi bir mesajı hiçbir zaman vermeyeceğiz.'' 
     
</TEXT>
</DOC>
