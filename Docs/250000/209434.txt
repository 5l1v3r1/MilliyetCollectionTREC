<DOC>
<DOCNO> 209434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sondun12.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüzüklerin Efendisi-Kralın Dönüşü'ne Oscar yolu göründü 
</HEADLINE>
<TEXT>

     Amerikan Yapımcılar Birliği, tüm dünyada gişe rekorları kıran ''Yüzüklerin Efendisi-Kralın Dönüşü''nü, 2003'ün en iyi filmi seçti. 
     J.R.R Talkien'in ''Yüzüklerin Efendisi'' adlı epik fantezisinin sinemaya uyarlanan üçüncü ve son bölümünün yapımını Peter Jackson, Barrie M. Osborne ve Fran Walsh üstlenmişti. 
     
     OSCAR YOLU GÖRÜNDÜ 

     Yüzüklerin Efendisi üçlemesinin ilk iki bölümü ''Yüzük Kardeşliği'' ve ''İki Kule'' geçen yıllarda en iyi film Oscar'ına aday gösterilmiş ancak ödül alamamıştı. 
     Üçlemeyi yöneten Peter Jackson da, daha önce ''Yüzük Kardeşliği'' bölümü ile en iyi yönetmen Oscar'ına aday gösterilmiş ancak ödülü kaçırmıştı. Jackson, ''İki Kule''deki yönetmenliği içinse aday gösterilmemişti. 
     Bu yıl 15. kez en iyi yapımları seçen Amerikan Yapımcılar Birliği'nin ödülleri, Oscar ödülleri açıklanmadan önce verilen ve genelde Oscar alan filmleri seçmesi açısından ilgi çekiyor. 

     
</TEXT>
</DOC>
