<DOC>
<DOCNO> 226286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/yazar/temelkuran.html </URL>
<DATE> 2004/03/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kimi insanların tedavülden kaldırılmasına ilişkin yasa tasarısı 
</HEADLINE>
<TEXT>
   Türkiye muhafazakarlaşıyor 
   Seçimler sebebiyle memleketin bir bölümünü dolaşıp duruyorum. Son üç yıldır şunu görüyorum Türkiye inanılmaz bir hızla muhafazakarlaşıyor 
   
   Benim, hatta hiç kimsenin birazdan yazacak olduğum yazıyı yazma lüksü yok aslında. Hiçbirimizin böyle bir hakkı yok. Yine de nicedir ertelediğim bu yazıyı yazmak niyetindeyim. Tam da seçim gününe denk gelmesi iyi mi olacak kötü mü, onu da bilemiyorum. Ama gördüğüm şeyi yazmaksa işim, ben bugünlerde, birazdan yazacağım şeyleri görüyorum. 
   
   
   
   Seçimler sebebiyle memleketin küçük bir kısmını yine dolaştık. Üç yıldır yapıyorum bunu ben. Birçok insanın, adlarını sadece "isim-hayvan-şehir" oyunundan bildiği şehirlerde memleketin vaziyetine bakıyorum. Üç yıldır şunu görüyorum Türkiye inanılmaz bir hızla muhafazakarlaşıyor 
   
   Büyük şehirlerde de "ayıplama yaptırımı" 
   Ülkedeki tutucular, iktidarın onayı sayesinde en gerici fikirlerini gittikçe daha geniş anlamıyla yaşama geçirme olanağı ve alanı buluyor. Cumhuriyet ideolojisinin onlara biçtiği misyon gereği en ilerici kesim olması beklenen öğretmenler bile artık çoğunlukla son derece ortalama, tutucu bir taşralı gibi düşünüyor ve öyle yaşıyor. "Erkeklerde bıyıklar badem, kadınlarda dirsekten yukarısı mahrem" bir düzene geçilmiş durumda kimse milim kıpırdamıyor. Küçük yerlerin boğucu "ayıplama yaptırımları" artık büyük şehirleri de ele geçiriyor. Üniversite öğrencilerinden beyinleri ve gençlikleri alınmış birer patates gibi olmaları bekleniyor. Bütün şehirlerde üniversite kurulması isteniyor çünkü esnaf, öğrencilerin üç kuruşunu alıp arsızca zenginleşmek istiyor. Öğrenciler alışveriş yapıp gitsinler, o şehirlerdeki mankafa düzenlere hiç dokunmasınlar istiyorlar. Gelişimin işaret mantarları gibi çoğalan internet kafelerde inanılmaz mevzusuz chat'ler yapılıp, kafanın çalışmasını engelleyen oyunlar oynanıyor. Erkekler penislerinin bir metaforu olarak gördükleri cep telefonlarını karşılaştırıp sadece ama sadece futboldan konuşurken "popüler kültürle kırbaçlanan kadınlar" gitgide daha az evlerinden çıkıyor. Ülkenin bütün ama bütün sokakları gitgide daha çok erkeğe kesiyor. Herkes aynılaşmak için çabalıyor. "Ortalamanın faşizmi", bu başlıkla ilk yazdığım yazıdan beri, en kötümser halimle bile tahmin edemeyeceğim bir hızla yayılıp derinleşiyor. 
   Bir kabus gibi yaşananlar. Bana mı öyle geliyor yoksa bu ülke bir uçuruma mı yuvarlanıyor En kabus kısmı şu herkes, bütün bu olanlar normalmiş gibi davranıyor. Bağırsan da bir türlü sesinin çıkmadığı kötü rüyalar gibi... Yani "Popstar", "Türkstar", "Türkiye'nin Yıldızları" yarışmalarına hücum normal mi Popçu ve topçu olmaktan başka hiçbir şey beceremeyecek bir güruhun giderek bu ülkenin çoğunluğunu oluşturması normal mi Kitapların giderek daha az okunması, insanların giderek daha çok dinle haşır neşir olması, töre cinayetlerinin ve ensestin artması... Bunların hepsi normal mi yani 
   "Ben Evleniyorum" yarışmasındaki Tülin, ailesinin yanına dönmüş, Eskişehir'in bir ilçesine. Ekranlardan aldığı "tatil" sırasında neler yaptığını anlatıyor televizyonda 
   "Ailem ve akrabalarım çok iyi karşıladı beni. Belediye başkanı bana plaket verdi " 
   Plaket Ne plaketi pardon Yani ne plaketi olabilir acaba 
   Böyle böyle binlerce 
   dumur hikayesinin yaşandığı ve hepsinin normal karşılandığı bir Meksika dizisine dönüşmüş durumda bütün ülke. 
   Bu genel kabus görüntülerinin ortasında doğal olarak bazen de kendimi düşünüyorum kendi geleceğimi. Hiçbirimizin geleceği bu ülkenin ve halkın geleceğinden bağımsız değil. Nereye, ne kadar uzağa kaçsanız da değil Peki bu genel tablo içinde ben ve benim gibi insanlar nerede duruyor Ya da nerede duracak 
   
   Acaba Türkiye bizi h l istiyor mu 
   İşte en kötü bölüm de bu zaten. Çünkü bana sorarsanız pek yakında, birkaç yıl içinde, bu gidişin yönünü değiştirecek bir şey olmadığı takdirde, biz bu ülke için bir şeyler yapmak istesek bile, bu ülke bizi istemeyecek. Hani bünye kendine yabancı olanı kusar ya, tıpkı öyle bizi de kusacak. Çünkü herkes hakikaten popüler kültürle kamçılanırken, giderek bütün ülke "köylüleşecek". Köylülük köylüler değil kötüdür Köylülük tutucudur aynılaşmadır ikiyüzlülüktür ahlaksızlıktır. İşte böyle bir düzen içinde bize ihtiyaç olmayacak. Bizim yaptığımız, ürettiğimiz düşünsel, sanatsal her neyse hiçbir ürünün alıcısı kalmayacak. Bizim gibi insanlar -eğer bu gidişi değiştirecek herhangi bir şey yapamazsak- yakın gelecekte tedavülden kalkacak 
   Ne diyorsunuz 
   
      
   
</TEXT>
</DOC>
