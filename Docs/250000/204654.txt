<DOC>
<DOCNO> 204654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur13.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanlığı'nda AB ve Kıbrıs için Elçiler zirvesi 
</HEADLINE>
<TEXT>

     Türkiye'nin AB üyesi 15 ülke ile ABD ve KKTC'de görev yapan büyükelçileri, 2004 yılında izlenecek AB ve Kıbrıs politikalarını değerlendirmek üzere ikinci kez bir araya geldi. 
     Devlet Konukevi'nde düzenlenen toplantıya, Dışişleri Bakanı ve Başbakan Yardımcısı Abdullah Gül başkanlık ediyor. 
     Toplantıda, Türkiye-AB ilişkilerinde gelinen son nokta, bundan sonra izlenecek politikalar ve bu süreç çerçevesinde Kıbrıs'a ilişkin gelişmeler ele alınıyor. 
     Büyükelçiler, dün de Dışişleri Bakanlığı Müsteşarı Büyükelçi Uğur Ziyal başkanlığında bir değerlendirme toplantısı yapmış, ardından Cumhurbaşkanı Ahmet Necdet Sezer tarafından kabul edilerek, kendisine toplantıyla ilgili bilgi vermişlerdi. 
     Büyükelçilerin, öğleden sonra da Gül başkanlığında yaptıkları toplantının ardından Başbakan Recep Tayyip Erdoğan tarafından kabul edilmeleri ve Başbakan'a toplantıların sonuçlarına ilişkin bilgi aktarmaları bekleniyor. 
     
</TEXT>
</DOC>
