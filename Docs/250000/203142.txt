<DOC>
<DOCNO> 203142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/yazar/cemal.html </URL>
<DATE> 2003/12/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Erdoğan ve çukur 
</HEADLINE>
<TEXT>

   
   Filistin lideri Arafat için, "O hiçbir zaman bir fırsatı kaçırma fırsatını kaçırmaz" denir. Bizim bazı liderlerimiz için de Kıbrıs ve Avrupa Birliği konusunda aynı şey söylenebilir. 
   Aklıma takılıyor 
   1 Acaba bu kafileye katılacak olanlar arasında Başbakan Erdoğan da var mı 
   2 Yoksa Kıbrıs'ı çözerek ve 'Avrupa treni'ni kaçırmayarak, Türkiye'nin önünü açan bir devlet adamı olarak mı geçecek siyasal tarihimize 
   Bilemiyorum. 
   Ne kadar risk alacağına bağlı. 
   Ama risk alamazsa, büyük bir fırsatı kaçırarak sıradanlaşacak Tayyip Erdoğan da... Aynı zamanda hem kendi hükümetini hem Türkiye'yi birçok bakımdan riske edecek... 
   O yüzden hep aynı soru 
   Başbakan Erdoğan, Kıbrıs'ta 1 Mayıs 2004'e kadar Annan planı çerçevesinde bir çözüm için ne kadar kararlı Erdoğan - Gül ikilisi bugüne kadar birçok kez belirttikleri gibi Annan planını hala masada sayıyorlar mı 
   Bu soruların yanıtları olumlu çıkarsa önümüz açılır. Hem KKTC'de hükümet düğümü çözülür, hem Türkiye'nin 2004 sonunda AB'den tarih alması çok büyük bir ihtimal haline gelir. 
   Evet, ihtimal diyorum. 
   Çünkü tersi de mümkün. 
   Zaten Başbakan Erdoğan'ın kafasını bir süredir burgaç gibi oyan soru da bu 
   Ya tarih alamazsam 
   O zaman Türkiye sahnesinde "Kıbrıs'ı satmış adam" durumuna düşmez miyim Kendi tabanımda Rauf Denktaş zaten güçlü çıkıyor acaba Kıbrıs'ta çözüm derken çok fazla mı risk almış oluyorum 
   Şu sıralar Tayyip Erdoğan'ın korkuları, öyle anlaşılıyor ki, bu sorularda düğümlenmekte... 
   Ama denklem tersine de çevrilebilir. 
   Bir başka deyişle 
   Çözüm yoksa tarih de yok 
   Bu hiç kuşkusuz böyle. Kıbrıs'ta çözüm olmazsa, Türkiye'nin 2004 yılı sonunda AB'den tarih alamayacağı kesin... 
   Erdoğan, bu faturayı göze alıyor mu 
   AB'den tarih alamayan bir Türkiye'nin ödeyeceği ekonomik ve siyasal maliyetin neler olacağını kestirebiliyor mu Başbakan Erdoğan 
   Bilemiyorum. 
   Geçenlerde AB'ye tepki gösterirkenki bir cümlesi aklıma takıldı Erdoğan'ın 
   "Biz de o zaman Kopenhag kriterlerini bir yana bırakır, Ankara kriterleri ile yola devam ederiz." 
   Neydi Ankara kriterleri 
   Bir şiirden dolayı adamı hapse tıkıp ömür boyu siyaset yasağına çarptırmak değil miydi bu Ankara kriterleri .. 
   Yunanistan'dı, Güney Kore'ydi, İspanya ve Portekiz'di, Güney Kıbrıs'tı fert başına 15 - 20 bin dolarları yakalarken, Kuzey Kıbrıs'la Türkiye'yi 3 bin dolara mahkum eden kriterler değil miydi Ankara kriterleri 
   Demokrasiyle ekonomide Türkiye'yi ikinci sınıflığa mahkum bırakan, dünyada birinci lige çıkışımızı engelleyen kriterler değil miydi bu Ankara kriterleri 
   Sayın Erdoğan 
   Ankara kriterlerinin bir ayağı zaten çukurda Dilerim, onları çukurdan kurtaran siz olmazsınız. Çünkü bu en başta size yaramaz. Sonra da Türkiye 'Ankara kriterleri'yle bambaşka suralara çekilebilir. 
   Son söz 
   Risk almadan devlet adamlığı olmuyor 
   Tarih böyle yazıyor. 
   
      
   
   
</TEXT>
</DOC>
