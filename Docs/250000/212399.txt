<DOC>
<DOCNO> 212399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/soneko09.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri geçen hafta yüzde 6.8 değer kaybetti... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 6.80 oranında değer yitirdi. 
     Hafta genelinde Kuzey Irak, Kıbrıs ve Başbakan Recep Tayyip Erdoğan'ın ABD ziyaretine odaklanan borsa, hafta genelinde satış ağırlıklı seyir izledi. Tüpraş özelleştirmesi ve Çukurova Grubuna ilişkin haberlerin de etkili olduğu piyasada, IMF ile 7. Gözden geçirme çalışmaları yakından izlendi. 
     Uzmanlar, yaşanan gelişmelerle endeksin bu hafta en düşük 16,982.77, en yuksek 18,658.03 puanı gördüğünü belirterek, önümüzdeki kısa haftada, Kıbrıs, Kuzey Irak ve IMF ile ilgili gelişmelerin, piyasanın yakından izleyeceği gündem maddeleri arasında yer almasının beklendiğini ifade ettiler. 
     
     ÖZETLE PİYASALAR 
     Borsadaki satış ağırlıklı seyrin yanında İMKB Tahvil ve Bono Piyasası ortalamalarında 1 puanı aşan artışlar oldu. Altın ve dövizle birlikte mevduat faizlerinin ortalamalarında 1 puanın altında kalan iniş-çıkışlar kaydedildi. Haftalık reponun ortalamasında da 2 puan dolayında düşüş görülürken, mevduat faizlerinde herhangi bir değişim yaşanmadı. 
     Hisse senetleri haftalık bazda ortalama yüzde 6.80 oranında değer yitirdi. 24 ayar külçe altının gram satış fiyatı yüzde 2.27, Cumhuriyet altınının satış fiyatı da yüzde 1.68 geriledi. Türk Lirası karşısında dolar yüzde 0.68 oranında değer kazanırken, Euro yüzde 1.90 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0.58 oranında düşüş gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.39, haftalık reponun net getirisi yüzde 0.42 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 0.87'lik düşüşle başladı. Salı günü ortalama yüzde 2.49 gerileyen borsa, Çarşamba günü ortalama yüzde 0.01'lik artışla yerinde saydı. Perşembe günü ortalama yüzde 3.46'lık hızlı bir düşüşün ardından, Cuma günü de ortalama yüzde 0.13'lük bir kayıp yaşandı. 
     Endeks, hafta boyunca 1,258.82 puanlık düşüşle 18,518.07 puandan 17,259.25 puana indi. Hisse senetlerindeki haftalık ortalama düşüş yüzde 6.80 oldu. 
     İMKB Ulusal-Mali Endeksi 1,750.38 puan düşerek 25,271.18 puandan 23,520.80 puana, İMKB Ulusal-Sanayi Endeksi 1,038.18 puan düşerek 16,376.87 puandan 15,338.69 puana ve İMKB Ulusal-Hizmetler Endeksi 543.61 puan düşerek 9,964.86 puandan 9,421.25 puana geriledi. 
     Böylece, mali grup hisseleri ortalama yüzde 6.93 oranında, sanayi grubu hisseleri ortalama yüzde 6.34 oranında ve hizmetler grubu hisseleri de ortalama yüzde 5.46 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 262'si değer yitirirken, 28 hisse senedi değer kazandı, 6 hisse senedinin değeri değişmedi. 
     Geçen hafta en yüksek oranlı artış yüzde 25.00 ile Birlik Mensucat hisselerinde gerçekleşti. Yüzde 16.08'lik artışla Duran Ofset hisseleri ikinci ve yüzde 13.04'lük artışla da Park Elektrik ve Madencilik hisseleri üçüncü oldu. 
     En yüksek oranlı düşüş ise yüzde 17.30 ile Işıklar Ambalaj YENİ hisselerinde oldu. Yüzde 15.35'lik düşüşle FM İzmit Piston hisseleri ikinci ve yüzde 14.29'luk düşüşle de Serve Kırtasiye hisseleri üçüncü sırada yer aldı. 
     İMKB Ulusal Pazar'da geçen hafta toplam 966 milyar 313.8 milyon adet hisse senedi işlem gördü ve karşılığında 3 katrilyon 2 trilyon 501.6 milyar liralık işlem hacmi gerçekleşti. 
     
     DÖVİZ 
     Geçen hafta dolar dışında kalan döviz türlerinde düşüş oldu. İstanbul serbest döviz piyasasında alınıp satılan ABD Doları Türk Lirası karşısında yüzde 0.68 oranında artarken, euro yüzde 1.90 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 9 bin lira artarak 1 milyon 334 bin liraya çıkarken, euronun satış fiyatı 32 bin lira düşerek 1 milyon 65486 bin liraya geriledi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 1.54 oranında düşerek 2 milyon 423 bin liraya ve İsviçre Frangı'nın satış fiyatı yüzde 2.30 oranında düşerek 1 milyon 60 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 323 bin liradan, Euro 1 milyon 667 bin liradan, İngiliz Sterlini 2 milyon 421 bin liradan ve İsviçre Frangı da 1 milyon 66 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 2.27, Cumhuriyet altınının satış fiyatı da yüzde 1.68 orranında düştü. 
     Külçe altının gram satış fiyatı 17 milyon 200 bin liraya, Cumhuriyet altınının satış fiyatı da 117 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.80 oranında düşerek 17 milyon 284 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.58 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 2,765 puan düşerek 474,088 puandan 471,323 puana geriledi. 
     Geçen haftanın en çok değer kazanan katılma belgeleri, yüzde 0.'lük artışla Koç Yatırım B Tipi Tahvil-Bono Fonu, yüzde 0.51 oranındaki artışla Ata B Tipi Yabancı Menkul Kıymetler Yatırım Fonu ve yüzde 0.47 oranındaki artışla da Oyakbank B Tipi Yabancı Menkul Kıymetler Fonu oldular. 
     Haftanın en çok değer yitiren katılma belgeleri de yüzde 7.44'lük düşüşle İş A Tipi Mali Endeks Fon, yüzde 7.32'lik düşüşle Alfa A Tipi Ulusal-30 Endeks Fon ve yüzde 7.29'luk düşüşle de HSBC Yatırım A Tipi Değişken Fon olarak sıralandılar. 
     
     HAZİNE İHALELERİ 
     Hazine, 27 Ocak salı günü, biri 420 gün vadeli devlet tahvili, diğeri 196 gün vadeli Hazine Bonosu olmak üzere, TL cinsinden iki ayrı ihale düzenledi. 
     Hazine'nin 420 gün vadeli Türk Lirası cinsinden iskontolu devlet tahvili ihalesine, nominal toplam 2 katrilyon 216.9 trilyon lira tutarında teklif gelirken ihalede nominal 1 katrilyon 644 trilyon lira, net 1 katrilyon 283.4 trilyon lira tutarında kağıt satıldı. İhalede bileşik faiz yüzde 23.94, basit faiz ise yüzde 24.35 olurken kamuya ve piyasa yapıcılarına nominal toplam 1 katrilyon 808.7 trilyon lira tutarında satış yapıldı. 
     196 gün vadeli Türk Lirası cinsinden bono ihalesine nominal toplam 1 katrilyon 846.3 trilyon lira tutarında teklif gelirken nominal satış 1 katrilyon 419.2 trilyon lira, net satış da 1 katrilyon 2.7 trilyon lira oldu. İhalede bileşik faiz yüzde 25.90, basit faiz yüzde 24.52 oldu. İhalede, kamuya ve piyasa yapıcılarına nominal toplam 1 katrilyon 52.8 trilyon lira tutarında satış gerçekleşti. 
     İhraç tarihleri 28 Ocak 2004 olarak belirlenen 420 gün vadeli tahvil ihalesinde satılan kağıtların geri ödemesi 23 Mart 2005, 196 gün vadeli bono için ise 11 Ağustos 2004 olarak öngörüldü. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.44 ile yüzde 0.48 arasında gerçekleşti. 
     Mevduat faizlerinin ortalamalarında geçen hafta herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.39 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 28'in biraz üzerinde olan haftalık reponun net getirisi de yüzde 0.42 olarak gerçekleşti. 
     
</TEXT>
</DOC>
