<DOC>
<DOCNO> 231034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo22.html </URL>
<DATE> 2004/04/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Gaziantepspor yeni sezonun hesaplarını yapıyor... 
</HEADLINE>
<TEXT>

     Süper Birinci Lig'de, geçtiğimiz hafta deplasmanda Denizlispor'a yenilerek UEFA Hayellerini başka bir bahara erteleyen Gaziantepspor'da, yeni sezon hazırlıklarına başlanma kararı alındı. 
     Kırmızı-siyahlılar, süper ligde kalan 5 maçlarında özellikle genç yeteneklerden gelecek vaad eden Şevki, Sedat, Kerem, Onur, Mehmet Kara, Ahmet Solaker ve Bekir gibi genç milli oyunculara şans verecek. 
     Profesyonel Futbol Şube Sorumlusu Asım Atmaz, AA muhabirine yaptığı açıklamada, final niteliğinde bir karşılaşma olan Denizlispor'a yenilerek UEFA Kupasına katılma yolunda büyük darbe aldıklarını, artık ligde genç yeteneklerini yeni sezona hazırlama yolunda maçlara hazırlanacaklarını söyledi. 
     Yeni sezona yine iddialı bir takımla girme hesapları yaptıklarını, bu nedenle özellikle 2. ligde gelecek vaad eden gençlere yönelik bir tarama yaptıklarını ifade eden Atmaz, şunları kaydetti 
     ''Gaskispor ve Büyükşehir Belediyesi takımları için genç yetenekleri bulma yönünde çalışmalarımız sürüyor. Çünkü, yeni sezonda özellikle Büyükşehir Belediyesi'nden 3-4 genç oyuncumzu A kadroya alma düşüncesindeyiz. Tabii sezon sonunda gitmek isteyen oyuncularımız olacaktır. onların yerine hemen yeni montajları gerçekleştirmek durumundayız.'' Özellikle genç milli oyunculardan Şevki, Sedat, Kerem, Onur, Mehmet Kara, Ahmet Solaker ve Bekir gibi oyuncuları kalan 5 maçta kadroya monte etme yönünde teknik direktörleri Nurullah Sağlam ile görüştüklerini ifade eden Atmaz, ''Yeni sezona daha genç, çok koşan ve mücadeleci bir takımla gireceğiz. Bu nedenle çalışmalara hemen başladık. UEFA Kupasına bu yıl katılamayacağız. Gelecek yıl katılmanın hesaplarını yapıyoruz ve buna göre bir takım oluşturacağız. 1. lig ve yurtdışından da 3 iyi takviye yaparak lige gireceğiz'' diye konuştu. 
     Atmaz, yeni sezonda takımdan ayrılmak isteyen oyuncuları iyi teklif gelmesi halinde verebileceklerini, sözlemesi sona eren milli kaleci Ömer çaktıç ile yeniden anlaşma zemini aradıklarını anlatarak, konuşmasını şöyle tamamladı 
     ''Özellikle 1. lig kulüplerinden bazı oyuncularımıza teklifler geldiğini duyuyoruz. Ancak, bu oyuncularımızı isteyen kulüp yöneticileri futbolcu ile değil bizimle muhatap olsunlar. Böylesi daha şık olur diye düşünüyorum. İyi teklif gelirse, neden vermeyelim. Ancak milli kaleci Ömer ile yeniden anlaşacağımızı umuyorum. Ömer futbolu burada bırakmalı ve uzun yıllar hizmet ettiği kulübüne antrenör olarak hizmetlerini sürdürmeli. Biz böyle düşünüyoruz. sonuçta anlaşacağımızı ümit ediyorum. 
     Bu arada, teknik direktörümüz Nurullah Sağlam'la yeniden anlaşma yolunda netleşen birşey yok. Bu konu yönetim kurulun da konuşulacak ve karara bağlanacak.'' 
     
</TEXT>
</DOC>
