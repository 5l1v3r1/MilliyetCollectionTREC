<DOC>
<DOCNO> 228784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonyas11.html </URL>
<DATE> 2004/04/05/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Beckham, eşini İspanyol sekreterle aldatıyor mu 
</HEADLINE>
<TEXT>

     Real Madrid ve İngiliz Milli Takımı'nın yıldız futbolcusu David Beckham'ın karısını İspanyol bir sekreterle aldattığı öne sürüldü. 
     İspanya'da televizyonların paparazi programlarında, İngiliz News of the World gazetesine dayanılarak verilen haberlerde, Beckham'ın, Rebecca Loos adlı 28 yaşındaki eski İspanyol sekreteriyle ilişkisi olduğu öne sürüldü. 
     Fotoğraf da yayınlayan gazete, ünlü futbolcunun şarkıcı Victoria Adams ile olan evliliğinin krizde olduğunu iddia etse de Beckham, bir açıklama yaparak tüm iddiaları yalanladı. 
     İki çocuk babası olan Beckham'ın eşi Victoria'nın ise polemiklerle ilgili olarak ''David beni başka kadınla mı aldatıyor. Sanırım acımdan ölürüm'' dediği belirtildi. Kayak yapmak için İsveç'te bulunduğu söylenen 29 yaşındaki Victoria'nın olay üzerine tatilini yarıda kesip döndüğü öne sürülüyor. 

     
</TEXT>
</DOC>
