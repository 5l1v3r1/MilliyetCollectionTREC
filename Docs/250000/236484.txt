<DOC>
<DOCNO> 236484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonsiy13.html </URL>
<DATE> 2004/05/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Erdoğan İşçilerimiz, ülkemiz ekonomisinin itici güçleridir... 
</HEADLINE>
<TEXT>

     Başbakan Recep Tayyip Erdoğan, sendikal hakların kazanımıyla daha çağdaş çalışma şartlarına kavuşan işçilerin, medeniyet yarışında ülke ekonomisinin itici güçleri olduğunu belirtti. 
     Başbakan Erdoğan, 1 Mayıs İşçi Bayramı dolayısıyla kutlama mesajı yayınladı. Erdoğan'ın mesajı şöyle 
     ''Çağdaş, demokratik ve sosyal devlet anlayışının bir gereği olan sendikal hakların kazanımıyla daha çağdaş çalışma şartlarına kavuşan işçilerimiz, medeniyet yarışında ülkemiz ekonomisinin itici güçleridir. 
     İktisadi ve sosyal yapımızın omurgası olan üretim ve katma değerin oluşturulmasında alın teri ve emekleriyle önemli katkılar sağlayan işçilerimizin 1 Mayıs İşçi Bayramı'nı kutluyor, başarılar dileğiyle sevgi ve selamlarımı sunuyorum.'' 
     
</TEXT>
</DOC>
