<DOC>
<DOCNO> 242918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun40.html </URL>
<DATE> 2004/05/26/ </DATE>
<TIME> 20.12 </TIME>
<AUTHOR>  </AUTHOR>
<HEADLINE>
Rusya ve ABD Mars gezegenine insan gönderme çalışmalarına başladı 
</HEADLINE>
<TEXT>

     Rus ve AB'li uzmanlar, Mars'a insan göndermek konusunda işbirliği yapma kararı alırken, 6 veya 7 kişilik bir ekibi, 500 gün Mars'taymış gibi deneye tabi tutmaya hazırlandıkları bildirildi. 
     Mosnews'e açıklama yapan Biomedikal Sorunlar Enstitüsü yetkilisi Valeri Polyakov, Mars'a pilotlu bir uzay aracı göndermenin 2020 yılından önce mümkün olmayacağını belirterek, 6 veya 7 kişilik bir grubun 500 gün boyunca uzay gemisindeki bir ortamda teste tabi tutulacağını söyledi. 
     Polyakov, 500 günlük deneyi 2006 yılında yapmayı planladıklarını belirterek, ''Deneydeki insanlar tamamen bir uzay gemisinde yaşayacak. Burada ihtiyaç duydukları yiyecek, içecek, oksijen gibi her ihtiyaçları karşılanacak'' diye konuştu. 
     Mosnews, deney sırasında fizikçiler, psikologlar ve uzay uzmanlarının da deneydeki insanları sürekli gözlemleyeceğini kaydederek, yörüngede 437 gün geçiren Polyakov'un dün Mars'a insanlı bir uzay aracı göndermeyle ilgili konferansa katılmak için Brüksel'e gittiğini duyurdu. 
     
</TEXT>
</DOC>
