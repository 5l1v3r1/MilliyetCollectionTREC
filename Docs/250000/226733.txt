<DOC>
<DOCNO> 226733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/spor/aspo.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in sürprizi ELBER 
</HEADLINE>
<TEXT>

   Bayern Münih'ten, Lyon'a sezon başında transfer olan ve menajeri kanalıyla Sarı-Lacivertli kulüple temasa geçen golcü futbolcuya yeşil ışık yakıldığı bildirildi 
      ÖZEL HABER HÜSEYİN YAVUZ 

   
   Bonservisi elinde 
   FENERBAHÇE, önümüzdeki sezon çalışmalarını da büyük bir titizlikle sürdürürken, sürpriz bir teklifle karşılaştı. Almanya'nın ünlüler kulübü Bayern Münih'te 6 sezon top koşturan ve geçen yıl Fransa'nın Lyon takımına transfer olan Giovane Elber, menajeri kanalıyla Sarı - Lacivertli kulübe gelmek istediğini bildirdi. Bayern'den ayrılışı olay olan Elber, Fenerbahçe'ye "Fransa'da, ben ve ailem mutlu olamadık. Bonservisim elimde. Önümüzdeki sezon takımınızda oynamak istiyorum" mesajını yolladı. 
   
   Listeye alındı 
   Christoph Daum'u, Almanya'dan tanıyan Brezilyalı futbolcunun, Sarı - Lacivertli takımda oynayan vatandaşlarıyla da temasa geçtiği bildirildi. Fenerbahçe yönetiminin, Elber'in bu başvurusuna yeşil ışık yaktığı ve sezon sonunda Alman çalıştırıcının onayını beklediği de belirtildi. Fransa Ligi'nde 30. maçın 20'sinde forma giyen Elber'le ilgili olarak Fransız basınında da uyum sorunu yaşadığı yazılmıştı. 
   
   Kimdir 
   Adı soyadı Giovane Elber 
   Uyruğu Brezilya 
   Yaşı 32 
   Boyu 1.82 
   Kilosu 79 
   Mevkii Forvet 
   Milli 3 kez A Milli 
   
   Kariyeri Kulübü Maç Gol 1991 - 94 Grasshopper 69 41 1994 - 97 Stuttgart 87 41 1997 - 2003 B.Münih 169 92 2003 - 2004 Lyon 20 9 TOPLAM 345 182 
   
   
   
</TEXT>
</DOC>
