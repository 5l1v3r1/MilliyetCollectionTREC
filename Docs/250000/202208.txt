<DOC>
<DOCNO> 202208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun44.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Irak'ın borçlarının bir kısmını silebiliriz 
</HEADLINE>
<TEXT>

     Fransa Dışişleri Bakanı Dominique de Villepin, Fransa'nın Irak'ın borçlarının bir kısmını silebileceğini söyledi. 
     Geçici Hükümet Konseyi Başkanı Abdülaziz El Hekim başkanlığındaki Irak heyetini başkent Paris'te kabul eden de Villepin, ''Paris Kulübü çerçevesi dahilinde, diğer alacaklılarla bağlantı içinde olacak şekilde ve şartlar oluştuğu taktirde, 2004'ten itibaren bir anlaşmaya varmanın mümkün olacağını'' belirtti. 
     De Villepen, ''O zaman Fransa, Irak'ın finansman kapasitesine uygun şekilde borç silinmesini planlayabilir. El Hekim ve heyetine bunu ilettim'' dedi. 
     Bu ziyaretin, ABD'nin, Fransa ve Irak savaşında kendisine destek vermeyen ülkeleri Irak'ın yeniden yapılandırılması için açılacak ihalelere sokmama kararının ardından yapıldığına dikkat çekiliyor. 
     ABD Başkanı George Bush'un Irak borçları için atadığı özel temsilci James Baker'ın da gelecek hafta Fransa Cumhurbaşkanı Jacques Chirac ile bu konuyu ele almak üzere bir araya gelmesi bekleniyor. 
     
</TEXT>
</DOC>
