<DOC>
<DOCNO> 234355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sondun08.html </URL>
<DATE> 2004/04/24/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Powell Bush, Arafat'ın canına kastedecek her türlü girişime karşı... 
</HEADLINE>
<TEXT>

     ABD Başkanı George Bush'un, İsrail Başbakanı Ariel Şaron'a, Filistin Devlet Başkanı Yaser Arafat'ın canına kastedecek her türlü girişime karşı olduğunu söylediği bildirildi. 
     ABD Dışişleri Bakanı Colin Powell, ABC televizyonunun ''Nightline'' adlı programında yaptığı açıklamada, ABD Başkanı'nın, Arafat'ın canına yönelik bu tür girişimlere karşı olduğunu açıkça ifade ettiğini belirtti. 
     Powell, Bush'un, Şaron'un bu tür girişimlerde bulunulmayacağı taahhütünü sürdüreceğine kesinlikle inandığını kaydetti. 
     Şaron, geçen hafta Washington ziyaretinde Bush'a, ''Arafat'a zarar verilmemesi taahhütüne artık bağlı olmadığını'' söylemişti. 
     
</TEXT>
</DOC>
