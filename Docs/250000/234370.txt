<DOC>
<DOCNO> 234370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sondun23.html </URL>
<DATE> 2004/04/24/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Washington Post Irak GYK üyeleri kurulacak hükümet dışında tutulacak 
</HEADLINE>
<TEXT>

     BM'nin Irak temsilcisi Lahdar Brahimi ve ABD'nin, 1 yıldır koalisyonla işbirliği içinde çalışan Irak Geçici Yönetim Konseyi'nin GYK üyelerinin büyük bölümünü, kurulacak hükümet dışında bırakma kararı aldığı bildirildi. 
     Washington Post gazetesinin adı açıklanmayan ABD ve BM yetkililerine dayandırdığı habere göre, hükümet dışında kalması planlanan GYK üyelerinin başında Ahmed Çelebi geliyor. 
     Gazete, GYK'nın Sünni Arap üyesi, Irak Ulusal Kongresi lideri Çelebi'nin, Saddam rejiminin eski Baas Partisi'nden bazı yetkililerin yeni yönetime dahil edilmesinin büyük sorunlar yaratacağını söylemesinin, ABD yönetiminin Çelebi'ye tavır almasına yol açtığı yorumunda bulundu. 
     Çelebi, Saddam rejiminin eski Baas Partisi'nden bazı yetkililerin yeni yönetime dahil edilmesinin büyük sorunlar yaratacağını söylemiş, Washington hükümetinin, eski Baas partisi yetkililerinin hükümete dahil etme kararının, ''Almanya'da Nazileri yeniden hükümete getirmeye benzer bir şey olduğunu'' iddia etmişti. 
     Öte yandan gazete, Amerikan yönetiminden üst düzey bir kaynağa dayanarak verdiği haberde, Washington'un, her ay Çelebi'nin partisine yapılan 340 bin dolarlık yardımı kesmeyi planladığını ileri sürdü. 
     
</TEXT>
</DOC>
