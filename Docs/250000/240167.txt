<DOC>
<DOCNO> 240167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/guncel/gun20.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



Gençak toprağa verildi 
Türkiye Gazeteciler Sendikası İstanbul Şubesi eski idari sekreterlerinden ve Milliyet eski çalışanı Barbaros Gençak 64 , dün toprağa verildi. 
Mesleğe 1961'de Cumhuriyet'te başlayan Gençak, Milliyet, Günaydın, Akşam ve Güneş gibi birçok gazetenin yanı sıra çeşitli radyolarda ve televizyonda çalıştı. Gençak için dün ilk tören Türkiye Gazeteciler Cemiyeti'nde düzenlendi. Cenaze daha sonra Fatih Cami'nde kılınan öğle namazının ardından Yeni Kozlu Mezarlığı'nda toprağa verildi. 

İletişimciler buluşuyor 
Marmara Üniversitesi İletişim Fakültesi mezunları, bugün 13.00'te fakülte bahçesinde buluşarak eski günlerini anacak. İstanbul Özel Gazetecilik Yüksek Okulu, İİTİA Gazetecilik Yüksek Okulu, İİTİA BYYO, Marmara BYYO mezunları ile İletişim Fakültesi'nin tüm mezunlarının katılacağı buluşmaya sanatçı Gültekin Tetik, soprano Özgül Ayazlar Tetik ve İlhami Davutoğlu, müzikleriyle eşlik edecek. 





</TEXT>
</DOC>
