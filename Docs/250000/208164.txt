<DOC>
<DOCNO> 208164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sonspo29.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Osterc ve Grozdiç ile anlaştı 
</HEADLINE>
<TEXT>

     Ligin ikinci yarısı için hazırlıklarını Antalya'nın Belek tatil beldesinde sürdüren Bursaspor, İkinci Lig A Kategorisi takımlarından Göztepe ile yaptığı hazırlık maçını 3-1 kazandı. 
     Kaya Otel'in sahasında yapılan maçta Bursapor'un gollerini Francinau, Mehmet Al, yeni transfer Milan Österc atarken, Göztepe'nin tek golü Nedim'den geldi. 
     Bursaspor, Antalya'daki son hazırlık maçını yarın İzmirspor ile oynadıktan sonra çarşamba günü Bursa'ya dönecek. 
     Bu arada, Bursaspor Kulübü Genel Sekreteri Yunus Egemenoğlu, Göztepe maçında oynattıkları Sloven santrfor Milan Österc'in yanı sıra Sırbistan-Karadağlı orta saha oyuncusu Nenad Grozdic ile protokol imzaladıklarını, resmi sözleşmelerin ise Bursa'ya döndükten sonra yapılacağını açıkladı. 
     
</TEXT>
</DOC>
