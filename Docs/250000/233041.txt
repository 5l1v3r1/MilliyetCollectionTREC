<DOC>
<DOCNO> 233041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/yasam/yas04.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençleşme çılgınlığında estetik dünyası sınır tanımıyor. Sıradaki... 
</HEADLINE>
<TEXT>
   Ses telini 'gerdirme' 
   Konuşma, bağırma ve şarkı söylemeden dolayı yıpranan ve yaşı ele veren ses telleri ameliyatla gençlikteki esnekliğine yeniden kavuşuyor 
      DIŞ HABERLER SERVİSİ 
   
   Ses de yaşı ele verebilir 
   ESTETİK ameliyatlarla görünüşünüzü gençleştirdiniz ama sesinizin görünümünüze göre yaşlı kaldığını mı düşünüyorsunuz Eh, ABD'de bunun da çaresi bulunmuş ses gerdirme ameliyatı. Amerikan Estetik Cerrahlar Birliği'nden Dr. Leroy Young, ses gerdirme ameliyatlarının son günlerde yaygınlaştığını belirtiyor ve "Diğer organlar gibi ses telleri de konuşma ve şarkı söylemeden dolayı yıpranır, yaşı ele verir" diyor. 
   
   Çatlak ve kaba sese rötuş 
   UZMANLAR, ses gerdirme ameliyatlarında, ses tellerinin birbirine yaklaştırıldığını veya gençlikteki esnekliğini yeniden sağlamak için yağ ve kolajen gibi maddelerin enjekte edildiğini belirtti. Bu operasyon, ses tellerinin hasar görmesine yol açan hastalık ya da kaza geçirenlerde yaygın olarak uygulanırken, "çatlak" ve "kaba" sesliler de estetik kaygılarla bu işleme başvuruyor. 
   
   
</TEXT>
</DOC>
