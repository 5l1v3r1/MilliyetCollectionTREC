<DOC>
<DOCNO> 222944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/ekonomi/eko07.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'da 'yabancıya satış' Bakanlar Kurulu'nda 
</HEADLINE>
<TEXT>

      
   Ulaştırma Bakanı Binali Yıldırım, 31 Mayıs'a kadar blok satış ihalesi açılması öngörülen Türk Telekom hisselerinin yüzde 50'den fazlasının yabancılara satışına olanak verecek yasa değişikliğine ilişkin taslağın tamamlanarak Bakanlar Kurulu'na sevkedildiğini söyledi. Mevcut düzenlemede, T. Telekom'un yüzde 45'inin yabancılara satışına izin veriliyor. 
   İstanbul Çekmeköy'de, Siemens firması ile gelir paylaşımı esasına göre yaptırılan telefon santralının açılışında gazetecilerin sorularını yanıtlayan Yıldırım, T. Telekom'un özelleştirilmesine yabancı firmalardan yoğun ilgi olduğunu belirterek, "Çok talep var, arzu eden, ilgilenen var. Ancak bunu ihaleye çıktığımızda göreceğiz" dedi. 
   Yıldırım, danışman firma seçimi için açılan ihalenin iptalinin, blok satış ihalesi açılmasını geciktirebileceği ihtimalinin anımsatılması üzerine, "Hedefimiz 31 Mayıs. H l şansımız var" dedi. 
   
   
</TEXT>
</DOC>
