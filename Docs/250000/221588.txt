<DOC>
<DOCNO> 221588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur06.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prizde unutulan elektrikli battaniye yangına yolaçtı... 
</HEADLINE>
<TEXT>

     Çanakkale'de halı satan bir işyerinde prizde unutulan elektrikli battaniye, yangına neden oldu. A.A muhabirinin aldığı bilgiye göre, Değirmenlik Sokak'ta Selahattin Karagöz'ün işlettiği Gümüşsuyu Halıcılık'ta, asma katta prizde unutulan elektrikli battaniye yangın çıkardı. 
     Sabaha karşı işyerinden çıkan dumanları gören komşuların, itfaiye haber vermesinin ardından kısa sürede olay yerine gelen ekipler, yangına müdahalede bulundu. 
     Yoğun duman nedeniyle işyerine girmekte zorlanan itfaiye erleri, alevlere camları kırarak müdahale etti. 
     Kısa sürede kontrol altına alınan yangına, prizde unutulan elektrikli battaniyenin neden olduğu anlaşıldı. 
     Yangında işyeri ve çok sayıda halının zarar gördüğünü belirten yetkililer, zararın 10 milyar lira dolayında olduğunu kaydettiler. 
     
</TEXT>
</DOC>
