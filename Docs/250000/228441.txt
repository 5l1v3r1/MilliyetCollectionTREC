<DOC>
<DOCNO> 228441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo01.html </URL>
<DATE> 2004/04/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Beşiktaş'ta Ronaldo şoku... G.Saray derbisinde yok 
</HEADLINE>
<TEXT>

     Beşiktaş'ta, Galatasaray ile oynanacak derbi maç öncesi Ronaldo şoku yaşandı. 
     Uzun süren sakatlığının ardından düzelen ve yarınki maçta forma giymesi beklenen Ronaldo, bu akşam yapılan son idmanda sakatlığı nüksedince, çalışmayı yarıda bırakmak zorunda kaldı. 
     Kulüp doktoru Ayhan Optur, Ronaldo'nun sol üst baldırından sakatlandığını belirterek, ''Ronaldo'yu kontrol ettik ve yarınki maçta riske etmeme kararı aldık. Ronaldo yarın oynayamayacak'' diye konuştu. 
     Ronaldo'nun sakatlığı, teknik direktör Mircea Lucescu'yu da sıkıntıya soktu. Yabancı kontenjanı nedeniyle Zago'yu tribüne çıkarması beklenen Rumen teknik adamın, Ronaldo'nun sakatlığının ardından bu futbolcunun yerine savunmada Zago'ya şans tanıması bekleniyor. 

     
</TEXT>
</DOC>
