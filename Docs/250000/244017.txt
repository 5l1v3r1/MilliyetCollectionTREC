<DOC>
<DOCNO> 244017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sontur04.html </URL>
<DATE> 2004/05/30/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İzmir... Kapkaççı, çaldığı çantayla yakalandı 
</HEADLINE>
<TEXT>

     Konak İlçesi'nde, taksi içindeki kadının çantasını çalan kapkaççı yakalandı. 
     Alsancak 2. Kordon'da arkadaşlarıyla birlikte evine gitmekte olan Nalan Adar'ın 33 içinde bulunduğu 35 T 5634 plakalı taksi, trafiğin yoğun olması yüzünden yavaşladı. Bu sırada taksinin kapısını açan kapkaççı, Adar'ın çantasını alarak süratle kaçtı. 
     Olayın duyulması üzerine, güvenlik güçleri kapkaççının peşine düştü. Yapılan kovalamaca sonucu Hakan Ç. 19 , çantayla birlikte Alsancak 1479. sokakta yakalandı. 
     Kapkaççı gözaltına alındı, çaldığı çantada 200 milyon lira, 20 Euro, cep telefonu, 1 bilezik, kimlik cüzdanı ve kredi kartları bulundu. Çanta, Nalan Adar'a teslim edildi. 
     
     KOMŞU KAVGASINDA 2 KİŞİ YARALANDI 
     Karşıyaka İlçesi'nde komşular arasında çıkan kavgada bir kişi bıçaklandı, bir kişi de yere düşerek yaralandı. 
     Yamanlar semti 7274 sokakta, Naif B. 35 ile komşusu Haydar Çınar 34 ve kardeşi Rıza Çınar 28 arasında, bilinmeyen nedenle tartışma çıktı. 
     Kavgaya dönüşen olayda, Haydar Çınar bıçaklandı. Kardeşi ise yere düşerek yaralandı. Karşıyaka Devlet Hastanesi'ne kaldırılan kardeşlerin hayati tehlikelerinin olmadığı belirtildi. Zanlı, gözaltına alındı. 
     
     ENSESİNDEN BIÇAKLANDI 
     Gürçeşme semti 3454 sokakta, Hüseyin Çelik 22 , tartıştığı Fahri T. 18 tarafından, ensesinden bıçaklandı. Yenişehir SSK Hastanesi'ne kaldırılan yaralı, tedavi edildi. Çelik'in hayati tehlikesinin olmadığı öğrenildi. Kaçan zanlı, operasyon sonucu yakalanarak gözaltına alındı. 
     
     ALKOL ALDIĞI ARKADAŞI YARALADI 
     Basmane semtinde, Selim Başoğlu 51 ile arkadaşı Refik G. 51 , birlikte içki içerken tartıştı. Başoğlu, karnından bıçaklandı. 
     Alsancak Devlet Hastanesi'ne kaldırılan Başoğlu, ameliyat edildi. Başoğlu'nun hayati tehlikesinin bulunduğu bildirildi. Zanlı ise olaydan sonra kaçtı. 
     
     SOKAKTA YARALI BULUNDU 
     Buca'nın Şirinyer semtinde, bir kişi ağır yaralı olarak bulundu. 
     Vatandaşların ihbarı üzerine olay yerine gelen güvenlik güçleri, kanlar içinde yatan bir kişi buldular. 
     Ambulansla Buca SSK Hastanesi'ne kaldırılan yaralı, ameliyat edildi. Yoğun Bakım Servisi'nde gözlem altına alınan yaralının üzerinden herhangi bir kimlik çıkmadı. 
     
</TEXT>
</DOC>
