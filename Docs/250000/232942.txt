<DOC>
<DOCNO> 232942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur39.html </URL>
<DATE> 2004/04/19/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Asansörde gasp 
</HEADLINE>
<TEXT>

     Adana'da bir kadın, asansöre bineceği sırada gasp amacıyla bıçaklandı. 
     Emniyet Müdürlüğü yetkililerinden alınan bilgiye göre, BDDK tarafından el konulan İmar Bankası'nda kalan 10 milyar lirasını Abidinpaşa Ziraat Bankası Şubesi'nden çeken Gülendam Yeniçam 59 , bir yakınına olan 30 adet çeyrek altın borcunu ödeyebilmek amacıyla kuyumcuya gitti. 
     Satın aldığı altınları vermek için Namık Kemal Mahallesi 2. Sokak'taki Kıymet Apartmanı'nda oturan yakını Hicran Eşberk'in evine çıkmak isteyen yaşlı kadın, asansöre bineceği sırada bir kişinin çantasını almak istemesi üzerine direndi. 
     Yaşlı kadını bıçakla vücudunun iki yerinden yaraladıktan sonra kaçan Engün G. 21 , olay yeri yakınında saklandığı bir apartman inşaatının bodrumunda polisin takibi sonucu yakalandı. 
     Saldırı sırasında ağır yaralanan ve Numune Hastanesi'nde ameliyata alınan Gülendam Yeniçam'ın hayati tehlikesinin bulunduğu bildirildi. 
     
</TEXT>
</DOC>
