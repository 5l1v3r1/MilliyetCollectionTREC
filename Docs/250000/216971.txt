<DOC>
<DOCNO> 216971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sonspo16.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen ve Ronaldo Valencia'da oynuyor 
</HEADLINE>
<TEXT>

     Malatyaspor maçında sakatlanan Sergen Yalçın'ın ve Ronaldo'nun Valencia ile yapılacak UEFA Kupası 3. tur maçında forma giyebilecekleri açıklandı. 
     Kulüp doktoru Ayhan Optur, sol üst baldırında sakatlığı bulunan Ronaldo'nun MR, sol ayak tarak kemiğinde zedelenme bulunan Sergen'in röntgen filmini çektiklerini belirterek, ''İki futbolcunun da sakatlandıkları bölgede ödem oluşmuş. Futbolcularımızı 24 Şubat Salı gününe kadar dinlendireceğiz. Salı günü de takımla birlikte idmana çıkacaklar. Büyük ihtimalle Valencia maçında da forma giyebilecekler'' diye konuştu. 
     Optur, Zago'nun bugün antrenmana katıldığını, Pancu'nun ise yarından itibaren takımla birlikte çalışacağını kaydederek, iki futbolcunun da Valencia karşısında oynayacaklarını, Giunti'nin dışında bir eksiklerinin olmadığını sözlerine ekledi. 
     
</TEXT>
</DOC>
