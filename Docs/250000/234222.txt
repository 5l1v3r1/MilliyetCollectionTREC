<DOC>
<DOCNO> 234222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sontur08.html </URL>
<DATE> 2004/04/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bitlis'te PKK ile çatışma 6 köy korucusu yaralandı 
</HEADLINE>
<TEXT>

     Bitlis'e bağlı Çeltikli Köyü yakınlarında, PKK KADEK terör örgütü mensupları ile korucular arasında çıkan çatışmada 6 köy korucusunun yaralandığı bildirildi. 
     Alınan bilgiye göre, dün gece merkeze bağlı Çeltikli Köyü yakınlarında korucular ile köye girmek isteyen bir grup terörist çatıştı. 
     Çetikli Köyü Katıl Tepesi'ne mevzilenen korucuların üzerine el bombası atılması sonucu Hüseyin Akyol, Zübeyir Melek, Vasfı Kın, Nezir Kın, Cevdet Küle ve Yahya Bodur yaralandı. Yaralı koruculara ilk müdahale, Tatvan Askeri Hastanesi'nde yapıldı. Gözüne şarapnel parçası saplanan Yahya Bodur'un Van'a sevk edildiği öğrenildi. 
     Yoğun sisten ve karanlıktan yararlanarak kaçan teröristlerin yakalanması için operasyon başlatıldığı belirtildi. 
     
</TEXT>
</DOC>
