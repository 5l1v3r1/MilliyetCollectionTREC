<DOC>
<DOCNO> 208241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/siyaset/siy20.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Demiröz, TRT koltuğuna oturdu    ANKARA Milliyet 

   TRT Genel Müdürlüğü'ne atanan İstanbul Büyükşehir Belediyesi Kültür ve Sosyal İşler Daire Başkanı Şenol Demiröz, görevi Genel Müdür Vekili Haluk Buran'dan devraldı. Atama kararnamesi Köşk tarafından 3 kez veto edilen Demiröz, görevi devralmak üzere dün akşam Başdanışmanı Cevdet Tellioğlu ve Cemal Reşit Rey Konser Salonu Genel Sanat Yönetmeni Arda Aydoğan'la TRT'ye geldi. TRT çalışanlarınca karşılanan Demiröz,TRT'nin eğitimli, birikimli, kendini ispat etmiş eski kadrolarını göreve getireceklerini belirtti. 
   
   Kızılay'da devir teslim töreni    ANKARA Milliyet 

   Bakanlar Kurulu kararıyla geçici olarak Kızılay Genel Başkanlığı'na getirilen Talat Yılmaz, dün törenle göreve başladı. Danıştay'a dava açmaya hazırlanan eski başkan Ertan Gönen, haklarındaki iddiaların ispatlanamadığını belirterek, "Bugün biz gittik, yarın arkadaşlar gider. Bu yanlış sistem devam ederse, Kızılay biter" dedi. Yılmaz da Gönen'e, "Yargıya başvurmamanızı tavsiye ediyorum. Kızılay bir yara almışsa yeni bir yara daha alması uygun olmaz" karşılığını verdi. 
   
   Diyanet Kurban derileri THK'nın    METİN FERAH Bolu DHA 

   Diyanet İşleri Başkanı Ali Bardakoğlu, il ve ilçe müftülüklerine gönderdiği genelgeyle kurban derilerini toplama yetkisinin Türk Hava Kurumu'na THK ait olduğunu belirtti. Yayımladığı genelgede, her kademedeki personeli deri toplama faaliyeti konusunda yanlış anlamalara yol açabilecek davranışlardan kaçınması konusunda da uyaran Bardakoğlu, kesim işleminin de hayvana eziyet ve işkence etmeden en az acı verecek şekilde yapılmasını istedi. 
   
   AKP, Dinçer'i savundu    ANKA 

   AKP Grup Başkan Vekili Sadullah Ergin, CHP'nin Başbakanlık Müsteşarı Ömer Dinçer hakkında genel görüşme isteğini değerlendirirken, "Başbakan'ın kiminle çalışacağını CHP'nin belirleme şansı yok. Söyledikleri vahim şeyler değil" dedi. 
   
   Kömürde parti kartviziti    ANKARA ANKA 

   DYP lideri Mehmet Ağar, hükümetin yoksul ailelere yönelik olarak başlattığı bedava kömür yardımı projesinde partizanlık yaptığını iddia ederek, "Kulağıma gelen, bu çuvalların içine bir parti kartviziti eklenmektedir" dedi. 
   
   Nas AKP geç kaldı    ANKARA Milliyet 

   ANAP Genel Başkanı Nesrin Nas, AKP'nin muhafazak r demokratlık açılımını "geç kalmış bir adım" olarak niteleyerek, "20 yıl önce söylediğimiz noktaya yeni geldiler. Partiler kurulduktan sonra kimlik arayışı oturmaz, havada kalır" dedi. 
   
   Önal, AKP'den aday    İZMİR DHA 

   Afganistan'da Taliban'ın bir ay rehin tuttuktan sonra serbest bıraktığı mühendis Hasan Önal, Balçova Belediye Başkanlığı için AKP'den aday adayı oldu. Önal, 3 Kasım'da oyunu DYP'ye verdiğini ancak AKP'nin politikalarını beğendiğini söyledi. 
   
   CHP'nin Çankaya sürprizi    CHP'de yerel seçimler için aday adaylığı başvuruları dün başladı. Genel Sekreter Önder Sav'ın TBB Başkanı Özdemir Özok'a Çankaya ve Ankara Belediye başkanlıklarıyla ilgili iki öneride bulun-duğu belirtildi. Özok, "Öneri geldi. Ancak resmi teklif yok" dedi. 
   
   'Sol'da çatı SHP    EZELHAN ÜSTÜNKAY 

   Ortak program çalışmalarını yürüten SHP ile DEHAP, ittifak çalışmalarını sonuçlandırma aşamasına geldi. İttifak programı, yerel seçimlere Murat Karayalçın liderliğindeki SHP çatısı altında girmesi beklenen EMEP, ÖDP, YTP, BCP, Özgür Parti ile SDP'ye gönderil-di. 
   
   
</TEXT>
</DOC>
