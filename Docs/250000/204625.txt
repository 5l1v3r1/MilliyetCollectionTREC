<DOC>
<DOCNO> 204625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo13.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Lakers ve Kings yıkıldı 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesine, bu sabaha karşı yapılan 3 maçla devam edildi. 
     Ligin en iyi galibiyet yüzdesine sahip ekipleri olup Pasifik Grubu'nda ilk 2 sırada yer alan ekiplerden lider Los Angeles Lakers, sahasında Houston Rockets'a 99-87, 2. sıradaki Sacramento Kings de yine sahasında Dallas Mavericks'e 111-103 yenilerek, 27. maçlarında 7. yenilgilerini aldılar. 
     Los Angeles Lakers'ın Houston Rockets'a yenildiği maçta, konuk ekipte Steve Francis, 22 sayı, 9 ribaunt ve 7 asist, dev Çinli pivot Yao Ming, 18 sayı ve 8 ribaunt, Jim Jackson, 18 sayı ve 6 ribaunt, Cuttino Mobley, 15 sayı ve 4 asist, Maurice Taylor da 14 sayı ve 8 ribauntla galibiyetin mimarları oldular. 
     Evsahibi ekipte ise Kobe Bryant, 23 sayı, 8 ribaunt ve 6 asist, Shaquille O'Neal, 22 sayı, 10 ribaunt ve 4 blok, Gary Payton da 13 sayı, 4 ribaunt ve 7 asistle oynamalarına karşın yenilgiye engel olamadılar. 
     Sacramento Kings'in, Dallas Mavericks önünde yenilgiye razı olduğu zorlu karşılaşmada ise Kings'de Mike Bibby, 23 sayı ve 4 asist, Sırp pivot Vlade Divaç, 21 sayı, 8 ribaunt ve 5 asist, Gerald Wallace da 16 sayı, 11 ribaunt ve 4 blokla oynamalarına karşın yenilgiyi önleyemezlerken, Brad Miller da 13 sayı, 12 ribaunt ve 9 asistle ''triple double''ı kılpayı kaçırdı. 
     Dallas Mavericks'de ise Alman forvet Dirk Nowitzki, 31 sayı, 14 ribaunt ve 5 asistle sahanın yıldızı olurken, Antoine Walker, 23 sayı, 12 ribaunt ve 8 asist, Antawn Jamison, 22 sayı ve 9 ribaunt, Kanadalı oyun kurucu Steve Nash de 14 sayı ve 11 asistle Nowitzki'ye eşlik ettiler. 
     Öte yandan Atlantik Grubu'nda son sırada bulunan Orlando Magic'in, sahasında Cleveland Cavaliers'ı 113-101 yendiği maçta, evsahibi ekibin yıldız oyuncusu Tracy McGrady, 41 sayı, 8 ribaunt, 11 asist ve 4 top çalma performansıyla dikkati çekerken, bu takımda yer alan Gürcü asıllı Türk vatandaşı Zaza Pachulia da 6 dakika sahada kaldı ve 2 sayıyla oynadı. 
     Lige, yarın sabaha karşı yapılacak 13 maçla devam edilecek. 
     
</TEXT>
</DOC>
