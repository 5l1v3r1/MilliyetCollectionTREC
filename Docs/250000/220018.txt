<DOC>
<DOCNO> 220018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun46.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lionel Richie'nin eşi aylık 400 milyar lira nafaka istiyor 
</HEADLINE>
<TEXT>

     Amerikalı ünlü zenci pop müzik şarkıcısı Lionel Richie'nin ayrı yaşadığı eşi Diane Alexander Richie, ayda 300 bin dolar 400 milyar lira ''nafaka'' için dava açtı. 
     Kocasının çok zengin olduğunu, halihazırda Beverly Hills'deki 40 milyon dolarlık malikanenin ve asgari 75 bin dolar aylık harcamanın kendine yetmediğini belirten Diane, California basınına verdiği demeçte, lazerle kıl aldırmadan, süs köpeğinin tüy bakımına dek pek çok masrafının bulunduğunu belirtti. 
     Diane, aylık masaj masrafının bile 1000 dolar olduğunu, 5 yaşındaki kızlarının arkadaşlarının doğum günlerinde onlara alınan hediyelerin bile 1000 doları bulduğunu özellikle hatırlattı. Lionel Richie ile 7 yıllık evliliklerinde sınırsız masraf yapabildiklerini belirten Alexander Diane, davayı California Yüksek Mahkemesi'nde açtı. 
     Diane, 5 yaşındaki kızları Sofia ve 9 yaşındaki oğulları Miles'ın bakıcı ve okul masraflarının çok olduğunu söyledi. 
     Lionel Richie, 20 yıl önce Diane ile tanıştığında ilk eşi Brenda ile evliydi. Richie, en verimli yıllarına denk gelen zamanda, Diane ile tanıştığı dönemde 1984 Los Angeles Yaz Olimpiyatları'nın açılışında stadyumda sahneye çıkmıştı. 
     ''Yaşayabilmek'' için kocasından şimdiki gelirinin dört misli para isteyen Diane, eski modacı, dansöz ve şarkıcı. 
     
</TEXT>
</DOC>
