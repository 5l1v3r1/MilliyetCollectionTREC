<DOC>
<DOCNO> 204134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sondun19.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, Türkiye aleyhine türban davasını şubatta karara bağlayacak 
</HEADLINE>
<TEXT>

     Avrupa İnsan Hakları Mahkemesi'nde AİHM , türban ile ilgili olarak Türkiye aleyhine açılan bir davanın Şubat ayı içinde karara bağlanması bekleniyor. 
     A.A muhabirinin AİHM yetkililerinden aldığı bilgiye göre, iki vatandaşın başvuruyla ilgili karar, büyük bir olasılıkla Şubat ayında açıklanacak. Kararın Mart ayına kalması da olasılık dahilinde bulunuyor. 
     AİHM'de 19 Kasım 2002 tarihinde yapılan duruşmada, tarafların avukatlarının görüşleri dinlenmişti. 
     Ege Üniversitesi Hemşirelik Okulu öğrencisi Zeynep Tekin ve İstanbul Üniversitesi Tıp Fakültesi öğrencisi Leyla Şahin, 1998 yılında, derslere türban takarak girme konusunda ısrar etmeleri sonucu aldıkları disiplin cezalarının insan hakları ihlali olduğu gerekçesiyle AİHM'de dava açmışlardı. 
     İki öğrenci, Türkiye'nin Avrupa İnsan Hakları Sözleşmesi'nin din ve vicdan özgürlüğüyle ilgili 9. maddesini ihlal ettiğini ileri sürmüşlerdi. 
     
</TEXT>
</DOC>
