<DOC>
<DOCNO> 248820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sontur34.html </URL>
<DATE> 2004/06/17/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
50 torunu, 35 "torununun torunu" var .. 
</HEADLINE>
<TEXT>

     Giresunlu 92 yaşındaki Emine Özdemir'in 50 torunu, 35 torununun torunu var. 
     Dereli İlçesi'nin Eldirek Mahallesi'nde ailesiyle birlikte yaşayan Emine Özdemir, AA muhabirine yaptığı açıklamada, 7 çocuğundan 4'ünün hayatta olduğunu, 50 torunu, 35'de torununun torunu olduğunu belirterek, ''Sağlığım yerinde, sadece romatizma şikayetim var. Kulaklarım da ağır işitiyor'' dedi. 
     Uzun yaşamasının sırrının stresten uzak bir yaşam sürmesi olduğunu ifade eden Özdemir, şöyle konuştu 
     ''Uzun yıllar Kulakkaya Yaylası'nda yaşadım. Hiçbir şeyi kendime dert edinmemeye çalıştım. Kızmamaya, üzülmemeye gayret ettim. Çevremle barışık yaşadım. Özellikle sağlıklı beslendim. Her öğünde mutlaka yoğurt yedim. Bugüne kadar ne radyo dinledim, ne televizyon izledim, ne telefonla konuştum. Uzun ve sağlıklı yaşam isteyenler benim gibi yapsın.'' Öte yandan, Emine Özdemir'in oğlu Eşref Özdemir, nüfusa 22 yaş geç kaydedilen annesinin gerçek yaşının 114 olduğunu öne sürdü. Eşref Özdemir, ''Annem ilk evliliğini 14 yaşında yapmış, kocası seferberlikte ölmüş. İkinci evliliğini ise 20 yaşında yapmış. En büyük ablam bugün yaşamış olsaydı, 95 yaşında olacaktı. Ben annemin 114 yaşında olduğuna inanıyorum. Bunu ispat etmek için İlçe Nüfus Müdürlüğü'ne dilekçe vererek annemin gerçek yaşının belirlenmesini istedim''dedi. 
     
</TEXT>
</DOC>
