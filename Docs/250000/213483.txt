<DOC>
<DOCNO> 213483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sondun06.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kıbrıs için aşırı büyük çaba gösteriyoruz 
</HEADLINE>
<TEXT>

     ABD Dışişleri Bakan Yardımcısı Elizabeth Jones, Washington'un, Kıbrıs meselesinin çözümü için ''aşırı büyük'' çaba gösterdiğini ve elde edilecek sonucun, Türkiye ve Avrupa Birliği açısından da muazzam önem taşıyacağını söyledi. 
     Avrupa ve Avrasya islerinden sorumlu Dışişleri Bakan Yardımcısı Jones, Washington'daki Yabancı Basın Merkezi'nde düzenlediği basın toplantısında, ABD'nin, Kıbrıs müzakerelerinde çıkacak boşlukların BM Genel Sekreteri Kofi Annan tarafından doldurulması ilkesini tarafların kabul etmesini beklediğini belirtti. 
     Jones şöyle dedi 
     ''Kıbrıs'ın, birleşik bir ada olarak 1 Mayıs'ta AB'ye katılmasının önünü açacak bir çözüme varılması yönünde taraflar nezdinde aşırı büyük bir çaba yürütüyoruz. Genel Sekreter Annan'ın tarafları kendi planı üzerinde müzakereler için New York'a davet etmesi, aşırı önemli, çok olumlu ve ileriye doğru büyük bir adım. Görüşmelerin yeniden başlamasını ve tarafların, boşlukların Annan tarafından doldurulması ilkesini kabul etmesini bekliyoruz. Kıbrıs'ın birleşik şekilde AB'ye katılması kararı için bu, Annan'ın uygun göreceği zamanda referanduma sunulacak.'' Jones, ''Bu, Kıbrıs için çok önemli, AB için çok önemli, AB üyesi Yunanistan ve AB üyesi olmayı uman Türkiye için aşırı önemli. Bu çok önemli konudan dolayı biz de büyük heyecan duyuyoruz. Biz bunun için bütün gücümüzle bastırıyoruz ve AB'deki meslektaşlarımızın da bunun için bütün güçleriyle bastırdığını biliyoruz'' diye konuştu. 
     
</TEXT>
</DOC>
