<DOC>
<DOCNO> 223697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun30.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Savaşı'nın kronolojisi... 
</HEADLINE>
<TEXT>

     Irak Savaşı ile sonuçlanan olaylar ve açıklamaların kronolojisi şöyle 
     -26 Kasım 2001 Amerikan Başkanı George Bush, Bağdat'ın Aralık 1998'de ülkeden ayrılan BM silah denetçilerinin dönüşünü reddetmeye devam etmesi halinde güç yoluna başvuracağı uyarısında bulundu. 
     2002 
     
     OCAK 

     -29 Bush, ''ulusun'' birliği konuşmasında, Irak, İran ve Kuzey Kore'nin ''Şer Üçgeni'' oluşturduğunu ve buna karşı harekete geçeceğini söyledi. 
     
     MART 

     -19 ABD Merkezi Haberalma Teşkilatı CIA'nın Başkanı George Tenet, Bağdat'ın, El-Kaide örgütüyle temaslarda bulunduğunu ve Irak veya İran'ın ABD'de 11 Eylül 2001'de düzenlenen saldırıları desteklediğini düşündüklerini belirtti. 
     
     EYLÜL 

     -12 Bush, BM Genel Kurulu'nda yaptığı konuşmada, Irak'ı ''hemen'' silahsızlanmaya çağırarak, uluslararası müdahale olmaması halinde ABD'nin tek başına müdahale edeceği uyarısında bulundu. 
     -16 Irak, silah denetçilerinin koşulsuz olarak geri dönmesini kabul etti. 
     -24 Londra, Saddam Hüseyin'in 45 dakikalık bir sürede kitle imha silahlarını KİS kullanabileceğine dair Irak silahlanma programı dosyasını yayınladı. 
     
     KASIM 

     -8 Güvenlik Konseyi, Irak'ın kitle imha silahlarını tasfiye etmesini öngören 1441 sayılı kararı kabul etti. 
     -27 BM silah denetçileri 4 yıl aradan sonra Irak'taki görevlerine yeniden başladılar. 
     2003 
     
     OCAK 

     -15 50 binden fazla Amerikan askeri Körfez'e konuşlandı, 20 bin yedek askere de sefer görev emri çıkarıldı. 
     -30 İtalya, İngiltere ve Polonya'nın da içinde bulunduğu Avrupa ülkelerinden 8 lider, ülkeleri ABD'nin arkasında birlik olmaya çağıran ortak bir mektubu imzaladı. 
     
     ŞUBAT 

     -5 ABD Dışişleri Bakanı Colin Powell, Güvenlik Konseyi'nde yaptığı konuşmada, Saddam Hüseyin'in işbirliği yapmadığı konusunda ''kanıtlar'' bulunduğu ve bunun bedelini ödeyeceği şeklinde ciddi suçlamada bulundu. 
     -8 BM Genel Sekreteri Kofi Annan, tüm başka alternatiflerin başarısızlığa uğraması durumunda, Irak'ın savaş yoluyla silahsızlandırılmasıyla ilgili tüm kararların BM tarafından alınması gerektiğini söyledi. 
     -10 Fransa, Belçika ve Almanya ''savaş mantığına'' girmeyi reddederek, Irak'ta savaş durumunda Türkiye'ye destek olunmasını talep eden Amerika'nın talebini veto etti. 
     Fransa, Rusya ve Almanya, denetimlerin ''artarak'' devam etmesi için ''ortak bir bildiri'' yayımladılar. 
     -15 Avrupa'da dahil olmak üzere yaklaşık 10 milyon kişi Irak Savaşı'nı protesto etti. 
     
     MART 

     -1 TBMM, yabancı asker bulundurma teskeresini reddetti. 
     -4 Pentagon, 230 bin Amerikan askerinin Irak kapılarına dayandığını, diğer 60 bini askerin de harekete geçirildiğini belirtti. 
     -7 Bağdat'ın silahsızlanma konusunda ilerleme kaydettiğine dair yeni raporunun ardından Washington, Londra ve Madrid, Güvenlik Konseyi'ne Irak'a bu konuda 17 Mart'a kadar son bir süre daha verdi. 
     -16 ABD-İngiltere ve İspanya'nın, Azor Adaları'nda yaptıkları zirvede Bush, Irak'ta olası bir savaşı başlatmaya karar vermesi için BM'ye 24 saat süre tanıtı. 
     -17 Haftalarca süren yoğun gizli pazarlıkların ardından konsensüs sağlanamaması üzerine Washington, Londra ve Madrid, Irak'taki savaşa yeşil ışık yakan karar tasarısını geri çekmek zorunda kaldılar. 
     Pentagon, yaklaşık 150 bini Kuveyt'te olmak üzere bölgede konuşlanan Amerikan askeri sayısı 225 bine yükseldi. Bush, Saddam Hüseyin'e ülkeyi terk etmesi için 48 saat süre verdi ve aksi taktirde askeri operasyonu başlatacakları ültimatomu verdi. 
     -18 ve 19 Irak Parlamentosu ve Baas partisi yönetimi olan Devrim Komuta Konseyi bu ültimatomu reddetti. 
     -20 Bush yönetimi savaşı başlattı. 
     
</TEXT>
</DOC>
