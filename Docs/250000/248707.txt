<DOC>
<DOCNO> 248707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko29.html </URL>
<DATE> 2004/06/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Erdemir, kar payı dağıtacak... 
</HEADLINE>
<TEXT>

     Zonguldak'ın Ereğli İlçesi'nde kurulu Ereğli Demir ve Çelik Fabrikaları ERDEMİR T.A.Ş'nin, 10 kat sermaye artırımına giden fabrikanın, rüçhan hakkı kullanımı ile bedelsiz hisse senedi dağıtım işlemlerinin, 13 Temmuz 2004'e kadar İş Bankası aracılığıyla yapılacağı bildirildi. 
     ERDEMİR'den yapılan açıklamaya göre, 3 milyon 5 bin ton üretim gerçekleştirerek 360 trilyon lira kar elde eden fabrikanın, 8 yıl aradan sonra ortaklarına ellerinde mevcut nominal hisse senetlerinin tutarı olan 44 trilyon 352 milyar lira olmak üzere yüzde 100 kar payı dağıtmaya başladığı belirtildi. 
     Yılın ilk çeyreğinde konsolide mali tablolarında 160 trilyon lira net dönem karı açıklayan, bir önceki yılın eş dönemine göre üretimini yüzde 3 artıran ERDEMİR'de elde edilen sonuçların, 2003 yılında olduğu gibi bu yıl da büyük başarılara imza atılacağına işaret ettiği kaydedilen açıklamada, şöyle denildi 
     ''Bu yıl içinde ERDEMİR yatırımları kapsamında yaklaşık 182 milyon USD ve İSDEMİR yatırımları kapsamında yaklaşık 98 milyon USD olmak üzere toplam 280 milyon USD harcama gerçekleştirilecek. Öte yandan ERDEMİR Grubu bünyesine dahil edildikten sonra ERDEMİR Madencilik Sanayi ve Ticaret A.Ş. adını alan ve yüzde 20 üretim artışı sağlayan DİV-HAN A.Ş.'de, yurt içi kaynakların etkin biçimde kullanılmasına imkan verecek yatırım faaliyetleri de devam ediyor.'' 
     
</TEXT>
</DOC>
