<DOC>
<DOCNO> 218322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo15.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Hakan Şükür'ün yolunu gözlüyor 
</HEADLINE>
<TEXT>

     Galatasaray, 29 Şubat Pazar günü Fenerbahçe ile yapacağı derbi maçta sakatlığı süren golcü oyuncusu Hakan Şükür'ün oynayabilmesi için adeta seferber oldu. 
     Belindeki sakatlık nedeniyle UEFA Kupası'nda dün akşam Villarreal'e karşı oynayamayan Hakan Şükür, derbiye yetişebilmesi halinde takımının gol yollarında en etkili ismi olacak. 
     Sezon başında yeniden yuvasına dönen deneyimli futbolcu, Fenerbahçe'ye karşı toplam 12 gol attı. 
     Hakan Şükür'ün gol attığı 10 maçta Galatasaray, ezeli rakibine hiç yenilmezken, 7 kez galip geldi, 3 maçta da berabere kaldı. 
     33 yaşındaki milli futbolcu, Fenerbahçe'ye karşı lig maçlarında 1'i bu sezonun ilk yarısındaki maçta olmak üzere toplam 6 gol kaydetti. 
     
     DEPLASMANDA SUSKUN 
     Hakan Şükür, 9 golle bu sezon takımının en golcü oyuncusu durumda bulunuyor. 
     Ancak Hakan bu gollerden yalnızca 2'ini deplasman maçlarında, diğerlerini Atatürk Olimpiyat Stadı'nda kaydetti. 
     Hakan Şükür 9. haftada Rize'de Çaykur Rizespor ve 15. haftada Güngören Mimar Yahya Baş Stadı'nda İstanbulspor filelerini havalandırdı, kalan 7 golü ise Atatürk Olimpiyat Stadı'nda attı. 
     
     HAKAN ŞÜKÜR'ÜN GOL ATTIĞI FENERBAHÇE MAÇLARI 
     Hakan Şükür'ün Galatasaray formasıyla gol attığı Fenerbahçe maçları şöyle 
     
     
Tarih Organizasyon Stat Sonuç Gol 16.08.1992 TSYD Kupası İnönü 3 - 2 1 11.04.1993 Lig Fenerbahçe 4 - 1 1 21.08.1993 TSYD Kupası Fenerbahçe 2 - 2 1 12.03.1994 Lig Ali Sami Yen 2 - 1 1 22.03.1996 Lig Ali Sami Yen 2 - 0 1 12.03.1997 Cumhur. Kupası Ankara 19 Mayıs 3 - 0 3 26.07.1998 TSYD Kupası Fenerbahçe 4 - 1 1 20.09.1998 Lig Fenerbahçe 2 - 2 1 07.03.1999 Lig Ali Sami Yen 2 - 0 1 21.09.2003 Lig Atatürk Olimpiyat 2 - 2 1 
     Not Maç sonuçları GS-FB'ye göredir. 
     
</TEXT>
</DOC>
