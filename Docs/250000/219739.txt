<DOC>
<DOCNO> 219739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun25.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalılar Irak, terörizm ve Bush hakkında ne düşünüyor 
</HEADLINE>
<TEXT>

     Amerikan Associated Press ajansı, Ipsos kamuoyu araştırma merkeziyle ortaklaşa yaptığı yoklamada, Avrupalılara Irak, terörizm ve ABD Başkanı George Bush ile ilgili düşüncelerini sordu. 
     Fransa, İtalya, İspanya, Almanya ve İngiltere'de yapılan yoklamada katılımcılara, Bush'un dünyadaki gelişmelere etkisi, ülkelerinde terör eylemi düzenlenmesinden korkup korkmadıkları, Irak'ın işgali ile Filistin-İsrail gerginliğinin terör tehdidini artırıp artırmadığı ve Irak'ta kitle imha silahı bulunmaması halinde ne gibi bir düşünceye sahip olacakları soruldu. 
     Fransızların 5'te 4'ünden fazlası, ABD Başkanı George Bush'un dünya genelindeki gelişmelere olumsuz etkisi bulunduğunu söyledi. Her 10 Fransızdan 4'ü, Bush'un, dünya genelindeki gelişmelere ''çok kötü'' bir etkisi olduğu görüşünü savunurken, Ipsos'un Fransa yetkilisi Edouard LeCerf, ABD Başkanı'nın, Fransızların sempatisini kazanmak için çok çalışması gerektiğini belirtti. 
     Fransızların yarısından çoğunun, ''Irak'taki savaşın uluslararası terör tehdidini artırdığı'' görüşünü paylaştığı ortaya çıkarken, her 10 Fransızdan 6'sı, İsrail ile Filistin arasındaki sorunun terör tehdidini alevlendirdiği görüşünde birleşiyor. 
     ''Ülkenizde terör eylemi düzenlenmesinden korkuyor musunuz '' sorusuna Fransızların yarısından çoğu ''Hayır'' cevabını verirken, terörü tehdit olarak görenlerin oranının Almanya ve İspanya'da yapılan yoklamaya göre oldukça az olduğu göze çarptı. 
     Fransızların büyük çoğunluğu, Irak savaşının gerekçesi olarak gösterilen kitle imha silahlarının ortaya çıkarılamaması durumunda ne gibi bir düşünceye sahip olacaklarının sorulması üzerine ise, savaşı haklı çıkarmak için farklı gerekçeler bulunduğunu söyledi. 
     13-21 Şubat arasında, 959 kişinin telefon aracılıyla katıldığı yoklamaya göre, Fransızların görüşleri şu şekilde belirlendi 
     1. ABD Başkanı George Bush'un dünya üzerindeki gelişmelere etkisi 
     -Çok olumlu - Yüzde 2 -Olumlu - Yüzde 10 -Olumsuz - Yüzde 44 -Çok olumsuz - Yüzde 38 -Emin değil - Yüzde 6 2. Fransa'da terör tehdidinden endişelenip endişelenmedikleri 
     -Çok endişeli - Yüzde 13 -Endişeli - Yüzde 31 -Endişesiz - Yüzde 47 -Hiç endişe duymayan - Yüzde 9 3a. Irak savaşı dünya genelindeki terör tehdidini artırdı mı 
     -Evet - Yüzde 54 -Hayır - Yüzde 7 -Etkisi olmadı - Yüzde 34 -Emin değil - Yüzde 5 3b. İsrail-Filistin gerginliği terör tehdidini artırdı mı 
     -Evet - Yüzde 59 -Hayır - Yüzde 2 -Etkisi olmadı - Yüzde 29 -Emin değil - Yüzde 10 4. Irak'ta kitle imha silahı bulunmaması halinde ne düşüneceksiniz 
     -ABD ve İngiltere Irak'ta savaşmamalıydı - Yüzde 31 -Irak işgalini haklı göstermek için kitle imha silahlarının yanı sıra farklı gerekçeleri vardı - Yüzde 62 -Emin değil - Yüzde 7 
     
     İTALYANLAR TERÖR TEHDİDİNDEN ENDİŞE DUYUYOR 
     İtalya'da yapılan yoklama, İtalyanların, ülkelerinde terör tehdidinden, Fransızlara oranla daha çok endişe duyduklarını ortaya çıkardı. 
     Her 10 İtalyandan 7'si, terör tehdidinden çekindiğini söylerken, gerekçe olarak Irak savaşını ve Filistin ile İsrail arasındaki gerginliğini gerekçe gösterdi. 3 İtalyan'dan 2'si, Irak savaşının terör tehdidini artırdığını düşünürken, hemen hemen aynı sayıda İtalyan, İsrail-Filistin gerginliğinin terörü körüklediği görüşünü savundu. 
     ABD Başkanı George Bush'un dünya genelindeki gelişmelere etkisini olumlu bulan İtalyanların da yüzde 60'lık bir orana sahip olduğu belirlendi. 
     Kitle imha silahı bulunmaması halinde ne düşüneceklerinin sorulması üzerine de İtalyanların sadece yüzde 30'unun, Irak'ın işgal edilmemesi gerektiği düşüncesinde olması dikkat çekti. Her 10 İtalyandan 6'sı, savaşı haklı göstermek için farklı gerekçeler olabileceği görüşünü paylaştı. 
     13-21 Şubat arasında telefon aracılığıya yapılan yoklamaya katılan 999 İtalyan'ın görüşleri şöyle 
     1. ABD Başkanı George Bush'un dünya üzerindeki gelişmelere etkisi 
     -Çok olumlu - Yüzde 4 -Olumlu - Yüzde 21 -Olumsuz - Yüzde 32 -Çok olumsuz - Yüzde 27 -Emin değil - Yüzde 16 2. İtalya'da terör tehdidinden endişelenip endişelenmedikleri 
     -Çok endişeli - Yüzde 27 -Endişeli - Yüzde 43 -Endişesiz - Yüzde 22 -Hiç endişe duymayan - Yüzde 7 -Emin değil - Yüzde 1 3a. Irak savaşı dünya genelindeki terör tehdidini artırdı mı 
     -Evet - Yüzde 65 -Hayır - Yüzde 6 -Etkisi olmadı - Yüzde 20 -Emin değil - Yüzde 9 3b. İsrail-Filistin gerginliği terör tehdidini artırdı mı 
     -Evet - Yüzde 66 -Hayır - Yüzde 3 -Etkisi olmadı - Yüzde 22 -Emin değil - Yüzde 9 4. Irak'ta kitle imha silahı bulunmaması halinde ne düşüneceksiniz 
     -ABD ve İngiltere Irak'ta savaşmamalıydı - Yüzde 29 -Irak işgalini haklı göstermek için kitle imha silahlarının yanı sıra farklı gerekçeleri vardı - Yüzde 58 -Emin değil - Yüzde 13 -HER 3 İSPANYOLDAN 2'Sİ, IRAK SAVAŞININ TERÖRİZM TEHDİDİNİ KÖRÜKLEDİĞİNİ SAVUNUYOR- İspanya da yapılan yoklama da, İspanyolların 100'de 90'ının ülkelerindeki terör tehdidinden çekindiğini ortaya çıkardı. 
     Her 3 İspanyoldan 2'si, Irak savaşının terör tehdidini körüklediği fikrinde birleşirken, İsrail-Filistin gerginliğinin terörizmi artırdığını düşünen katılımcı yüzdesi de aynı oranda oldu. 
     Kitle imha silahı bulunmaması halindeki düşüncelerinin sorulması üzerine İspanyolların, savaşın haklı olup olmadığı konusunda görüş ayrılığında olduğu belirlendi. 
     Yoklama, her 5 İspanyoldan 4'ünün, ABD Başkanı Bush'un dünya genelindeki olaylara olumsuz etkisi olduğu düşüncesini paylaştığını ortaya çıkardı. 
     13-21 Şubat arasında, 954 İspanyolun katılımıyla yapılan yoklama şu sonuçları ortaya çıkardı 
     1. ABD Başkanı George Bush'un dünya üzerindeki gelişmelere etkisi 
     -Çok olumlu - Yüzde 2 -Olumlu - Yüzde 9 -Olumsuz - Yüzde 29 -Çok olumsuz - Yüzde 48 -Emin değil - Yüzde 12 2. İspanya'da terör tehdidinden endişelenip endişelenmedikleri 
     -Çok endişeli - Yüzde 51 -Endişeli - Yüzde 34 -Endişesiz - Yüzde 9 -Hiç endişe duymayan - Yüzde 5 -Emin değil - Yüzde 1 3a. Irak savaşı dünya genelindeki terör tehdidini artırdı mı 
     -Evet - Yüzde 66 -Hayır - Yüzde 8 -Etkisi olmadı - Yüzde 17 -Emin değil - Yüzde 9 3b. İsrail-Filistin gerginliği terör tehdidini artırdı mı 
     -Evet - Yüzde 66 -Hayır - Yüzde 3 -Etkisi olmadı - Yüzde 18 -Emin değil - Yüzde 13 4. Irak'ta kitle imha silahı bulunmaması halinde ne düşüneceksiniz 
     -ABD ve İngiltere Irak'ta savaşmamalıydı - Yüzde 44 -Irak işgalini haklı göstermek için kitle imha silahlarının yanı sıra farklı gerekçeleri vardı - Yüzde 45 -Emin değil - Yüzde 11 
     
     ALMANLARIN ÜÇTE İKİSİ, KİTLE İMHA SİLAHI BULUNMAMASI HALİNDE SAVAŞI HAKLI GÖRMÜYOR 
     Irak savaşına muhalif olan Almanya'da halkın 3'te 2'si, kitle imha silahı bulunmaması halinde Irak savaşının haklılığının tekrar sorgulanması fikrini savunuyor. 
     Her 10 Almandan 8'inden fazlası, Bush'un dünya genelindeki etkisini olumsuz bulurken, 4 Almandan 3'ü de Irak savaşının ve İsrail-Filistin gerginliğinin terörizme hız kazandırdığına inanıyor. 
     Yoklama, Almanların yüzde 72'sinin terörizm tehdidinden endişe duyduğunu ortaya çıkardı. 
     13-21 Şubat arasında yapılan araştırmaya katılan 933 kişi şu şekilde görüş bildirdi 
     1. ABD Başkanı George Bush'un dünya üzerindeki gelişmelere etkisi 
     -Çok olumlu - Yüzde 1 -Olumlu - Yüzde 11 -Olumsuz - Yüzde 43 -Çok olumsuz - Yüzde 42 -Emin değil - Yüzde 3 2. Almanya'da terör tehdidinden endişelenip endişelenmedikleri 
     -Çok endişeli - Yüzde 20 -Endişeli - Yüzde 52 -Endişesiz - Yüzde 21 -Hiç endişe duymayan - Yüzde 6 -Emin değil - Yüzde 1 3a. Irak savaşı dünya genelindeki terör tehdidini artırdı mı 
     -Evet - Yüzde 72 -Hayır - Yüzde 6 -Etkisi olmadı - Yüzde 22 3b. İsrail-Filistin gerginliği terör tehdidini artırdı mı 
     -Evet - Yüzde 73 -Hayır - Yüzde 1 -Etkisi olmadı - Yüzde 23 -Emin değil - Yüzde 3 4. Irak'ta kitle imha silahı bulunmaması halinde ne düşüneceksiniz 
     -ABD ve İngiltere Irak'ta savaşmamalıydı - Yüzde 68 -Irak işgalini haklı göstermek için kitle imha silahlarının yanısıra farklı gerekçeleri vardı - Yüzde 30 -Emin değil - Yüzde 2 
     
     İNGİLİZLER, BUSH'A DÜŞÜK NOT VERDİ 
     Yoklamanın İngiltere ayağında da sonuçlar diğer Avrupa ülkelerine göre fazla farklı çıkmadı. 
     İngilizlerin 3'te 2'sinin, Bush'un dünya üzerinde kötü bir etkisi olduğu görüşünde birleştiği ortaya çıktı. 
     İngilizlerin Bush'u sınıfta bırakmasını yorumlayan Ipsos'un İngiliz yetkilisi Sam McGuire, sonucun, ABD'nin yakın müttefiki İngiltere açısından ''kayda değer derecede önemli'' olduğunu söyledi. 
     Her 3 İngilizden 2'sinin Irak savaşının terörizmi alevlendirdiği düşüncesinde birleştiğini ortaya çıkaran yoklama, İsrail-Filistin gerginliğinin de aynı sonucu verdiğini savunan İngilizlerin de eşit orana sahip olduğunu gösterdi. 
     İngilizlerin 3'te 2'si terör tehdidinden korkarken, her 10 İngilizden 4'ü, kitle imha silahı bulunmaması halinde İngiltere ile ABD'nin savaşa girmemesi gerektiği görüşünde birleşti. 
     13-21 Şubat arasında, 951 İngilizin görüşleri alınarak yapılan yoklama sonuçları şöyle 
     1. ABD Başkanı George Bush'un dünya üzerindeki gelişmelere etkisi 
     -Çok olumlu - Yüzde 5 -Olumlu - Yüzde 22 -Olumsuz - Yüzde 35 -Çok olumsuz - Yüzde 33 -Emin değil - Yüzde 5 2. İngiltere'de terör tehdidinden endişelenip endişelenmedikleri 
     -Çok endişeli - Yüzde 21 -Endişeli - Yüzde 45 -Endişesiz - Yüzde 26 -Hiç endişe duymayan - Yüzde 7 -Emin değil - Yüzde 1 3a. Irak savaşı dünya genelindeki terör tehdidini artırdı mı 
     -Evet - Yüzde 67 -Hayır - Yüzde 9 -Etkisi olmadı - Yüzde 21 -Emin değil - Yüzde 1 3b. İsrail-Filistin gerginliği terör tehdidini artırdı mı 
     -Evet - Yüzde 67 -Hayır - Yüzde 1 -Etkisi olmadı - Yüzde 26 -Emin değil - Yüzde 6 4. Irak'ta kitle imha silahı bulunmaması halinde ne düşüneceksiniz 
     -ABD ve İngiltere Irak'ta savaşmamalıydı - Yüzde 39 -Irak işgalini haklı göstermek için kitle imha silahlarının yanı sıra farklı gerekçeleri vardı - Yüzde 55 -Emin değil - Yüzde 6. 
     
</TEXT>
</DOC>
