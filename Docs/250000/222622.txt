<DOC>
<DOCNO> 222622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/magazin/amag.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi rekoru yine Hülya Avşar'da... 
</HEADLINE>
<TEXT>

   1 trilyon 200 milyar lira vergi ödeyecek olan Hülya Avşar, sanatçılar arasında vergi birincisi oldu. İkinci Mehmet Ali Erbil, üçüncü ise Cem Yılmaz 
      Ali Eyüboğlu 
   
   Sanatçılar arasında bu yıl da gelir vergisi rekortmeni Hülya Avşar oldu. Geçen yıl 2 trilyon 600 milyar k r beyan edip 1 trilyon 161 milyar vergi ödeyen Avşar, bu yıl 2 trilyon 670 milyar k ra karşılık ödeyeceği 1 trilyon 200 milyar lira vergiyle sanatçılar arasındaki rekortmenliğini sürdürdü. 
   Geçen yıl 776 milyar k ra karşılık, 340 milyar vergi ödeyen Mehmet Ali Erbil, 2003'te kazancını yüzde 240 artırıp vergi sıralamasında ikinci oldu. Avşar gibi bir yıl öncesine oranla vergi matrahı ve vergi miktarında pek bir değişiklik yapmayan Cem Yılmaz, sanatçıların vergi listesinde üçüncülüğünü korudu. Yıllık k rı 1 trilyonun üstünde olan sanatçı sayısı bu yıl, 8'den 5'e indi. 
   
   Onlar kaybetti 
   Magazin dünyasının birçok ismi, geçen yılı hayli kayıpla kapattı. İbrahim Tatlıses, Sibel Can, Gülben Ergen, Türk n Şoray, Ebru Gündeş, Yılmaz Erdoğan, Aşkın Nur Yengi, Cem Davran ve Deniz Akkaya, bir yıl öncesine oranla 2003'ü kayıpla kapatan isimler arasında yer aldı. 
   2003'te Mehmet Ali Erbil gibi kazancını katlayanlar ise Seda Sayan, Nilüfer, Candan Erçetin, Pınar Altuğ, Petek Dinçöz, Tarkan, Meltem Cumbul, Tamer Karadağlı ve Berna Laçin oldu. 
   Petek Dinçöz'ün konser ve kaset satışlarından elde ettiği gelirle, şarkıcılığın yanı sıra televizyonda şov programı yapan Ebru Gündeş'i geride bırakması, birkaç gün önce 172 milyara cip alan Davut Güloğlu'nun sadece 28 milyar vergi ödeyecek olması dikkat çekti. 
   "Taşfırın erkeği" karakteriyle şöhretle tanıştığı yıl 14 milyar vergi ödeyince Maliyecilerin hesaplarını incelemeye aldığı Tamer Karadağlı, bu yıl vergide Tarkan'ı bile solladı. 
   
   Şirketleri ödüyor 
   Vergi listesinde alt sıralarda yer alan Tarkan'ın mali müşaviri Kenan Kır, "Tarkan asıl vergiyi sahibi olduğu Hitt Prodüksiyon aracılığıyla ödeyecek. Şu andaki hesaplarımıza göre şirket 1 trilyon 459 milyar k r beyan edip 437 milyar vergi verecek" dedi. Özcan Deniz'in de kendi adına değil, sahibi olduğu Deniz Prodüksiyon adına vergi ödeyeceği belirtildi. Tarkan gibi kurumlar vergisi ödeyecekler arasında İbrahim Tatlıses de var. 
   
      
   
   
</TEXT>
</DOC>
