<DOC>
<DOCNO> 241747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo31.html </URL>
<DATE> 2004/05/21/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Birmingham City, Mustafa İzzet'i alıyor... 
</HEADLINE>
<TEXT>

     İngiltere Premier Ligi takımlarından Birmingham City, İngiltere'de futbol yaşamını sürdüren Türk asıllı milli futbolcu Mustafa İzzet'i transfer ediyor. 
     Sky Sports News'e açıklama yapan Birmingham City Teknik Direktörü Steve Bruce, Leicester City'nin eski orta alan oyuncusu Mustafa İzzet ile büyük ölçüde anlaşma sağladıklarını ve bu oyuncuyla sözleşme imzalamalarının kesin gibi olduğunu söyledi. 
     Bruce, İngiltere'de ''Muzzy'' olarak bilinen Mustafa İzzet'in menajeriyle görüştüklerini ve konuşmaların çok samimi bir ortamda geçtiğini kaydederek, ''Bu futbolcuyu takıma katıcak olmaktan çok mutluyuz'' dedi. 
     Steve Bruce, Mustafa İzzet'in transferiyle ilgili kesin açıklamayı gelecek hafta veya ilerleyen günlerde yapacaklarını umut ettiklerini bildirdi. 
     Bruce, ayrıca FC Chelsea'den Jesper Gronkjear ve AFC Leeds United'dan Danny Mills'i almak istediklerini, Gronkjear için FC Chelsea'ye öneri götürdüklerini söyledi. 
     
</TEXT>
</DOC>
