<DOC>
<DOCNO> 205639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/magazin/amag.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2005'in ilk günü k bus olmasın 
</HEADLINE>
<TEXT>


Prof. Müftüoğlu, yılbaşı gecesi, sofrada ölçüyü kaçıracaklara, 2005'e 'berbat halde' girmemeleri için önerilerde bulundu 

Ayşegül Aydoğan 

Yılbaşı gecelerinde alkol her zamankinden fazla tüketilir. Hızlı ve aşırı içilmesi, gecenin ilerleyen saatlerinde alkol komasına bile varabilen sağlık sorunlarına yol açar. Yeni yıla girme coşkusuyla alkol duvarını aşmayı başaranlar için eğlence eziyet, ertesi gün ise k bus olur. 
Yeni yıla böyle girmek istemeyenler için, Prof. Dr. Osman Müftüoğlu'nun önerileri birebir. Yılbaşı gecesinin zehrolmaması, daha az alkol tüketmek ve ertesi günü rahat geçirebilmek için Prof. Müftüoğlu'nun önerileri şöyle 
Yavaş için. 1 saat içinde birden fazla içki içmemeye çalışın.Yavaş yiyin.Alkol tüketirken kuruyemiş gibi tuzlu yiyecekleri kaldırın.Alkol almaya başlamadan sebze ya da meyve atıştırın, bol su için.İçkinizi sulandırın. Her zaman kullandığınız bir içkiyle başlayın, yarılanınca üzerine su, buz ya da soda ekleyin, tekrar için.Susadıysanız vücudunuz alkol değil su istiyordur. Alkol susatır 

1 günlük detoks diyeti 

Prof. Dr. Osman Müftüoğlu'nun, aşırı alkolle geçirilen bir yılbaşı gecesi sonrası önerdiği 1 günlük karaciğer detoksu mönüsü de şöyle 
Güne kahveyle başlayın Kahve safra üretimini artırır. 8 saat süreyle saat başlarında şu karışımı için 1 çay bardağı havuç suyu, 1 çay bardağı pancar ya da elma suyu, 1 çay bardağı su.Sabah, öğle ve akşam ıspanak, havuç, avokado, turp, soğan ve domatesle hazırlanmış salata yiyin.Yatarken, bitkisel ilaçlar olan Pysllium Fiber'den 2 kapsül, ya da Agiolax'tan 1 yemek kaşığı alın.Bu diyeti haftada bir, 8-10 hafta uygulayın.12 hafta süreyle Milk Thistle kullanın. 

Yemeği zamana yayın 

Vehbi Koç Vakfı Amerikan Hastanesi diyetisyenleri de, yılbaşı gecesinde, aşırı yağlı, şekerli yiyecek ve aşırı alkol tüketimine bağlı mide krampları, bağırsak problemleri, baş ağrısı ve alkol komasına karşı uyarıyor. Belli bir beslenme planı olan şeker hastaları, kalp hastaları, kalp ameliyatı geçirmiş ve kilolu kişilerin ise yılbaşında en riskli grubu oluşturduklarını hatırlatan Amerikan Hastanesi diyetisyenlerinin önerileri de şöyle 
Aşırı yağlı ve kızartmalar yerine zeytinyağlıları tercih edin.Yılbaşı yemeğini yavaş yavaş, uzun bir zamanda yiyin.Ana yemek olarak tavuklu ya da hindili fırın yemeği veya sote, yanında garnitür olarak pilav ve bol salataya yer verin.Alkol olarak şarap ve bira gibi düşük alkollü içkileri tercih edin.Yemeğin ardından meyve, meyveli veya sütlü tatlı tüketin. 

</TEXT>
</DOC>
