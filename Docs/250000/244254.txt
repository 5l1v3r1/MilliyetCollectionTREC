<DOC>
<DOCNO> 244254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur03.html </URL>
<DATE> 2004/05/31/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Şehrin ortasında pompalı tüfek dehşeti 
</HEADLINE>
<TEXT>

     İzmir'in Karşıyaka ilçesinde 2 kişi pompalı tüfekle yaralandı. 
     Cumhuriyet Mahallesi pazaryerinde yürüyen Mehmet Sögüt 31 ve Erol Mercan'a 41 , yanlarına yaklaşan kimliği belirsiz bir kişi tarafından pompalı tüfekle ateş edildi. 
     Karnından yaralanan Söğüt, Atatürk Eğitim ve Araştırma Hastanesi'nde, dizinden yaralanan Mercan ise Karşıyaka Devlet Hastanesi'nde tedavi altına alındı. Yaralılardan Söğüt'ün hayati tehlikesinin bulunduğu bildirildi. 
     Öte yandan, Şirinyer'de kısa süre önce mühürlenen bir et lokantası benzin dökülerek ateşe verildi. 
     Mehmet Akif Caddesi'nde bulunan Ayhan Çenci'ye ait ''Kapadokya'' adlı et lokantasında gece saatlerinde çıkan yangını, olay yerine sevk edilen itfaiye ekipleri kısa sürede söndürdü. 
     Yangın, lokantada maddi hasara neden oldu. İtfaiye ekiplerinin incelemesinde, lokantanın camının kırık olduğu tespit edildi. Ayrıca içinde benzin olan bir pet şişe ve çakmak bulundu. 
     Lokantanın kısa süre önce Buca İlçe Kaymakamlığı'nca mühürlendiği kaydedildi. 
     Bu arada, Murat Kıratlı'nın 31 kullandığı 35 AD 8089 plakalı otomobil, Yeşildere yolu üzerinde Vezirağa köprüsünden Bornova yönüne giderken takla attı. 
     Kazada yaralanan sürücü Kıratlı, kaldırıldığı Yenişehir SSK Hastanesi'nde tedavi altına alındı. 
     Polisin araştırmasında, Kıratlı'nın kullandığı aracın plakasının çalıntı olduğu belirlendi. 
     Olaylarla ilgili soruşturmanın sürdüğü bildirildi. 
     
</TEXT>
</DOC>
