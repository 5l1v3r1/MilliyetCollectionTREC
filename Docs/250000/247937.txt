<DOC>
<DOCNO> 247937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/guncel/axgun02.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltında garip ölüm 
</HEADLINE>
<TEXT>


Yasak olmasına rağmen 16 yaşında nezarethaneye konulan Özgür Ünal'ın ölümü, soru işaretleri bıraktı. Ünal'ın düz duvara battaniye şeridine asılarak tırmandığı açıklanmıştı 

GÖKÇER TAHİNCİOĞLU Ankara 

Balıkesir Edremit'te 2 kadını taciz ettiği gerekçesiyle 2001'de gözaltına alındığı karakolda, battaniyenin şeridiyle canına kıydığı açıklanan Özgür Ünal'ın 16 ölümünün üzerindeki sır perdesi h l aralanmadı. 
Ünal, 18 yaşından küçüklerin nezarethaneye konulması yasak olmasına rağmen nezarethaneye konuldu. 11.30'da ailesine, "Ünal'ın, battaniyenin şeridini sökerek kendisini taşıyacak biçimde düğümlediği, bunu, tırmanma imk nı bulunmayan nezarethanenin kalorifer borusuna astığı, düz duvara battaniye şeridine asılarak tırmandığı ve canına kıydığı" söylendi. "İşkence" soruşturmasını takipsizlikle sonuçlandıran savcılık, 7 polis hakkında sadece Ünal'ın nüfus cüzdanında tahribat yaptıkları gerekçesiyle Edremit'te dava açtı. Emniyet amiri Ali Rıza Topçu hakkında da aynı suçlamayla dava açıldı. 

'Morluklar var' 
Baba Osman Ünal, İzmir Barosu İşkenceyi Önleme Komitesi'nden yardım istedi. 
Avukat Nalan Erkem, davada, Bursa Adli Tıp'ın otopsi raporunda "Ünal'ın vücudunda morluklar olduğunu belirttiğini, ancak bunun nedenini açıklamadığını, battaniye şeridini sökerken diş ve tırnağında kıl tüy bulunup bulunmadığını kontrol etmediğini" bildirdi. Ünal, işkencenin sabit olduğunu kaydederek, suçun "işkenceyle ölüme sebebiyet verme" olarak değiştirilmesini talep etti. Mahkeme ancak 1.5 yıl sonra talebi kabul ederek dosyayı Burhaniye'ye gönderdi. Bu sürede Topçu para cezasına mahk m edildi ve cezası ertelendi. 
Burhaniye Ağır Ceza Mahkemesi de, duruşma bile yapmadan dosyayı İstanbul Adli Tıp'a gönderdi. Mahkeme Erkem'in ısrarı sonucu da, belirtilen soruları Bursa Adli Tıp'a yöneltti. 
Ancak 2 aydır h l yanıt verilmedi. Sadece nezarethane görevlisi Ekrem Çırakoğlu, "Ünal'ı kontrol etmediği" gerekçesiyle görevden alındı. 


</TEXT>
</DOC>
