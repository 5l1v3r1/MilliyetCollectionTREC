<DOC>
<DOCNO> 218404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/ekonomi/eko01.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telsim'le ilgilenebiliriz' 
</HEADLINE>
<TEXT>

   Sabancı Grubu ile T. Telekom konusunda işbirliği içinde olduklarını belirten Koç Holding CEO'su Bülend Özaydınlı, Telsim'i ise tanımadıklarını ancak yasal durumun netleşmesi halinde ilgilenebileceklerini söyledi 
      ORHAN TEKEOĞLU 
   
   Koç Holding CEO'su Bülend Özaydınlı, telekomünikasyon sektörüne ilgi duyduklarını belirterek, "Telekom, bir özelleştirme dönemine girmiştir. Aynı şekilde GSM operatörleri içerisinde de böyle bir fırsat önümüzdeki dönemde karşımıza çıkarsa ilgimiz doğal olarak olacaktır" dedi. 
   Özaydınlı, Koç Topluluğu'nun basın ve kamuoyunu bilgilendirme toplantılarının onbirincisinde yaptığı konuşmada, Koç Holding'in faaliyetleri ve projeleri hakkında bilgi verdi. 
   Özaydınlı, Telsim'le ilgili bir soruya "Tabii böyle bir fırsat karşımıza çıkarsa ilgileniriz. Ama Telsim'de, Türk Telekom'da yaptığımız tarifin dışında bir durum yok. Telsim'i de tanımıyoruz. Tanımadan talibiz, ilgileniriz demek doğru değil. Yasal durumu da şu anda netlik kazanmış değil" dedi. 
   Özaydınlı, Sabancı Grubu ile Türk Telekom ihalesine birlikte katılmaya yönelik beraberliğin ciddi çalışmalarla devam ettiğini kaydederek, uzmanların, sağlıklı bir ihale ortamının sağlanabilmesi için de önerilerini geliştirdiklerini bildirdi. "Türk Telekom ile iş olarak ilgiliyiz ama Türk Telekom'u şu anda rakamsal olarak tanımıyoruz" diyen Özaydınlı, rakamsal olarak tanımadıkları bir şirkete talip olmalarının da söz konusu olmadığını söyledi. 
   Özaydınlı, şunları kaydetti 
   "Söylenen birtakım rakamlar yeterli değil. Bir takım rakamlar ortaya kondu, brüt k r dendi. Nasıl bir k rdır irdelenmesi lazım. Bağımsız bir kuruluşun 'due diligence' çalışması yapması lazım. Şeffaf olarak altı imzalanmış bir takım rakamların olması lazım. Şirketin bu şeffaflığı ortaya koyması lazımdır ki, biz tanıyalım. Ancak bu koşullar sağlanırsa, biz talip olacağız." 
   Türk Telekom'un sabit hat şirketi gibi algılanmaması gerektiğine işaret eden Özaydınlı, kablolu yayın, kablo üzerinde görüntü transferi olanakları, ayrıca GSM operatörlüğü ortaklığı bulunduğuna da dikkat çekti. 
   
   K rı esas faliyetlerden 
   Koç Topluluğu'nun faaliyetleri hakkında bilgi veren Bülend Özaydınlı, son yıllarda yaşanan siyasi belirsizlik dönemleri, dış politik bunalımlar, krizler ve ekonomik iniş çıkışların ardından ilk defa 2003 yılında önlerini biraz daha net görme şansını yakaladıklarını söyledi. 
   Özaydınlı, cirolarının geçen yıl dolar bazında yüzde 82'lik artışla 17 milyar 855 milyon dolara ulaştığını, bu yıl için hedeflerinin yüzde 9'luk artışla 19 milyar 453 milyon dolar olduğunu bildirdi. Koç Topluluğu'nun 2003 sonunda henüz denetimden geçmemiş vergi öncesi kombine k rının yüzde 320'lik artışla tahmini olarak 1.1 milyar dolara ulaştığını belirten Özaydınlı, "Bu k r finansal hareketlerden değil, esas faaliyetlerimizden ortaya çıkan bir rakamdır" diye konuştu. 
   Özaydınlı, "Bölgesel bir güç olmak için satışlarımızın yüzde 50'sinin yurtdışından gelmesini planlıyoruz" dedi. 
   
   Yüzde 14 büyüme hedefi 
   2003'te Koç Topluluğu'nun ihracatının, Türkiye'nin toplam ihracatının yüzde 8'ini oluşturduğunu bildiren Özaydınlı, geçen yıl ihracatlarının yüzde 60 artarak 3 milyar 716 milyon dolara çıktığını açıkladı. Özaydınlı, Koç Topluluğu'nun ana hedefinin yılda ortalama yüzde 14 reel büyüme olduğunu belirtti. 
   
   Yatırımın üçte biri otomotiv sektörüne    Verilen bilgiye göre, Koç Topluluğu'nda bu yıl için planlanan 741 milyon dolarlık yatırımın üçte biri otomotiv sektöründe gerçekleşecek. Otomotiv yatırımları içinde Ford'un Transit modelinin üretiminin Belçika Geng fabrikasından Kocaeli'deki fabrikaya kaydırılması yer alıyor. Yatırımlar içinde ikinci sırayı ise tüketim grubu yer alacak. Bu grupta 130 milyon dolarlık Ramstore Rusya yatırımı ağırlık taşıyor. Toplam 145 milyon dolarlık yatırım yapılacak olan dayanıklı tüketim mallarında ise ilk sırayı 90 milyon dolarla Arçelik alacak. Beko için 45 milyon dolarlık yatırım öngörülürken, yurtdışı markalara 10 milyon dolar gidecek. Koç Topluluğu enerji alanında ise 112 milyon dolarlık yatırım öngörürken, bu yatırımın 59 milyon dolarlık kısmı OPET'in yeni istasyonları için yapılacak. 
   
   Bu yıl sonunda IMF ile tamam mı, devam mı    Bülend Özaydınlı, Türkiye ekonomisi hakkında bilgi verirken, "2003'te elde edilen başarının rehavetine kapılmamalıyız" dedi ve yapılacak hataların dengeleri hızla bozabileceği uyarısında bulundu. 
   Özaydınlı şunları söyledi 
   "2001 yılında IMF ile imzalanan ve halen uygulanmakta olan stand - by anlaşmasının süresi 2004 sonunda doluyor. Bu program sona erdiğinde nasıl bir programla yola devam edileceği en önemli konulardan biridir. Türkiye'nin 2005 ve 2006'daki yüklü geri ödemeleri de göz önüne alındığında yeni bir orta uzun vadeli programı oluşturmaya başlamalı. 
   
   IMF veya AB 
   2004 sonrasında ne tür program uygulanırsa uygulansın sıkı bütçe politikasından asla vazgeçilmemesi gerektiğini düşünüyoruz. 2004 sonrası için, uluslararası kuruluşlarla işbirliğiyle, inandırıcı, orta ve uzun vadeli yön gösterici yeni program hazırlanmalıdır. IMF veya AB gibi bir kurumun olması, dış dünyanın Türkiye'ye bakışını olumlu yönde etkiliyor.'' 
   İşçi işveren ilişkilerinin önümüzdeki dönemde tehlike unsurları doğabilecek bir konu olduğunu ifade eden Özaydınlı, cam ve ardından lastik sektöründeki gelişmelere dikkat çekti. 
   
   
</TEXT>
</DOC>
