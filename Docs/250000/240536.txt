<DOC>
<DOCNO> 240536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo36.html </URL>
<DATE> 2004/05/16/ </DATE>
<TIME> 21.33 </TIME>
<AUTHOR>  </AUTHOR>
<HEADLINE>
Türkiye Pist Şampiyonası'nın 2. ayağı İzmir'de yapıldı 
</HEADLINE>
<TEXT>

     Türkiye Pist Şampiyonası'nın 2. ayağı çerçevesinde Grup 1600, Grup Super Production, Grup Maxi ve Türkiye Bridgestone Formula 3, Clio Cup ve Honda Alpet Cup yarışları yapıldı. 
     İzmir'deki Pınarbaşı Yarış Pisti'nde düzenlenen organizasyon, Türkiye Bridgestone Formula 3 Pist Yarışı'nın 2. ayağıyla başladı. 
     Yarışta Mert Tahincioğlu birinci, Mert Aytuğ ikinci, İngiliz pilot Arnoud Kok üçüncü oldu. Yarışmanın favorilerinden KKTC Başbakan Yardımcısı Serdar Denktaş'ın oğlu Rauf Denktaş, uzun süre önde götürdüğü yarışı teknik sorunlar nedeniyle 6. sırada tamamladı. 
     Organizasyonun Super Production ve Grup 1600 yarışlarının ikinci ayaklarının koşulduğu bölümünde yarışan pilotlar birlikte start aldı. 
     Yarış sırasında Emircan Altuniş'in yönetimindeki Citroen Saxo marka otomobil kontrolden çıkarak spin attı. Bu aracın arkasından gelen 3 otomobil de zincirleme kazaya karıştı. Pilotlar kazaları yara almadan atlattı. 
     Kazaların ardından ikinci kez start verilen yarışta, Grup 1600 Kategorisi'nde Fiat Palio marka otomobiliyle Selim Bacıoğlu birinci, Erkut Kızılırmak Opel Corsa marka otomobiliyle ikinci, Celal Kalkavan Fiat Palio marka otomobiliyle üçüncü oldu. 
     Grup Super Production Kategorisi'nde birinciliği Nissan Primera marka otomobiliyle Emre Ergökçen, ikinciliği Opel Astra'sıyla Bülent Solmaz, üçüncülü ise Honca Civic marka otomobiliyle Uğur Kızıl elde etti. 
     Motor gücü yüksek otomobillerin yarıştığı Grup Maxi'nin İzmir etabında ise Ethem Genim Renault Maxi Megane marka otomobiliyle birinci oldu. Ethem Genim'i, Opel Vectra'sıyla Hakan Kopan ve Renault 19 marka otomobiliyle Aykut Kutluel izledi. 
     Clio Cup'ın üçüncü ayağının yapıldığı organizasyonda, Selim Erol, Honda Alpet Cup'ın ilk ayağında ise Cahit Kızıldel birincilik elde etti. 
     
</TEXT>
</DOC>
