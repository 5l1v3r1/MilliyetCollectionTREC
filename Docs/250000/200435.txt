<DOC>
<DOCNO> 200435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur20.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karabük... "Kız öğrencilere taciz" iddiasına soruşturma başlatıldı 
</HEADLINE>
<TEXT>

     Karabük'ün Yenice İlçesi Kaymakam Vekili Vedat Büyükersoy, yerel bir gazetede çıkan, 75. Yıl Yatılı İlköğretim Bölge Okulu'nda kız öğrencilerin taciz edildiği iddiasıyla ilgili soruşturma başlatıldığını bildirdi. 
     Büyükersoy, gazetecilere yaptığı açıklamada, 75. yıl Yatılı İlköğretim Bölge Okulu'nda YİBO okuyan ve ismini açıklamak istemeyen 4 kız öğrencinin, yerel bir gazetede yayınlanan, ''okulda taciz ve dayak bulunduğu, idarece yerli yersiz para toplandığı'' şeklindeki iddialarının doğru olup, olmadığının araştırılması için Milli Eğitim Bakanlığı'ndan müfettiş istediklerini belirtti. 
     Söz konusu öğrencilerin, kendileriyle yapılan görüşmede, böyle iddialarda bulunmadıklarını ifade ettiklerini söyleyen Büyükersoy, olayla ilgili soruşturma başlattıklarını kaydetti. 
     
</TEXT>
</DOC>
