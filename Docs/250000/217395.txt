<DOC>
<DOCNO> 217395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun30.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "Alman Başbakan, Türk liderlerin yüreğine su serpti" 
</HEADLINE>
<TEXT>

     Fransa'da yayınlanan Le Figaro gazetesi, ''Almanya Başbakanı Gerhard Schröder'in, Ankara'nın AB üyeliğine desteğini yineleyerek, Türk liderlerin yüreğine su serptiğini''yazdı. 
     ''Schröder, Türkiye'nin üyeliğini destekliyor'' başlığıyla verilen haberde, Schröder'in Türkiye'deki reformları öven açıklamalarına geniş yer verildi. 
     Haberde, Başbakan Recep Tayyip Erdoğan'ın, Alman Hıristiyan Demokrat Partisi'nin AB'ye ''tam üyelik'' yerine ''imtiyazlı ortaklık'' önerisine şiddetle karşı çıktığı belirtildi ve bu önerinin kesinlikle Türkiye'nin gündeminde olmadığı kaydedildi. 
     Haberde ayrıca, ''Türk yetkililerin, yapılan reformların AB tarafından yeterince takdir edilmediği izlenimi taşıdıkları'' yorumu yapıldı. 
     
</TEXT>
</DOC>
