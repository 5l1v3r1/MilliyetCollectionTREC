<DOC>
<DOCNO> 218859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/siyaset/siy04.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a Durak protestosu 
</HEADLINE>
<TEXT>

   Adana mitinginde Büyükşehir adayı Aytaç Durak'ı yuhalayan AKP'liler, Başbakan Erdoğan'ı da ıslıkladı 
      ABDULLAH KARAKUŞ 

   
   Eski ANAP'lı Aytaç Durak'ın AKP Adana adayı olarak gösterilmesiyle başlayan kavga, Başbakan Erdoğan'ın dünkü Adana mitinginde büyüdü. 
   Durak'ın konuşmasını yuhalayan AKP'liler, protestolarını Erdoğan konuşurken de sürdürdü. Erdoğan, kalabalıktan ıslık ve yuhalama sesleri yükselince sinirlenerek, "Adayların tespitinde liyakat ve tecrübeye dikkat ettik" dedi. Eski ANAP'lı Ömer Topçu'nun da tepki topladığı mitingde, Erdoğan'ın konuşması sırasında, ÇEAŞ ve Kepez'de işten çıkarılan işçiler de protesto gösterisi yaptı. Erdoğan işçilere, "Biz oradan kimseyi çıkarmadık. Ancak siz başka adımlar atınca bunun bedelini ödüyorsunuz. Adımlarımızda kararlıyız" diye yanıt verdi. 
   DEHAP'ın kalesi Mersin'de de halktan oy isteyen Erdoğan, "Bu kardeşinizin kitabında ayrım yok, birleştirme var. Biz sizi mahcup etmeyiz be " diye konuştu. Erdoğan, konuşması sırasında tepkisiyle karşılaştığı Çukurova Tekstil'in işçilerine "Çukurova Tekstil'den atılan işçi yok. Taşı sıkacaksın, suyunu çıkaracaksın. Hayat buymuş işte diyeceksin" şeklinde seslendi. Bir işçi gözaltına alındı. 
   
   '28 Şubat bitmeli' 
   Dünden Bugüne Tercüman gazetesinde Murat Çelik'in sorularını yanıtlayan Erdoğan, sıkıntılara neden olan konuları gündemde tutmanın faydalı olmadığını belirterek, "28 Şubat artık bitmeli. H l bunlarla oyalanırsak, Türkiye çok şey kaybeder ve ülkeye yazık olur" dedi. Erdoğan, asker - hükümet ilişkileri Genelkurmay Başkanı'nın ifade ettiği şekilde "şiir gibi mi " sorusuna da şu yanıtı verdi "Genelkurmayımızla aramızda müzakere etmeden attığımız hiçbir adım yok." 
   
   
   
   
</TEXT>
</DOC>
