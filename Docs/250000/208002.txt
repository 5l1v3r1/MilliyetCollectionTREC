<DOC>
<DOCNO> 208002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/siyaset/siy04.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs planı Bush'a sunulacak 
</HEADLINE>
<TEXT>

   UTKU ÇAKIRÖZER Ankara 

   
   Çankaya Zirvesi'nde Kıbrıs planı üzerinde uzlaşma sağlayan ve görüşmeleri KKTC Cumhurbaşkanı Rauf Denktaş'ın yürütmesini benimseyen Ankara, müzakere taktiğinin değiştirilmesini benimsedi. 
   Türkiye'nin planının, Annan Planı'nda "adada iki kesimliliği ve iki halkın eşitliğini" garanti altına alacak sınırlı sayıda öneriden oluştuğunu kaydeden üst düzey bir yetkili, "şimdi bu öneriler 'kendinden emin esneklik' taktiğiyle müzakere edilmeli" dedi. 
   Aynı yetkili, "Bu öneriler müzakere masasında geçmişte yapılandan farklı biçimde ele alınmalı. Yani ne istediğini bilerek masaya oturmalı ve ana hedeflere ulaşmak için esneklik gösterilmeli" dedi. Yetkili, Çankaya Zirvesi'nde onaylanan ve Başbakan Erdoğan'ın Washington ziyaretinde ABD Başkanı George Bush'a anlatacağı plandaki öneriler "iki kesimliliği sağlamlaştırma"yı esas alıyor. Planın ana hedefleri şöyle "Kuzeye yerleşecek Rum sayısı yüzde 21'den aşağı çekilmeli. Rumlar'ın Türk tarafına yerleşimine ilişkin takvim uzatılmalı. Kuzeye gelen Rumlar'ın milletvekili olması önlenmeli." 
   
   
</TEXT>
</DOC>
