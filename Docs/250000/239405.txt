<DOC>
<DOCNO> 239405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo02.html </URL>
<DATE> 2004/05/12/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Souness'ın Tugay aşkı En başarılı transferim 
</HEADLINE>
<TEXT>

     Blackburn Rovers Teknik Direktörü Greame Souness, Tugay Kerimoğlu için, Hocalık kariyerimin en verimli ve başarılı transferiö ifadesini kullandı İngiltere Premier Ligi’nde kalmayı garantileyen Blackburn Rovers gelecek sezon için çalışmalara başladı. Teknik direktör Greame Souness, yabancı oyunculardan canının çok yandığını belirtip, bundan sonra transferde tamamen yerli oyunculara ağırlık vereceğini söyledi. 
     İskoç çalıştırıcı, gazetecilerden gelen Tugay ile ilgili soruya ise, Onu diğerlerinden ayırıyorum, yeri çok başka. Kariyerimin en verimli ve başarılı transferi. Dünya çapında bir oyuncuö diyerek milli yıldıza övgüler yağdırdı. 
     
     1 yıl uzatıyor 
     Blackburn’de yerel medya, takım arkadaşları arasında yapılan ankette sezonun en iyisi olarak seçilen Tugay’ın sözleşmesinin Souness’ın isteği doğrultusunda 1 yıl uzatılacağı bildirildi. 
     İskoç çalıştırıcının gelecek sezon için 2 orta saha, 1 forvet ve 1 savunma oyuncusu alacağı ifade edildi. Deneyimli teknik adamla sorunlar yaşayan iki yıldız golcü Andy Cole ile Dwight Yorke’un ise takımla ilişiğinin kesileceği öğrenildi. 
     Mavi-Beyazlılar sezonun son maçında cumartesi günü Birmingham’ı ağırlayacak. 
     
</TEXT>
</DOC>
