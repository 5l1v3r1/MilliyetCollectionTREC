<DOC>
<DOCNO> 219652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/siyaset/siy05.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder'in aldığı maaşı merak etmiş 
</HEADLINE>
<TEXT>

      ANKARA Milliyet 

   
   Başbakan Recep Tayyip Erdoğan'ın Almanya Başbakanı Gerhard Schröder'e Türkiye ziyareti sırasında ne kadar maaş aldığını sorduğu ortaya çıktı. Erdoğan, "Schröder'e ne kadar maaş aldığını sordum. 15 bin euro alıyormuş. Bizimki 3 bin küsur euro. Ticaret yapmasam bu maaşla geçinemem" dedi. 
   Dünden Bugüne Tercüman Gazetesi'nin sorularını yanıtlayan Erdoğan, milletvekili maaşının yanı sıra Başbakan olduğu için 220 milyon lira ek para aldığını belirtti. Erdoğan, Ülker firmasının distribütörü olduğunun anımsatılması üzerine ticari faaliyetlerini son vermesinin söz konusu olmadığını belirterek, "Namusumla çalışıyor, helal para kazanıyorsam buna kim ne diyebilir Bu işe Başbakan olduktan sonra başlamış olsam, haydi eleştirsinler. 17 yıldır yapıyorum. Yaptığım etik dışı değil. Devletle tek ilişkim vergi. Kazancımın vergisini veriyorum." 
   
   'Kayyuma devredemedim' 
   'Eleştiriler olunca hukukçulara sordum 'acaba kayyuma devretmek vs. mümkün mü ' diye. O da mümkün değilmiş. Şirketlerin faaliyetlerini eniştem ve ortaklarım yürütüyor. Ortaklığım ve yönetimdeki yerim sürüyor." 
   
   
   
</TEXT>
</DOC>
