<DOC>
<DOCNO> 248165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo37.html </URL>
<DATE> 2004/06/15/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Atalay Priştina'nın vefatı bizleri derin bir üzüntüye sevk etmiştir 
</HEADLINE>
<TEXT>

     İzmir Büyükşehir Belediye Başkanı Ahmet Priştina'nın vefatı üzerine bir açıklama yapan Gençlik ve Spor Genel Müdürü GSGM Mehmet Atalay, ''Ülkemizin tanıtımında çok büyük ve etkin bir rol oynayacak 23. UNIVERSIADE'nin Dünya Üniversite Oyunları mimarlarından olan değerli başkanımız, yeri doldurulamayacak önemli icraatlara imza atmıştır'' dedi. 
     Atalay, Ahmet Priştina'nın vefatının kendilerini derin bir üzüntüye sevk ettiğini belirterek, ''Başta İzmir ilimiz olmak üzere Türk sporuna ilgi ve destekleriyle sporun ve sporcunun yanında yer alan İzmir Büyükşehir Belediye Başkanı Ahmet Priştina'nın vefatı bizleri derin bir üzüntüye sevk etmiştir'' diye konuştu. 
     Mehmet Atalay, her zaman en verimli şekilde ortak faaliyetler yürüttüklerini kaydederek, şunları söyledi 
     ''Gençlik ve Spor Genel Müdürlüğü olarak her zaman en verimli şekilde ortak faaliyetler yürüttüğümüz değerli başkanımızın UNIVERSIADE hayalini ismine yakışır bir şekilde gerçekleştirecek ve ruhunu şad edeceğiz. 
     Türk sporu merhum başkanımızın kaybı ile önemli bir ismini de yitirmiştir. Ancak başkanımız, Türk sporuna yaptığı katkılar ve eserleriyle her zaman rahmet ve minnetle anılacaktır. 
     Bu vesileyle Gençlik ve Spor Genel Müdürlüğü teşkilatım adına kendisine Allah'tan rahmet, yakınlarına da başsağlığı ve sıhhatler dilerim.'' 
     
</TEXT>
</DOC>
