<DOC>
<DOCNO> 240727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo03.html </URL>
<DATE> 2004/05/17/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Birinci Süper Lig'de 2003-2004 sezonunun hakem dosyası... 
</HEADLINE>
<TEXT>

     Birinci Süper Futbol Ligi'nde 2003-2004 sezonunda yapılan 306 maçta, 33 değişik orta hakem görev yaptı. En fazla görev verilen hakem 22 maçla İsmet Arzuman oldu. 
     AA muhabirinin belirlemelerine göre, 34 hafta süren bu sezon Diyarbakır Bölgesi'nden İsmet Arzuman'ı, Ankara Bölgesi'nden M.Selçuk Dereli 21, Kocaeli Bölgesi'nden Mustafa Çulcu, 17 maçta görev yaparak izledi. 
     İlk yarıda en az görev alan hakemler ise 1'er kezle, ''Birinci Süper Lig Hakemi'' klasmanında yer almayan bayan hakem Lale Orta ile hakemliğe veda edeceği için son hafta görev verilen İsmet Cengiz oldu. 
     Hakemler arasında kart rekortmeni, M.Selçuk Dereli oldu. Dereli, yönettiği 21 maçta, 96 sarı ve 10 kırmızı olmak üzere toplam 106 kartla başı çekerken, 22 maç yöneten İsmet Arzuman da 82 sarı ve 6 kırmızı olmak üzere toplam 88 kart gösterdi. 
     M.Selçuk Dereli ayrıca, 10 kırmızı kartla en fazla futbolcuyu oyundan çıkaran, 8 penaltıyla da, 14 maç yöneten Cem Papila ile birlikte en fazla beyaz yuvarlağı gösteren hakem oldu. 
     5. haftada Fenerbahçe-Gaziantepspor maçında 11 sarı ve 1 kırmızı kart gösteren M.Selçuk Dereli ile 9. haftadaki Beşiktaş-Diyarbakırspor maçında 10 sarı ve 1 kırmızı kart gösteren Bülent Demirlek, aynı zamanda bir maçta cebinden en fazla kart çıkaran hakemler olarak dikkati çekti. 
     Bu arada 8. haftadaki Trabzonspor-Ankaragücü maçında Bülent Demirlek, 20. haftada Elazığspor-Fenerbahçe maçında Zafer Önder İpek, 24. haftada Diyarbakırspor-Çaykur Rizespor maçında Ali Aydın, 28. haftada Diyarbakırspor-Denizlispor ve 32. haftada Gençlerbirliği-Malatyaspor maçlarında Yunus Yıldırım, 28. haftada Trabzonspor-İstanbulspor maçında İsmet Arzuman, 30. haftada da Diyarbakırspor-İstanbulspor maçlarında Mustafa Çulcu, kartlarını hiç kullanmazken, penaltı kararı da vermediler. 
     Ligde bu devrede yönettiği maçlarda en fazla gol olan hakem ise İsmet Arzuman'dı. Arzuman'ın düdük çaldığı 22 maçta, fileler tam 71 kez havalandı. Yönettiği 21 maçta, 64 gol filelere giden M.Selçuk Dereli de Arzuman'ı izledi. 
     Bu sezonda ilk yarıda 8 maçta görev alan Muhittin Boşat, ilk yarı sonunda hakemlikten yaşı nedeniyle ayrılırken, 28. haftadaki tartışmalı Galatasaray-Beşiktaş maçı sonrası da bu karşılaşmanın hakemi Ali Aydın, hakemlik görevini bıraktığını açıkladı. 
     Birinci Süper Futbol Ligi'nde 2003-2004 sezonundaki 306 maçta görev alan 33 orta hakemin, yönettikleri maç, gösterdikleri kart, verdikleri penaltı ile görev aldıkları maçlarda atılan gol sayıları şöyle 
     İsmet Arzuman 22 82 sarı, 3 kırmızı kart, 6 penaltı, 71 gol. 
     M.Selçuk Dereli 21 96 sarı, 10 kırmızı kart, 8 penaltı, 64 gol. 
     Metin Tokat 16 57 sarı, 2 kırmızı kart, 31 gol. 
     Cüneyt Çakır 12 59 sarı kart, 6 kırmızı kart, 4 penaltı, 32 gol. 
     Ali Aydın 12 45 sarı, 2 kırmızı kart, 5 penaltı, 37 gol. 
     Muhittin Boşat 8 28 sarı, 4 kırmızı kart, 1 penaltı, 29 gol. 
     Kuddusi Müftüoğlu 14 51 sarı, 5 kırmızı kart, 5 penaltı, 47 gol. 
     Bülent Uzun 11 52 sarı, 4 kırmızı kart, 3 penaltı, 27 gol. 
     Ünsal Çimen 12 38 sarı, 1 kırmızı kart, 2 penaltı, 30 gol. 
     Mustafa Çulcu 17 50 sarı, 4 kırmızı kart, 6 penaltı, 47 gol. 
     Serdar Tatlı 13 sarı, 1 kırmızı kart, 4 penaltı, 46 gol. 
     Erol Ersoy 10 55 sarı, 5 kırmızı kart, 5 penaltı, 33 gol. 
     Zafer Önder İpek 13 45 sarı kart, 5 penaltı, 33 gol. 
     Orhan Erdemir 11 43 sarı, 1 kırmızı kart, 1 penaltı, 31 gol. 
     Bülent Demirlek 10 34 sarı, 3 kırmızı kart, 4 penaltı, 39 gol. 
     Yılnur Önen 8 30 sarı, 5 kırmızı kart, 4 penaltı, 21 gol. 
     Çetin M.Sarıgül 9 43 sarı, 6 kırmızı kart, 4 penaltı, 28 gol. 
     Cem Papila 14 54 sarı, 9 kırmızı kart, 8 penaltı, 55 gol. 
     Mutlu Çelik 9 36 sarı, 3 kırmızı kart, 3 penaltı, 24 gol. 
     Hamza Mısır 9 43 sarı, 1 kırmızı kart, 4 penaltı, 31 gol. 
     Musa Eryılmaz 4 24 sarı, 1 kırmızı kart, 3 penaltı, 11 gol. 
     Metin Aydoğan 7 37 sarı, 1 kırmızı kart, 22 gol. 
     Sabit Hacıömeroğlu 5 21 sarı, 3 kırmızı kart, 4 penaltı, 18 gol. 
     Yunus Yıldırım 4 4 sarı kart, 6 gol. 
     Cem Deda 5 17 sarı kart, 17 gol. 
     Fırat Aydınus 7 27 sarı, 1 kırmızı kart, 12 gol. 
     Bülent Yıldırım 5 14 sarı kart, 1 penaltı, 16 gol. 
     Vedat Tan 2 4 sarı, 2 kırmızı kart, 6 gol. 
     Hakan Sivriselvi 4 10 sarı kart, 7 gol. 
     Aytekin Durmaz 4 12 sarı, 2 kırmızı kart, 2 penaltı, 11 gol. 
     Oktay Demiray 6 19 sarı, 1 kırmızı kart, 2 penaltı, 18 gol. 
     Lale Orta 1 4 sarı kart, 3 gol. 
     İsmet Cengiz 1 1 penaltı, 5 gol. 
     
</TEXT>
</DOC>
