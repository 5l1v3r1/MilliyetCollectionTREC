<DOC>
<DOCNO> 243765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun10.html </URL>
<DATE> 2004/05/29/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Suudi Arabistan'daki saldırıda 5'i Lübnan çok sayıda kişi rehin alındı... 
</HEADLINE>
<TEXT>

     Suudi Arabistan'ın doğusundaki petrol zengini El Huber kentinde, bir petrol şirketi için çalışan yabancıların kaldığı sitelere yönelik silahlı saldırıda ölenlerin sayısının 5 olduğu bildirildi. 
     Güvenlik kaynakları, kimliği belirlenemeyen saldırganların ateş açması sonucu ölenlerin sayısının 5'e yükseldiğini, çok sayıda yaralı olduğunu duyurdu. 
     Görgü tanıkları, Amerikalıların da ikamet ettiği Golden Belt sitesinin çıkışında, bir otobüse ateş açıldığını ve güvenlik görevlilerinin saldırganlara karşılık verdiğini söylediler. Saldırıda ölenlerin milliyetleri henüz bilinmiyor. 
     
     ÇOK SAYIDA KİŞİ REHİN ALINDI 

     Bu arada diplomatik kaynaklara göre, silahlı ''teröristler'' aralarında 5 Lübnanlının da bulunduğu çok sayıda kişiyi rehin aldı. 
     Adının açıklanmasını istemeyen bir diplomat, teröristlerin, El Huber'deki The Oasis sitesindeki birçok kişiyi rehin aldıklarını söyledi. Yetkiliye göre, rehin alınanlar arasında kadın ve çocuklar da bulunuyor. 

     
</TEXT>
</DOC>
