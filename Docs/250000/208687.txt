<DOC>
<DOCNO> 208687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/siyaset/siy02.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB gerçeğiniz değişmez' 
</HEADLINE>
<TEXT>

   AB Komisyonu genişlemeden sorumlu üyesi Verheugen Türkiye'nin AB üyeliği konusunda karar verildi Olabilir. Bunu artık kimse değiştiremez... 
      
   AB Komisyonu'nun genişlemeden sorumlu üyesi Günter Verheugen, Türkiye'nin AB üyesi olabileceği gerçeğinin artık kimse tarafından değiştirilemeyeceğini söyledi. 
   Stuttgarter Zeitung gazetesine açıklamalarda bulunan Verheugen, "Türkiye'nin AB'ye üye olup olamayacağı konusunda karar verildi Olabilir. Bunu artık kimse değiştiremez. Birlik partileri CDU CSU bu kararın değiştirilebileceği izlenimini yaratıyorsa, vatandaşları AB'nin karar alma yetkisi konusunda yanıltıyor demektir" dedi. 
   
   10 yıl sonra olabilir 
   Türkiye'nin üyelik müzakerelerine başlanması için, siyasi ve ekonomik şartları yerine getirmesi gerektiğini kaydeden Verheugen şöyle konuştu "Bu konuda yıl sonunda bir rapor ibraz etmek zorundayım. Türkiye'nin, kriterleri yerine getirdiği kanaatine varırsam, komisyonla meclis benim görüşüme uyarsa, o zaman üyelik müzakerelerine hemen başlanmalı. Şimdilerde bunun gerçekleşip gerçekleşmeyeceğini söyleyemem. Bu 10 yıldan önce olmaz, Türkiye ile üyelik müzakerelerinin sonunun yaklaştığı dönemde, Avrupa Parlamentosu'nun onayına ihtiyacımız olacak. Nihai kararın nasıl olacağını bugün kimse söyleyemez." 
   Türkiye'nin, ciddi şekilde demokrasi, insan hakları ve hukuk devleti şartlarına uysa da hiçbir zaman AB üyesi olamayacağının savunulmasının, "reformcu kesimin ayağının altındaki halıyı çekmek anlamına geleceğini" söyleyen Verheugen, "Türkiye, Müslüman ülkelerle ilişkilerimiz için bir kilit ülke haline gelebilir" diye konuştu. 
   
   Prodi olumlu    AB Komisyonu Başkanı Romano Prodi'nin bugün yapacağı ziyaret öncesi Kıbrıs ve Türkiye'ye yönelik olumlu mesajlar geldi. Prodi, Türkiye'nin kaydettiği gelişmeleri "devasa" olarak nitelendirirken, dönem başkanı İrlanda'nın Başbakanı Ahern, Türk hükümetinin Kıbrıs konusunda benimsediği yaklaşımı takdirle karşıladıklarını söyledi. 
   
   
</TEXT>
</DOC>
