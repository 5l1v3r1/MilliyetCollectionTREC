<DOC>
<DOCNO> 237531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy09.html </URL>
<DATE> 2004/05/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Elkatmış Amerika'nın yapacağı belliydi 
</HEADLINE>
<TEXT>

     TBMM İnsan Hakları Komisyonu Başkanı Elkatmış, Irak'ta Amerikan ve İngiliz askerlerinin yaşattığ vahşeti kınarken, "Amerika'nın ta kızılderililerle başladılar oradan zencilere kadar çok utandıran tablolar vardı" diye konuştu. 
     Geçen hafta Güneydoğu'ya 2 milletvekiliyle birlikte gezen Elkatmış, "Allah'a şükür orada artık işkence yok, ama batıya, büyükşehirlere kaymış galiba, Edirne gibi" dedi. 
     İnsan Hakları Komisyonu üyeleri Ahmet Güryüz Ketenci ve Orhan Erdem ile birlikte Meclis'te basın toplantısı düzenleyen Elkatmış, Irak'taki vahşeti görüşmek üzere komisyonun yarın olağanüstü toplanacağını bildirdi. 
     Alınabilecek önlemler, yapılabilecek şeylerin yarınki toplantıda kararlaştırılacağını belirten Elkatmış, tezkereye hayır oyu verdiği hatırlatılarak, "İyi ki hayır oyu vermişim diyor musunuz " sorusuna şu karşılığı verdi 
     "Tabii ki öyle. Irak'a hepimiz tepki gösteriyoruz. 
     İnfial halindeyiz, sadece Irak meselesi de değil. Guantanamo unutuldu gitti. Amerika'nın her zaman yaptığı şeyler, ama artık bu bardağı taşırdı. Belliyldi zaten Amerika'nın yapacağı. Ta kızılderililerle başladılar oradan zencilere kadar çok utandıran tabloları vardı. Dünya sessiz kalınca şimdi bunu dünyaya yayıyor. Biz nerede olursa olsun bu tür insan hakları ihlallerine karşı çıkıyoruz." 
     
     ALLAH'A ŞÜKÜR ORADA İŞKENCE BİTTİ 
     Elkatmış, geçen hafta Ketenci ve Erdem ile birlikte Güneydoğu'ya giderek, Diyarbakır, Mardin, Şırnak, Uludere, Siirt, Eruh, Kurtalan, Batman ve Hasankeyf'te incelemelerde bulunduklarını söyledi. Bölgeye yapacakları geziden, sadece o illerin valiliklerinin haberi olduğunu açıklayan Elkatmış, "Artık orada herşey normale dönmüş vaziyette. Üç ilde 150'ye ylakın mahkumla görüştük hiçbirisi işkence ve kötü muameleden şikayet etmedi" dedi. İntiharlar, köye dönüş uyglamaları, "göçerler", saklı nüfus sorunu hakkında bilgi aldıklarını anlatan Elkatmış, "Allah'a şükür orada artık işkence yok, ama batıya, büyükşehirlere kaymış galiba, Edirne gibi" dedi. 
     
</TEXT>
</DOC>
