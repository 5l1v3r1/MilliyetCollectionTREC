<DOC>
<DOCNO> 241400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/soneko35.html </URL>
<DATE> 2004/05/20/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Doğan Yayın Holding'in "Marka güçtür" toplantısı Kayseri'de yapılacak 
</HEADLINE>
<TEXT>

     Doğan Yayın Holding'in ''Anadolu'daki Avrupa Toplantıları'' kapsamında düzenleyeceği ''Marka Güçtür'' toplantısı, Kayseri Sanayi Odası'nın da desteğiyle Kayseri'de yapılacak. 
     Doğan Yayın Holding'in bünyesindeki tüm medya şirketlerinin katılacağı toplantı, 24 Mayıs Pazartesi günü Hilton Kayseri'de gerçekleştirilecek. Toplantıya, Doğan Yayın Holding Başkanı Mehmet Ali Yalçınbayır, Hürriyet Gazetesi Genel Yayın Yönetmeni Ertuğrul Özkök, Reklamcılar Derneği Başkanı Jeffi Medina ve Boyner Holding Başkanı Cem Boyner de katılacak. 
     Toplantıda, Kanal D Haber Genel Yayın Yönetmeni Fatih Altaylı, Milliyet Gazetesi ekonomi yazarı Osman Ulagay, Milliyet Gazetesi Genel Yayın Yönetmeni Mehmet Y. Yılmaz ve Finansal Forum Gazetesi yazarı Zeynep Göğüş, ''Yeni Ekonomik Politikaların Işığında ve AB Eşiğinde Şirketleri Neler Bekliyor'' konulu panelde konuşacak. 
     Toplantıya, Dışişleri Bakanı ve Başbakan Yardımcısı Abdullah Gül'ün de katılmasının beklendiği kaydedildi. 
     
</TEXT>
</DOC>
