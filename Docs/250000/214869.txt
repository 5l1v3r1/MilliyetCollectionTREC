<DOC>
<DOCNO> 214869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/guncel/gun05.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Soba faciası 7 kişi öldü 
</HEADLINE>
<TEXT>

   Konuşma ve işitme engelli 5 kişilik aile, kömür sobasından sızan gazdan hayatını kaybetti 
      KÖRFEZ, SİNOP AA 
   
   Kocaeli'nin Körfez ilçesinde, konuşma ve işitme engelli beş kişilik ailenin tüm fertleri, kömür sobasından sızan gazdan zehirlenerek öldü. Fatih Mahallesi'nde oturan Mükerrem Yanar'ın 45 dün sabah işe gelmemesinden şüphelenen yeğeni Salih Yanar, eve geldi. Kapıyı çilingir yardımıyla açan Salih Yanar, amcası ile yengesi Sultan 40 , kuzenleri Ümit 22 , Aysun 18 ve Aysel Yanar'ın 12 cesediyle karşılaştı. 112 Acil Yardım ekipleri, ailenin sobadan zehirlendiğini belirledi. Yaklaşık bir yıl önce Çorlu'dan taşındıkları öğrenilen ailenin sağır - dilsiz olduğu, diğer çocuklarının da Karamürsel'de öğrenim gördüğü belirtildi. 
   
   Öğretmen ve kızı 
   Sinop'ta da Hızır Acil Servis'e gelen bir ihbar üzerine Boyabat Endüstri Meslek Lisesi'nde görevli Hüseyin Keskin'in 43 lojmanına giden ekipler, öğretmenle eşi Sebahat ve 5 yaşındaki kızı Aybüke'yi yerde yatar buldu. Sobadan zehirlendikleri belirlenen Keskin ve kızı kurtarılamazken, Sebahat Keskin Boyabat Devlet Hastanesi'ndeki ilk müdahalenin ardından Kastamonu Devlet Hastanesi'ne sevk edildi. 
   
   
</TEXT>
</DOC>
