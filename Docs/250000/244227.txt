<DOC>
<DOCNO> 244227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonspo05.html </URL>
<DATE> 2004/05/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Cimbom'a çalım Önder’i Fener kaptı 
</HEADLINE>
<TEXT>

     Sarı lacivertli yönetim, G.Saray’ın prensipte anlaştığı gurbetçi futbolcunun kulübü Standart Liege’ten bonservisini satın aldı. Milli Takım’daki genç futbolcu Hayalim Şampiyonlar Ligi’ dedi. 
     
     Uzun pazarlık 

     Fenerbahçe, Galatasaray’ın prensip anlaşmasına vardığı Standart Liege’li Önder Turacı’yı kaptı. 3 yıldır Ümit Milli takımda oynayan 23 yaşındaki futbolcunun kulübüyle masaya oturan sarı lacivertli yönetim, uzun süren pazarlıklar sonrasında bonservisini almayı başardı. 
     
     Cimbom gecikti 

     Ersun Yanal tarafından Avusturya kampı öncesinde A Milli Takım kampına çağrılan Önder ile daha önce görüşen Galatasaray yönetimi, kulübüyle temasa geçmekte geç kalınca Fenerbahçe uyanık davranıp transferi bitirdi. Önder’in menajeri Ceylan Çalışkan ise pazarlığın sürdüğünü söyledi. 
     
     Önder istiyor 

     Sağ kanatta görev yapan Önder’in konuya profesyonelce yaklaştığı ve Benim için önemli olan Türkiye’deki büyük kulüplerden birinin forması giymek. Fenerbahçe de Galatasaray kadar güçlü bir kulüp. Önümüzdeki yıl Devler Ligi’nde forma giymeyi çok isterim’ dediği öğrenildi. 
     
</TEXT>
</DOC>
