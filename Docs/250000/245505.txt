<DOC>
<DOCNO> 245505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/spor/spo06.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy'un rakibi Yılmaz 
</HEADLINE>
<TEXT>



Koltuğa talip 
SPORDAN Sorumlu eski Devlet Bakanı ve Trabzonspor'un Onursal Başkanı Mehmet Ali Yılmaz, Futbol Federasyonu başkanlığına adaylığını koydu. Yılmaz, "Futbol Federasyonu Kanunu'nu çıkaran ve uygulayan kişi olarak, kendimi aday olma konusunda vebal altında hissettim. Benim olduğum yerde dedikodu olmaz. Herkesin kafasındaki soru işaretlerini kaldıracak bir yönetim oluşturmayı hedefliyorum" diye konuştu. 

'Erdoğan sevindi' 
ADAYLIĞI hakkında Başbakan Recep Tayyip Erdoğan'ın da bilgisi olduğunu vurgulayan Mehmet Ali Yılmaz, "Başbakan, adaylığımdan çok memnun olduğunu belirtti ve bana 'hayırlı olsun' dileğinde bulundu" diye konuştu. Bu arada Dünya Göz Hastanesi'nin açılışında Erdoğan ile bir araya gelen Karadenizliler Vakfı Başkanı İbrahim Cevahir, Başbakan'ın seçimlerle ilgili en ufak tasarrufu olmadığını söylediğini bildirdi. 



</TEXT>
</DOC>
