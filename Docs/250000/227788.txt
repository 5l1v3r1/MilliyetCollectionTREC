<DOC>
<DOCNO> 227788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/siyaset/siy06.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Destek devam edecek 
</HEADLINE>
<TEXT>

      ABDULLAH KARAKUŞ Ankara 

   
   ABD Başkanı George Bush, Başbakan Erdoğan'ı, İsviçre'deki Kıbrıs görüşmelerindeki tavrından dolayı tebrik etti. Bush, "Anlaşmada kaybeden taraf yok. Yunanlılar ve Rumlar da bunu anlamalı" dedi. Yunanistan Başbakanı Kostas Karamanlis'i de arayan Bush, Yunan - Rum tavrının rahatsızlığından duyduğu memnuniyetsizliği de aktardı. 
   MGK toplantısı sonrası Erdoğan'ı arayan Bush, ortaya konulan nihai metinden iki tarafın da mutlak memnun kalmasının söz konusu olamayacağını, Türk tarafının da kararlı ve yapıcıdavrandığını dile getirdi. Bush, "Sürece katkı ve desteğimizi sürdüreceğiz" diye konuştu. 
   Erdoğan ise, Türk tarafının Annan'ın nihai metnine imza koymaya hazır olduğunu vurguladı, "Ancak Rum liderliği, BM'nin öngördüğü şekilde imzalamaktan sarf-ı nazar etti. Müdahaleniz çok yararlı oldu. Çözüm sürecinde katkı ve desteğinizin sürmesini istiyoruz. Mükellefiyetlerimizi yerine getirmeye hazırız" dedi. Karamanlis'e "Plan adil ve dengeli" diyerek Yunan - Rum tarafının tavrından duyduğu memnuniyetsizliği yansıtan Bush, 24 Nisan'daki referandum için katkıda bulunmasını da istedi. 
   Bu arada, ABD Dışişleri Bakanı Colin Powell da, Türk, Yunan ve Kıbrıslı liderleri kutlarken, ülkesinin bu ay yapılacak Kıbrıs'a yardım ön konferansında önemli bir mali katkı bildireceğini söyledi. 
   
   
   
</TEXT>
</DOC>
