<DOC>
<DOCNO> 248571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/ekonomi/eko06.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom alacak için uzlaşacak 
</HEADLINE>
<TEXT>


ANKARA Milliyet 

Türk Telekom'un özelleştirilmesine hız vermek amacıyla getirilen yasa tasarısı, CHP'nin, "af niteliğinde olduğu için nitelikli çoğunlukla kabul edilmesi gerekir" yolundaki uyarıları dikkate alınmadan kabul edildi. 
Tasarısının, alacakların tahsiliyle ilgili maddesine göre, Telekom'un, kaynağına ve yargıya intikal edip etmediğine bakılmaksızın, tüm alacaklarının, yargı kararıyla kesinleşenler hariç olmak üzere, sulhen tahsili konusunda, Bakanlar Kurulu tarafından belirlenecek çerçevede Ulaştırma Bakanlığına yetki verildi. Ulaştırma Bakanı Binali Yıldırım Telekom'un sabit telefonlardan yargıya giden dosyalardan 550 trilyon lira, yargıya gitmeyen dosyalardan 167 trilyon ve diğer GSM işletmelerinden 1.5 katrilyon alacağı olduğunu açıkladı. 
TBMM Genel Kurulu'nda dün gece kabul edilen yasa, Telekom özelleştirmesinde ve limanların satışında yabancıların önünü açarken, Telekom'da altın hisseyi kaldırıyor. Yasa TMSF'nin el koyduğu şirketlerin satışına imk n sağlıyor. 


</TEXT>
</DOC>
