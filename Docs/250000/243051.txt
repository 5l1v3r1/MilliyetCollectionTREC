<DOC>
<DOCNO> 243051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur18.html </URL>
<DATE> 2004/05/26/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Tecavüzle suçlanan öğretmen "Taciz edilen ben oldum" 
</HEADLINE>
<TEXT>

     Samsun'da görev yaptığı okuldaki öğrenciye tecavüz ederek hamile bıraktığı iddia edilen öğretmenin yargılanmasına devam edildi. 
     Samsun 1. Ağır Ceza Mahkemesi'nde görülen davada, yaklaşık bir yıl önce, İmam Hatip Lisesi'nde görevli olduğu sırada S.Ç. 17 adlı öğrenciye tecavüz ederek hamile bıraktığı iddia edilen evli ve 1 çocuk babası A.A'nın 32 yargılanmasına devam edildi. 
     Duruşmada, suçlamaları kabul etmeyen tutuksuz sanık, ''Olay tarihinde ben o okulda değil, başka okulda görevliydim. Asıl taciz edilen ben oldum. Çünkü bana baskı yapınca kendi isteğiyle seviştik'' dedi. 
     Daha önceki duruşmalarda sanıktan şikayetçi olduğunu belirten S.Ç. ise bu kez şikayetinden vazgeçtiğini, A.A. ile ilişkide bulunmadıklarını ifade etti. S.Ç, ''Bekaretim kürtaj sırasında bozuldu'' diye konuştu. 
     Mahkeme heyeti, ifadelerin ardından dosyadaki eksikliklerin giderilmesi için duruşmayı erteledi. 
     
</TEXT>
</DOC>
