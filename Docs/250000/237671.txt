<DOC>
<DOCNO> 237671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/guncel/gun05.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk malı İngilizce seti hazır 
</HEADLINE>
<TEXT>


Milli Eğitim Bakanlığı, ithal İngilizce ders kitaplarına alternatif yerli kitaplar hazırlatıyor. Hazırlanan kitap setleri 5-10 milyona satılacak 

NESRİN COŞKUN İzmir DHA 

Milli Eğitim Bakanlığı, lise İngilizce hazırlık ve ders kitaplarının ithaline son veriyor. Yurtdışından ithal edilerek 300 - 500 milyon liraya satılan İngilizce kitap setleri yerine öğrencilere 2004 - 2005 öğretim yılında yerli basım kitap setleri 5 - 10 milyon liradan verilecek. 
İthal kitaplara alternatif yazılması için harekete geçen bakanlık, İngilizce lise hazırlık ve 9, 10 ve 11. sınıf ders kitaplarının yazım görevini İzmir Milli Eğitim Müdürlüğü'ne verdi. 

54 kişilik ekip oluşturuldu 
Müdürlük de kitapları yazabilecek 54 kişilik ekip oluşturdu. Ekip, Türkiye'nin ilk İngilizce lise hazırlık sınıfı, öğretmen kitapları ve sözlük yazımında son aşamaya geldi. Ekibin başkanı 27 yıllık İngilizce öğretmeni Ahmet Türkoğlu, şunları söyledi "Hik yelerde edebiyat öğretmenlerinden yararlanıyoruz. Bu kitaplarda kültürümüzü yabancı dille kaynaştırıyoruz." 
İzmir Milli Eğitim Müdürü Kamil Aydoğan da, "Öğrenciler bu kitaplara 5 - 10 milyon lira gibi sembolik fiyatlarla sahip olacak" dedi. 
Özellikle anadolu liseleri, özel okullar ve yabancı dil ağırlıklı liselerde okutulan ithal ders kitapları, dövize endeksli olduğu için sıkıntı yaratıyordu. 



</TEXT>
</DOC>
