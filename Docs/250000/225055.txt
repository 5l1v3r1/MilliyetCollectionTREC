<DOC>
<DOCNO> 225055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/yasam/yas15.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars'ta tuzlu deniz varmış 
</HEADLINE>
<TEXT>

      
   Amerikan Ulusal Havacılık ve Uzay Dairesi NASA yetkilisi Steve Squyres, Mars'ta bulunan Opportunity Fırsat adlı robotun, bir zamanlar gezegen üzerinde tuzlu sudan oluşan deniz bulunduğunu kanıtladığını bildirdi. Robottan gelen verilerin, denizde kayaçlar oluştuğunu, bunun da hayatın gelişmesine fırsat vermiş olması gerektiğini gösterdiğini belirten Squyres, "Opportunity'nin bulunduğu bölge, bir vakitler tuzlu denizdi" dedi. Robotun incelediği bazı kayaçların tuzlu su çökeltilerinden kaynaklandığını belirten Squyres, denizin boyutlarını ve ne zaman oluşup yok olduğunu da bilemediklerini anlattı. Bir başka NASA yetkilisi Ed Weiler de, "Bu sonuçlar, Mars'taki iddialı keşif programını daha da geliştirmek için bizi kışkırtıyor. Şunu da öğrenmeye can atıyoruz orada yaşayabilir miyiz " diye konuştu. 
   
   
</TEXT>
</DOC>
