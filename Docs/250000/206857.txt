<DOC>
<DOCNO> 206857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sontur09.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kar yüzünden bazı uçak seferleri gecikti... 
</HEADLINE>
<TEXT>

     İstanbul'da, kar yağışı nedeniyle bazı iç ve dış hat havayolu seferleri gecikmeli olarak yapılıyor. 
     A.A muhabirinin aldığı bilgiye göre, Atatürk Havalimanı'ndan gerçekleştirilmesi gereken bazı dış hat seferlerinde, İstanbul'daki kar yağışından dolayı 2 saate varan gecikmeler yaşandı. 
     Devlet Hava Meydanları İşletmesi DHMİ yetkilileri, pistin uçakların iniş ve kalkışına elverişli olduğunu belirterek, ihtiyaç duyulması halinde de kar ekipleri tarafından pistin temizlendiğini söylediler. 
     Yetkililer, bazı dış hat seferlerindeki gecikmelerin ise uçakların pist başında donmaya karşı alkol ve glikozla yıkanmasından kaynaklandığını bildirdiler. 
     Bu arada, THY'nin saat 07.15'te İstanbul'dan yapılması gereken Şanlıurfa ve saat 07.30'da gerçekleştirilmesi gereken Kayseri seferleri, bu illerdeki kötü hava şartları nedeniyle karşılıklı olarak iptal edildi. 
     Onur Air'in İstanbul'dan saat 07.00'de yapılması gereken Trabzon ve Diyarbakır seferleri de, olumsuz hava şartlarından dolayı henüz gerçekleştirilemedi. 
     
</TEXT>
</DOC>
