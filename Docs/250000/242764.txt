<DOC>
<DOCNO> 242764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur24.html </URL>
<DATE> 2004/05/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kamyonette fuhuş .. 
</HEADLINE>
<TEXT>

     Niğde'de kamyonetin arkasına monte ettiği kabin içinde para karşılığı fuhuş yaptıran bir kadın, polis tarafından yakalandı. 
     Edinilen bilgiye göre, Sevim B. 30 Adana'dan aldığı 01 NF 630 plakalı kamyonetin arka kısmına kabin yaptırdı. Sevim B. camlarına film ve perde çektirdiği kabinin içine de halı döşetti. Abdullah Y'yi de kamyonetine sürücü olarak işe aldı. Daha sonra da Meryem Y. 38 isimli kadına, araç içinde para karşılığı fuhuş yaptırmaya başladı. 
     Niğde Emniyet Müdürlüğü ekiplerinin 20 gün takip ettiği Sevim B. ve ekibi, dün akşam Bucakçayır Mahallesi'nde bir ilköğretim okulu arkasında suçüstü yakalandı. Sevim B'ye ait kamyonetin plakasının polis tarafından takip edildiği anlaşılınca, 51 AE 648 olarak değiştirildiği de belirlendi. 
     Park halindeki araca baskın yapan polis ekipleri, Meryem Y. ile ismi açıklanmayan bir müşteriyi yakaladı. 
     Yetkililer, olayla ilgili soruşturmanın sürdüğünü, kamyonetin de trafikten men edildiğini bildirdiler. 
     
</TEXT>
</DOC>
