<DOC>
<DOCNO> 230641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/soneko30.html </URL>
<DATE> 2004/04/12/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Güçlü 2004'te hayvancılık sektöründe kayda değer iyileşme bekliyoruz 
</HEADLINE>
<TEXT>

     Tarım ve Köyişleri Bakanı Sami Güçlü, bu yıl hayvancılık sektörüne yapılacak desteklemelerle bu alanda kayda değer bir iyileşme beklediklerini söyledi. 
     Bakan Sami Güçlü, İzmir'in Kiraz İlçesi'ne bağlı Yağlar Köyü'ndeki Kalkınma Kooperatifi'nde incelemelerde bulundu. 
     Hayvancılığın en az kaynakla kırsal kalkınmayı sağlayabilen sektör oluşuna işaret eden Güçlü, bu nedenle hayvancılık sektörünü, kalkınma kooperatifleri aracılığıyla desteklemeyi ve geliştirmeyi hedeflediklerini belirtti. 
     Güçlü, bu kapsamda geçen yıllarda, yılda 45-50 kooperatif desteklenirken bu yıl 270 kooperatifin desteklenmesinin hedeflendiğini belirterek şöyle konuştu 
     ''Şu ana kadar Nisan ayı itibariyle 102 kooperatif belirlendi. Geri kalan zaman içinde yenilerini belirleyeceğiz ve bunlara destek olacağız. Ben 2004 yılında hayvancılık sektöründe çok kayda değer gözle görülebilir bir iyileşmenin ortaya konulabileceğini düşünüyorum.'' Güçlü, hükümet tarafından uygulanan hayvancılık politikalarının başarılı sonuçlarının da alınmaya başladığını, bunun en büyük göstergesinin, yem bitkisi ekim alanlarındaki artış olduğunu kaydetti. 
     
</TEXT>
</DOC>
