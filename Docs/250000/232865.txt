<DOC>
<DOCNO> 232865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo06.html </URL>
<DATE> 2004/04/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Inter kendine geldi, Juventus puanı 90'da kurtardı 
</HEADLINE>
<TEXT>

     UEFA Kupası’nda havlu atan Inter lige fırtına gibi bir dönüş yaptı. San Siro’da Bologna’yı konuk eden Milano temsilcisi rakibini 4-2’lik skorla dağıttı ve Şampiyonlar Ligi umudunu sürdürdü. 
     İki temsilcimiz Emre ve Okan karşılaşmada ilk 18’e bile alınmadı. Bu kararla iki oyuncunun da gönderileceği haberleri bir anlamda doğrulanmış oldu. 
     Milano ekibinde Vieri ile teknik direktör Zaccheroni arasında ipler iyice gerildi. Golcü oyuncunun ilk 11'de yer almayacağını öğrendiğinde Zaccheroni'ye rest çekerek maça çıkmadığı bildirildi. Vieri maçı tribünden izlerken, "Zaccheroni ile konuşmuyorum, ben yalnızca kulüp başkanımızla görüşüyorum" dedi. 
     
     Juventus puanı 90'da kurtardı 

     İtalya'da ikincilik mücadelesi veren Juventus, Parma karşısında bir puanı zor kurtardı. 
     34'te Benito Carbone'nin golüyle 1-0 yenik duruma düşen Juventus, 75'te Marco Di Vaio ile eşitliği sağladı. 
     Parma 79'da bu kez Gilardino ile üstünlüğü ele geçirdi. Maçın bu skorla bitmesi beklenirken, 90'da sahneye çıkan Tudor maçın skorunu belirledi 2-2. 
     Juventus bu sonuçla puanını 63'e yükseltti. 
     
     Roma takipte 

     Serie A'da ikinci sırada bulunan Roma ise deplasmanda Modena'yı 1-0 yenerek lider Milan'ı takibini sürdürdü. Sarı-kırmızılıların tek sayısı 54. dakikada Totti'den geldi ve böylece başkent ekibi 66 puana yükseldi. 
     Serie A'da diğer sonuçlar Chievo-Reggina 0-0, Empoli-Brescia 1-1 Gasparetto 73 Ficini 35 kk , Lazio-Ancona 4-2 Couto 11 ve 80, Fiore 71, Zauri 88 Bucchi 10, Andersson 62 , Sampdoria-Perugia 3-2 Diana 38, Flachi 45 ve 86 Ze Maria 46, Ravanelli 83 
     
</TEXT>
</DOC>
