<DOC>
<DOCNO> 223868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonyas03.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
7,5 aylık Alessi'ye 8 organ nakledildi, durumu iyi 
</HEADLINE>
<TEXT>

     Amerikalı doktorların sekiz organ birden naklettiği İtalyan bebeğin sağlık durumunun iyi olduğu belirtildi. 
     İtalya'nın Cenova şehrinde dünyaya gelen 7,5 aylık Alessi Di Matteo'ya 31 Ocak tarihinde 12 saat süren bir ameliyatla yeni bir karaciğer, mide, pankreas, küçük bağırsak, büyük bağırsak, iki böbrek ve dalak nakledilmişti. 
     Miami Üniversitesi Jackson Memorial Tıp Merkezi doktorları, dünyada ilk kez sekiz organlık cerrahi operasyon yapıldığını söylediler. 
     ''Birleşik Organ Paylaşımı Ağı'' sözcüsü ise bunun bir rekor olduğu konusunda temkinli konuştu ve diğer bazı operasyonlarda mide ve bağırsakların tek organ olarak kabul edildiğini kaydetti. 
     Doğuştan kas bozukluğu bulunan Alessia'nın midesi, bağırsakları ve böbrekleri normal çalışmıyordu. 
     Ameliyatı yöneten Dr. Andreas Tzakis, ''Çocuğu tedavi edebilmek için anormal olan bütün bu organlar değiştirilmeliydi'' dedi. 
     Şu an yaklaşık 6 kilo olan bebek yoğun bakımda bir tüp ile besleniyor. Dr. Tzakis, hastanın bir kaç hafta daha Miami'de gözetim altında bulundurulmasının beklendiğini kaydetti. 
     
</TEXT>
</DOC>
