<DOC>
<DOCNO> 233165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko47.html </URL>
<DATE> 2004/04/20/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Dünya Bankası Kalkınmakta olan ülkere özel sermaye akışı artıyor... 
</HEADLINE>
<TEXT>

     Dünya Bankası, gelişmekte olan ülkelere yönelik sermaye akışının artmasına rağmen dağılımın dengesiz olduğunu ve yabancı sermaye girişinden sadece bir kaç gelişmekte olan ülkenin yararlandığını bildirdi. 
     Dünya Bankası'nın konuyla ilgili raporunda, kalkınmakta olan ülkelere aktarılan net özel sermaye akışlarının 2002 yılında 155 milyar dolar iken geçen yıl 200 milyar dolara yükseldiği, ancak bu akışın nispeten iyi durumdaki bir kaç ülkeye yoğunlaştığı belirtildi. 
     
     FAKİR ÜLKELERE İLGİ YOK 
     Raporda, en çok sermayeye ihtiyaç duyan en fakir ülkelere özel sermayenin ilgi göstermediği, buna karşılık bu ülkelere yapılan devletten devlete resmi yardımlarda ise ancak marjinal bir artış görüldüğü vurgulandı. 
     Resmi yardımların, Birleşmiş Milletler öncülüğünde belirlenen Binyıl Kalkınma Hedeflerini tutturabilmek için gerekenin çok altında kaldığına işaret edilen raporda, özel sermaye akışının ise Brezilyaa, Çin, Endonezya, Meksika ve gibi bir kaç ülke üzerinde yoğunlaştığının altı çizildi. 
     
</TEXT>
</DOC>
