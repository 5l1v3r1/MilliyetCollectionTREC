<DOC>
<DOCNO> 226480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/spor/spo00.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Henüz çok erken 
</HEADLINE>
<TEXT>

   Zirvedeki Fenerbahçe ile dipteki Adanaspor'un ibretlik mücadelesini gördükten sonra, bu ligin sonu için şimdiden hüküm vermek pek akıl k rı değil. Son üç belki ancak, ilk üç için biraz daha sabretmek gerekir 
      TAMER BAĞLAN 

   
   Galatasaraylılar tarafından hem Terim hem Hagi, "Bizim çocuğumuz" muamelesi ile sevilmektedir. Çocuklar arasında ayırım olmaz ancak, mantık ve izan doğrultusunda Fatih Terim biraz daha "Bizim" görülebilir. Diğer kulüplere gönül verenler ise, onları hem sıkıntı veren rakipler hem de Sarı - Kırmızılılar'ın Avrupa'da bile zirve yaptığı dönemlerin mimarları olarak tarif edecek ve sevgiden fazla söz etmeyecektir. Hatta, ezeli rakip taraftarları için ikisi de, "fırsat bulunduğunda bir kaşık suda boğulması ve o yılların intikamı alınması gereken kişiler"dir. Birbuçuk sezondan fazla süren 2. Terim dönemi, pek sevmeyenleri için bu bakımdan çok değerlidir. Ardından, teknik direktörlük kapasite ve kalitesi tartışılan Hagi'nin gelişi ise, bu ikiliden zamanında çok çekenlerin hayal bile edemeyecekleri bir fırsat olarak değerlendirilebilir. Böylesine sıkıntılı bir dönemde bir imparatorun gidip diğerinin gelmesi onların başarısızlığını isteyenler için, "Kör istemiş bir göz, Allah vermiş iki göz" deyişinden daha güzel nasıl izah edilebilir Olaya bu şekilde bakanlara göre bu hafta Samsun'da yaşananlardan sonra halef ve selef arasındaki şimdilik en önemli fark, bir zamanlar Terim'in ayağından fırlayan ayakkabının sahanın kenarına kadar ulaşabilmiş olması, Hagi'ninkinin yolculuğunun ise henüz kulübede bitişidir... 
   Süper Lig 2003 - 2004 serüveninin sonuna doğru, bu gözardı edilemez değişimin ötesinde, haftanın en önemli gelişimi düşme adaylarının ufak ufak belli olma eğilimine girmesidir. Matematik ve olasılık hesapları bir kenara 2. Lig yolunda Adanaspor'un takipçileri olarak Elazığspor ve Bursaspor sıraya dizilmelidir. Bunu biz değil, futbolseverler tıklıyor sanal anketlerde her türlü olanaksızlığa rağmen, gönülleri fethederek mücadeleye devam eden İstanbulspor ve Akçaabat Sebatspor oybirliği ile gelecek sezon da Süper Lig'deki onurlu yolculuklarını sürdürmelidir... 
   Sonuncu karşısındaki birinciyi seyrettikten sonra, zirve ve Şampiyonlar Ligi için fazla bir şey söylememek en iyisidir. Sizce, Adana'daki oyunu gören Süper Lig Puan Cetveli'nden bihaber bir yabancıya, "Hangisi düşecek " sorusu yöneltilse, gelecek yanıt nedir İlk 14 dakikadaki her pozisyonun gol olduğu, savunmaların evlere şenlik cömertlikler sergilediği bir ortamda "Beşiktaş eski günlerine döndü" diyebilmek, hangi kıstaslarla bilimsel olarak değerlendirilebilir Savunmalara yönelik aynı yetersizlikler, Malatya'daki kıyasıya eski - yeni mücadelesinde de geçerlidir. Ne Malatyaspor kazanıp Trabzonspor kopsa zirve yarışından kimse şaşırırdı sonuca, ne de Bordo - Mavililer'in h l süren takibi dudak uçuklatacak bir şey değil... 
   
   HAFTANIN PORTRESİ 
   Marcio Nobre Fenerbahçe 
   Geldiğinde burun kıvıranlar oldu, şimdilerde ise yere göğe sığdırılamıyor. Bu kabına sığmaz Sambacı, müthiş bilek hareketleri ile yeşil sahalarda en zor dans figürlerini kusursuz yerine getiriyor. Giydiği forma ile çabucak bütünleşmesi ve istikrarlı çizgisi ile gönülleri fethediyor. Havaların ısınmasıyla birlikte ülkesinde alıştığı uygun iklim koşullarına da kavuşan Nobre artık daha bir başka oynuyor, izleyenleri kendinden geçiriyor. Adana'da acı çeken takımının imdadına yetişen Brezilyalı, attığı iki golle takımını kurtardı. Üretkenliği ve kıskandıran mücadelesiyle arkadaşlarının kebap ile ödüllendirilmesini sağladı. 
   
   HAFTANIN KARMASI 
   Orkun A.Gücü 
   Kürşat Ç.Rize 
   Murat Konya 
   Tolga Trabzon 
   Hakan Keleş A.Gücü 
   Yattara Trabzon 
   Pancu Beşiktaş 
   Evren Samsun 
   A.Hassan Beşiktaş 
   Ersen Martin Denizli 
   Nobre F.Bahçe 
   
   HAFTANIN TAKIMI 
   TRABZON Karadeniz fırtınası hız keseceğe benzemiyor, futbolunun üstüne yeni başarı halkaları ekliyor. İki kez yenik duruma düştüğü maçta Malatya'nın umudunu tüketti, 15 yıldır kendisini güldürmeyen çetin rakibinin sırtını yere getirdi. Pes etmeyen yapıları ve yıpratan gücüyle zirvedeki rakiplerinin peşini bırakmayacağını kanıtladı. 
   
   HAFTANIN HOCASI 
   Ziya DOĞAN Trabzon Karışık duygularla sahaya çıktı, tüm ekiplerin korkulu rüyası haline gelmesini sağladığı Malatya karşısında bu kez karşı saflarda yer aldı. Ayrılırken herkesin gönlünü almıştı, Trabzon'da gösterdiği teknik adamlık doğruları ile de takdir hislerini artırdı. Eldeki kadro yapısını en verimli kullanma konusunda bilgeleşti. 
   
   HAFTANIN HAKEMİ 
   Cem PAPİLA Malatya - Trabzon Son haftaların en popüler ismi olmasına rağmen, düdüklerindeki dengeyi bozmuyor, eyyamdan uzak yönetimi rahatlık sağlıyor. Oyuncular üzerinde kurduğu otorite olası kurnazlıkları asgariye indiriyor, dikkatli gözleri bilinçli darbeleri anında farkediyor. Kararlı adımları ile her geçen gün daha çok yol kat ediyor. 
   
   GOL KRALLIĞI Futbolcu Takım Maç Gol Zafer Biryol Konyaspor 26 21 Van Hooijdonk Fenerbahçe 27 19 Serkan Aykut Samsunspor 23 15 Tuncay Şanlı Fenerbahçe 24 15 Yunus Altun Elazığspor 20 14 Ahmed Hassan Beşiktaş 23 14 
   
   GOL PASI Futbolcu Takım Maç Gol Pası A.Yordanov İstanbulspor 25 12 Ali Tandoğan Gençlerbirliği 23 10 İ.Yattara Trabzonspor 23 9 M.Yozgatlı İstanbul - FB 25 9 Z.Lazarov Gaziantep 26 8 
   
   ALTIN ELDİVEN Futbolcu Takım Maç Gol M.Petkovic Trabzonspor 21 23 Oğuz Dağlaroğlu İstanbulspor 19 23 Fevzi Tuncay Malatyaspor 22 24 Oscar Cordoba Beşiktaş 22 26 S.Hamidou Denizlispor 27 28 
   
   KART CEZALILARI 
   Kırmızı Hakan Şükür Galatasaray 
   Sarı Kirita Samsun , Romaschenko Trabzon 
   
   HAFTANIN SONUÇLARI 
   Samsunspor - Galatasaray 1 - 0 
   Evren Dk.67 
   Adanaspor - Fenerbahçe 1 - 2 
   Murat Dk.3 , Nobre Dk.22 ve 55 
   Beşiktaş - Gaziantepspor 4 - 1 
   A.Hassan Dk.7 , Devran Dk.11 , Pancu Dk.14 , Tümer Dk.29 , İlie Dk.89 
   Bursaspor - İstanbulspor 1 - 1 
   Bushi Dk.73 , Tayfun Dk.76 
   Denizlispor - Elazığspor 3 - 0 
   Ersen Martin Dk.51, 74 ve 78 
   Akçaabat Sebatspor - Konyaspor 1 - 1 
   Muzaffer Dk.47 , Murat Dk.83 
   Çaykur Rizespor - Gençlerbirliği 2 - 0 
   Saffet Dk.43 ve 49 
   Malatyaspor - Trabzonspor 2 - 3 
   Celalettin Dk.16 , Fatih Tekke Dk.24 Pen. , Mert Dk.31 , Yattara Dk.56 , Gökdeniz Dk.85 
   
   HAFTANIN MAÇLARI 
   ÇARŞAMBA Hırvatistan - Türkiye A Milli , Hırvatistan - Türkiye Ümit Milli , Adana - G.Birliği Erteleme maçı , CUMARTESİ D.Bakır - Denizli, G.Antep - A.Gücü, Trabzon - İstanbulspor, F.Bahçe - A.Sebat, PAZAR Elazığ - Malatya, Adana - Bursa, G.Birliği - Samsun, Konya - Ç.Rize, G.Saray - Beşiktaş 
   
   ALKIŞ ALANLAR 
   Uyanık kalmak ayrıcalıktır 
   Olaylara tek taraflı bakmak, kendilerinin lehine sonuçlanan oluşumlara alkış tutmak ve pastadan en büyük payı almaya çalışmak, birçok yöneticiyi etkisi altına alan bir rahatsızlık. Gerçeklerin görülmesine set çeken, insanı keserin ucunu kendine doğru yontmaya iten ve giderek büyüyen bir hastalık. İsmail Uyanık, Samsun - Galatasaray maçında konuk ekibin hakem konusundaki sitemlerine yerinde tespitlerle destek sağlıyor. Kenan ve Kirita'nın sertlikleri nedeniyle oyundan atılabileceğine değiniyor, bu durumun galibiyeti kaçırmalarına yol açabileceğinin altını çiziyor. Objektif düşünce konusunda bazı yöneticilere alınması gereken dersler veriyor. 
   
   KARA TAHTA 
   Tükürükler boşa gitmesin 
   Futbolunuzla yücelmek istiyorsanız, bu sadece sahadaki oyununuzla değil, dışarda temsil etme ve edilmede gösterdiğiniz özenle de ilintilidir. Aksi bir hareket binlerce emek verilerek oluşturulan değerlerinizin yıkılması demektir. Gaziantep maçında bir grup taraftarın davranışı Beşiktaş'ın etiğine ters düşmektedir. Yedek kulübesinde misafir edilen Güvenç Kurtar'ın ardından Nurullah Sağlam da yabancı maddeler, küfürler ve tükürük yağmuru ile yolcu edilmiştir. Siyah - Beyazlı camia, Sağlam'ın ceketine, kendisinin de yakasına yapışan bu çirkinlikten bir an önce temizlenmelidir. Tükürükle boğulması gerekenler kendini bilir. 
   
   HAFTANIN SÖZÜ 
   Şu andan itibaren havalanmaya çalışan, ayakları yere basmayan biri olursa, garanti veriyorum, ayaklarını yere indiririm. 
   CHRISTOPH DAUM 
   
   
</TEXT>
</DOC>
