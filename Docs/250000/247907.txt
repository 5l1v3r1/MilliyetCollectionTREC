<DOC>
<DOCNO> 247907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonyas08.html </URL>
<DATE> 2004/06/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
''Utandıran'' soyadları... 
</HEADLINE>
<TEXT>

     Şanlıurfa'nın Siverek İlçesi'nde, mahkemelere başvuran vatandaşların, ''Öküzbakan'', ''Suluboğa'', ''Ayı'' ve ''Beşaltı'' gibi soyadlarını değiştirmek için dava açtığı bildirildi. 
     Şanlıurfa Barosu avukatlarından Şeyhmus İnal, geçen yıl 50 kişinin soyadı değişikliği talebiyle Siverek Asliye Hukuk Mahkemesi'ne başvurduğunu söyledi. 
     Soyadı Kanunu'nun çıktığı dönemde, Nüfus Müdürlüğü görevlilerince verilen soyisimlerinin, zaman içinde bazı vatandaşları rahatsız ettiğini anlatan İnal, bu yılın 5 ayında 30 kişinin, soyadı değişikliği talebiyle mahkemeye başvurduğunu bildirdi. 
     Bölgedeki ilginç soyisimlerin, özellikle hayvancılıkla uğraşanlar arasında alay konusu olduğunu ifade eden İnal, şöyle dedi 
     ''Bölgede yoğun olarak hayvancılıkla uğraşılıyor. Bu nedenle son yıllarda bu tür davaların sayısında artış oldu. Mahkemelere başvuran vatandaşlar özellikle 'Öküzbakan', 'Suluboğa', 'Ayı' ve 'Beşaltı' gibi soyadlarını değiştirmek için dava açıyor. Bunların yerine, 'Mertoğlu', 'Sarıçiçek', 'Şeker' gibi soyadlarını alıyorlar. Böylece, arkadaşları arasında gülünç duruma düşmekten kurtuluyorlar''. 
     Vatandaşların mahkemeye başvurarak değiştirmek istedikleri soy isimlerden bazıları şöyle ''Eşekçalan, Delidolu, Öküzbakan, Devebakan, Boynukara, Yanbakan, Devci, Aç, Açoğlu, Yavru, Sinek, Çakal, Barsakcı, Ot, Kazma, Fincan, Keçi, Atlı, Kucur ve Yanmış'' 
     
     DİĞER KOMİK İSİM VE SOYADLARI 

     Siverek dışında, Türkiye'nin çeşitli yerlerinde isim ve soyadı ile alaycı gülümsemelere yolaçanların sayısı azımsanmayacak kadar çok. İşte onlardan küçük bir seçki 
     Emel Yalak. 
     Duran Kalas. 
     Vehbi Memeci. 
     Yusuf Verici. 
     Abbas Alıcı. 
     Yıldıray Hıyarcı. 
     Vahit Dönek. 
     Sait Fare. 
     Şöhret Sıçan. 
     Emine Emzik. 
     Sevgi Zıpzıp. 
     Fahrettin Kalkmaz. 
     Mehmet Kaldırır. 
     Cafer Yalar. 
     Ahmet Ali Emici. 
     Yusuf Kız. 
     Gülten Karı. 
     Zeki Kadın. 
     Cemal Delik. 
     Ramazan Deşik. 
     Münevver Göbek. 
     Münire Meme. 
     Kadir Korkak. 
     Ayfer Dolgun. 
     Abdullah Başıbüyük. 
     Gülfidan Gösterir. 
     Hatice Tüylü. 
     Abdurrahman Kıllı. 
     Abdullah Ölürdedönmez. 
     Ahmet Yavşar. 
     Yusuf Ziya Salakoğlu. 
     Aziz Ayı. 
     Rafet Davar. 
     

     
</TEXT>
</DOC>
