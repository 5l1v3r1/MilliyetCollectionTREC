<DOC>
<DOCNO> 213894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/soneko10.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB doğuya genişleyince yeni bir çingene göçü yaşanacak... 
</HEADLINE>
<TEXT>

     Avrupa Birliği AB Doğu Avrupa'ya doğru genişlediğinde, bu süreçte yeni bir çingene göçü yaşanması bekleniyor. 
     Slovakya ve diğer Doğu Avrupa ülkelerinde olumsuz, önyargılarla dolu kötü muameleler gören, buralarda iyi yaşam şansına sahip olamayan çingenelerin gözü, Batı'daki AB üyesi ülkelere göç edip, oralarda çalışmakta. 
     AB üyesi İngiltere'nin başkenti Londra ya da başta Batılı AB üyesi ülkelerde, mesela bir pub'da tuvaletleri temizleme ya da bulaşık yıkamak gibi işlerde çalışmak pek de rüya işler gibi görünmese de, gelecekte AB vatandaşı olabilme imkanı hayaller kurduruyor. 
     Doğu Avrupa ülkelerinin AB'ye katılacağı Mayıs ayında ve sonrasında AB'nin Batılı ülkelerine göçü planlayan Doğu Avrupa'nın Çingeneleri çocuklarına, ailelerine daha iyi gelecek sağlamak, yoksulluktan kurtulmak peşinde. 
     Çingenelerin nüfusu AB üyesi adayı Slovakya'da yarım milyon, Çek Cumhuriyeti'ndekilerle birlikte, daha sonra ikiye bölünmüş, eskiden birleşik bu iki ülkedeki çingenelerin sayısı 700-800 bine çıkıyor. Doğu Avrupa'daki 1.5 milyon kadar Çingenenin de çoğu yoksulluk içinde yaşıyor. 
     Bölgenin Çingene kökenli olmayanlarından da on milyonlarca kişi iş ve aş, daha iyi gelecek arayışında AB'nin Batı'daki ülkelerine göçü ümit ediyor. Potansiyel göçmenlerin ilk sıralardaki hedefleri Almanya, Avusturya ve İngiltere. 
     
</TEXT>
</DOC>
