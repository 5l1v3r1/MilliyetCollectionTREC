<DOC>
<DOCNO> 216802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur19.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
''Demokratik Güçbirliği''nin bazı adayları belli oldu 
</HEADLINE>
<TEXT>

     Sosyaldemokrat Halk Partisi SHP listesinden yerel seçime girecek ''Demokratik Güçbirliği''nin bazı illerdeki adayları belli oldu. 
     Yerel seçimlerde İzmir'de ortak hareket etme kararı alan 7 sol parti, büyükşehir belediye başkan adaylığı için Fehmi Işıklar'ı belirledi. 
     Fehmi Işıklar'ın başkan adaylığı, SHP İl Binası'nda ''Solda Güç Birliği''ni oluşturan diğer partiler DEHAP, ÖDP, EMEP, SDP, DSİP, ÖTP'nin il başkanlarının da katılımıyla düzenlenen basın toplantısıyla açıklandı. 
     SHP İzmir İl Başkanı Mustafa Oktay Korkmaz yaptığı açıklamada, 3 kasım seçimlerinde sağlanamayan solda birlikteliği yerel seçimlerde başarmak amacıyla 3 ay önce İzmir'de 7 partinin katılımıyla ''Solda Güç Birliği'' çalışmasının başlatıldığını hatırlattı. 
     Korkmaz, İzmir adaylarının belirlenmesi için bir isim havuzu oluşturduklarını ve adaylar arasından değerlendirme yaptıklarını belirterek, bu güç birliğinin toplumsal barışı anlatabilmesi için Fehmi Işıklar isminde çok kısa sürede anlaştıklarını bildirdi. 
     Fehmi Işıklar'a adaylık teklifini birliktelik adına götürdüğünde, kendisinde çok büyük heyecan gördüğünü anlatan Korkmaz, ''Bu davayı sahiplenmiş, yıllardır mücadele eden bir dava adamıdır, kendisi ve hiç düşünmeden kabul etti'' diye konuştu. 
     
     ''URFA DOĞUMLU OLMAM HİZMETE ENGEL DEĞİL'' 

     ''Solda Güç Birliği''nin İzmir Büyükşehir Başkan Adayı Fehmi Işıklar da, güç birliğini ile İzmir'de güzel bir yarış yaşanacağına inandığını söyledi. 
     Toplantıda özgeçmişi hakkında bilgi veren Işıklar, Şanlıurfa doğumlu olması nedeniyle İzmir'den aday olmasına yönelik kendisine bazı eleştiriler yöneltildiğini ifade ederek, ''Biz gelecek için politika yapıyoruz. Benim 3 çocuğum İzmirli. İzmir'in her yerinin İzmir olmasını istiyorum'' dedi. 
     SHP'den yapılan açıklamaya göre, kesinleşen adaylar şunlar 
     

Büyükşehir Belediye Başkan Adayları Adana Sedat Doğan Ankara Murat Karayalçın Antalya Kubilay Döşeyen Diyarbakır Osman Baydemir İzmirFehmi Işıklar Kocaeli Nalan Ünsal Mersin Fikri Sağlar Samsun Nafiz Çalıkoğlu      

İl Belediye Başkan Adayları Adıyaman Şeho Saya Aydın Sema Pişkinsüt Ağrı Hüseyin Yılmaz Batman Hüseyin Kalkan Bilecik Akın Olcay Bingöl Selahattin Kaya Bitlis Şefik Beyaz Bolu İbrahim Kaygusuz Edirne Serdar Seçkin Elazığ Harun Veyis Metin Giresun Hayati Tökez Hakkari Metin Tekçe Iğdır Hasan Alagöz Karabük Kadri Ün Kars Güngör Alp Kırşehir Yıldırım Kaya Mardin Aziz Baran Muş Sait Sever Sakarya Aydoğan Sezer Siirt Mesut Beştaş Sinop Sevil Koyuncuoğlu Şırnak Ahmet Ertak Şanlıurfa Feridun Yazar Tekirdağ Filiz Çelik Trabzon Zühal Akyüzlü Tunceli Songül Erol Abdil Van Mesut Öztürk Yalova Cengiz Koçal Zonguldak Şerafettin Turpçu      
</TEXT>
</DOC>
