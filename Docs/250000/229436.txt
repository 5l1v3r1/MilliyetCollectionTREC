<DOC>
<DOCNO> 229436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonyas16.html </URL>
<DATE> 2004/04/07/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
NASA, Mars'ta yüzey şekline ''Anadolu'' adını verdi 
</HEADLINE>
<TEXT>

     NASA'nın Mars'a gönderdiği mobil robotu Opportunity'nin iniş yaptığı ''Kartal Krateri'' yakınlarında bulduğu yüzey şekline ''Anadolu'' adı verildi. 
     AA muhabirinin ODTÜ Amatör Astronomi Topluluğu yetkililerinden aldığı bilgiye göre, Amerikan Ulusal Havacılık ve Uzay Ajansı'nın NASA gönderdiği iki Mars mobil robotundan Opportunity'nin Fırsat iniş yaptığı Kartal Krateri yakınlarında bulduğu yüzey şekli, Anatolia Anadolu olarak adlandırıldı. 
     Robot, 25 Ocak 2004'te indiği Kartal Krateri'ne saplanmış ve yaklaşık iki hafta önce çıkmayı başararak çevresindeki yüzey şekillerini ve kayaları incelemeye başlamıştı. 
     Robotun Mars yüzeyindeki 72. gününde, NASA mühendisleri, iniş bölgesi Meridiani Planum'da karşılaştıkları kıvrımlı bir yer çatlağının Kuzey Anadolu Fay Hattı'nı anımsatması nedeniyle, buraya ''Anadolu'' adını verdiler. 


     
</TEXT>
</DOC>
