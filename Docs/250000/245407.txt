<DOC>
<DOCNO> 245407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur35.html </URL>
<DATE> 2004/06/04/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Çaldıran'da taşlı sopalı kavga 11 yaralı 
</HEADLINE>
<TEXT>

     Van'ın Çaldıran İlçesi'nde meydana gelen taşlı ve sopalı kavgada, 11 kişi yaralandı. 
     Alınan bilgiye göre, Van Yolu Caddesi'nde toplanan iki grup, geçen seçim döneminde muhtar adayı olan Mehmet Kaya'ya oy verilmemesi nedeniyle birbirleriyle tartışmaya başladılar. 
     Tartışmanın kavgaya dönüşmesi sonucu, iki grup birbirlerine taş ve sopayla saldırdı. Kavga, güvenlik güçlerinin müdahalesiyle durduruldu. 
     Kavgada yaralanan, Ali Yardımcı, Fettah Yardımcı ve Selami Aktaş Muradiye Devlet Hastanesi'nde, İsmail Kaya, Hüseyin Kaya, Battal Kaya, Memet Kaya ile aynı adı taşıyan Mehmet Kaya Van Devlet Hastanesi'nde, Hasan Kaya, Müslüm Kaya ve Hakan Kaya ise Çaldıran Sağlık Ocağı'nda tedavi altına alındı. 
     Olayla ilgili bölgede geniş güvenlik önlemleri alındı. 
     
</TEXT>
</DOC>
