<DOC>
<DOCNO> 202250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/soneko22.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yılın üçüncü çeyreğinde yüzde 9.4 arttı... 
</HEADLINE>
<TEXT>

     Sanayi üretimi, bu yılın üçüncü çeyreğinde Temmuz, Ağustos, Eylül geçen yılın aynı dönemine göre yüzde 9.4 arttı. 
     Devlet İstatistik Enstitüsü DİE , 1997 bazlı aylık sanayi üretim endeksinin 2003 yılının üçüncü çeyreğine ilişkin sonuçlarını açıkladı. 
     Buna göre, 2003 yılının üçüncü çeyreğinde sektörel bazda üretim artışları ise madencilik sektöründe yüzde 9.7, imalat sanayinde yüzde 9.2, elektrik, gaz ve su sektöründe yüzde 10 olarak gerçekleşti. 
     Sanayi üretimi, geçen yılın aynı dönemine göre 2003 yılının üçüncü çeyreğinde Temmuz-Ağustos-Eylül yüzde 9.4, 2003 yılının 9 aylık ortalamasına göre yüzde 7.5 arttı. 
     Toplam sanayi üretimine bakıldığında bu yılın üçüncü çeyreğinde, üretimin devlet sektöründe yüzde 0.3 gerilerken, özel sektörde yüzde 12.7 oranında arttığı görülüyor. 
     Devlet sektöründe söz konusu dönemde, madencilikte üretim yüzde 8.3, imalat sanayinde yüzde 2.7 artarken, elektrik, gaz ve su da yüzde 12.2 oranında geriledi. Özel sektörde ise üretim madencilikte yüzde 12.8, imalat sanayinde yüzde 10.9, elektrik, gaz ve su sektöründe yüzde 48.6 oranında arttı. 
     
     9 AYLIK ORTALAMA 

     Öte yandan, bu yılın 9 aylık ortalaması yine bir önceki yılın aynı dönem ortalaması ile karşılaştırıldığında, toplam sanayi sektöründe yüzde 7.5 oranında artış görüldü. 
     Aynı dönemde madencilik sektörü yüzde 5.7 oranında gerilerken, imalat sanayi yüzde 8, elektrik, gaz ve bu sektörü yüzde 8.5 oranında arttı. 
     İmalat sanayi sektöründe, 2003 yılının 9 aylık ortalamasına bakıldığında, devlet sektöründe yüzde 2.2, özel sektörde yüzde 9.4 artış olduğu görülüyor. 
     
     EN YÜKSEK ARTIŞ TAŞIT ARAÇLARI VE KAROSERİ İMALATINDA 

     İktisadi faaliyet kollarına göre, imalat sanayiinde 2003 yılının üçüncü çeyreğinde en yüksek üretim artışları yüzde 52.9 ile taşıt araçları ve karoseri imalatında görüldü. Bunu, yüzde 30.2 ile radyo, tv haberleşme araçları, yüzde 29.7 makina ve teçhizatı imalatı, yüzde 18.3 ile basım ve yayım imalatı, yüzde 15.9 ile kimyasal madde ürünleri imalatı, yüzde 14.4 ile metalik olmayan diğer mineral madde imalatı, yüzde 9.9 ile ana metal sanayi, yüzde 9.2 ile gıda ürünleri ve içecek imalatı izledi. 
     Aynı dönemde, diğer ulaşım araçları imalatı yüzde 59.1, mobilya imalatı yüzde 8.1, ağaç ve mantar ürünleri imalatı yüzde 8.8, giyim eşyası imalatı yüzde 4.7 oranlarında azaldı. 
     
</TEXT>
</DOC>
