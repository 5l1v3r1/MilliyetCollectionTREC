<DOC>
<DOCNO> 205129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/soneko19.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'in dış ticaret hacminin 840 milyar doları bulması bekleniyor 
</HEADLINE>
<TEXT>

     Çin'in, 2003 yılındaki dış ticaret hacminin 840 milyar ABD Dolarına ulaşmasının beklendiği açıklandı. 
     Çin Ticaret Bakanlığı tarafından düzenlenen yıllık değerlendirme toplantısında konuşan Başbakan Yardımcısı Wu Yi, tahminlere göre Çin'e yapılan doğrudan gerçek yabancı yatırımın geçen yılki 52.7 milyar dolar seviyesine ulaşacağını kaydetti. 
     Wu Yi, Ocak ve Kasım ayları arasında Çin'e gelen doğrudan yabancı yatırımın 47.2 milyar doları bularak, geçen yılın aynı dönemine göre yüzde 0.2 arttığını söyledi. 
     Wu Yi, Çin basınında yer alan konuşmasında dünya ekonomisinin genel durumu ışığında global sermaye akışındaki düşüşe bakıldığında bunun önemli bir sonuç olarak değerlendirilmesi gerektiğini kaydetti. 
     Çin'in 2003'deki dış ticaretinin 430 milyar dolarlık kısmını ihracatın, 410 milyar dolarlık kısmını da ithalatın oluşturmasının beklendiği bildirildi. 
     
</TEXT>
</DOC>
