<DOC>
<DOCNO> 201984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun12.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydar Aliyev'in cenazesi Bakü'de 
</HEADLINE>
<TEXT>

     ABD'nin Ohio eyaletindeki hastanede önceki gün ölen Azerbaycan'ın eski Cumhurbaşkanı Haydar Aliyev'in cenazesi, başkent Bakü'ye getirildi. 
     Cenazeyi getiren uçak, Bine havaalanında, Aliyev'in oğlu Cumhurbaşkanı İlham Aliyev, bakanlar, üst düzey yöneticiler ve Türkiye'nin Bakü Büyükelçisi Ünal Çeviköz'ün katıldığı törenle karşılandı. 
     Aliyev'in cenazesi, uçaktan alınarak, konvoy eşliğinde Bakü şehir merkezindeki Tezepir camiine götürüldü. 
     Tezepir camiinde kılınacak cenaze namazından sonra cenazenin, Aliyev ailesinin evine götürülmesi bekleniyor. 
     Haydar Aliyev'in cenazesi, yarın TSİ 07 00'den itibaren ''son veda'' için katafalkta halkın ziyaretine açılacak. 
     Havaalanını Bakü'ye bağlayan yol üzerinde gruplar halinde yurttaşları Aliyev'in cenaze alayını izlediler. 
     
</TEXT>
</DOC>
