<DOC>
<DOCNO> 240145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/dunya/axdun00.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyetçilerin İtalyan k busu 
</HEADLINE>
<TEXT>


Hindistan seçimini Sonya Gandi'ye kaptıran Hindu milliyetçileri, 'İtalyan asıllı başbakan' şokunu yaşıyor 

DIŞ HABERLER SERVİSİ 


Hindistan'da Gandi ailesini Kongre Partisi ile yeniden iktidara taşıyan genel seçimlerin ardından gözler sürpriz bir şekilde Hindu milliyetçisi Başbakan Atal Bihari Vajpayii'yi ve partisi Birleşik Hindistan Partisi'ni iktidardan indiren "İtalyan asıllı Gandi" Sonya'ya çevrildi. 1991'de bir suikasta kurban giden dönemin başbakanı Rajiv Gandi'nin 1968'de evlendiği eşi olan 57 yaşındaki Sonya başbakanlık konutuna taşınmaya başlarken, seçim sonuçlarını milli gurur meselesi yapan İtalyan basını, "Hindistan'da bir İtalyan'ın zaferi" gibi başlıklar attı. Ancak milliyetçiler, İtalyan kanı taşıyan bir kadının başbakan olmasını eleştiriyor. Önümüzdeki günlerde bu tepkiyi dışa vuran gösteriler bekleniyor. Seçim öncesinde Gandi'nin İtalyan kökeni milliyetçilerin propaganda malzemesi olmuştu. 
Parlamentoya giren Sonya'nın oğlu Rahul ve Vajpayii'nin hükümetinde bakanlık da yapan Maneka Gandi, hanedanın siyasetteki diğer üyeleri. Sonya Gandi'nin kızı Priyanka Gandi Vadra da Kongre Partisi'nin stratejistleri arasında. 




</TEXT>
</DOC>
