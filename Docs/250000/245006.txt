<DOC>
<DOCNO> 245006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/soneko31.html </URL>
<DATE> 2004/06/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
ÖİB Tüpraş için Danıştay nezdinde temyiz başvurusu yapılacak 
</HEADLINE>
<TEXT>

     Özelleştirme İdaresi Başkanlığı ÖİB , Tüpraş'ın satışının iptaline ilişkin mahkeme kararına karşı Danıştay nezdinde temyiz başvurusunda bulunacak. 
     Özelleştirme İdaresi Başkanlığı'ndan Borsa'ya gönderilen açıklamada, Tüpraş hisselerinin yüzde 65.76'sına denk gelen İdari hissesinin blok satış yoluyla özelleştirilmesi için açılan ihale sonucu, 1 milyar 302 milyon dolar bedelle Efremov Koatschuk GmbH firmasına satılmasının Özelleştirme Yüksek Kurulu'nca 6 Şubat 2004'de onaylandığı hatırlatıldı. 
     Açıklamada, Tüpraş'taki kamu hisselerinin özelleştirilmesine ilişkin İhale Komisyonu kararının iptali istemiyle Ankara 10. İdare Mahkemesi'nde açılan davada, ilgili mahkemenin dava konusu işlemin iptaline karar verdiği belirtilerek, bu karara karşı ÖİB tarafından Danıştay nezdinde temyiz başvurusunda bulunulacağı belirtildi. 
     
</TEXT>
</DOC>
