<DOC>
<DOCNO> 219729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun15.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GYK üyesi Songül Çabuk "Türkmenler Iraklıdır" 
</HEADLINE>
<TEXT>

     Irak Geçici Yönetim Konseyi GYK üyesi Songül Çabuk, Türkmenlerin Iraklı olduğunu söyledi. 
     Bağdat'ta yayımlanan Ezzaman gazetesine demeç veren Çabuk, Türkmenlerin Irak halkından ve Arap ulusundan ayrılmayı istemediklerini, yeni anayasadan diğer Iraklılar gibi yararlanacaklarını belirtti. 
     Irak'ta Sünni, Şii, Arap, Kürt, Hıristiyan ve Türkmenler arasında hiçbir ayrımın bulunmadığını vurgulayan Çabuk, Irak'ta fitne yaratmak isteyenlerin başarı kazanmadıklarını, halkın binlerce yıldır bu topraklarda yaşadığını kaydetti. 
     Irak'ta güvenliğin bozulmasının nedeninin koalisyon kuvvetleri olduğunu ileri sürün Çabuk, ''Koalisyon kuvvetleri güvenlik sorununun sorumluluğunu Iraklılara devretmedikleri için büyük bir yanlışlık yaptılar'' dedi. 
     Irak halkından düşmanlara karşı sabır ve dayanışma isteyen Çabuk, Aşure günü suçsuz insanların kanının döküldüğünü, bunun da bu günü daha da hüzünlü yaptığını söyledi. 
     
</TEXT>
</DOC>
