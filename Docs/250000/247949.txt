<DOC>
<DOCNO> 247949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/magazin/axmag02.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüşmeden aşkı anlatacak 
</HEADLINE>
<TEXT>


Hülya Avşar, 'Zaman' adlı filmde öpüşmeyeceğini söyleyerek, "Aşk sadece öpüşmeyle anlatılmaz" dedi 

İLKNUR GÜLMEZ 

Hülya Avşar, Birol Ünel, Halil Ergün ve Oktay Kaynarca'nın başrollerini paylaştığı "Zaman" isimli sinema filminin oyuncuları dün Pera Palas Oteli'nde düzenlenen basın toplantısında bir araya geldi. Filmin yönetmeni Ali Özgentürk, senaryoyu Pera Palas Oteli'nde 75 yıl önce yaşanmış bir aşk hikayesinden yola çıkarak yazdığını söyledi. Filmde önce Ünel, ardından Kaynarca ve son olarak da Ergün ile aşk yaşayacağını belirten Avşar, dublör kullandığı "Yeşil Işık" filmindeki gibi, öpüşme sahnesinde oynamayacağını söyledi. Avşar, "Aşk denince akla hemen şevişme, öpüşme gelmemeli. Bu filmde böyle bir şeye gerek yok. Aşk sadece öpüşmeyle anlatılan bir şey değildir" diye konuştu. 



</TEXT>
</DOC>
