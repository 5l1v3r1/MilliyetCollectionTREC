<DOC>
<DOCNO> 232343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonspo13.html </URL>
<DATE> 2004/04/17/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Samsunspor Kazanmayı düşünen bir oyun ortaya koyacağız... 
</HEADLINE>
<TEXT>

     Ligde yarın yapacağı Fenerbahçe maçının hazırlıklarını tamamlayan Samsunspor, İstanbul'a gitti. 
     Hafta başından bu yana Nuri Asan Tesisleri'nde Fenerbahçe maçına hazırlanan Karadeniz ekibi, öğle saatlerinde uçakla İstanbul'a hareket etti. 
     Teknik direktör Erdoğan Arıca, yaptığı açıklamada, kazanmak için sahaya çıkacaklarını belirterek, Fenerbahçe'nin lider olmasının kendileri için bir anlam ifade etmediğini söyledi. 
     ''Kazanmayı düşünen bir oyun ortaya koyacağız'' diyen Arıca, prestij ve sıralama açısından kazanmalarının önemli olduğunu kaydetti. 
     Arıca, futbolcular açısından da bu maçın bir ''vitrin'' olduğu görüşünü ifade ederek, Fenerbahçe'ye karşı özel bir önlem düşünmediğini kaydetti. 
     Samsunspor'un Fenerbahçe maçı kadrosunda şu futbolcular yer alıyor 
     Şenol, Evren, Shorunmu, Osman, Musa, Adnan, Celil, Müslim Can, Kenan, Serkan Dökme, Mehmet Nas, Caner, Serkan Aykut, Göksel, Can, Bülent, Kirita ve Julio Cesar. 
     
</TEXT>
</DOC>
