<DOC>
<DOCNO> 235565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/soneko22.html </URL>
<DATE> 2004/04/28/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Döviz piyasası bugün de hareketli... 
</HEADLINE>
<TEXT>

     ABD Merkez Bankası'nın FED bir - iki ay içinde faiz artırma olasılığının giderek güçlenmesiyle başlayan trend dönüşümü, yurtiçi piyasaya olumsuz yansıdı. Buna ocak ayı cari açık rakamının beklentilerin oldukça üstünde gelmesi de eklenince, döviz kurlarında dün önemli hareketler yaşandı. Faiz artırımı sinyallerinin güçlenmesi nedeniyle pozisyonlarının bir bölümünü kapatan yabancıların alımları doların çıkışını hızlandırdı. 
     Dün 1 milyon 440 bin lirayı test ederek günü 1 milyon 420 - 425 bin lira seviyelerinde duraklayan dolar, çıkış eğilimini bugün de sürdürdü. Gün ortasında 1 milyon 430 bin liradan işlem gören ABD doları, yeniden 1 milyon 425 bin lira seviyelerine çekildi. Gün ortasında 1 milyon 703 bin liradan satılan Euro ise şu sıralarda 1 milyon 697 bin lira. 
     Kapalıçarşı'da bu sabah 1 milyon 682 bin liradan güne başlayan Euro'nun dünkü kapanışta fiyatı 1 milyon 680 bin lira, 1 milyon 412 bin liradan açılan doların dünkü kapanış fiyatı ise 1 milyon 418 bin lira olmuştu. 
     İstanbul ve Ankara'da dolar, Euro ve sterlinin alış-satış fiyatları, saat 14.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,423,000 1,425,000 Euro 1,692,000 1,697,000 İngiliz Sterlini 2,525,000 2,560,000 ANKARA SERBEST PİYASA ALIŞ SATIŞ ABD Doları 1,418,000 1,433,000 Euro 1,687,000 1,700,000 İngiliz Sterlini 2,516,000 2,570,000      
     BANKALARARASI PİYASA 

     Bankalararası piyasada, saat 14.25 itibariyle dolar kotasyonları, alışta en düşük 1 milyon 414 bin lira, en yüksek 1 milyon 420 bin lira, satışta en düşük 1 milyon 422 bin lira, en yüksek 1 milyon 429 bin lira seviyesinde bulunuyor. 
     
     BEKLENTİLER 

     FED'in 4 Mayıs'ta faizlerle ilgili olarak yapacağı açık piyasa işlemleri toplantısındaki açıklamalar kurun seyri üzerinde etkili olacak. Ancak yabancı alımlarının azalmasına bağlı olarak kurun dengelenmesi bekleniyor. 

     
</TEXT>
</DOC>
