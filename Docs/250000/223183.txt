<DOC>
<DOCNO> 223183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo16.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 0 - Trabzonspor 2 
</HEADLINE>
<TEXT>

     Türkiye Kupası yarı final maçında Trabzonspor, İstanbulspor'u 2-0 yenerek finale yükselen ilk takım oldu. 
     1. dakikada Volkan'ın sağdan kullandığı korner atışında, ceza alanı içinde topa iyi yükselen Fatih, kaleci Oğuz'un da boşa çıkmasından yararlanarak kafayla meşin yuvarlağı filelere gönderip Trabzonspor'u 1-0 öne geçirdi. 
     6. dakikada sağdan ceza alanına giren Fatih, topu penaltı noktası üzerindeki Gökdeniz'in önüne çıkardı. Bu futbolcunun şutunda Saffet'e çarpan meşin yuvarlak kornere çıktı. 
     8. dakikada Boliç'in ceza yayı üzerinden sert şutunda top yandan auta çıktı. 
     10. dakikada Musa Büyük'ün ara pasıyla ceza alanı içinde kaleci ile karşı karşıya kalan Cem'in şutunda, meşin yuvarlak kaleci Petkoviç'de kaldı. 
     18. dakikada Volkan'ın orta sahadan uzun pasında ceza alanı içinde topla buluşan Fatih, kaleci ile karşı karşıya kaldığı pozisyonda meşin yuvarlağa vurmakta gecikince, savunma tehlikeyi uzaklaştırdı. 
     21. dakikada Boliç'in pasıyla sağ kanattan hareketlenen Musa Büyük'ün, ceza alanına girmeden yaptığı vuruşta, meşin yuvarlak yandan auta gitti. 
     45. dakikada Volkan'ın soldan yaptığı ortaya altıpas içinde Augustine'in kafa vuruşunda meşin yuvarlak ikinci kez İstanbulspor ağlarına gitti 0-2. 
     Karşılaşmanın ilk yarısı 2-0 Trabzonspor'un üstünlüğüyle tamamlandı. 
     Maçın ikinci yarısı da karşılıklı ataklarla geçti. Trabzonspor eline geçirdiği skor avantajını değerlendirerek defans ağırlıklı bir futbolu seçince, İstanbulspor pozisyon bulmakta zorlandı. Ve maç da ilk yarıda atılan iki golle Trabzonspor'un 2-0 üstünlüğüyle tamamlandı 
     
     FATİH, HASTANEYE KALDIRILDI 

     Karşılaşmanın ilk golünü atan Trabzonsporlu Fatih Tekke, 31. dakikada bir anda fenalaşarak yerde kaldı. 
     Bu pozisyondan yaklaşık 10 dakika önce bir hava topunda Cem ile çarpışıp yere yığılan Fatih, daha sonra oyuna devam etti. Ancak 31. dakikada deneyimli futbolcu topsuz alanda birdenbire yere düştü. Hakem Bülent Demirlek oyunu durdurup, Fatih'in yanına geldi ve sağlık ekibini çağırdı. Futbolcular ve İstanbulspor Teknik Direktörü Aykut Kocaman da sahaya girerken, takım kaptanı Fatih, beyin travması şüphesiyle hemen ambulansa bindirilerek hastaneye kaldırıldı. 
     Bu arada bordo-mavili taraftarlar Fatih'e müdahalenin geç yapıldığı gerekçesiyle hakeme tepki gösterdi. 
     Öte yandan, ilk yarı bitiminde stattaki dahili anonstan, Fatih'in sağlık durumunun iyi olduğunun duyurulması, alkışlarla karşılandı. 
     
     İKİNCİ YARI 

     48. dakikada Yordanov'un soldan ortasında altıpas içinde Saidou'dan önce kaleci Petkoviç topa sahip olarak tehlikeyi önledi. 
     60. dakikada savunmada Saffet'ten topu kapan Gökdeniz hızla ceza alanına hareketlendi. Ceza alanı içinde öne çıkan kaleci Oğuz ile karşı karşıya kalan Gökdeniz'in vuruşunda meşin yuvarlak kaleciden döndü. 
     61. dakikada Cem'in soldan ortasında altıpas içinde uygun durumda Saidou topa kafa vuramayınca, savunma tehlikeyi uzaklaştırdı. 
     73. dakikada Yordanov'un sağdan ortasında ceza alanı içinde Boliç'in kafa vuruşunda kaleci Petkoviç, meşin yuvarlağı gol çizgisi üzerinde kontrol etti. İstanbulsporlu futbolcular bu pozisyonda topun çizgiyi geçtiğini ileri sürerek hakeme itirazda bulundu. 
     82. dakikada Faruk'un soldan ortasında, ceza alanı içinde Erdinç'ten seken topu kaleci Petkoviç mükemmel bir refleksle kornere çeldi. 
     Kalan sürede takımların çabası sonucu değiştirmedi ve maçı 2-0 kazanan Trabzonspor ilk finalist oldu. 
     MAÇIN KARNESİ 
     

Stat Güngören Mimar Yahya Baş Hakemler Bülent Demirlek xx, Adil Sinem xx, Mustafa Emre Eyisoy x İstanbulspor Oğuz xx, Pinto x, Deniz Uygar x, Saffet x Dk. 67 Yalçın x , Cem x, Musa Büyük xx Dk. 67 Faruk x , Aytekin x, Saidou x, Yordanov xx, Bushaj x Dk. 67 Balili xx , Boliç xx Trabzonspor Petkoviç xxx, Emrah xx, Tolga xx, Erdinç xxx, Hasan xx, Emre Toraman xx, Hüseyin xxx, Somers xxx Dk. 84 D'Hane , Volkan xxx, Gökdeniz xx Dk. 90 Ali Şen , Fatih xx Dk. 33 Augustine xx Goller Dk. 1 Fatih, Dk. 45 Augustine Sarı kartlar Dk. 36 Deniz Uygar İstanbulspor , Dk. 57 Tolga Trabzonspor      
</TEXT>
</DOC>
