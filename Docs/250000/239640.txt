<DOC>
<DOCNO> 239640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun36.html </URL>
<DATE> 2004/05/13/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
'Dünyanın en büyük canisi' Dutroux davasında şok gelişme 
</HEADLINE>
<TEXT>

     Belçika'da, ''dünyanın en büyük canisi'' olarak nitelendirilen Marc Dutroux ve suç ortaklarının yargılanmaları Arlon Ağır Ceza Mahkemesi'nde devam ederken, ''intihar edeceğini'' söyleyerek şantaj yapan jüri üyesi görevden alındı. 
     Mahkemenin bugünkü oturumunda, Michele Lelievre isimli sanığın avukatı, jüri üyelerinden birinin, şahitlere fikir danıştığı gerekçesiyle görevinden alınmasını ve yerine yedek üyelerden birinin getirilmesini istemişti. 
     Söz konusu jüri üyesi, ağlayarak, ''görevden alındığı takdirde evine giderek kafasına bir kurşun sıkacağını'' söylemiş, oturum bu gelişme üzerine askıya alınmıştı. 
     Mahkeme heyeti, ''6 numaralı jüri üyesi''nin, doktor kontrolünden geçirildikten sonra, ''fiziki ve psikolojik durumu nedeniyle'' görevden alındığını açıkladı. 
     Duruşma, yedek üyelerden birinin göreve çağırılmasından sonra devam ediyor. 
     
</TEXT>
</DOC>
