<DOC>
<DOCNO> 235478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/yasam/yas05.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şoförler 'giyotin'den kurtulmaya çalışıyor 
</HEADLINE>
<TEXT>


DHA 

Erzincan - Sivas Karayolu'nda önceki gün kamyon kasasında taşınan dev reklam panosunun, karşıdan gelen minibüsü giyotin gibi kesmesi sonucu 3 kişinin öldüğü, 3 kişinin de yaralandığı faciayla ilgili kamyon sürücüsü Osman Çamur tutuklandı. 

'Hiçbir suçum yok' 
Kazada hiçbir suçu olmadığını belirten Çamur, karşıdan gelen minibüs sürücüsünün yolculardan para topladığı için dikkat etmediğini öne sürdü. 
Tedavisi süren minibüs sürücüsü Savaş Paçacı da, kamyonun kendisine geçiş için yol vermediğini, aracın ön tarafını kurtarırken arka tarafın biçildiğini söyledi. 

Pano soruşturması 
Hakkında soruşturma açılan pano sahibi İbrahim Kalburda, panoyu karayolundan taşımak için yazılı izin başvurusu yapmadıklarını, ancak kamyonun önünde ve arkasında iki araç bulundurduklarını iddia etti. 


</TEXT>
</DOC>
