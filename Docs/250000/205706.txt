<DOC>
<DOCNO> 205706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun11.html </URL>
<DATE> 2004/12/31/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Endonezya'da ölü tahmini 100 bin 
</HEADLINE>
<TEXT>

     Endonezya hükümeti, son 40 yılın en büyük depremiyle ardından gelen dev dalgaların, ülkede 100 bin kadar kişinin ölümüne yol açmış olabileceğini açıkladı. 
     Endonezya Sağlık Bakanı Siti Fadullah Supadi, 80 bine ulaşan ölü sayısının artmasının beklendiğini ve rakamın 100 bine yükselebileceğini söyledi. 
     Supadi, bulaşıcı hastalıkların salgın haline gelmesinden korktuklarını kaydetti. 
     Öte yandan, merkezi Sumatra'nın batısı olan depremin en çok harap ettiği Aceh bölgesine Amerikan kargo uçağıyla yapılan ilk yardımın ulaştığı bildirildi. 
     Diğer taraftan, tsunamide hayatını kaybeden Malezyalıların sayısının 72'ye çıktığı bildirildi. 
     Malezya Dışişleri Bakanlığı'ndan bir yetkili Reuters'e yaptığı açıklamada, ölenlerden 6 kişinin yurtdışında hayatını kaybettiğini söyledi. 
     Tayland'ın Puket adasında 5, Sri Lanka'da da bir Malezyalının öldüğünü belirten yetkili, 20 Malezyalının halen kayıp olduğunu bildirdi. 
     
</TEXT>
</DOC>
