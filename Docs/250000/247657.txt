<DOC>
<DOCNO> 247657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/magazin/amag.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Laila nihayet açıldı 
</HEADLINE>
<TEXT>


Geçtiğimiz hafta mühürlenen Laila, önceki gece müşterilere kapılarını açtı. 5 bin kişinin katıldığı gecede konuklar kırmızı halıyla karşılandı 


3 bin dolarlık palmiye 
İÇKİ ruhsatı olmadığı gerekçesiyle mühürlenen Laila önceki gece açıldı. Tanesi 3 bin dolardan 30 suni palmiye ağacıyla süslenen Laila'da konuklar kırmızı halıyla karşılandı. 5000 kişinin katıldığı gecede, sahne alacağı açıklanan Victor Lazlo konser vermedi. İşletmeci Şefik Öztek, "Açılışımız gecikince Lazlo da sahne alamadı" dedi. 

40 bin dolar zarar 
TURİZM işletme belgesinin açılışı yapmak için yeterli olduğunu sandıklarını belirten Öztek, "Bu yüzden 40 bin dolar zararımız oldu" diye konuştu. Laila içinde yer alan çok sayıda restoranın işletmecisi de, polisin turizm işletme belgesi olan bir yere daha anlayışlı davranması gerektiğini savundu. Yazı Kebap'ın ortağı Yılmaz Erdoğan açılışa Tuba Ünsal ve arkadaşlarıyla birlikte geldi. Erdoğan "Mek nımızın açılışına eltilerimle geldim" diye espri yaptı. 

Laila'nın üçüncü şubesi Çeşme'de 

CESUR SERT İzmir DHA 
LAILA Çeşme'de 16 Haziran'da hizmete girecek. Laila'nın ortaklarından Alaattin Ulaş, "3000 kişiyi açılış gecemize davet ettik. 6 bar, 3 restoran, 70 personel ve 25 sponsor, gece 04.00'e kadar sürecek bir program hazırladık. Havai fişek gösterileri, yurtdışından dansçı kızlar, DJ'ler ve gözde isimler açılışımıza renk katacak" dedi. İlk parti, 20 Haziran Pazar gecesi DJ Berna Öztürk'ün katılacağı ve Tarkan'ın da izleyeceği "University Party" olacak. 



</TEXT>
</DOC>
