<DOC>
<DOCNO> 240386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/magazin/amag.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Acun'u firar ettiren dram 
</HEADLINE>
<TEXT>


Acun Ilıcalı, koca bir dünyanın güzelliklerini ekrana getiriyor ama, bu 'kıskanılan' hayatının ardında büyük acılar yatıyor... 

İlknur Gülmez 

'Acun Firarda' programında, dolaştığı tam 88 ülkeden yansıttıklarıyla ekran karşısındaki birçok insanı kıskandıran Acun Ilıcalı, yaşadığı bir dizi dramdan sonra hayatı boş vermiş. 35 yaşındaki sevilen sunucu, önce anne ve babasını trafik canavarına kurban vermiş. Ardından da yakın arkadaşını, birlikte yaptıkları motosiklet kazasında kaybeden Ilıcalı'yla hayatını konuştuk... 

Acun neden firarda Başımdan felaketler zinciri geçti. 1990'da annemle babam, kızım Banu'yla Bodrum'a giderken trafik kazası geçirdi. Kızım 11 kırıkla sağ kurtuldu ama annemi, babamı kaybettim. Daha 21 yaşımda, güvendiğim insanlar hayatımdan çıktı ve arkam boş kaldı. Çok geçmeden evliliğim bitti. Ardından motosiklet kazası geçirdim ve en yakın arkadaşım da vefat etti. Yaşadıklarımdan sonra hiçbir şeyi kafama takmamaya karar verdim. Dünya umurumda değil. Bu yaşadıklarım beni hayata karşı pozitif yaptı. 

Geldiğiniz bu noktayı 10 yıl önce hayal edebiliyor muydunuz İki kez İngilizce Öğretmenliği'ni bir kez de İngiliz Dili ve Edebiyatı'nı kazandım, ancak üçünde de üniversiteden atıldım. Kafam hep uyanıklığa çalışıyordu. Bir yıl, derslere eşimi Acun Hanım olarak soktum. Bir gün çay içmek için uğradığım Show TV'de tesadüfen televizyonculuğa başladım. Geldiğim noktayı 10 yıl önce hayal bile edemezdim. 

Programınızı izleyen birçok insan sizin yerinizde olmak istiyor... İnsanlar ülkemizde problemlerden o kadar boğulmuş ki benim dünyanın değişik yerlerindeki görüntüm ve dünyayı takmaz tavrım onlara çok ilginç geliyor. Döviz çıkmış, borsa düşmüş beni hiç ilgilendirmiyor, o sırada kendi keyfimi sürüyorum. Bu nedenle insanlar Acun gibi firarda olmak istiyor. 

En çok beğendiğin ülke Güney Afrika'yı çok beğendim. İnsanlar çok sıcak, ortam çok güzel. Ayrıca en güzel kızlar Güney Afrika'daydı. 

Sürekli yurtdışı, güzel kızlar eşinizle sorun yaratmıyor mu Evet, çok geziyor ve güzel kızlarla röportaj yapıyorum. Eşim Zeynep bu durumdan şik yetçi değil kıskançlık yapmıyor. Bana çok güveniyor. 10 aydır evliyiz ve bir kız çocuğu bekliyoruz. Zeynep'in rahatsız olduğu tek soru 'Nasıl dayanıyorsun ' oluyor. Herkes aynı soruyu sorunca, 'Ben nasıl dayanıyorum ' diyerek su kaynattığı oluyor. 

Ahlaksız teklif geliyor mu Röportaj yaptığım kızlardan tabii ki ahlaksız teklifler alıyorum. Ekrandan bakıldığında insanlarda 'Acun kızları kakara kikiri yapıp tavlıyor' düşüncesi oluşuyor. 


</TEXT>
</DOC>
