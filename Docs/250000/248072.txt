<DOC>
<DOCNO> 248072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/soneko23.html </URL>
<DATE> 2004/06/15/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
EBSO Başkanı Esen, Başbakan ile gideceği Hollanda gezisini iptal etti 
</HEADLINE>
<TEXT>

     Ege Bölgesi Sanayi Odası EBSO Yönetim kurulu Başkanı Salih Esen, İzmir'in çok büyük bir değerini kaybettiğini bildirdi. 
     Başbakan Recep Tayyip Erdoğan'ın Hollanda'ya yapacağı resmi ziyarete katılmak üzere Ankara'da bulunan Esen, Büyükşehir Belediye Başkanı Ahmet Piriştina'nın ölüm haberini alınca gezisini iptal ederek, İzmir'e döndü. 
     Esen, yayınladığı başsağlığı mesajında, şunları kaydetti 
     ''İçimizden birini, sanayici, idareci ve her şeyin ötesinde İzmir sevdalısı dostumuz Piriştina'yı kaybetmenin derin üzüntüsü içindeyiz. İnsanlar öldükten sonra eserleri ve fikirleriyle yaşar. Hayatı boyunca İzmir'e hizmet veren, kalıcı eserler kazandıran sevgili Ahmet Piriştina'yı başarılı bir başkan ve aziz bir dost olarak her zaman saygıyla anacağız. Onun sevecen ve dinamik hayali, İzmir'in taşında, toprağında ve denizinde her zaman gözlerde ve gönüllerde yaşayacak. Bu duygular içinde başta ailesi olmak üzere tüm İzmirlilerin acısını paylaşır, merhuma Tanrı'dan rahmet dilerim.'' 
     
</TEXT>
</DOC>
