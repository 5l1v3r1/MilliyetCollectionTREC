<DOC>
<DOCNO> 247763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko27.html </URL>
<DATE> 2004/06/14/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Referans bono ihalesinde bileşik faiz yüzde 24.94 oldu... 
</HEADLINE>
<TEXT>

     Hazine bugün düzenlediği 91 gün vadeli Türk Lirası cinsinden referans bono ihalesinde, bileşik faiz yüzde 24.94 oldu Nominal 1 katrilyon 499.5 trilyon liralık teklifin geldiği ihalede, nominal 964.2 trilyon lira, net 912 trilyon liralık satış yapıldı. 
     İhalede bileşik faiz yüzde 24.94, basit faiz ise yüzde 22.90 olarak tespit edildi. 
     İhraç tarihi 16 Haziran Çarşamba olarak belirlenen bono ihalesinde satılacak kağıtların geri ödeme tarihi 15 Eylül 2004 olarak öngörüldü. 
     Bu arada bugünkü ihaledeki net satış tutarı, Haziran ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 10'unu oluşturuyor. 
     Ayrıca yarın düzenlenecek 3 ayda bir değişken faiz ödemeli Türk Lirası cinsinden devlet tahvili ihalesinde satılacak kağıtların ilk kupon ödemesi 15 Eylül 2004 tarihinde yapılacak ve kupon ödemesine esas teşkil edecek faiz oranı, bugün gerçekleştirilen 91 gün vadeli referans bono ihalesinde oluşan dönem faizi ile Hazine'ce uygulanacak olan yüzde 1,5 ek getiriden oluşacak. 
     
</TEXT>
</DOC>
