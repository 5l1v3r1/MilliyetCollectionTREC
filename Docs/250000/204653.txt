<DOC>
<DOCNO> 204653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur12.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklerin Efendisi'nde 51 film hatası saptandı... İşte hatalar... 
</HEADLINE>
<TEXT>

     Tüm dünyayı kasıp kavuran ''Yüzüklerin Efendisi Kralın Dönüşü-The Lord of the Rings The Return of the King'' adlı yapımın hatalarla dolu olduğu ortaya çıktı. Filmde, kralın atının kaybolmasından Frodo'nun yüzündeki yaranın yerinin değişmesine kadar birbirinden ilginç 51 film hatası saptandı. 
     İnternette kurulan ve sinema eleştirmenlerinden, sıradan bir izleyiciye kadar herkesin gönderdiği e-maillerin değerlendirmesiyle derlenen ''film hataları'' sitesinde bu dev yapımdaki yanlışların listesi yer alıyor. İşte, her gün daha fazla hatanın eklendiği listedeki akıl almaz hataların bazıları 
     -Son savaş sahnesinde Aragorn ve adamları atlarının üzerindeler. Sonraki sahnede bir bakıyoruz ki yayalar ve atları yok. Savaşçılar duruyor, ancak atlar nedense birdenbire ortadan kayboluyor. 
     -Frodo'nun yüzündeki yara izinin yeri değişiyor. Yara bir sağ tarafta, bir sol tarafta gözüküyor. 
     -Dev bir örümcek Frodo'yu ağıyla sarıyor. Sam hiç kıpırdamadığı için arkadaşını ölü zannediyor. Gözleri ardına kadar açık olan Frodo bir sonraki sahnede gözleri kapalı gözüküyor. Sonra bir daha bakıyoruz ki gözleri yeniden açılmış... 
     -Filmin sonunda Sam ve Frodo, Bilbo'ya elflerin beklediği rıhtımda yardım ediyor. Frodo, Bilbo'nun sağında ve Bilbo da onun sol elini tutuyor. Elini görüyoruz ve tüm parmakları duruyor Oysa ki önceki sahnelerden birinde bu parmağı Gollum yemişti... 
     -Filmin sonlarına doğru dört hobbit barda oturuyor. Frodo, Sam'in önüne yeşil bir bardak koyuyor. Sonraki sahnede Sam bu bardaktan bira içerken bir bakıyoruz ki bardak kırmızı olmuş. 
     -Ölümcül bir yara alan Kral Theoden, atının altında kalıyor. Ama, Witch King Theoden'e son sözlerini söylemek için eğildiğinde bir bakıyoruz ki ölmek üzere olan kral göğsüne kadar atın altından çıkmış. 
     
     NE PARMAKMIŞ... 

     -Gollum, Frodo'nun parmağını ısırıp kopardıktan sonra Sam arkadaşına yardım ediyor. Frodo, Sam'in elini, ''parmağı kopan'' sol eliyle yakalıyor ve arkadaşı onu çekiyor. Zaten bir süre sonra görüyoruz ki parmak yerine gelmiş... 
     -Denethor ve Pippin arasında Minas Tirith'te geçen sahnede Denethor bir şeyler yiyor ve çenesinde bir yara izi var. Sonraki sahnede bu işaret kayboluyor, kamera dönüyor ve iz yerine dönmüş. Yönetmen bir karar verse iyi olacak... 
     -Legolas ve Aragorn, Edoras'ta konuşurken Legolas'ın kolunda büyük bir şişlik var. Legolas, ''işte o burada'' dedikten sonra şişlik de iyileşiyor ve yok oluyor Keramet sözlerde galiba... 
     -Gandalf, bir muhafızın elinden mızrağını kapıyor. Bir saniye sonra görüyoruz ki orada böyle bir muhafız yok. Adeta buhar olup uçmuş... 
     
     KRALIN GİZLİ KUAFÖRÜ 

     -Frodo Cirith Ungol'da... Onu başında örümcek ağlarıyla görüyoruz, sonraki sahnelerde bir bakıyoruz ki ağlardan kurtulmuş. Elleri bağlıyken bunu nasıl başardı acaba -Kral Aragorn'un saçları film boyunca bir omzunda, bir omuz hizasında oluyor. Hatta savaşa ''elf'' stili upuzun saçlarla gidiyor. Acaba o çağlarda bir kuaför mü var da savaşa giden bir kralın saç modeliyle sürekli oynuyor 
     -Frodo örümcek ağı tarafından sarıp sarmalanıyor. Bu dev ağdan kaçan Frodo'nun arka planı gösterildiğinde kocaman ağ yok olup gidiyor. 
     -Herkes uyuyor Pippin dışında. Palantir'den çevreye şöyle bir bakınan Pippin'in belinde mikrofon çıkışının bir bölümü görünüyor. O devirde bu teknoloji... 
     
</TEXT>
</DOC>
