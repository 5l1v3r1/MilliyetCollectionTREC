<DOC>
<DOCNO> 246501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/soneko20.html </URL>
<DATE> 2004/06/09/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Levi's, İspanya'daki fabrikalarını kapattı... 
</HEADLINE>
<TEXT>

     Şenhan Bolelli 
Dünyaca ünlü kot markası Levi Strauss Co. Levi's , İspanya'daki iki fabrikasını kapatma kararın alırken, buralardaki üretimin Türkiye, Çin, Macaristan ve Polonya'ya kaydırılacağı bildirildi. 
     İspanya'nın Bonmati Girona ve Olvega Soria kasabalarındaki iki fabrikasını 3 Haziran'da kapatan Levi's, toplam 4 kişinin işine son verdi. 
     Levi's'in yaptığı açıklamada, 2003 yılında İspanya'daki 2 fabrikanın 31 milyon euro zararla kapandığı belirtildi. 
     Fabrikaların kapatılmasının tek nedeninin ekonomik olmadığını belirten yetkililer, buralardaki üretimin diğer Avrupa ülkelerindeki üretime göre çok yetersiz olduğunu, teknik ve organizasyon eksikliği bulunduğunu ifade etti. 
     İşlerine son verilen 4 işçinin durumu için işçi sendikaları ve Levi's firması arasında görüşmelerin devam ettiği kaydedildi. 
     ABD ve Kanada'daki üretimini geçen yıl Eylül ayında durduran Levi's, İspanya'daki fabrikaların kapatılması kararının ''Avrupa'da üretimde esnekliği artırmak ve maliyeti azaltmak için uygulanan stratejik endüstri planı'' kapsamında alındığını duyurdu. 

     
</TEXT>
</DOC>
