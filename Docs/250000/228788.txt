<DOC>
<DOCNO> 228788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/astro/index.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fanatik düşünceler 
</HEADLINE>
<TEXT>

   
   
   Mars ve Jüpiter'in karesi düşünceler dünyasına şiddet ve huzursuzluk getirmekte. Doğru ve sağduyulu davranmak zorundayız. Geri dönen Merkür de maddi konularda dikkatli olunmasını istiyor. Koç'lar özellikle ilişkiler konusunda pozitifler. Ortaklıkla ilgili yeni anlaşmalar ortaya çıkabilir. Aceleci olmaktan ve tartışmalardan kaçınmalılar. Boğa'lar iş hayatında verimli ve uyumlu olabilirler. Bu konularda çıkabilecek fırsatları değerlendirmeliler. İkizler yapıcı yanlarını ortaya çıkarabilirler. Aşk hayatında heyecanlı gelişmeler onları mutlu edebilir. Yaratıcılıklarını ön plana çıkarabilirler Yengeç'ler iş hayatında zorunlu değişikliklere direnmemeli. Bugünlerde sosyal hayat ve aile konuları tüm zamanlarını alabilir. Aslan'lar hareket, iletişim konularında hareket içerisindeler. Düşünceleri ile ilgi uyandırabilirler. Yeni şanslar yakalamak mümkün. Başak'lar kazançlarını artırmanın yeni yollarını aramalı ve birikimleri konusunda doğru karar vermeye çalışmalılar. 
   Terazi'ler kendilerini ifadede başarılı ve dikkat çekiciler. Kişisel girişimlerden yana şanslılar. Duygusal hayatta mutluluk var. Yeni girişimlerde bulunabilirler. Akrep'ler için pozitif bir gün. Kariyer konusunda köklü değişiklikler onları zorlamamalı. İhmal ettikleri işlerine dikkat gerekiyor. Yay'lar ortaklaşa konularda verimli bir gün olabilir. Özellikle ikili ilişkilerinde heyecanlı olaylar beklenebilir. Sosyal çevrede hareket söz konusu. Oğlak'lar rahat bir günde olsalar da eksik bıraktıkları işlerine dönmeliler. Kariyer konusu önem kazanabilir. Sorumluluklara önem verilmeli. Kova'lar için iş hayatında yeni gelişmeler söz konusu olabilir. Aşk hayatında şans ve mutluluk var. Kariyer alanında hızlı ilerlemek daha kolay olabilir. Balık'lar duygularını ifade etmekte zorlanabilirler. Daha çok ortaklaşa konularda yeni imkanlar ve anlaşmalar üzerinde yoğunlaşmalılar. 
   
   
</TEXT>
</DOC>
