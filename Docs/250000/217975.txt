<DOC>
<DOCNO> 217975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun46.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Uluslararası Bağış Konferansı 15 Nisan'da 
</HEADLINE>
<TEXT>

     KKTC Başbakanı Mehmet Ali Talat, Kıbrıs için Annan planında öngörülen uluslararası bağış konferansının 15 Nisan'da toplanacağını bildirdi. 
     Talat, ocak ayında göreve gelmesinin ardından düzenlediği ilk basın toplantısında, söz konusu konferansın 15 Nisan'da büyük ihtimalle Brüksel'de toplanacağını belirtti. 
     Anlaşma sonrasındaki yeni devlete mali kaynak elde etmek için düzenlenecek konferansın özellikle yerinden edilecek kişilerin rehabilitasyonunu hedeflediğini kaydeden Talat, konferansa Avrupa Yatırım Bankası, Ekonomik İşbirliği ve Kalkınma Örgütü, Avrupa Konseyi Bankası, Dünya Bankası, Avrupa Yapılandırma ve Kalkınma Bankası ve G-7 ülkelerinin katılacağını söyledi. 
     Talat, konferansın isteyen ülkelere açık olacağını da belirterek, toplanması hedeflenen miktar hakkında bilgi vermedi. 
     
</TEXT>
</DOC>
