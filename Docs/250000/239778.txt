<DOC>
<DOCNO> 239778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur12.html </URL>
<DATE> 2004/05/13/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Emekli uzman çavuş, dolandırıcılıktan yakalandı 
</HEADLINE>
<TEXT>

     Kayseri'de, sahte kimlik düzenleyerek bankalardan aldığı kredi kartlarıyla alışveriş yaptığı belirlenen emekli uzman çavuş, gözaltına alındı. 
     AA muhabirinin aldığı bilgiye göre, bir ihbarı değerlendiren Yankesicilik ve Dolandırıcılık Büro Amirliği ekipleri, sahte kimlik düzenleyerek bankalardan aldığı 5 kredi kartıyla alışveriş yaptığını belirledikleri Ayhan K'yi 35 , Erkilet Beldesi'ndeki evinde yakaladı. 
     Gözaltına alınan Ayhan K'nin, Kayseri Galericiler Sitesi'nde sahte evrakla otomobil satmaya çalıştığı ve sahte kimlikle bankalardan aldığı kredi kartlarını kullanarak Kayseri'de 90 milyar liralık alışveriş yaptığı iddiasıyla Hatay'ın Reyhanlı İlçesi'nde yakalanarak tutuklanan Muhammet Şen ile bağlantısının olduğu belirlendi. 
     Ayhan K'nin 13 yıl uzman çavuşluk yaptığı, bir süre önce malulen emekli olduğu bildirildi. 
     
</TEXT>
</DOC>
