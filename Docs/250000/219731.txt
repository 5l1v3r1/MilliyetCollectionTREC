<DOC>
<DOCNO> 219731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun17.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler dikkat Aldatmak öldürücü olabiliyor... 
</HEADLINE>
<TEXT>

     Cinsel ilişki sırasında ya da sonrasında hayatını kaybeden erkeklerin yarısından fazlasının, eşini aldatırken öldüğü belirtildi. 
     ''Medical Tribune Deutschland'' dergisinde yayımlanan habere göre, cinsel ilişki sırasında ya da sonrasında ölen erkeklerin sadece dörtte biri eşinin kollarında hayata veda ediyor. 
     Frankfurt Üniversitesi'nde görevli adli tıp uzmanları, geçen 30 yıl içinde yapılan otopsi raporlarını incelediler. Cinsel ilişki sırasında veya sonrasında öldüğü ortaya çıkan 60 vakayı daha ayrıntılı olarak inceleyen uzmanlar, incelenen kişilerin yüzde 93'ünün 59 yaşın üzerinde kalp krizinden ya da başka kalp hastalıklarından ölen erkekler olduğunu belirttiler. 
     Uzmanlar, bu erkeklerin birlikte olduğu kişilerin kendilerinden ortalama 20, eşlerinden de ortalama 13 yaş genç olduğunu ifade ettiler. 
     Cinsel ilişki sırasında hayatını kaybeden erkeklerin sadece yüzde 25'inin ölmeden önce herhangi bir kalp rahatsızlığından şikayet ettiği kaydedildi. 
     
</TEXT>
</DOC>
