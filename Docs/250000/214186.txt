<DOC>
<DOCNO> 214186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/spor/spo02.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilimsel Daum 
</HEADLINE>
<TEXT>

   Fenerbahçe'nin Alman hocası, her karşılaşma sonrası soluğu oyuncuların odasında alıyor. Dizüstü bilgisayarından yapılan hataları tek tek gösteriyor, uyarılarda bulunuyor 
      YUSUF KOBAL 

   
   Sabırla dinliyor 
   FENERBAHÇE Teknik Direktörü Christoph Daum, elinden dizüstü bilgisayarını düşürmez oldu. Her maçtan sonra oyuncularına özel analiz programı ile hatalarını gösteren Alman hoca, laptopunu kaptığı gibi Samandıra Tesisleri'nde oyuncularının odasına dalıyor ve geride bırakılan müsabakanın ayrıntılarını tartışıyor. Sabırla tek tek futbolcularını dinliyor, istediklerini sıralıyor. 
   
   Özel program verdi 
   ELAZIĞSPOR karşılaşması sonrası aynı uygulamayı aksatmayan tecrübeli hoca, oyuncularına özel Rize programı da verdi. İki gün boyunca herkesin ligi unutmasını isteyen Alman çalıştırıcı, rakibin özelliklerini anlattı. Bu arada oyuncularının genç, disiplinli ve örnek alınacak insanlar olduğunu belirten Daum, iyi yoldayız, daha da iyi olacağız ama ligde h l favori Beşiktaş dedi. 
   
   Selçuk taburcu oldu    ELAZIĞSPOR maçı öncesi bağırsaklarından rahatsızlanan ve İstanbul dönüşü Acıbadem Hastanesi'nde kontrol altına alınan Selçuk taburcu edildi. Teknik Direktör Christoph Daum'un, yoğun antibiyotik tedavisi uygulanan ve dünkü idmana katılmayan genç futbolcuya Rizespor karşısında forma vermeyi düşünmediği, Elazığ karşılaşmasının onbirini sahaya sürmeyi planladığı belirtildi. 
   HAZIRLIKLARINI sürdüren Sarı-Lacivertli takımda çift kale maçta ayak bileğine darbe alan Semih sakatlandı ve idmanı yarıda bıraktı. Serhat ise düz koşu yaptı. Antrenman öncesinde futbolcularla toplantı yapan Daum çeşitli uyarılarda bulundu. Fenerbahçe bu sabah yapacağı idmanın ardından saat 15.00'de özel uçakla Trabzon'a gidecek, oradan da karayoluyla Rize'ye geçecek. 
   
   Saran'a oy hakkı yok    FENERBAHÇE'DE başkanlığa adaylığını koyması beklenen eski yönetici Sadettin Saran kongrede oy kullanamayacak. Sarı - Lacivertli kulübün sicil kurulu, 31 Ocak günü saat 19.00'dan sonra aidatını yatıran Saran'ın tüzük gereği kongre salonuna dahi giremeyeceğini duyurdu. Sadettin Saran, başkanlığa adaylığını koyabilecek ancak oy kullanamayacak ve kongre salonuna alınmayacağı için programını anlatamayacak. Saran'ın 16 Şubat'ta aday olup olmayacağını açıklaması bekleniyor. 
   
   Yılmaz'dan erken teşhis    Kendini savundu 
   BİRLEŞİK Fenerbahçe Vakfı Başkanı Aziz Yılmaz, her zaman muhalefet yapacaklarını ancak körü körüne davranmayacaklarını söyledi. Yılmaz, "Kimse fikir hamalı değildir. İğrenç söylemlere hedef olduk. 1 milyon dolar almışız da onun için saf değiştirmişiz. Oysa çağdaşlığın gereği, Sadettin Saran'ın aday olmasıydı. Kulübün yararına bir rekabet ortamı oluşması için çalıştık" dedi. 
   
   'Derede boğuldular' 
   YARIŞTA Aziz Yıldırım haklı olduğu için onun yanında yer aldıklarını kaydeden Aziz Yılmaz, "Kendilerini kandırıyorlar. Sonuçta da şok oluyorlar. Ben iki yüz oy alacaklarını söyledim. Ama gözlerini kan bürümüş. Her merhaba diyen oy verecek sanıyorlar. Manş'ı geçmeye giderken, boğazı geçmeye çalışırken ne yazık ki kurbağalı derede boğuldu arkadaşlarımız" ifadelerini kullandı. 
   
   
</TEXT>
</DOC>
