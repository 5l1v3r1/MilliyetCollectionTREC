<DOC>
<DOCNO> 226066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yazar/theper.html </URL>
<DATE> 2004/03/27/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kim memnun 
</HEADLINE>
<TEXT>

   
   Biliyorum ki takip ediyorsunuz. Mahkemelerden biri karar verdi, töre cinayetlerinde indirim gerekmiyor. Bu bir tanesi, sonra bir başka karar, kapkaç hırsızlık değil gasptır. 
   Şimdi soruyorum Kanunlar mı değişti Hayır, kanunlar değişmedi, ancak zihniyet değişti, yani gerçek çözüldü. 
   Ben senelerdir kapkaçın hırsızlık olmadığını, her kapkaç olayında hırsızlığın cebir şiddete dayandığını, dolayısı ile gaspın tarifine girdiğini yazarım. Peki niye bugüne kadar hırsızlıktı da bugünden itibaren gasp 
   Yine bir şeyi tekrar tekrar söylerim, zihniyet ve bu zihniyete uygun yorum önemli. Hata şurada "Yoksulluğa düşmüş insanlar her şey yapar, aldığı bir çanta veya birkaç lira, altı ay hapis veriyoruz daha ne yapalım, asalım mı yani " 
   Hayır asmayalım ama yasada öngörülmüş cezayı verelim. Dokunan cezasını görür. Ceza Kanunu'nda da buna dair tarif ve ceza vardır, öyleyse uygulanmalıdır. Üstelik 
   Dünyanın hiçbir yerinde ceza vermemekle suçlar önlenmemiştir. Şimdi yasa uygulanıyor peki bugüne kadar uygulanmamasından kaynaklanan zararlar ne olacak 
   Hatırlayın, kapkaç yapan birinin daha önce 180 defa yakalandığı ancak kapkaç hırsızlık sayıldığı için hiçbirinde tutuklanmadığı anlaşıldı. Bu kişi salıverildiği için bilinen 180 kişiyi soydu veya belki de yaraladı. İşin bir gün nezarette kalmayla atlatılamayacağını gören bu işe yatkın kişiler de suç işlemekten kaçınacaktı. Yani zincirleme reaksiyon bir noktada kırılacaktı, ancak bugün ferdi kapkaç olayları çetelere dönüştü. Şimdi hep beraber bakalım geldiğimiz noktadan kim memnun 
   
      
   
   
</TEXT>
</DOC>
