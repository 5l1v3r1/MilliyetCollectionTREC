<DOC>
<DOCNO> 211606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/siyaset/siy12.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Doğan CHP'de 
</HEADLINE>
<TEXT>

      Fotoğraf MUSTAFA İSTEMİ 

   
   CHP Genel Başkanı Deniz Baykal, Gaziantep Belediye Başkanı Celal Doğan'ın partiye katılımında kahkahalara boğuldu. Kalabalık katılıma rağmen cebinde sadece dört rozet bulunan Baykal rozet takmaya başlayınca, eski CHP'li Doğan "Benim rozetim var" dedi. Bunun üzerine Baykal da, "Doğru. Senin cebinde rozet vardır. Ver o zaman. O rozeti takayım" dedi. Bunun üzerine kahkaha sırası Doğan'a geldi. Ancak rozet Doğan'ın yanında değildi. Baykal bunun üzerine cebindeki rozetlerden birini takmak zorunda kaldı. Gülmeyi sürdüren Baykal, eski bir CHP'li olan ve DSP'den istifa eden Kilis Belediye Başkanı Ekrem Çetin'e de, "Senin de rozetin var mı cebinde " diye takıldı. 
   
   
</TEXT>
</DOC>
