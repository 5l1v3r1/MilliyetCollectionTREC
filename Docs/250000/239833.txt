<DOC>
<DOCNO> 239833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonyas21.html </URL>
<DATE> 2004/05/13/ </DATE>
<TIME> 18.28 </TIME>
<AUTHOR>  </AUTHOR>
<HEADLINE>
Trabzon'da ilköğrtim okulu öğretmenenine dayak iddiası... 
</HEADLINE>
<TEXT>

     Trabzon'da bir ilköğretim okulu öğretmeni hakkında, öğrencisini dövdüğü gerekçesiyle suç duyurusunda bulunuldu. 
     Alınan bilgiye göre, Mimar Sinan İlköğretim Okulu Öğretmeni S.K.S'nin aynı okulda okuyan çocuğu ile Doğukanberk B. 8 bahçede top oynarken kavga etti. S.K.S'nin çocuğunun durumu babasına haber vermesi üzerine, öğretmen, Doğukanberk'ı dövmeye başladı. 
     Doğukanberk B'nin alınan doktor raporunda, yüzünde çürük ve vurma izleri belirlendi. 
     Doğukanberk B'nin 6 tokat attığı ileri sürülen Selimoğlu hakkında, çocuğun babası Metin B. tarafından Trabzon Cumhuriyet Başsavcılığı'na suç duyurusunda bulunuldu. 
     Karadeniz Teknik Üniversitesi'nde KTÜ öğretim üyesi olan baba Prof. Dr. Metin B, ilkokul çağındaki bir çocuğa bu tür şiddet gösterilmesinin doğru olmadığını ifade ederek, ''Eğitim veren kişilerin daha dikkatli olması gerekir. Bunlar çocuk, hata yapabilir. Hata yapan çocukların daha dikkatli şekilde uyarılması gerekir. Bu uyarılma, minik bir çocuğa dayak atmakla olmaz'' dedi. 
     Trabzon Milli Eğitim Müdürü Selim Yavuz Sandıkçı da AA muhabirine yaptığı açıklamada, okul müdüründen konuyla ilgili bilgi aldığını belirterek, şunları söyledi 
     ''Öğretmen S.K.S'nin, öğrenci Doğukanberk B'yi tokatladığı iddia ediliyor. Gerekli bilgileri aldık. Müfettiş görevlendiriyoruz. Öğretmenlerin öğrenciye dayak atmasını hiçbir şekilde tasvip etmiyoruz. Müfettişin vereceği rapor doğrultusunda gereken yapılacaktır.'' 
     
</TEXT>
</DOC>
