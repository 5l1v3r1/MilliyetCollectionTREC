<DOC>
<DOCNO> 226489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/tv/ekran.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortalık toz duman 
</HEADLINE>
<TEXT>

   Yeşim'in babasının yarattığı krizden gençlerin kaset çıkarma hevesi "Kampüsistan"ı karıştırıyor 
      Kanal D'nin gençlik dizisi "Kampüsistan" yeni bir macerayla karşınızda. Bu bölümün bir özelliği var o da "Asmalı Konak" dizisinin "Bekir Kirve"si Menderes Samancılar'ın kadroya katılması. Samancılar, dizide gençlerin kaset yapabilmek için kapısını çaldıkları Unkapanı Plakçılar Çarşısı'nın kurdu olan Mendo adlı bir yapımcıyı canlandıracak. 
   Bu bölümde, kızının evinde Tolga'yı gören Yeşim'in babası sinir krizi geçirir. Tolga'yı yumruklar ve Yeşim'i de odaya kilitler. Mehmet ise Zeynep ile Derya'nın müzik grubuna kaset yaptırabilmek için Unkapanı Plakçılar Çarşısı'na gider. İlk olarak piyasanın kurdu Mendo'nun dükkanına girer ve kızları dinlemesi için akşam sahneye çıktıkları bara davet eder. 
   KANAL D 19.50 
   
   
   Seçim sonuçları    CNN TÜRK ve NTV'de seçim yasağının kalkması ile başlayan özel yayın, muhabirler ve ajanslardan alınan verilerle gün boyunca - ekonomideki gelişmelerle birlikte - sürecek. 
   "Gündemdekiler"de ise Murat Birsel, gazeteci Taha Akyol ile seçim sonuçlarını değerlendirecek TV8 19.10 
   
   
   Kınalı Kar    Nazar ve Ali, Efe'nin kanser olduğunu öğrenince kahrolurlar. Efe'nin anne ve babasıyla kan uyumu ölçülüp ilik nakli yapılması gereklidir. Ali, Cabbar Ağa'ya gider ve Efe'nin durumunu anlatır. 
   KANAL D 21.20 
   
   Ekmek Teknesi 
   Jale'nin burnunun kırılarak yarışmadan diskalifiye edilmesi Cengiz'in bütün planlarını bozar. Suzan, Celal'i "Tutku" filmine davet eder. Filmin adını duyan Celal'in nutku tutulur. 
   ATV 19.50 
   
   Kurşun Yarası 
   Berdan Mardini'nin oynadığı dizide, Halil'in Olimpia'yla evlenmeye karar vermesi Gülsüm'ü çok üzer. Genç kızın aklı Kaymakam'dan aldığı evlenme teklifi ile iyice karışır. 
   ATV 21.30 
   
   
   Uzaktan kumanda    Çarkıfelek Mehmet Ali Erbil'in yarışmacıları Gülben Ergen ve Okan Bayülgen. TGRT 19.45 
   On Numara Şov On Numara çekilişini şova dönüştüren Emre Altuğ'un konukları Funda Arar ve Gamze Özçelik. TRT 1 20.30 
   İnce Saz TRT Ankara ve İstanbul Radyoları'nın ses ve saz sanatçılarının katıldığı programda fasıl musikimizden örnekler dinleyebilirsiniz. TRT 2 23.35 
   Başka Yerde Yok Tuluhan Tekelioğlu ve Kürşat Başar'ın bugünkü konukları "Kadıköy'ü Dinliyorum Gözlerim Kapalı" adlı tiyatro oyunu ile izleyicilerle buluşan Çiğdem Tunç ve Ercan Yazgan, "Kıpır Kıpır" albümü ile suskunluğunu bozan Deniz Arcak, estetisyen Hande Bozatlı ve gazeteci Cüneyt Özdemir. CINE5 18.30 
   Yolcu Yapım ve yönetimini İsmet Yazıcı Emir'in üstlendiği dört bölümlük belgesel, uygarlığın dinamiğini sağlayan yolculuk temasını işliyor. TRT 2 23.05 
   
   
</TEXT>
</DOC>
