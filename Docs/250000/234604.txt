<DOC>
<DOCNO> 234604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun05.html </URL>
<DATE> 2004/04/25/ </DATE>
<TIME> 00.30 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Papandreu Sonuçlar, birleşmiş Kıbrıs hayalinin son bulduğunu göstermez 
</HEADLINE>
<TEXT>

     Yunanistan'da ana muhalefet partisi PASOK'un lideri Yorgo Papandreu, Kıbrıs'daki referandum sonuçlarının uluslarası toplumu birleşmiş Kıbrıs hayalinin son bulduğu kanaatine götürmemesi gerektiğini söyledi. 
     Papandreu, referandum sonuçları ve Kıbrıs'ta soruna çözüm getirilmesi yönündeki çabaları konu alan açıklamasında, ''Helenler olarak sonuçları değerlendirmeli ve bir sonraki adımlarımızı belirlemeyiz. Bu, Yunanistan ile Kıbrıs Rum kesimi arasında ciddi ve samimi bir diyalogla olmalıdır'' şeklinde konuştu. 
     ''Biz ilk andan itibaren Kıbrıslıların Rumların yanındayız ve onların seçimlerine saygı duyuyoruz'' diyen Papandreu, ''Hiçbir Yunanlı Kıbrıs konusunun kapandığını kabul edemez. Kıbrıs sorununun çözülebileceğine ve işgale son verilebileceğine inanıyorum'' ifadesini kullandı. 
     Papandreu, ''Kıbrıs'ın dış politikanın merkezinde olduğunu'' kaydetti ve ''Türk-Yunan ilişkilerinin şu veya bu şekilde Kıbrıs konusundan etkileneceğini'' vurguladı. Papandreu, Kıbrıs sorununun çözümü yolunda verilecek mücadeleyi destekleyeceğini de belirtti. 
     Öte yandan, Yunanistan Komünist Partisi'nden KKE yapılan açıklamada, ''KKE, Kıbrıs'ta adil bir çözüm bulunması yönündeki çabaları desteklemektedir. Kıbrıslı Rumlar ile Türklerin yanında olmaya devam edeceğiz'' denildi. 
     
</TEXT>
</DOC>
