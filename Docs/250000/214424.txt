<DOC>
<DOCNO> 214424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/yazar/akyol.html </URL>
<DATE> 2004/02/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Lozan ve Kıbrıs 
</HEADLINE>
<TEXT>

   
   LOZAN elbette bir diplomatik başarıdır ama "mümkün olan" yapılabilmiş, "milli hedefler"in tamamına ulaşılamamıştır. 
   Bugünlerde Kıbrıs'ta çözümsüzlüğü savunmak için sık sık Lozan'ı hatırlatanlar var. "Ulusal davalar uluslararası kurullara bırakılamaz" diye konuşan eski diplomatlar da var. 
   Acaba öyle mi 
   Lozan'da Güneydoğu sınırımız sınırı çizilememiş, Misak-ı Milli'ye dahil olan Musul vilayeti Kerkük dahil Lozan'da alınamamıştır. Gazi Paşa'nın Musul ve Kerkük'ün Misak-ı Milli sınırları içinde yer aldığı gerçeğini vurgulayan çok sayıda konuşması olduğu halde... 
   Güneydoğu sınırımız Lozan'da Türkiye ile İngiltere arasında özel görüşmelere, yine anlaşma olmazsa Milletler Cemiyeti'nin MC kararına bırakılmıştır. 
   Meclis'te müthiş tepki vardır. Çünkü Meclis'in gözünde Musul ve Kerkük Konya gibi bir vatan toprağıdır... 
   
   İSMET Paşa Meclis kürsüsündedir. MC'nin iyi niyetine güvendiklerini söylüyor... Diyarıbekir mebusu Hacı Şükrü Bey soruyor 
   - MC bizim hakkımızı vermezse 
   İsmet Paşa'nın cevabı aynen 
   - O zaman harp ederiz 
   Evet, Musul ve Kerkük, o zaman, uğruna savaşılacak vatan toprağı olarak görülüyordu. 
   Gazi Paşa Meclis kürsüsünden, Lozan'ın bu haliyle kabul edilmesini isterken, "Misak - ı Milli'nin sınır çizmediğini" söylüyor, Musul ve Kerkük konusunda ise "bugün sulh yaparız, bir iki ay sonra halletmek için kıyam ederiz" diyordu. 
   K zım Karabekir'e göre ise "Musul'u MC'ye bırakmak, İngilizlere bırakmak" demekti Ama Karabekir buna rağmen Lozan'a "kabul" oyu verecekti. 
   Çünkü "mümkün olan" buydu ötesi, Gazi'nin de belirttiği gibi Türkiye ile İngiltere'yi karşı karşı karşıya getirecekti. 
   Halbuki politika "mümkün olanın sanatı"dır. 
   
   MİLLETLER CEMİYETİ Musul ve Kerkük'ü bize vermedi İngiliz mandası altında kurulan Irak'a verdi. 
   Hani "harp ederiz" demiştik 
   Atatürk'ün Dışişleri Bakanı Tevfik Rüştü, 7 Haziran 1926 tarihli konuşmasında Türkiye'nin "medeni milletler arasında intizam"a büyük önem verdiğini belirterek diyor ki 
   "Büyük Britanya İmparatorluğu ile münasebetlerimizi normal bir hale getirmek için yegane askıda kalan bu arazi Musul meselesinde fedakarlıklara katlandık..." 
   Meselenin 1926'ya kadar gecikmesi, araya başka olayların girmesi bizim elimizi zayıflatmıştı. 
   Her hadisenin şartları ayrıdır. Kimse Kıbrıs hakkında görüş belirtirken Lozan, Atatürk, İsmet Paşa gibi isimleri istismar etmemelidir. 
   Kıbrıs ve Musul meselelerinde bir benzerlik varsa, o da geciktikçe elimizin zayıflamakta olmasıdır. 
   
      
   
   
</TEXT>
</DOC>
