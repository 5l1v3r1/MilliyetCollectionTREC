<DOC>
<DOCNO> 207343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sonspo24.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalılar Antalya'da Hooijdonk'u izledi 
</HEADLINE>
<TEXT>

     Fenerbahçe, Birinci Süper Lig'de ikinci yarı için hazırlıklarını Kemer'de yaptığı çalışmalarla sürdürüyor. 
     Günü çift antrenmanla geçiren sarı-laciverliler, yaklaşık 2 saat süren akşam çalışmasında, pas ve şut antrenmanlarının ardından ikili mücadele ve hücum organizasyonları üzerinde durdu. Teknik direktör Christoph Daum'un antrenman temposunu yüksek tuttuğu, futbolcuların bir hayli yorulduğu gözlendi. 
     Tedavisi süren Aurelio'nun yer almadığı antrenmana İsviçre'de tedavileri süren Serhat ve Servet de katılmadı. 
     Fenerbahçe'nin yeni transferi Brezilyalı Nobre'nin bu akşam bir süredir Almanya'da tedavi gören Kemal ile birlikte Antalya'ya gelerek kampa katılması bekleniyor. 
     Fenerbahçe, ikinci yarı kamp çalışmalarını yarın gerçekleştireceği çift antrenmanla sürdürecek. Sabah, otelin yakınındaki sahada çalışacak futbolcular, öğleden sonra da kros yapacak. 
     
     VATANDAŞLARINDAN HOOIJDONK'A DESTEK 
     Sarı-lacivertlilerin akşam antrenmanını Hollanda'nın amatör takımlarından Vv Maarssen oyuncuları da izledi. 
     Antalya'da kamp yaptıklarını belirten Hollandalı sporcular, özellikle sarı-lacivertli takımın Hollandalı yıldızı Van Hooijdonk'a büyük ilgi gösterdiler. 
     Sporcular antrenman sahasından ayrılırken Van Hooijdonk için Feyenord'da forma giyerken bestelenen ''For Pierre'' şarkısını söyleyerek tempo tuttular. 
     Bu arada Hollanda takımında ailesiyle birlikte Antalya'da yer alan bir oyuncusunun 4 aylık çocuğu Bink'e, Van Hooijdonk'un Fenerbahçe formasını giydirerek antrenman sahasına getirmesi ilgi çekti. 
     
</TEXT>
</DOC>
