<DOC>
<DOCNO> 221980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sondun08.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'a geçici hükümet için bir üst düzey yetkili gönderiyor... 
</HEADLINE>
<TEXT>

     Beyaz Saray'ın, Irak'ta geçici hükümet kurulmasına yönelik girişimlerin başarılı olması amacıyla bu ülkeye bir üst düzey yetkilisini göndereceği bildirildi. 
     Washington Post gazetesinde bugün yayımlanan haberde, güvenlik nedenleriyle kimliği açıklanmayan yetkilinin, Irak'a bu hafta sonu gelmesinin planlandığını yazdı. 
     Yetkilinin görevinin kısmen, Geçici Yönetim Konseyi'ni GYK , BM'yi Irak'a yeniden çağırmaya ikna etmek olduğu belirtilen haberde, Irak'taki Şii liderlerinin, ABD'nin BM'nin Irak'a dönmesi çabalarını engellemeye çalıştığı kaydedildi. 
     Gazete, ABD'nin Irak'taki sivil yöneticisi Paul Bremer'in, GYK üyeleri arasındaki tartışmaları sona erdirmede başarısız olduğunu da yazdı. 
     Irak'taki GYK, haftalarca süren tartışmalar ve Şiilerin itirazlarını geri çekmesinden sonra geçici anayasayı bu hafta imzalamıştı. Geçici anayasanın imzalanması, 30 haziranda iktidarın Iraklılara devri açısından ilk adım olarak görülüyor. 
     
</TEXT>
</DOC>
