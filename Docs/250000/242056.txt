<DOC>
<DOCNO> 242056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/guncel/gun05.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir milyona 22 yıl hapis 
</HEADLINE>
<TEXT>


2 çocuktan toplam 1 milyon lira gasp ettikleri gerekçesiyle yargılanan 6 çocuktan biri, 22 yıl 2 aya mahk m oldu 8 yıl 8 ay yatacak 

TÜRKER KARAPINAR Ankara 

Nesim Malki cinayetinin azmettiricisi olduğu gerekçesiyle müebbet hapse çarptırılan Erol Evcil'in, mevzuat nedeniyle sadece 3 yıl daha cezaevinde kalacağı belirtilirken, Aydın'da yaşanan bir olay, ceza yasasındaki çarpıklıkları gözler önüne serdi. 2 çocuktan toplam 1 milyon lira gasp ettikleri gerekçesiyle yargılanan 6 çocuktan biri 22 yıl 2 ay, beşi 11 yıl 8'er ay hapis cezasına mahk m oldu. İnfaz Yasası'na göre, çocuklardan beşi yaklaşık 4 yıl 6 ay, diğerinin ise 8 yıl 8 ay cezaevinde kalması gerekiyor. Ancak tutuklu geçirdikleri süre bu cezadan düşülecek. 

Ekmek bıçağını gösterdi 
12 Aralık 2002'de atari salonundan çıkan ve o tarihte 13 yaşında olan S.Y., bir kadının arkadaşlarına çikolata verdiğini gördü. Çikolatayı kimin alacağı konusunda oynanan oyunu S.D. 13 kazandı. Salonun önünden geçen M.D. 15 ve E.Y.'ye yanındaki ekmek bıçağını gösteren S.Y., para istedi. Çocuklardan biri, M.D.'nin cebinden aldığı 3 milyon lirayı S.Y.'ye verdi. 1 milyonu alan S.Y., 2 milyonunu iade etti. E.Y.'nin üzerinde buldukları cüzdanı alan saldırganlar, 2 çocuğu da dövdü. S.Y., S.D. ile 1991'li G.Ö. 1990 doğumlu A.C.Ö. 1987 doğumlu C.D. ve 1989'lu G.Ö. tutuklandı. İki çocuk, şik yetçi olmasa da sanıklar hakkında kamu davası açıldı. 
Davayı 12 Şubat'ta sonuçlandıran 2. Ağır Ceza Mahkemesi, C.D. dışındaki 5 çocuğu, suç 2 kişiye karşı ayrı ayrı işlendiği için, toplam 11 yıl 8'er ay hapisle cezalandırdı. C.D.'ye verilen 20 yıl ağır hapis cezası, olay tarihinde 15 yaşından büyük olduğu için TCK'nın 55 1. maddesi uyarınca ancak 3'te 1 oranında indirilebildi. 


</TEXT>
</DOC>
