<DOC>
<DOCNO> 221411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/siyaset/siy07.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Benim Malatyalım işini bilir' 
</HEADLINE>
<TEXT>

   AKP'nin afişinde adayın ve onun kadar dev Erdoğan portresi var. Belediye Başkanı Çerçi'nin portresinin dibinde ise MHP küçücük 
   ANDREW FINKEL 

   
   Malatya'nın göbeğindeki AKP merkezi önündeki destekçi kadının tepkisi ölçü olarak kabul edilebilirse, Tayyip Erdoğan Cola Turka distribütörlüğü işine girerek ciddi bir hata yapmış. Kendi parfümünü üretse çok daha başarılı olurdu. 
   Zamanını AKP'ye olan desteği artırmakla değerlendiren emekli sınıf öğretmeni Nimet Nikbay, "Erdoğan benim idolüm" dedi. Bu, diğer parti destekçisi kadınlar kalabalığından yankı buldu. Nimet Hanım'ın başı örtülü değil. Diğerleri ise daha geleneksel kıyafetler içinde. Örtülü ya da örtüsüz gözlerindeki derin hayranlığı gizleyemiyor. 
   
   Afişlere bakmanız yeterli 
   Belediye yarışında neler olup bittiğinin değerlendirmesini almak için adaylarla konuşmanıza da gerek yok. Şehir merkezini süsleyen 15'er metrelik dev afişlerdeki yüzlere bakmanız yeterli. Ancak AKP'nin afişinde iki yüz var. Adayın yüzü kendisi kadar dev bir Tayyip Erdoğan portresinin altına yerleşmiş. Şu andaki Belediye Başkanı Mehmet Yaşar Çerçi içinse bu geçerli değil. Hangi partiden olduğunu anlamak için çok dikkatli bakmanız gerekiyor. Dipte bir köşeye küçük bir MHP sembolü iliştirilmiş. Ancak gerçek şu ki, son 5 yıldır Malatya'da kazandığı popülarite ile bir nevi bağımsız aday gibi gözüktüğü söylenebilir. AKP merkezindeki kadınların, merkezi hükümeti yanlarına almanın önemi konusunda şüpheleri yok. Nimet Hanım, bir diğer ünlü Malatyalı Turgut Özal'dan alıntı yapıyor "Tıpkı 'benim memurum işini bilir' gibi, benim Malatyalım da işini bilir." Çoğu kişi buradaki gerçek yarışın AKP ile MHP arasında olduğunu düşünüyor. Mehmet Yaşar Çerçi'nin şu anda önde olduğu bir yarış. CHP ise üçüncü sırada takipte. Ne CHP ne de daha radikal Demokratik Güçbirliği doğal seçmenlerini kaybetmiş görünüyor Şehrin fakir ve mağdurları. Demokratik Güçbirliği adayı Yıldız İmrek, Malatya'daki solun, AKP'yi öne geçiren şekliyle bir sosyal yardımlaşmayı hayata geçirmediğini itiraf ediyor. Sadık bir CHP'li, Malatya'da Alevilerin bile AKP'ye oy attığı söylentilerini yalanlıyor. AKP'nin başarısını Tayyip Erdoğan'a değil, partisinin Malatya'daki Adıyaman, Muş gibi çevre illerden ve daha doğudan insanlar için olan popüler çekiciliğine bağlıyor. Malatya Türk ile Kürt'ün, Alevi ile Sünninin bir erime potası ve Doğu Anadolu'dan Batı'ya bir geçiş noktası. Cengiz Akçın, "İşimi kaybettim ve oyumu AKP'ye veriyorum" diyor. Partisi belediye seçimlerini kazanmak için hala çalışıyor olsa da, bir şeyleri doğru yaptığı kesin. 
   
   Malatya'da 3 Kasım seçimleri Parti Adı Oy oranı AKP 50.65 CHP 18.07 DYP 7.25 MHP 6.02 DEHAP 4.18 SP 3.83 ANAP 2.60 GP 2.35 BBP 1.28 YTP 0.80 DSP 0.58 BTP 0.55 İP 0.43 ÖDP 0.40 BAĞ. 0.30 YP 0.29 MP 0.18 LDP 0.14 TKP 0.10 
   
   
</TEXT>
</DOC>
