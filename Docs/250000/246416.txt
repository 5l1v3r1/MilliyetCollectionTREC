<DOC>
<DOCNO> 246416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/yasam/axyas02.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı karınca sağılır, şişten robot yapılır 
</HEADLINE>
<TEXT>


Türk ve dünya çocukları, kendileri için küçük, insanlık için büyük proje ve buluşlarıyla yarıştı... 

ŞÜKRAN ÖZÇAKMAK İstanbul 

Mısır piramitlerindeki mumyalarda bakteri oluşumunu, gıdalarda mikrobik bozulmayı, deri sanayi ve tıpta bakteri çoğalmasını önlemek, hatta parfüm için kullanılan formik asidin, kırmızı karıncanın damıtılmasından elde edildiğini biliyor muydunuz 
Isparta Süleyman Demirel Fen Lisesi öğrencisi Ebru ve Mustafa Yılmaz kardeşler, orman dostu bu karıncaların 1670'li yıllardan beri damıtılarak katledildiğini, orman yüksek mühendisi babalarından öğrendi. Tırtıl, böcek larvaları, bitki bitlerini yiyen bu etobur kırmızı karıncalar, ormanların böcekler tarafından yok edilmesini önlüyordu. 

Asidin gramı 250 dolar 
Her şey Ebru'nun, karıncaların gidiş yönlerini değiştirmeleri için elindeki güneş gözlüğünü sallamasıyla başladı. Karıncalar, savunma amacıyla gözlük camına formik asit püskürttü. Onlar da bu projeyle, Fatih Koleji 12. Uluslararası Çevre Proje Olimpiyat Yarışması'na katıldı. Yılmaz kardeşler, "Formik asidin gramı 250 dolar yaklaşık 350 milyon lira . Dünyaya, karınca katletmeden de formik asidin damıtabileceğini anlatmak istedik" diye konuştu. 
Eskişehir Anadolu Lisesi'nden Melih Yıldırım'ın da, annesinin örgü şişleri, kardeşinin oyuncak arabasının parçaları, eski bir hesap makinesi paneli ile bozuk radyo aksamından güneş enerjili robot geliştirdiği yarışmaya, Makedonya, Meksika ve Güney Afrika gibi ülkelerden de parlak gençler ve projeler katıldı. 


</TEXT>
</DOC>
