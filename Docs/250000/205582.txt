<DOC>
<DOCNO> 205582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/soneko09.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street üç yıldır kayıpta... 
</HEADLINE>
<TEXT>

     İşlem hacmi bakımından dünyanın en büyük menkul kıymetler borsası olan Wall Street 2002 ile birlikte son güç yıldır sürekli değer kaybetti. 
     Amerikan şirketlerinin muhasebat usulsüzlükleri ve yolsuzluklarının yatırımcıda yarattığı güvensizlik ve sistemden kuşkulandırması, terörizm ve savaş korkuları, Wall Street'te düşüşlere neden oldu. 
     Borsada Dow Jones Endeksi 2002 yılını yüzde 16.8 düşüşle kapadı ki, bu oran bakımından 1977 yılından beriki en yüksek kayıp. Nasdaq endeksi 2002'de yüzde 31.5, S P endeksi de yüzde 23.4 oranında puan kaybetti. 
     Borsacıların bu yıl ve geçen üç yılda ''tamamen öngörülemez'' gördüğü Wall Street'te Dow Jones ve S P 500 endeksleri 1939-41 döneminden bu yana ilk kez üç yıl üst üste düşüş kaydetti. Nasdaq da, 1971'den beri ilk kez üç yıl peşpeşe kayıp yaşadı. 
     Daha iyi yeni bir yıl ümdiyle genelde Aralık ayının ikinci yarısında yükselişler kaydeden Wall Street, petrol fiyatlarındaki yükseliş, Irak ve Kuzey Kore ile gerginliklerdeki tırmanış nedeniyle geçen yılın sonlarında puanlar kaybetti. 
     Nasdaq Endeksi Aralık ayında yüzde 9.7 düşüşle en kötü 12'inci ayı, Dow ve S P 500 endeksleri de yüzde 6.2 ve yüzde 6 düşüşle 1931'den beriki en kötü Aralık ayını yaşadı. 
     ABD'de tüketicilerin ekonomiye güveni endeksinin Kasım-Aralık döneminde yüzde 84.9'dan yüzde 80'e inmesi borsacıları hayal kırıklığına uğrattı. Tüketicilerin ekonomiye güven endeksi yüzde 88 civarında bekleniyordu. 
     Yatırımcılar, geçen yılı da hayal kırıklığı ve kontrollerinin ötesimdeki faktörlerden kaynaklanan endişelerle kapattı ve 2003 yılı için de hemen hemen aynı sorunlar, endişeler geçerli. Borsa yatırımcıları, muhasebat skandallarının yanısıra, terörizm ve savaş tehdidi ile piyasada liderlik eksikliğinden zarar gördü. Wall Street'te 1990'ların canlılığı, yükselişi dönemine dönüş zor görünüyor. Daha ayrıntılı bilgi için 
     New York Stock Exchange http www.nyse.com Nasdaq Stock Market http www.nasdaq.com 
     





</TEXT>
</DOC>
