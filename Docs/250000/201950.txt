<DOC>
<DOCNO> 201950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/yasam/yas05.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceylan tedavisi pahalıya patladı 
</HEADLINE>
<TEXT>

   Bulduğu yaralı ceylanı evinde tedavi eden İkram Güneş, 'Yabani hayvanı alıkoymak'tan faiziyle 6 milyar ceza yedi 
      TURGUT GÜMRÜKÇÜ Artvin DHA 
   
   Borçka'ya bağlı Demirciler Köyü'nden İkram Güneş, ormanda yaralı halde bulduğu yavru ceylanı evinde tedavi ettiğine pişman oldu. 
   Güneş 45 , ceylanı Ocak 2001'de, Cankurtaran Dağı'nda buldu. Ceylanı evine götüren Güneş ve ailesi, sağ arka ayağındaki yarayı günler süren tedavi sonrası iyileştirdikleri hayvana büyük bir sevgiyle bağlandı. Aile her yere yanlarında götürdükleri ceylanı buğday, lahana, dağ sarmaşığıyla besledi. Ama bundan sonrası, aile için kabusa döndü. 
   
   'Bıraktık, gitmedi' 
   Ceylanı tekrar doğal ortamına bırakma girişimlerinde başarılı olamadıklarını ifade eden Güneş, sonraki gelişmeleri şöyle anlattı 
   "Bir ihbar üzerine eve jandarma geldi ve ceylanı götürdü. Hakkımda Borçka Asliye Hukuk Mahkemesi'ne dava açıldı. 'Yabani hayvanı alıkoyma'ktan hakim karşısına çıktım. 1.5 yıl süren dava sonucunda, ilk mahkemede 3 milyar 250 milyon lira para cezasına çarptırıldım. Yargıtay'a başvurduk. Yargıtay'dan düzeltme beklerken, sonuç tam tersi oldu ve ceza 4 milyar 250 milyon liraya çıkarıldı. Parayı ödeyemediğim için faiziyle birlikte bugün 5 milyar 800 milyon liraya ulaştı. Ne yapacağımı bilmiyorum " 
   
   
</TEXT>
</DOC>
