<DOC>
<DOCNO> 220847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/guncel/agun.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güllüoğlu Ailesi'nde Kadınlar Günü krizi 
</HEADLINE>
<TEXT>

   Ailenin tek kadın baklavacısı Neşe Güllü, Dünya Kadınlar Günü'nde yaptığı açıklamayla, cinsiyeti yüzünden kendisini engellemek isteyen ailesinin erkek fertlerine savaş açtı . 
      Elif Korap 
   
   Meşhur Güllüoğlu Baklavaları'nı hemen herkes bilir. Gaziantepli Güllü Ailesi'nin İstanbul'da 36 baklavacı dükk nı vardır. İşte bu ailede baba mesleğini sürdüren tek kadın Neşe Güllü... Babası Halit Güllü öldükten sonra işi devralmış. Ancak sırf kadın olduğu için ailede bu işi yapmasına karşı çıkanlar var. Yaşadığı zorluklara rağmen mücadeleyi bırakmaya niyeti yok. Dünya Kadınlar Günü'nde yaptığı açıklama da bunun göstergesi... 
   
   'Babadan oğula' şartı 
   Açıklamasında, dükk nlarını kapatması için kendisine baskı yapan ailesinin erkek fertlerini "bağnaz ve çıkarcı" olarak nitelendiren Güllü, karşılaştığı engelin kaynağını şöyle açıkladı "1970'li yıllarda dedelerimiz marka tescil belgesi alırken, kendi aralarında özel bir anlaşma imzalamışlar. Bunun 6. maddesi 'Dükk n açma hakkı babadan oğula geçer. Erkek çocuk babası öldükten sonra işinin başında durur' diyor. Kız çocuklarından söz edilmiyor. Önceleri babamla ortaktık. O ölünce kadınların bu işi yapamayacağını söyleyerek dükk nlarımı kapatmam için baskı yapmaya başladılar." 
   
   'Anlaşma yazılı değil' 
   Karaköy Güllüoğlu'nun Yönetim Kurulu Başkanı Nadir Güllü de bu yönde sözlü bir anlaşmanın varlığını doğrularken, "Büyüklerimiz bu işi ailenin erkekleri yapsın demişler. Ama şimdi devir değişti. Kadınlar niye yapmasın Neşe'nin sözünü ettiği Gaziantep'ten gelen bir tepki" dedi. Faruk Güllü'nün sahibi olduğu 6 Güllüoğlu şubesinin Satış ve Pazarlama Müdürü Emel Yiğit de böyle bir anlaşmayı teyit ederek şunları söyledi "Bu vasiyet gibi sözlü bir anlaşmadır. Neşe Hanım çocukluğundan itibaren bu işi yapmış olsaydı, kadın olmasına rağmen ailenin itirazı olmazdı." 
   
   İşte Neşe Güllü'nün açıklaması    'Bağnaz ve çıkarcı erkek zihniyeti'    Merhaba ben Neşe Güllü. Sözlerime 'Dünya Kadınlar günü kutlu olsun' diyerek başlamak istiyorum. Bu söylem herhalde medeni ülke insanı için, bizim Türk kadınları için değil. Çünkü ülkemizde kadınlar özgür, bağımsız ve de erkeklerle eşit şartlarda her şeyi paylaşamıyorlar. 
   ... Şöyle ki ben baklavacı Güllüoğlu patentinin sahibi Halit Güllü'nün kızıyım. Babamla ortak olarak 2000 yılından beri baklavacılık yapmaktayım. Babam sekiz ay önce vefat etti. Şimdi ise diğer Güllüoğulları bana 'Sen kadınsın baklavacılık yapamazsın, sen yaparsan diğer kızlar da yapar, Güllüoğlu tabelanı indir, dükk nlarını kapat' diyorlar. Benim üç dükk nım ve imalathanem var ve 25 işçi çalıştırıyorum. Erkek kardeşlerim, amca çocuklarım bu ismi kullanırken, benim kullanmamı istememelerinin tek nedeni KADIN olmam. İşte bağnaz, çıkarcı erkek zihniyeti... 
   
   
   
</TEXT>
</DOC>
