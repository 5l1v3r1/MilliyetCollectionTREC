<DOC>
<DOCNO> 238475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/dunya/axdun01.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasma takan asker resmen suçlandı 
</HEADLINE>
<TEXT>


DIŞ HABERLER SERVİSİ 


Yerde çıplak yatan Iraklı bir mahk mun boynuna geçirdiği tasmayı çekerken görüntülenen Amerikalı kadın er Lynndie England, mahk mlara kötü muamele yapmakla resmen suçlandı. 
Kadın askerin bulunduğu Kuzey Carolina'daki Fort Bragg Üssü yetkilileri, England'ın görev arkadaşı Charles Graner ile komplo kurarak mahk mlara kötü davranmak, çeşitli vesilelerle mahk mlara saldırmak, düzen ve disipline zarar verici ve uygunsuz davranışta bulunmakla suçlandığını söyledi. 
Yetkililer, hamile olan 21 yaşındaki England'ın askeri mahkemeye çıkarılıp çıkarılmayacağına daha sonra karar verileceğini belirtti. Çıplak mahk mların önünde ağzında sigarasıyla, bir eliyle onların penislerini gösterirken, diğer eliyle de memnuniyet işareti yaptığı görüntüsüyle de basına yansıyan England'ın tutuklu olmadığı ve görevini sürdürdüğü kaydedildi. Irak'taki Ebu Gıreyb Cezaevinde, 372. Askeri Polis Birliği'nde görev yapan 21 yaşındaki England, bir süre önce Fort Bragg Üssü'ne geri gönderilmişti. 
Skandalla ilgili olarak suçlanan 7. asker olan England, suçlu bulunursa, kınama, hapis ya da görevden uzaklaştırma cezalarına çarptırılabilecek. 




</TEXT>
</DOC>
