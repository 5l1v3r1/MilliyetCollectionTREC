<DOC>
<DOCNO> 233428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun38.html </URL>
<DATE> 2004/04/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Karamanlis-Erdoğan görüşmesi başladı... 
</HEADLINE>
<TEXT>

     Kıbrıs'ta 24 Nisan'da yapılacak referandumlardan önce, Türk-Yunan dörtlü görüşmesi Bosna Hersek'in başkenti Saraybosna'da başladı. 
     Başbakan Recep Tayyip Erdoğan, Yunanistan Başbakanı Kostas Karamanlis, Dışişleri Bakanı ve Başbakan Yardımcısı Abdullah Gül ile Yunanistan Dışişleri Bakanı Petros Molivyatis'i bir araya getiren görüşme, Güneydoğu Avrupa Ülkeleri İşbirliği Süreci devlet ya da hükümet başkanları zirvesinin sabahki ilk oturumunun ardından Holiday Inn Oteli'nde yapılıyor. 
     Görüşmede liderlerin 24 Nisan'daki referandumdan önce Kıbrıs sürecinde gelinen nokta ile ikili ilişkileri ele almaları bekleniyor. 
     Yunanistan Başbakanı Karamanlis, daha önce Türkiye'nin Atina Büyükelçisi Yiğit Alpogan aracılığıyla, iki ülke ilişkilerinin yakalanan iyi hava çerçevesinde devam ettirilmesi, Kıbrıs sürecinin kendi akışına bırakılması, ekonomik ilişkilerin güçlendirilmesi ve Yunanistan'ın Türkiye'nin AB üyelik sürecine destek olduğu mesajlarını iletmişti. 
     
</TEXT>
</DOC>
