<DOC>
<DOCNO> 239519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonyas04.html </URL>
<DATE> 2004/05/12/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
"Truva" filminin galası Washington'da yapıldı... 
</HEADLINE>
<TEXT>

     Başrolünde Brad Pitt'in yer aldığı Hollywood filmi ''Troy''un Truva , Washington Life dergisi tarafından düzenlenen galasına, Türkiye ve Yunanistan'ın Washington büyükelçileri ile TBMM Türkiye-ABD Dostluk Grubu üyeleri de katıldı. 
     Yapımcı şirket Warner Bros'un, Troia Truva ile Sparta arasındaki mitolojik savaşın anlatıldığı filmi izlemeye, ABD Kongresi, Beyaz Saray ve ABD Dışişleri Bakanlığı'ndan bazı yetkililer de geldi. 
     Öte yandan, Türk ve Yunan asıllı Amerikalı işadamları, Washington'da düzenlenen bir resepsiyonda biraraya gelerek, işbirliği konularında görüştüler. 
     Kültürlerarası yakınlaşma konusunda çalışma yürüten Hasna adlı kuruluşun düzenlediği resepsiyonda konuşan Raymond James and Associates adlı yatırım kuruluşunun yöneticilerinden Özgür Karaosmanoğlu, bu toplantıyla Türk ve Yunan asıllı Amerikalı işadamlarının tanışmalarının, diyalog kurmalarının ve gelecekte çeşitli konularda işbirliği yapmalarının amaçlandığını anlattı. 
     Yunan asıllı işadamı Achilles Adamantiades, Türkiye ile Yunanistan arasında son yıllarda başlayan işbirliği ve yakınlaşma sürecinin geri döndürülemez bir nitelik kazandığını belirterek, ''İyi ilişkiler ekonomik ilişkilerin kuvvetli olmasından da geçer. Buna biz de katkıda bulunursak yararlı olur'' dedi. 
     Toplantıya yaklaşık 80 işadamı katıldı. 
     
</TEXT>
</DOC>
