<DOC>
<DOCNO> 213781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/dunya/dun03.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina, mektubu içine sindiremedi 
</HEADLINE>
<TEXT>

   Papandreu, "Annan'ın referandum ve hakemlik gibi şartları, çözüm çabasını olumsuz etkileyebilir" dedi 
      YORGO KIRBAKİ Atina 

   
   Yunanistan Dışişleri Bakanı Yorgo Papandreu, ABD Dışişleri Bakanı Colin Powell'ı arayarak, BM Genel Sekreteri Kofi Annan'ın Kıbrıs müzakereleri için davet mektubunun içeriğinden şik yet etti. 
   Papandreu, Annan'ın mektubunda tekrarladığı hakemlik ve referandum gibi şartların son derece ağır olduğunu ve Atina'nın bu müzakere şartları hakkında ciddi tereddütleri bulunduğunu belirtti. Papandreu, Powell'a "Annan, şartlarında ısrar ederse çözüm çabasına olumsuz etki yapabilir" dedi. 
   
   Rumlar gidiyor 
   Rum Yönetimi lideri Tassos Papadopulos ise dün Rum Milli Konsey toplantısına başkanlık etti. Papadopulos, bugün Atina'dan geçip Başbakan Kostas Simitis ve Dışişleri Bakanı Papandreu ile görüştükten sonra New York'a gidecek. Yunan medyasına yansıyan haberlere göre, Yunanistan ve Rum Yönetiminin New York'taki tavrı, "1 Mayıs'a kadar çözüm yükümlülüğü altına girmeden müzakerelere evet" şeklinde olacak. Papadopulos, BM Genel Sekreteri'ne Rum görüşlerini iceren bir mektup da verecek. 
   Annan, salı günü önce Papadopulos, sonra da Denktaş ile görüştükten sonra müzakere süreci ile ilgili detayların belirlenmesi için iki liderle birlikte bir toplantı gerçekleştirecek. Annan, iki liderin huzurunda basına bir açıklama yapacak. 
   
   
   
   
   
</TEXT>
</DOC>
