<DOC>
<DOCNO> 202897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/yazar/heper.html </URL>
<DATE> 2003/12/18/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Kıbrıs'ta 40 yıl sonra yeşeren umut 
</HEADLINE>
<TEXT>

   
   KARGAŞA, çatışma çıkmadı. Sandık hileleri olmadı. 
   Batı'nın, özellikle de Verheugen'in taraflı demeçlerine rağmen Kıbrıs'ta her açıdan örnek bir seçim yapıldı. 
   Kıbrıs Türklerini kutlarım. 
   
   BU seçimin sonucunda Denktaş güçlendi. 
   Ankara rahatladı. 
   Muhalefet açık farkla kazansaydı, Mehmet Ali Talat hırçınlaşır, adada dönülemez bir yola girilebilir, bu anavatanı da olumsuz etkilerdi. Bunlar olmadı ve Ankara stresten kurtuldu. 
   AB'nin de sonuçtan memnun olması gerekir. Çünkü AB muhalifleri de kazanamadı. 
   Bu durumda Annan planı artık ele alınabilir. 
   Annan planı temelinde, ama bazı değişiklikler de önerilerek, 2004 Mayıs'ına da az bir süre kaldığı unutulmadan müzakereler gündeme gelebilir. 
   
   OLMAZ gibi görünen işbirliği durumları Türkiye'de oldu. Zıtların koalisyonu kuruldu ve yaşadı. 
   Benzer çözüm KKTC'de neden gerçekleşmesin Üstelik bu hükümetin öncelikli tek konusu var AB. 
   Kıbrıs Türk'ü tarihi bir dönemeçte. AB üyesi olma yolunda. Bu durum konsensüs gerektiriyor. Bu yolda en elverişli hükümetin "milli birlik" hükümeti olduğu anlaşılıyor. 
   Kıbrıslı liderler, partiler, uzlaşmaya adeta mecburlar. 
   Uzlaşmanın aksi adada kargaşa ve kaos demekse, AB üyeliğini unutmak demekse, bunun tarihi sorumluluğu uzlaşmaya yanaşmayan liderlerde olacaktır. 
   
   KKTC seçimlerinin sonuçları her ortamda farklı yorumlandı. Çeşitli şekillerde anlaşıldı, anlatıldı. Güney Kıbrıs'ta da, Atina'da da, Avrupa'da da böyle oldu. 
   Gazetelerimiz de sonuçları şöyle verdi 
   Seçim Kıbrıs'ı kilitledi - Ankara çözecek - Sandıktan belirsizlik çıktı - Kıbrıs'ta sıkıntılı durum - Sandıktan AB çıktı - KKTC kördüğüm - Birlikte çöz mesajı - Şifre gibi mesaj. 
   Gerçekten de seçimin mesajı şifre gibi oldu. 
   Ne yazık ki bu şifrenin anahtarı da ortada yok. 
   Anahtarı Ankara'nın ve KKTC'deki parti liderlerinin ortak aklı yaratacak. 
   Sonuç hem Kuzey Kıbrıs halkının birliği hem de "Avrupa Birliği" olmalı. 
   
   ELDE KALAN VAR MI    Kültür ve Turizm Bakanı Erkan Mumcu açıkladı "On yılda, üç yüz elli bir bin sekiz yüz seksen üç, tarihi eser kayboldu." 
   Keşke kaybolan eserleri değil de kalanları söyleseydi, daha kolay olurdu. 
   
   SADDAM VE    Celal Bayar'ın tabancası    Bir tarihte bu köşede "Saddam'a yakışan çarpışa çarpışa ölmektir, herhalde öyle yapar" demiştim. Yanılmışım. 
   27 Mayıs darbesinde Cumhurbaşkanı Celal Bayar'ı teslim almaya giden Muhafız Alayı Komutanı Osman Köksal onu elinde tabancayla bulmuş, silahı maharetle almıştı. Bayar ya çarpışacak ya da intihar edecekti. Saddam, yaşlı Bayar kadar olamadı. Hem de işgalci yabancı askerlere karşı... 
   
   Saddam'ı "kim yargılayacak " Belki de bundan daha önemlisi "kim yargılamayacak " sorusu. 
   Bugünkü Irak yönetimi peşin hükümlü, yargılama başlamadan sonucu açıkladı bile "Bize verin idam edelim." Böyle ilkellik olur mu 
   İnsanlar idamlık bir suç bile işleseler yargılanmaları adil olmalı. 
   
   KİM OLAMAZ    Popstar Müzik görüntü    Engelli bir insan, Stephen Hawking olabilir, Beethoven da olabilir. Ama Türkiye'de "popstar"dan anlaşıldığı şekilde sahneye çıkıp assolistlik yapamaz. 
   Örneğin engelli bir Tarkan, sakat bir Ajda Pekkan düşünebiliyor musunuz 
   "Popstar"lık müzikle görüntüyü bütünleştiren bir kavramdır. 
   Söylediği her şarkıyı bozan biri de, popstar olamaz. 
   Kısa bir süre önce adam öldürmemiş, yaralamamış, birkaç sabıkası olmamış olsa da, "popstar" yarışması birincisi ilan edilemez. 
   Üstelik bu kadar sabıkası varsa hiç olamaz. 
   Bu açıdan bakınca ben Deniz Seki'yi kutluyorum. 
   Duygusal davrananlara, tepki oyu verenlere karşı durup, doğruyu savunduğu için. 
   
   ÇİFTE STANDART    "AB'ye katılım Türkiye için engelli koşuya döndü" diyorduk. 
   Son engel "Kıbrıs"tı, daha o aşılmadan yepyeni bir engel daha ortaya çıkartıldı "Güneydoğu". 
   Daha dün "Demirperde"nin gölgesinde yaşayan, ama şimdi AB'nin gözdeleri sayılan devletler bu kadar şarta tabi tutuldu mu 
   Eğer tutulsalardı AB'yi ancak rüyalarında görürlerdi. 
   
   DOST ŞAM    Suriye ile işbirliği anlaşması imzalandı. Ankara her fırsatta Şam'a teşekkür ediyor. Oysa aynı Suriye Türkiye'yi hedef alan terörü yıllarca bağrında besledi, büyüttü. 
   Acaba ABD Şam'ı "terörü destekleyen ülke" ilan etmeseydi, Suriye'ye komşu olmasaydı, Şam yine de bazı Türkleri Türkiye'ye teslim eder miydi 
   Terörist Azad Ekinci ile 4 işbirlikçisinin Şam'da oldukları iddialarını unutmayalım. 
   
      
   
   
   
</TEXT>
</DOC>
