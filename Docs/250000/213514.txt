<DOC>
<DOCNO> 213514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sondun37.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Stoiber Almanya'nın Türkiye'ye tarih verilmesindeki ısrarı hata 
</HEADLINE>
<TEXT>

     Almanya'da, Bavyera Eyaleti Başbakanı Edmund Stoiber, Alman hükümetinin, Türkiye'ye AB ile üyelik müzakerelerine başlanması için tarih verilmesi konusundaki ısrarının büyük hata olduğunu ileri sürdü. 
     Stoiber, Frankfurter Allgemeine gazetesine yaptığı açıklamada, AB'nin uyum gücünün dikkate alınması gerektiğini, Avrupa'nın, AB ülkelerinden farklı bir ekonomik ve toplumsal yapıya sahip Türkiye'nin üyeliği ile zorlanacağını savundu. 
     Başkanı olduğu Hıristiyan Sosyal Birlik Partisi'nin CSU , Türkiye'nin AB üyeliğini Avrupa Parlamentosu seçimlerinde gündeme getireceğini hatırlatan Stoiber, bunu yaparken Türkiye'ye karşı bir kampanya yürütülmeyeceğini söyledi. 
     Türkiye'nin AB üyeliği kararının sadece Kopenhag kriterlerine bağlanamayacağını, Avrupa'nın coğrafi ve siyasi sınırlarının da dikkate alınması gerektiğini ifade eden Stoiber, Türkiye'nin AB üyeliği konusunu gerekirse 2006 yılında yapılacak genel seçimlerde de gündeme getireceklerini kaydetti. 
     
</TEXT>
</DOC>
