<DOC>
<DOCNO> 241865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/spor/axspo02.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Daha vaktimiz var' 
</HEADLINE>
<TEXT>


Galatasaray Başkanı Özhan Canaydın, biriken ödemeleri ay sonuna kadar yapacaklarını dile getirdi, "Önümüzde 10 günlük bir süre var. Bu sorunu çözeceğiz" garantisini verdi 

ERHAN TELLİ 


'Hacizci mi geldi ' 
GALATASARAY Başkanı Özhan Canaydın, Mecidiyeköy'deki kulüp binasında Asbaşkan Turgay Kıran ile birlikte basın toplantısı düzenleyerek gündemdeki konulara yanıt verdi. Canaydın, biriken borçları ay sonuna kadar mutlaka ödeyeceklerini söyledi. Başkan, "Kulüp maddi açıdan sıkıntıda gibi mi görünüyor Kapıda alacaklı hacizci mi var Bu sorunu çözeceğiz" diye konuştu. 

Sami Yen müjdesi 
CANAYDIN, yeni sezonda Ali Sami Yen Stadı'na taşınacaklarını açıkladı. Galatasaray Başkanı şunları söyledi "100. yılda Olimpiyat Stadı'nı da kullanacağız, Ali Sami Yen'i de. Ancak eski açık tribün kapalı olacak. Seyrantepe arazisi için beklemedeyiz. A-rena Şirketi ile işletme anlaşması yaptık. Onay çıktıktan 16 ay sonra stadımız hazır hale gelecek." 

'Haber bekliyoruz' 
TRANSFER çalışmalarının sürdüğünü açıklayan Canaydın, Avrupa liglerinin bitmesini beklediklerini belirtti. Canaydın, "Yıldıray'ın ilk tercihi Avrupa. Ancak Türkiye'ye gelirse Galatasaray'ı seçecek" dedi. Sarı - Kırmızılılar'ın Başkanı hayatı boyunca yalan söylemediğini, kendisine bu suçlamayı yapanlar hakkında hukuki yollara başvuracağını da sözlerine ekledi. 

Volkan'ın itirafı 

RAŞİT ALTUN 

Cim - Bom'un tecrübeli ismi, geçen sezon bazı hatalar yaptığını kabul etti, "Ancak bunlar hayatın kazandırdığı tecrübeler" dedi 


'Yine yapardım' 
SARI - Kırmızılı forma altında Milli Takım'a kadar yükseldikten sonra inişe geçen Volkan, kendisini yeni sezona hazırlıyor. Bekleneni verememesinde kendi hatalarının da olduğunu belirten tecrübeli oyuncu, "Hepsinin farkındayım. Ama geri dönebilsek belki yine hataları yapardım. Hepsi birer hayat tecrübesi. Bu yüzden tek tek yaşanması gerekiyormuş" diye konuştu. 

'Gezmeyi severdim' 
ÜMİT Karan ile birlikte geceleri çok dolaştıkları için eleştirilen Volkan, "Son beş aydır toplasanız en fazla beş gece çıkmışımdır. Başarılı olsaydık bunlar asla gündeme gelmezdi" yorumunu yaptı. Geçen sezon teşhis konulamayan bir sakatlık yaşadığını ifade eden Volkan, tedavi sürecini tamamladan sahalara dönmenin faturasını ağır ödediğini söyledi. 

Batista formülü 


Takasta kullanılacak 
GALATASARAY Teknik Direktörü Hagi'nin, yeni sezon kadrosunda düşünmediği ve gönderilmesini istediği Brezilyalı Batista'nın takasta kullanılması gündeme geldi. Sarı - Kırmızılı yönetimin, tecrübeli futbolcuyu, Çağdaş'a karşılık olarak Denizlispor'a önerdiği öğrenildi. Ancak Batista'nın bu öneriye sıcak bakmadığı ve teklif edilen rakamı ilk etapta geri çevirdiği bildirildi. 

Trabzonspor da talip 
SARI - Kırmızılı kulüple yollarını ayırmaya hazırlanan Batista, Trabzonspor ile temasa geçti. Bordo - Mavililer ile Brezilyalı yıldız arasındaki pazarlıkların son aşamaya geldiği ve kısa bir süre içinde kesinlik kazanacağı açıklandı. Yıldız futbolcu, Galatasaray'dan ancak kendi tercihlerine uygun bir teklif gelmesi durumunda ayrılacağını bildirdi. 

'Sorunu çöz imzaya gel' 


Djalminha'ya mesaj 
GALATASARAY, transfer listesinde ilk sırada yer alan Brezilyalı yıldız Djalminha'nın, kulübü Deportivo La Coruna ile yaşadığı sorunları çözmesini bekliyor. Yönetimin, Hagi'nin, Romanya'da görüşüp söz aldığı tecrübeli futbolcuya, "Sorununu çöz, hemen imzaya gel" mesajını gönderdiği öğrenildi. Djalminha, İspanyol basınına yaptığı açıklamada Türkiye'ye gitmeye sıcak baktığını dile getirerek, "Tek sorun bonservisimi alamamam" dedi. 

UEFA Kupası kapış kapış 

GALATASARAY'IN mega storelarında satışa çıkan UEFA Kupası'nın minyatürleri taraftarların büyük ilgisini çekti. 25 bin tane yaptırılan ve 20 milyon liradan satılan kupaların kısa bir süre içinde tükendiği açıklandı. Sarı - Kırmızılı yöneticiler, ilgi karşısında firmaya yeni sipariş verdi. 



</TEXT>
</DOC>
