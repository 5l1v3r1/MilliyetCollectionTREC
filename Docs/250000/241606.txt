<DOC>
<DOCNO> 241606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sondun14.html </URL>
<DATE> 2004/05/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
El Cezire çalışanı öldürüldü... İşte savaşta ölen gazeteciler... 
</HEADLINE>
<TEXT>

     Irak'ta bu sabah El Cezire televizyonu için çalışan bir teknisyenin öldürülmesiyle, Irak'ta Amerikan-İngiliz saldırısının başladığı 2003 martından bu yana ölen, öldürülen ya da kaybolan gazeteci ve televizyoncuların sayısı 20'yi geçti. 
     2003 
     
     22 Mart 

     Avustralyalı kameraman Paul Moran kuzey Irak'ta öldürüldü. Aynı gün, İngiliz televizyoncu Terry Loyd, Basra yakınlarında Amerikan-İngiliz askerlerinin ateşiyle vurularak öldü. Loyd'un ekibinden iki kişi de kayboldu. 
     
     30 Mart 

     Gazeteci Gaby Rado, Süleymaniye'deki otelinin otoparkında ölü bulundu. 
     
     2 Nisan 

     İranlı kameraman Kavi Gülistan, Kifri'de bomba patlaması sonucu öldü. 
     
     4 Nisan 

     Amerikalı gazeteci Michael Kelly, Amerikan birlikleriyle giderken kazada öldü. Iraklıların ateş açtığı askeri araç kanala yuvarlandı. 
     
     6 Nisan 

     Amerikalı televizyoncu David Bloom, iç kanama sonucu Bağdat yakınlarında öldü. 
     
     7 Nisan 

     Bir İspanyol ve bir Alman gazeteci, Bağdat'ın güneyinde Amerikan ordusunu hedef alan roketli saldırıda can verdi. 
     
     8 Nisan 

     Cezayirli gazeteci Tarık Eyüb, çalıştığı TV bürosuna roket isabet etmesi sonucu öldü. Aynı gün, Bağdat'taki Filistin oteline Amerikan tankından ateş açılması sonucu da, İspanyol Jose Couso ve Ukraynalı Taras Protsyuk adlı kameramanlar öldü. 
     
     14 Nisan 

     Arjantinli gazeteciler Veronica Cabrera ve Mario Podesta, Bağdat'a giderken trafik kazasında öldü. 
     
     5 Haziran 

     İngiliz kameraman Richard Wild, Bağdat üniversitesinde vurularak öldürüldü. 
     
     7 Haziran 

     Avustralyalı gazeteci Jeremy Little, el bombasıyla düzenlenen saldırıda yaralandıktan bir hafta sonra öldü. 
     
     17 Ağustos 

     Filistinli kameraman Mazen Dena, Ebu Garib cezaevinin önünde film çekerken vurularak öldürüldü. Ateş eden askerin, kamerayı roketatar sandığı bildirildi. 
     
     24 Eylül 

     Amerikalı gazeteci Mark Fineman, Bağdat'ta kalp krizinden öldü. 
     2004 
     
     18 Mart 

     Arap gazeteci Ali Hatib ve kameraman Ali Abdülaziz, Bağdat'ta çatışmaları izlerken öldü. Amerikan ordusu, sorumluluğunu kabul etti. 
     
     26 Mart 

     Iraklı kameraman Burhan Muhammed, Felluce kasabasında Amerikan askerlerinin ateşiyle vurularak öldü. 
     
     19 Nisan 

     Iraklı televizyoncu Esad Hadim, Samarra yakınlarında Amerikalıların ateşiyle vurularak öldü. 
     
     7 Mayıs 

     Polonyalı TV gazetecisi Waldemar Milewicz ve çalışma arkadaşı Münir Bimran, Latifiye'de kimliği belirsiz kişilerce öldürüldü. 
     
     21 Mayıs 

     El Cezire için çalışan Iraklı kameraman Hamid Raşid Veli, Kerbela'daki otel odasından çatışmaları kaydederken vurularak öldü. 
     
</TEXT>
</DOC>
