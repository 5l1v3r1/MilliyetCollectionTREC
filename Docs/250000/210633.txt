<DOC>
<DOCNO> 210633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun21.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Komünist Partisi bürosunda patlama 2 ölü 
</HEADLINE>
<TEXT>

     Irak'ın başkenti Bağdat'ta, Irak Komünist Partisi bürosuna düzenlenen bombalı saldırıda 2 kişi öldü. 
     Parti yetkilisi Muhammed Hudeyir, toplantı salonuna yerleştirildiği sanılan bombanın, 50 parti üyesinin bir toplantının ardından 2 katlı binadan ayrılmalarından 1 saat sonra patladığını söyledi. 
     Hudeyir, patlamanın ardından bürodaki 2 kişinin öldüğünü, 1 kişinin yaralandığını belirtti. 
     Partinin Başkanı ve Irak Geçici Hükümet Konseyi üyesi Hamid Macit Musa ise olayı, ''Masum insanları öldüren korkakça ve terörist bir eylem'' olarak niteledi. 
     Öte yandan Amerikan askerlerinin, saldırı düzenlediklerinden şüphe edilen bir babayla oğlunu tutukladı. 
     4. Piyade Bölüğü sözcüsü Binbaşı Josslyn Aberle, Bağdat'a 55 kilometre uzaklıktaki Bakuba yakınındaki askeri üsse düzenlenen roket ve havan topu saldırısında 2 askeri öldürdükleri şüphesiyle bu kişilerin tutuklandığını kaydetti. 
     
</TEXT>
</DOC>
