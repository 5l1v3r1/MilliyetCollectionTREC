<DOC>
<DOCNO> 215262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/yasam/yas01.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'nin başkenti İstanbul değil miydi " 
</HEADLINE>
<TEXT>

   Boğaziçi Üniversitesi'nin misafiri olan Avrupa ve Akdeniz ülkelerinden öğrencilerin çoğunun, düne kadar İstanbul'u 'başkent' sandığı anlaşıldı 
      AYTEN GÖRGÜN 
   
   Boğaziçi Üniversitesi BÜ Eğitim ve Araştırma Kulubü'nün aldığı Avrupa Komisyonu fonuyla İstanbul'u ziyarete gelen gençlerin çoğunun, Türkiye'den 'biraz habersiz' oldukları anlaşıldı. 
   Avrupa Komisyonu'ndan 'Avrupa Gençliği ve Yaşam Boyu Eğitimi Destekleme' adlı projeyle 25 bin Euro fon almaya hak kazanan BÜ Eğitim ve Araştırma Kulübü, 8 - 14 Şubat günleri arasında Avrupa ve Akdeniz ülkelerinden 44 genci İstanbul'da ağırladı. Portekiz, İspanya, Danimarka, İsrail ve Malta'nın çeşitli üniversitelerinden İstanbul'a gelerek Türkiye'nin tarih, kültür ve ekonomisi konusunda çalışmalara katılan gençlerin, Türkiye'nin başkentinin Ankara değil İstanbul olduğunu sandıkları ortaya çıkınca, hemen tarihi bir İstanbul gezisi düzenlendi. 
   
   'Türkiye'siz Avrupa olmaz' 
   BÜ Tarih Bölümü öğretim üyesi Doç. Dr. Günhan Danışman rehberliğinde Şehzade ve Süleymaniye Camileri ile Sultanahmet, Ayasofya, Yerebatan ve Topkapı Sarayı'nı gezen gençlerin birkaçının İstanbul izlenimleri ise şöyle 
   Keren Shabat 21, İsrail Meğer başkent değilmiş. Kentin bir ruhu var. Hemen her sokağında, binasında, insanlarında bunu hissediyorsunuz. Türkiye, Avrupa Birliği'nin bir parçasıdır. Elbet bir gün bunu anlayacaklar. 
   Laszto Zoltain Rev 24, Macaristan İstanbul'u ve Türkiye'yi farklı kılan, insanları. Öyle sıcaklar ki. Türkiye'siz tam bir Avrupa Birliği olamaz. 
   
   
</TEXT>
</DOC>
