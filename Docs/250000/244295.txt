<DOC>
<DOCNO> 244295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonyas02.html </URL>
<DATE> 2004/05/31/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Bono'dan 3. dünya ülkelei için 'Live Aid 2' konseri... 
</HEADLINE>
<TEXT>

     İrlandalı ünlü müzik grubu U2'nin solisti Bono, üçüncü dünya ülkeleri için yardım konseri düzenlemeyi planlıyor. 
     İngiliz The Sun gazetesinde yer alan habere göre, Etiyopya'daki açlar için 1985'de düzenlenen ''Live Aid'' konserinin ikincisi olarak gösterilen organizasyonda, Robbie Williams, Oasis, Radiohead ve Coldpay'in de aralarında bulunduğu birçok ünlü sanatçı ve grup sahne alacak. 
     Haberde, İngiltere Başbakanı Tony Blair'in de konser organizasyonuna destek verdiği belirtildi. 
     Öte yandan, Etiyopya'daki açlar için düzenlenen konserin beyni olan Bob Geldof, ''Live Aid 2''ye katılacağını iddia eden gazete haberini yalanladı. Geldof, ''Eğer İngiltere Başbakanı konser düzenlemek istiyorsa kendisine bol şans diliyorum'' dedi. 
     ABD ve İngiltere'de eşzamanlı olarak 1985'de düzenlenen konserlerden 110 milyon dolardan fazla gelir elde edilmişti. 
     
</TEXT>
</DOC>
