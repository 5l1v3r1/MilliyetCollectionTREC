<DOC>
<DOCNO> 223566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonyas04.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada en çok satan ilaçlar 
</HEADLINE>
<TEXT>

     Dünya ilaç pazarı hacminin 500 milyar dolar olduğu açıklandı. 
     IMS Health adlı kuruluş tarafından yapılan ve sonuçları FORBES dergisi tarafından yayınlanan araştırmaya göre, satışların 230 milyar dolarlık kısmı kuzey Amerika'da oluyor. Bunda ABD'de ilaç fiyatlarının, Avrupa dahil, tüm dünya ülkeleriyle kıyaslanamayacak oranda pahalı olması önemli rol oynuyor. 
     
     EN ÇOK SATAN İLAÇLAR 

     Dünyada en çok satılan iki ilaç kolesterol düşürücüler. 
     Bu ilaçlardan, Pfizer firmasının ürettiği Lipitor'un pazar payı 10.3 milyar dolar. İlacın ABD'deki satışından ise 6.8 milyar dolar elde ediliyor. 
     Onu izleyen ve Merck firmasınca üretilen Zocor adlı ilacın küresel satış hacmi 6.1 milyar dolar. İlacın Amerikan piyasasındaki payı ise 4.4 milyar doları buluyor. 
     En çok satan üçüncü ilaç ise psikolojik hastalıkların tedavisinde kullanılan Zyprexa. Eli Lilly firmasının ürettiği bu ilaçtan tüm dünyada 4.8 milyar, ABD'de ise 3.2 milyar dolarlık satılıyor. 
     İlk 10'a giren diğer ilaçlar, üreticileri, dünya ve ABD'deki pazar payları da şöyle 
     4-Norvasc tansiyon düşürücü , Pfizer, 4.5 milyar dolar, 2.2 milyar dolar. 
     5-Procrit kansızlık tedavisinde kullanılıyor , Johnson Johnson, 4 milyar dolar, 3.3 milyar dolar. 
     6-Prevacid ülser tedavisi ilacı , Takeda Abbott Lab, 4 milyar dolar, 4 milyar dolar. 
     7-Nexium ülser tedavisinde kullanılıyor , AstraZeneca, 3.8 milyar dolar, 3.1 milyar dolar. 
     8-Plavix kan inceltici , Bristol-Myers Squibb ve Sanofi-Synthelabo, 3.7 milyar dolar, 2.2 milyar dolar. 
     9-Advair astım tedavisinde kullanılıyor , GlaxoSmithKline, 3.7 milyar dolar, 2.3 milyar dolar. 
     10-Zoloft anti-depresan , Pfizer, 3.4 milyar dolar, 2.9 milyar dolar. 
     
</TEXT>
</DOC>
