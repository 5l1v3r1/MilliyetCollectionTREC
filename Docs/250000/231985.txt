<DOC>
<DOCNO> 231985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun58.html </URL>
<DATE> 2004/04/16/ </DATE>
<TIME> 21.44 </TIME>
<AUTHOR>  </AUTHOR>
<HEADLINE>
Bm güvenlik konseyi "Annan Planı'nın tarihi fırsatı kaçırılmamalı" 
</HEADLINE>
<TEXT>

     BM Güvenlik Konseyi, Genel Sekreter Kofi Annan tarafından hazırlanan Kıbrıs planına güçlü destek vererek, bunun, kaçırılmaması gereken bir fırsat olduğunu bildirdi. 
     Konsey tarafından yapılan başkanlık açıklamasında, Kıbrıs'ta kararın halklara bırakılmasıyla birlikte, Annan planına kuvvetle destek verildiği ve bu tarihi fırsatın kaçırılmaması gerektiği belirtildi. 
     Açıklama, dönem başkanı Almanya'nın BM Büyükelçisi Günter Pleuger tarafından yapıldı. 
     BM kaynakları, Konsey'in bu açıklamasını ''uluslararası toplumun Rum tarafına güçlü bir mesajı'' olarak niteleyerek, BM'den böyle bir karar çıkmasını tercih etmeyen Rum yönetimine bir uyarı olarak değerlendirilebileceğini ifade etti. 
     Diplomatik kaynaklar, İngiltere tarafından hazırlanan başkanlık açıklamanın, zamanlama açısından da önemli olduğunu kaydetti. 
     
</TEXT>
</DOC>
