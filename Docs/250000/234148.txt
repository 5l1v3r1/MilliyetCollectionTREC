<DOC>
<DOCNO> 234148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/soneko17.html </URL>
<DATE> 2004/04/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Boğaz köprülerinin güçlendirilmesine bu yıl içinde başlanıyor 
</HEADLINE>
<TEXT>

     Karayolları Genel Müdürlüğü'nün Japon finansman kuruluşu JBIC'den sağladığı 12 milyar Japon Yeni tutarındaki krediden finanse edeceği İstanbul'daki büyük açıklıklı köprülerin sismik takviyelerinin yapılmasına yönelik projede geri sayım başladı. 
     1999 yılında Marmara bölgesinde yaşanan deprem sonrası güçlendirilmeleri gündeme gelen İstanbul Boğaziçi köprüleri ile viyadüklerin güçlendirilmesine yönelik hazırlanan değerlendirme raporları onay için Japon JBIC'ye gönderildi. 
     Japon kredi kuruluşundan onay alınmasının ardından güçlendirme çalışmalarını gerçekleştirecek firma seçimi için uluslararası düzeyde ihale yapılacak. 
     Japon firmaları başta olmak üzere İstanbul 1. Boğaziçi köprüsünün yapımını üstlenen konsorsiyum içinde yer alan İngiliz firmaları ile birlikte çok sayıda uluslararası firmanın projeye ilgi duymaları bekleniyor. 
     
     KÖPRÜ VE VİYADÜKLER 

     Bu yıl içinde çalışmalara başlanması planlanan proje kapsamında Birinci Boğaz Köprüsü, Birinci Boğaz Köprüsü yaklaşım viyadüğü Asya tarafı , Birinci Boğaz köprüsü yaklaşım viyadüğü Avrupa tarafı , Fatih Sultan Mehmet Köprüsü, Eski Haliç Köprüsü, Eski Haliç Köprüsü yaklaşım viyadüğü, Yeni Haliç Köprüsü Doğu , Yeni Haliç Köprüsü yaklaşım viyadüğü Doğu No.1 , Yeni Haliç Köprüsü yaklaşım viyadüğü Doğu No.2 , Ortaköy Viyadüğü V408 ile Ortaköy Viyadüğü V409 bulunuyor. 
     
</TEXT>
</DOC>
