<DOC>
<DOCNO> 225225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonspo09.html </URL>
<DATE> 2004/03/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Malatyaspor, Trabzonspor maçının bilet fiyatında indirim yaptı... 
</HEADLINE>
<TEXT>

     Malatyaspor yönetimi, Trabzonspor ile oynanacak maçın bilet fiyatında indirim yaptı. 
     Kulüp Basın Sözcüsü Ali Cengiz, yönetim kurulunun aldığı kararla Trabzonspor maçı bilet fiyatında indirime gidildiğini söyledi. 
     Buna göre daha önce 5 milyon lira olan kale arkası bilet fiyatının 3 milyon liraya, 10 milyon lira olan maraton biletlerinin 5 milyon liraya ve 20 milyon lira olan kapalı tribün bilet fiyatının 10 milyon liraya indirildiğini kaydeden Cengiz, şöyle dedi 
     ''Rakibimizin durumu bizi ilgilendirmiyor. Son haftalarda iyi oynamamıza rağmen arzuladığımız sonucu alamıyoruz. Trabzonspor karşısında iyi bir oyun ortaya koyarak, sahadan 3 puanla ayrılmak istiyoruz. Taraftarlarımızın da maçta bizleri yalnız bırakmayacağına inanıyoruz. Bunun için bilet fiyatında indirim yaptık. Taraftarlarımızın centilmenlik dışına çıkmadan ve rakip takım futbolcu, teknik heyet veya hakemlere yönelik kötü tezahüratta bulunmadan takımlarını desteklemelerini istiyoruz.'' 
     
</TEXT>
</DOC>
