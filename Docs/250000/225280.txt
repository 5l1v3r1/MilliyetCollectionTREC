<DOC>
<DOCNO> 225280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sontur30.html </URL>
<DATE> 2004/03/24/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Erdoğan'dan Denktaş'a İsviçre'ye 'git' ricası 
</HEADLINE>
<TEXT>

     Başbakan Recep Tayyip Erdoğan, KKTC Cumhurbaşkanı Rauf Denktaş'tan, İsviçre'de yapılacak Kıbrıs'la ilgili dörtlü görüşmelere katılmasını ''istirham'' ettiğini bildirdi. 
     Erdoğan, partisince Ordu'da düzenlenecek mitinge giderken uçakta değerlendirmelerde bulundu. 
     KKTC Cumhurbaşkanı Denktaş'tan İsviçre'deki toplantıya katılması konusunda tekrar düşünmesini ''istirham'' ettiğini ifade eden Erdoğan, Denktaş'ın bunu değerlendireceğini söyledi. 
     Başbakan Erdoğan, şöyle konuştu 
     ''Ben bu konuda umudumu koruyorum. Ama devlette devamlılık esastır. Bizim, kırmızı çizgilerimiz mi dersiniz, olmazsa olmazlarımız mı dersiniz, yani bunlar hallolmadıktan sonra, bunlar bir yere oturtulmadıktan sonra adil ve kalıcı çözüm yolunda Türkiye'nin, Kuzey Kıbrıs'ın, Güney Kıbrıs'ın, Yunanistan'ın da karşılıklı olarak çıkarları gözetilmedikten sonra bu işin olumlu neticelenmesi mümkün değil. Hakikaten çıkarlar karşılıklı olarak gözetilir, adil ve kalıcı çözüm gelirse o zaman da bunun karşısında biz de duramayız, KKTC de duramaz. Buna inanıyorum. Böyle olumlu bir yaklaşımımız var. 
     
</TEXT>
</DOC>
