<DOC>
<DOCNO> 249616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun51.html </URL>
<DATE> 2004/06/21/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
İsrail'in Gazze'den çekileceğine Filistinliler inanmıyor. 
</HEADLINE>
<TEXT>

     Filistinlilerin büyük bir bölümünün, İsrail'in Gazze Şeridi ve buradaki 21 yerleşim biriminden çekilme isteğinde ciddi olmadığını düşündüğü belirtildi. 
     Ramallah kenti yakınlarındaki Bir Zeit Üniversitesi tarafından yapılan araştırmaya göre, Filistinlilerin yüzde 'ü, İsrail'in 2005'e kadar Gazze Şeridi'nden çekilme konusundaki isteğini ciddi bulmazken, yüzde 19,5'i çekilmenin olacağını düşünüyor, yüzde 25,2'si İsrail'in bu isteğinde ''yarı yarıya ciddi'' olduğu kanısında. 
     Araştırmada, Filistinlilerin yüzde 50'sinin, çekilmenin kısmi olacağını, yüzde 11,3'ünün tam bir çekilmenin söz konusu olacağını düşündüğü ve yüzde 38,4'ünün çekilmenin hiç olmayacağı fikrinde olduğu belirtildi. 
     Araştırmada, katılımcıların yüzde 39,3'ünün ise Filistin lideri Yaser Arafat'ın, İsrail'in çekilmesinden sonra Gazze Şeridi'nin kontrolünü sağlayabileceği, buna karşılık yüzde 24,7'sinin bunun tersini düşündüğü, yüzde 30,7'sinin Arafat'ın bunu kısmen yapabileceği fikrinde olduğu ortaya çıktı. 
     Araştırmada ayrıca, Filistinlilerin yüzde 76,7'sının, Gazze Şeridi'den çekilmenin Batı Şeria'daki işgali güçlendireceğini, buna karşılık yüzde 14,9'unun bunun tersini düşündüğü belirtildi. 
     İsrail Başbakanı Ariel Şaron'un 6 Haziran'da onaylanan planı çerçevesinde, Gazze Şeridi'ndeki 21, Batı Şeria'daki 4 Yahudi yerleşim biriminin 2005 yılı sonuna kadar aşamalı olarak boşaltılması öngörülüyor. 
     
</TEXT>
</DOC>
