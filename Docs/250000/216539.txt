<DOC>
<DOCNO> 216539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo05.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Ç.Rize'ye sahasında hiç yenilmedi 
</HEADLINE>
<TEXT>

     Trabzonspor, Çaykur Rizespor'a Hüseyin Avni Aker Stadı'nda hiç maç yitirmedi. 
     Yeşil-mavililer, tarihinde Trabzon'da yaptığı karşılaşmaların hiçbirinde sahadan galibiyetle ayrılmayı başaramadı. 
     2 takım arasında 1979-80 sezonunda başlayan Birinci Süper Lig rekabetinde, Hüseyin Avni Aker Stadı'nda yapılan 8 maçın 7'si Trabzonspor'un galibiyetiyle, 1'i ise beraberlikle sona erdi. 
     Trabzonspor, sahasında 18 gol atarken, kalesinde ise yalnızca 3 gol gördü. 
     
     VURAL ''ŞİMDİYE BAKARIM'' 
     Çaykur Rizespor Teknik Direktörü Yılmaz Vural, Çaykur Rizespor'un tarihinde hiçbir lig maçında Trabzonspor'a yenilmemesinin takım üzerinde bir olumsuz etki yaratacağına inanmadığını söyledi. 
     Vural, Trabzonspor'un ligde topladığı puanlara bakıldığında kazanma olasılığının daha fazla görüldüğünü de ifade ederek, ''Ancak bizim de bu maçı kazanmamız lazım. Bir çıkış içindeyiz. Bu çıkışımızı sürdürmek istiyoruz'' dedi. 
     Çaykur Rizespor'un tarihinde aldığı yenilgilerdeki insanların şimdi bulunmadığını da ifade eden Vural, ''Şimdi yeni bir teknik direktör ve yeni bir kadro var. Futbolda düne değil, şimdiye bakarım'' diye konuştu. 
     Vural, karşılaşmanın dostluk havası içinde geçeceğine inandığını da sözlerine ekledi. 
     Trabzonspor Teknik Direktörü Ziya Doğan ise her maç gibi Çaykur Rizespor maçına da çok ciddi baktıklarını belirterek, ''Biz de galibiyetlere yeni birini eklemek isteriz. Bu maça da diğerleri gibi 3 puan için çıkacağız'' dedi. 
     Doğan, her iki takımın dostluğuyla ilgili olarak da, ''Bu dostluk yalnızca Çaykur Rizespor ile Trabzonspor arasında değil, tüm Türkiye'de olmalıdır'' diye konuştu. 
     
     TRABZONSPOR-ÇAYKUR RİZESPOR MAÇLARI 
     Trabzonspor ile Çaykur Rizespor arasında Hüseyin Avni Aker Stadı'nda bugüne dek yapılan karşılaşmalar ve alınan sonuçlar şöyle 
     1979-80 1-0. 
     1980-81 2-1. 
     1985-86 0-0. 
     1986-87 3-0. 
     1987-88 3-1. 
     1988-89 5-0. 
     2000-01 2-0. 
     2001-02 2-1. 
     
</TEXT>
</DOC>
