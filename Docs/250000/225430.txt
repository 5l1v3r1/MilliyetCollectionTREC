<DOC>
<DOCNO> 225430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun21.html </URL>
<DATE> 2004/03/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bakan suikastı... Afganistan'da 250 asker gözaltında 
</HEADLINE>
<TEXT>

     Afganistan Havacılık Bakanı Mirveys Sadık'ın Herat'ta öldürülmesiyle ve ardından çıkan çatışmayla ilgili olarak 250 askerin gözaltına alındığı bildirildi. 
     Herat istihbarat şefinin yardımcısı Abdülvahid Tevekülli, askerlerden bazılarının, Sadık'ın öldürülmesinden sonra çıkan olaylara karıştıklarını itiraf ettiklerini söyledi. 
     Tevekülli, gözaltına alınan askerlerin, hükümete bağlı milis komutanı Zahir Nayibzade'nin komutasında olduklarını kaydetti. 
     Herat Valisi İsmail Han'ın oğlu olan Havacılık Bakanı Sadık'ın öldürülmesinin ardından, Nayibzade'nin güçleriyle Han'ın kuvvetleri arasında çatışma çıkmıştı. 
     Ülkenin batısında bulunan Herat'taki çatışmalar Han'a bağlı güçlerin Nayibzade kuvvetlerini kentten sürmesiyle sona ermişti. 
     Çatışmalarda 100'den fazla kişinin öldüğü bildiriliyordu, ancak Afgan hükümetinden dün yapılan açıklamada, doğrulanan ölü sayısının 16 olduğu belirtilmişti. 
     
</TEXT>
</DOC>
