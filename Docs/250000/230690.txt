<DOC>
<DOCNO> 230690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonspo21.html </URL>
<DATE> 2004/04/12/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Trabzonspor ile Fenerbahçe'nin ilginç şampiyonluk mücadelesi... 
</HEADLINE>
<TEXT>

     Birinci Süper Futbol Ligi'nde Beşiktaş'ın puan kaybetmesiyle ligde ikinci sıraya yerleşen Trabzonspor, Fenerbahçe ile ilginç bir şampiyonluk mücadelesi yaşıyor. 
     Bordo-mavililer, en son ligde şampiyonluk mücadelesi verdiği 1995- 96 sezonunun 30. haftasına ikinci sıradaki Fenerbahçe'nin 4 puan önünde girmiş, ancak şampiyonluğu sarı-lacivertli takıma kaptırmıştı. 
     Karadeniz ekibi, söz konusu dönemde sahasında Vanspor ve Fenerbahçe yenilgileriyle son 5 maçta 2 mağlubiyet ve 3 galibiyet alarak 9 puan toplamış, Fenerbahçe ise 5 maçından galibiyetle ayrılarak 15 puan elde etmişti. 
     29. hafta sonunda 73 puanlı Trabzonspor, puanını 82'ye yükseltirken, 69 puanlı Fenerbahçe puanını 84'e çıkararak şampiyonluk yaşamıştı. 
     Ligde 7 sezon sonra şampiyonluk için iddialı bir konuma gelen Karadeniz ekibi, bu kez ise tam tersi 30. haftaya Fenerbahçe'nin 4 puan gerisinde ikinci sırada giriyor. 
     
     SÖZ KONUSU SEZONLAR 

     Trabzonspor ve Fenerbahçe'nin söz konusu dönemde puan cetvelindeki durumları şöyle 
     

1995-96 Sezonu Takımlar O G B M A Y P 1-Trabzonspor 29 23 4 2 63 18 73 2-Fenerbahçe 29 21 6 2 59 18 69      

2003-2004 sezonu Takımlar O G B M A Y P 1-Fenerbahçe 29 20 6 3 69 34 66 2-Trabzonspor 29 19 5 5 49 31 62      
</TEXT>
</DOC>
