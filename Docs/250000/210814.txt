<DOC>
<DOCNO> 210814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/yasam/yas04.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Spirit ABD'yi utandırdı 
</HEADLINE>
<TEXT>

   NASA'nın yüz milyonlarca dolar harcayıp Mars'a gönderdiği 'Spirit'ten tek gelen sinyal, basit bir 'bip' sesi 
      DIŞ HABERLER 
   
   Kısa süre önce Avrupa Uzay Ajansı'nın 'Beagle' adlı uzay aracının işe yaramaz hale geldiği 'Kızıl Gezegen' Mars'ın laneti sürüyor. Amerikan Uzay ve Havacılık Dairesi NASA , Mars'a gönderdiği 'Spirit' robotuyla kaybettiği iletişimi dün de kuramadı. NASA'dan Pete Thiesinger, robotta ciddi bir anormallik olduğunu, Komutları almayan 'Spirit'in hurdaya çıkmasından korkulduğunu açıkladı. NASA uzmanları, 'Spirit'ten gezegenden beklenen veriler yerine basit bir 'bip' sinyali geldiğini söylediler. 'Spirit', NASA'nın 820 milyon dolarlık yaklaşık 1.1 katrilyon lira Mars projesinin yarısını oluşturuyordu. 'Spirit'in ikizi 'Opportunity'nin, bugün ya da yarın Mars'a inmesi bekleniyor. NASA'nın korkusu, 'Spirit'in görevinin, 40 yılda gerçekleştirilen diğer Mars görevleri gisi başarısızlıkla sonuçlanması. Avrupa Uzay Ajansı'nın Mars'a gönderdiği Beagle 2 ile iletişim kurulamaması, gezegenin 'Güneş Sistemi'nin Bermuda Şeytan Üçgeni' şeklindeki ününü pekiştirmişti. 
   
   
</TEXT>
</DOC>
