<DOC>
<DOCNO> 244306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/dunya/adun.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin, inadından vazgeçti 
</HEADLINE>
<TEXT>


Kremlin, petrolü Boğazlar'dan geçirmeden dünyaya satmanın yolunu arıyor. Türkiye'yi Boğazlar'dan kapasitesinin yarısı kadar tanker geçişine izin vermekle suçlayan Moskova, 4 rota üzerinde duruyor 

Cenk Başlamış MOSKOVA 


Türkiye'nin İstanbul ve Çanakkale boğazlarından geçişte petrol tankerlerine kısıtlama uygulamasını en önemli dış politika sorunlarından biri kabul eden Moskova, alternatif güzerg h arayışlarını hızlandırdı. Rusya Başbakanı Mihail Fradkov, ilgili bakanlıklara 15 Haziran'a kadar petrolün hangi farklı yollardan taşınabileceğinin araştırılması talimatı verdi. Söz konusu tarihte Fradkov başkanlığında yapılacak toplantıda alternatif güzerg h konusunda bir karar alınması bekleniyor. 
Devlet Başkanı Vladimir Putin, geçen hafta yaptığı açıklamada, Boğazlara alternatif güzerg hlar bulunması gerektiğini söylemişti. 

Transtrakya'ya destek 
Rus hükümet kaynaklarına göre, Moskova şu anda 4 ayrı güzerg h üzerinde duruyor. Bunlardan birincisi, yılda 35 milyon ton petrol taşıma kapasitesine sahip Burgaz - İskenderiye projesi. Bu projeyi Rusya Dışişleri ve Ekonomik Kalkınma bakanlıkları da destekliyor. İkinci proje, yıllık 45 milyon ton kapasiteli Odessa , Brody - Gdansk hattı. Diğer seçenekler ise, 40 milyon ton petrol taşıma kapasiteli Burgaz - Vlöra ve Türkiye üzerinden geçen Transtrakya hattı. Yılda 60 milyon ton petrol taşıma kapasitesi öngörülen hat üzerinden taşıma yapılmasını, Rusya'nın boru hatlarından sorumlu kuruluşu Transneft destekliyor. Transneft, hafta sonunda yaptığı açıklamada, 900 milyon dolar değerindeki projeye katılma kararı aldığını bildirmişti. 
Rus yetkililer, geçen kış ayında Boğazlar'dan geçişlerde önemli sorunlar yaşandığını ve Rus petrol tankerlerinin bekleme süresinin daha da arttığını söyledi. Kazak petrolünün de Boğazlar yoluyla taşınmasının planlanması nedeniyle bekleme süresinin daha uzayacağı düşünülüyor. Rus yetkililer ayrıca, Türkiye'nin İstanbul ve Çanakkale'de çevre kaygılarıyla geçiş kuralları uyguladığını açıklamasına karşın gerçekte Boğazlar'ın kapasitesinin sadece yarısı kadar tanker geçişine izin verildiğini savunuyor. Türkiye, Rusya'ya, petrolü Bak - Ceyhan boru hattı üzerinden taşımasını önermiş, ancak olumlu yanıt alamamıştı. 


</TEXT>
</DOC>
