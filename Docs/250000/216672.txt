<DOC>
<DOCNO> 216672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/spor/bbas.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler geri sayımda 
</HEADLINE>
<TEXT>

   Avrupa Ligi'nde son grup maçlarını yenilgi ile kapatmalarına rağmen ikinci tur biletini alan Efes Pilsen ve Ülker, gözlerini 23 Şubat'ta Barcelona'da yapılacak kura çekimine çevirdi 
      
   Efes Pilsen daha rahat 
   BASKETBOL Avrupa Ligi'nde normal sezon sonunda temsilcilerimiz Efes Pilsen ve Ülkerspor, son grup maçlarını kaybetmelerine rağmen ikinci tura kalırlarken, Avrupa'nın en iyi 16 takımı arasındaki yerlerini de aldılar. Pamesa Valencia'ya rakip sahada uzatma sonunda 107 - 103 yenilen, ancak C Grubu'nu yine de zirvede tamamlayan Efes Pilsen, kura çekimine 1. torbadan girecek ve nispeten kolay rakiplerle eşleşecek. 
   
   Ülkerspor'a dişliler 
   A Grubu'nda sezonun ikinci yarısında gösterdiği müthiş performansla dikkat çeken ve üst üste beş maç kazanan Ülkerspor ise 76 - 61'lik Barcelona yenilgisi sonrası gruplarda en kötü üçüncü olduğu için kuraya üçüncü torbadan katılacak. İkinci tur kura çekimi 23 Şubat'ta Barcelona'da yapılacak. 3 Mart - 8 Nisan arasında dörderli 4 grupta oynanacak maçlarda ilk sırayı alacak ekipler Final - Four'a kalacak. 
   
   39 yaşındaki Sabonis zirvede    EUROLEAGUE'DE normal sezonun En Değerli Oyuncusu MVP , Litvanya'nın Zalgiris Kaunas takımında forma giyen 39 yaşındaki ünlü basketbolcu Arvydas Sabonis oldu. Ülkerli Joseph Blair sıralamada 6., ribaund krallığında ise 2. sırayı aldı. CSKA'dan Mirsad Türkcan ribauntta 9.92 ortalama ile 3. olurken, Efesli Ender Arslan, Pamesa deplasmanındaki başarılı oyunuyla son haftanın en değerli ikinci oyuncusu unvanını elde etti. 
   
   A GRUBU TAKIMLAR O G M A Y P Barcelona 14 12 2 1086 937 26 Cibona 14 8 6 1122 1101 22 Ülkerspor 14 8 6 1023 1050 22 Olimpija 14 6 8 1093 1123 20 Pau Orthez 14 6 8 1141 1130 20 AEK Atina 14 6 8 1066 1099 20 Partizan 14 6 8 1081 1078 20 Lottomatica 14 4 10 997 1091 18 
   SONUÇLAR Union Olimpija-Cibona Zagreb 85-81 U , Lottomatica-Pau Orthez 73-80, Ülkerspor-Barcelona 61-76, Partizan-AEK 78-71 
   
   C GRUBU TAKIMLAR O G M A Y P Efes Pilsen 14 10 4 1066 1002 24 Benetton 14 10 4 1185 1067 24 P.Valencia 14 9 5 1149 1089 23 TAU Ceramica 14 9 5 1183 1127 23 Olympiakos 14 7 7 1109 1108 21 Idea Slask 14 6 8 1110 1163 20 Alba Berlin 14 3 11 1075 1170 17 Adecco Asvel 14 2 12 982 1133 16 
   SONUÇLAR Asvel-TAU Ceramica 70-82, P.Valencia-Efes Pilsen 107-103 U , Idea Slask-Benetton 72-77, Alba Berlin-Olympiakos 70-71 
   
   Telekom veda etti 75-98    FİBA Avrupa Ligi 1.Tur Play-Off rövanşında İsrail'in Straus Iscar takımına Ankara'da da farklı mağlup olan Türk Telekom kupadan elendi. Lacivert-Beyazlı ekip İsrail'de 101-78 yenildiği rakibi karşısında maça iyi başlayıp ilk periyodu da 22-21 önde kapattı. İkinci çeyrekte savunma ve hücumda basit hatalar yapan temsilcimiz, üstünlüğü rakibine kaptırdı, devreyi 54-41 maçı da 98-75 mağlup bitirdi. 
   
   Maçın karnesi 
   HAKEMLER Livca Sır - Kar , Christodolou Yun 
   TÜRK TELEKOM Stanescu 10 6, Mack 14 6, Bekir 11 6, Umut 4 5, Can 19 7, Murat 4, Mutlu 10 6, Serhat 2 4, Nedim 5 5 
   STRAUSS ISCAR Peleg 16 7, Marckovich 4 5, Smıth 18 8, Campbell 17 8, Dadon 7 6, Saudai 2 4, Shason 17 8, Segal 2 5, David 8 6, Kokia 7 6 
   1.PERİYOT 22 - 21 T.Telekom , 2.PERİYOT 54 - 51 S.Iscar , 3.PERİYOT 73 - 58 S.Iscar , MAÇ SKORU 98 - 75 S.Iscar , BEŞ FAUL Dadon 39.49 
   
   Fener üçüncü maça uzattı 64-53    FENERBAHÇE Bayan Takımı FIBA Avrupa Kupası çeyrek final ikinci maçında Sırbistan - Karadağ'ın Vojvadina ekibine deplasmanda 64 - 53 mağlup oldu. İlk yarısı da 32 - 22 ev sahibinin üstünlüğü ile geçilen maçın ardından seride durum 1 - 1'e gelirken Final - Four'a kalan ekip 26 Şubat perşembe günü İstanbul'da oynanacak son maçın ardından belli olacak. 
   
   İzmir ısınıyor    TUBORG Pilsener ve Fenerbahçe'nin mücadele edeceği, İzmir'de düzenlenecek FIBA Erkekler Avrupa Kupası Güney Konferansı Final-Four maçlarının programı belli oldu. Tuborg Pilsener'in ev sahipliği yapacağı dörtlü finalde iki ekibimiz Makedon Fersped Rabotniçki ve Kıbrıs Rum Kesimi'nden Keravnos Keo ile mücadele edecek. 28-29 Şubat'ta Celal Atik Spor Salonu'nda oynanacak karşılaşmaların programı şöyle 28 Şubat 16.00 Keravnos Keo-Fersped Rabotniçki, 18.00 Tuborg Pilsener-Fenerbahçe, 29 Şubat 15.00 Üçüncülük maçı, 17.00 Final maçı. 
   
   Potada bugün 
   Abdi İpekçi Spor Salonu 
   14.00 Galatasaray - Tofaş 
   16.00 Efes Pilsen - Tekel 
   İzmir Celal Atik Salonu 
   15.00 Tuborg Pilsener - Aras İTÜ 
   Bursa Atatürk Salonu 
   19.00 Oyak Renault - Büyük Kolej 
   
   
</TEXT>
</DOC>
