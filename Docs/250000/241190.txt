<DOC>
<DOCNO> 241190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonsiy02.html </URL>
<DATE> 2004/05/19/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Arınç 'şey'i küfür olarak düşünmemiş... 
</HEADLINE>
<TEXT>

     TBMM Başkanı Bülent Arınç, CHP İzmir Milletvekili Canan Arıtman'ın soru önergesini yanıtlarken, "Şeyini şey ettiğimin şeyi" sözünü küfür olarak düşünmediğini bildirdi. 
     TBMM Başkanı Bülent Arınç'ın, geçen ay bir basın toplantısında, bir gazetecinin sorusuna karşılık söylediği, "Şeyini şey ettiğimin şeyi" sözü büyük tartışma yaratmış ve CHP İzmir Milletvekili Canan Arıtman'da bu konuda bir soru önergesi vermişti. 
     Arınç, Arıtman'ın, bu sözle ilgili olarak, "TBMM Başkanlığı ve bu makamın temsili görevi ile bağdaşdığını düşünüyor musunuz Dil uzmanları tarafından bu söylemin küfür, sövgü, biçimi olarak değerlendirilmesine katılıyor musunuz Gereğini yapmayı düşünüyor musunuz " şeklindeki sorularına gecikmeyle yanıt verdi. 
     Arınç, TBMM'de yaptığı basın toplantısında, birçok kez sorulan ve cevaplandırılan aynı sorunun bir basın mensubu tarafından tekrar sorulması üzerine, "Şeyini şey ettiğimin şeyi" sözünü, "gayri ihtiyari olarak telaffuz ettiğini" ifade etti. Arınç, "Ancak, bu ifade, hiçbir şekilde küfür olarak düşünülmemiş ve kullanılmamıştır" dedi. 
     Arınç, aynı gün basına yaptığı açıklamada, basın mensubuna biraz da sinirli olarak verdiği cevabın "maksadını aşan bir üslup" olduğunu kabul ettiğini ve bu açıdan üzüntü duyduğunu da belirtti. 
     
</TEXT>
</DOC>
