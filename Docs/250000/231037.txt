<DOC>
<DOCNO> 231037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo25.html </URL>
<DATE> 2004/04/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Barcelona, Nistelrooy ve Trezeguet'in peşinde... 
</HEADLINE>
<TEXT>

     İspanya'nın FC Barcelona kulübü, Manchester United'ta oynayan Hollandalı Rudd Van Nistelrooy ile FC Juventus'ta oynayan Fransız David Trezeguet'i transfer etmek için görüşmelere başladı. 
     İspanyol basınında yer alan haberlerde FC Barcelona Kulübü Başkanı Joan Laporta, geçen hafta sonu Van Nistelrooy'un temsilcileri ile biraraya gelerek transferin gerçekleşme olasılığını görüştükleri iddia edildi. Hollandalı futbolcunun menajeri Roger Lindse ise Van Nistelrooy'un Manchester United ile 4 yıllık daha sözleşmesinin olduğunu hatırlatarak, ''Kulübüyle 4 yıllık kontratı olan bir futbolcuyla ilgilenmek delilik'' değerlendirmesinde bulundu. 
     Öte yandan, uzun süredir Katalan kulübünün ilgilendiği Trezeguet'in, kontratını yenilemek için yapılan görüşmelerde henüz Juventus ile anlaşamadığı, gelecek sezon Barcelona'ya gelme olasılığının daha da arttığı iddia ediliyor. 
     
</TEXT>
</DOC>
