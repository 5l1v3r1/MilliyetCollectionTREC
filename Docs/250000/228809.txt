<DOC>
<DOCNO> 228809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/guncel/gun01.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP-C'liler ifade vermedi 
</HEADLINE>
<TEXT>

      ESRA ALUS İstanbul 
   
   DHKP - C'ye yönelik operasyonların İstanbul ayağında gözaltına alınan ve örgütün yönetim kadrosunda yer aldığı öne sürülen 29 kişi, 4 günlük gözaltı süresinde polise ifade vermedi. Avukat Behiç Aşçı ile Şadi Özpolat'ın da aralarında bulunduğu 13'ü kadın 29 kişi, dün sabah İstanbul DGM Cumhuriyet Başsavcılığı'na sevk edildi. 
   
   Labirentte bulundular 
   SERHAT ÜNAL İstanbul 
   İstanbul'da, DHKP - C operasyonları sırasında Ekmek ve Adalet Dergisi'nde gözaltına alınan Şadi Özpolat ve 18 kişinin, 5 çelik kapıdan geçerek ulaşılan, duvarları izole edilmiş bir odada bulunduğu öne sürüldü. 
   Kapısında nöbetçilerin beklediği derginin girişinde 2 çelik kapı olduğu ve gizli odaya ulaşabilmek için 3 çelik kapıdan geçildiği belirtildi. Örgüt üyelerinin, Avrupa'daki üst düzey kadroyla şifreli mesajlar aracılığıyla haberleştikleri ve yine aynı yöntemle eylem talimatları aldıkları öne sürüldü. 
   
   
   
</TEXT>
</DOC>
