<DOC>
<DOCNO> 200099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/dunya/dun01.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta pazaryerinde bomba 5 ölü 
</HEADLINE>
<TEXT>

      DIŞ HABERLER SERVİSİ 

   
   Irak'ın başkenti Bağdat'ın Yeni Bağdat semtindeki El Samarrayi Camii yakınında birpazar yerinde dün Amerikan askeri konvoyunu hedef alan bombalı saldırıda bir Amerikan askeri ve 4 Iraklı öldü, en az 20 Iraklı da yaralandı. Dün sabah saatlerinde meydana gelen saldırıda, Bağdat'ın doğusundaki kalabalık bir pazaryerinden geçmekte olan Amerikan askeri konvoyu hedef alındı. Saldırı, yol kenarına yerleştirilen bir mayının uzaktan kumandayla patlatılması sonucu gerçekleşti. Karşıt yönlerden seyir halindeki askeri konvoy ve çok sayıda Iraklıyı taşıyan yolcu minibüsünün karşılaştığı sırada meydana gelen patlamada, minibüs büyük hasar görürken, 4 Iraklı öldü, 20'si de yaralandı. Görgü tanıkları, patlamanın gerçekleştiği anda caddenin dolu olduğunu, pazarcıların sokağa tezg h açtıklarını anlattı. 
   
   
   
   
   
</TEXT>
</DOC>
