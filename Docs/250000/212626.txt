<DOC>
<DOCNO> 212626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/magazin/mag01.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Firdevs 'kıvırıyor' mu 
</HEADLINE>
<TEXT>

   Popstar'da son tartışma, Firdevs'in 'para için sahneye çıkıp çıkmadığı'. Firdevs 'Bedava çıktım' dese de, jüri pek inanmadı 
      BAYRAM KAYGUSUZ 
   
   Kanal D'nin gündem yaratan yarışması Popstar'ın 12. haftasına 'aşk' kadar, Firdevs'in çelişkili sözleri de damgasını vurdu. 
   Cumartesi günü, iki finalisti daha yakından tanımak için hazırlanan programda jüri üyeleri, bazı konularda doğruları söylemediği gerekçesiyle, Firdevs'i sıkıştırdı. Bu sorulardan ilki Armağan Çağlayan'dan geldi. Çağlayan'ın "Hiç sahnede şarkı söyleyip para kazandın mı " sorusuna Firdevs, "Evet, Antalya'da iki kez" yanıtını verdi. Bunun üzerine Ercan Saatçi, "Konya'da da sahne aldın, burada para kazanmadın mı " diye sordu. Firdevs, bu soruyu da şöyle yanıtladı 
   "Yarışmaya katıldıktan sonra, buraya hazırlık olsun diye orada sahne aldım ama para kazanmadım. Yalvar yakar, bedava sahneye çıktım." 
   
   Cevabı tatmin etmedi 
   Ancak Firdevs'in bu yanıtı da, Ercan Saatçi'yi tatmin etmeye yetmedi. 
   Kulaklarına gelen bazı iddialara yanıt almak istediklerini söyleyen Saatçi, "Ben de sana soruyorum, Uludağ'da Aldo'ya vokal yaptığın söylendi. 'Para almadan sahne çıktım' diyorsun ama aksiyse bunu da yarın gazetelerden okuruz" diye konuştu. Firdevs, Saatçi'nin bu tavrı üzerine, "Onun arkasında vokalisti vardı. Heveslendim ve vokal yaptım" dedi. Ahmet San ise Firdevs'e "Elena'nın eşi menajerliğini yapıyordu. Dans mı yoksa ücretsiz sahne işini mi yapıyordu " diye sordu. Firdevs, "İki kişilik aldığı işlerde misafir sanatçı oldum" yanıtını verdi. 
   Zerrin Özer de, Firdevs'in yanıtlarının tatmin edici olmadığını belirtip, "Niçin oryantallik yarışmalarına girmedin " diye sordu. Kendisine şarkıcılıkta kimsenin güvenmediğini anlatan Firdevs, sözlerini şöyle bitirdi "Dansözlük yaptığımda şarkı söylemedim. Bu yarışmaya da şarkı söylemeyi çok sevdiğim için katıldım." 
   
   Popstarların Körfez sefası    ACPopstar finalistleri Firdevs Güneş ve Abidin Özşahin, Bergama Vapuru'yla İzmir'de körfez turu yaptı. Firdevs ve Abidin, İzmir Büyükşehir Belediyesi ve İZFAŞ'ın katkılarıyla verdikleri konser öncesinde, Körfez'de stres attı. İki finalist, İzmir'de bulundukları için mutlu ve heyecanlı olduklarını dile getirdi. Pasaport'ta başlayıp Bostanlı'da sona eren turdan sonra finalistler, bir kafeteryada çay içip hayranlarına imza dağıttı. 
   
   
   
   
</TEXT>
</DOC>
