<DOC>
<DOCNO> 204513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yasam/yas10.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlerin heykeli dikilecek 
</HEADLINE>
<TEXT>

   Doğubeyazıt'ta, öğrencilerini kurtarmak isterken yanarak ölen iki öğretmenin heykelleri dikilecek 
   AĞRI DHA 
   
   Ağrı Doğubeyazıt'a bağlı Ortadirek Köyü İlköğretim Okulu'nda sobaya dökülen tinerin patlamasının ardından yanan öğrencisiyle okul müdürü Aysun Kayalar'ı kurtarmaya çalışırken ağır yaralanan öğretmen Burçin Uysal, Gülhane Askeri Tıp Akademisi'nde yaşamını yitirdi. Kayalar'ın durumunun da kritik olduğu belirtildi. Doğubayazıt Kaymakamı Nurullah Çakır, "Yetkililerle görüşüp öğretmenlerimizin heykellerini yaptırmayı ve ilçemizde uygun bir yere yerleştirmeyi düşünüyoruz" dedi. 
   
   Feryatları dinmiyor 
   Faciadan son anda hafif yaralı olarak kurtulan öğrenciler, Burçin ve Aysun Öğretmen'in feryatlarının kulaklarından gitmediğini, yanarken bile kendilerinden kaçmalarını istediklerini söyledi. 
   Öğretmenlerin yaptıkları fedak rlıkları unutmayacaklarını ifade eden vatandaşlar, "Eğer onlar alevlerin içerisine dalmasaydı, şimdi yaşıyor olacaklardı" diye konuştular. 
   
   
</TEXT>
</DOC>
