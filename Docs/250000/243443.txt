<DOC>
<DOCNO> 243443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/magazin/amag.html </URL>
<DATE> 2004/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kınalı Kar'dan müsaade istedi 
</HEADLINE>
<TEXT>


Yaklaşık 2 yıldır 'Ali Öğretmen'i canlandıran Emrah, beğenilen dizinin yeni 13 bölümü için imza atmadı 

ALİ'CE Ali Eyüboğlu 

Kanal D'nin, son yıllarda en uzun soluklu ve en yüksek reytingli dizisi 'Kınalı Kar'ın başrol oyuncusu diziden ayrılıyor. 'Kınalı Kar'ın 77. bölümü haziranda ekrana gelecek ve dizi birçok yapımla birlikte tatile girecek. 
'Kınalı Kar'ın yapımcısı Osman Yağmurdereli ile Kanal D, dizinin sonbaharda başlayacak yeni yayın döneminde de sürmesi için anlaştı. Ancak 'Ali Öğretmen'i oynayan Emrah, 77. bölümden sonra diziden ayrılma kararı aldı ve bölüm başına 12.5 milyar kazandığı 'Kınalı Kar'ın yeni 13 bölümü için imza atmadı. 

Bir nevi 'metal yorgunluğu' 
DMC'ye transfer olan Emrah, yapımcısı Osman Yağmurdereli'ye, kararına gerekçe olarak bir aya kadar çıkaracağı yeni albümü ve yaz turnesini gösterdi. Emrah, istese yeni albümünü ve yaz turnesini 'Kınalı Kar'ın yaz aylarında ekrana vereceği araya göre programlayabilirdi ama bunu tercih etmedi, çünkü, iki yıllık dizi maratonu Emrah'ta 'metal yorgunluğu' yarattı. İki yıldır büründüğü 'Ali Öğretmen' rolü ve dizinin çekildiği Bursa ile İstanbul arasında mekik dokumak zorunda kalması, Emrah'ı hayli yordu. 

'K bus' gerçek olacak 
Gamze Özer - Özgür Evren Heptürk çiftinin senaryosunu yazdığı dizide köyün öğretmenini oynayan Emrah'ın ayrılması da hayli olaylı olacak. 
Senaristler, şöyle bir final senaryosu planladılar Dizide 'Nazar'ı oynayan Özlem Conker, yeni bölümde bir k bus görecek dizinin kötü adamı 'Cabbar Ağa', karısı 'Nazar'ı kaçıran 'Ali Öğretmen'i vuracak. Bu k bus, çok geçmeden gerçek olacak. Emrah, 77. bölümde ilk günden bu yana belalısı olan 'Cabbar Ağa'nın silahından çıkacak kurşunlarla ölecek. 
Yağmurdereli, senaristlere son anda bir değişiklik yaptırmaz ise Emrah da, tıpkı 'Kınalı Kar'da 'Süreyya'yı oynayan Nurseli İdiz gibi o dünyaya göçüp diziden ayrılacak. 


</TEXT>
</DOC>
