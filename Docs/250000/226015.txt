<DOC>
<DOCNO> 226015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/siyaset/siy06.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt'ta düğün gibi seçim toplantısı 
</HEADLINE>
<TEXT>

   Başbakan'ın eşi Emine Erdoğan, düğün salonunda AKP Esenyurt Belediye Başkan adayı Necmi Kadıoğlu'na destek istedi 
      İSTANBUL Milliyet 

   
   Başbakan Recep Tayyip Erdoğan'ın eşi Emine Erdoğan, devletten anne baba şefkati beklediklerini söyledi. Erdoğan, dün AKP'nin Esenyurt Belediye Başkan adayı Necmi Kadıoğlu'na destek için Esenyurt'taki Seramoni Düğün Salonu'nda düzenlenen programa katıldı. Kalabalığa sinevizyonla hitap eden Başbakan Erdoğan, Necmi Kadıoğlu'nu bilerek ve seçerek gönderdiğini söyledi. "Birinizin canı yansa, canımız yanar" diyen Erdoğan, iç borçlara ödenen faiz farklarının vatandaşın cebine gittiğini söyledi. 
   Necmi Kadıoğlu da konuşması sırasında anılarını anlatırken Erdoğan'dan "reis" diye bahseetti, Emine Erdoğan'ı da "First Lady" diye çağırdı. 
   AKP göreve geldiğinde "inşaatları, evleri yıkacaklar" denildiğini söyleyen Kadıoğlu, "Yapmaya geliyoruz, yıkmaya değil. Bunlara aldanmayın. Samimi bir şekilde yaptıracağız. Yasal olarak da yaptıracağız. Göreceksiniz" diye konuştu. 
   
   
   
</TEXT>
</DOC>
