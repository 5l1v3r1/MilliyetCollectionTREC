<DOC>
<DOCNO> 210849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sondun13.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK'nın açıklaması Rum tarafını tatmin etmedi... 
</HEADLINE>
<TEXT>

     Kıbrıs Rum yönetimi, Milli Güvenlik Kurulu'nun MGK , adadaki gerçeklere dayalı bir çözüm ifadesinin yer aldığı dükü kararını oldukça temkinli karşıladı. 
     Rum yönetimine göre, bu ifade, ''özde, Kıbrıs'ta iki ayrı devletin varolduğu yolundaki malum Türk görüşüne atıfta bulunuyor''. MGK açıklamasında, Kıbrıs'taki gerçeklere dayanan bir çözüm istenci Rum tarafında ''olumsuzluk'' olarak yorumlandı. 
     Simerini gazetesine açıklama yapan Rum hükümet kaynakları, ''MGK'dan çıkan kararın BM'nin istediklerini karşılayıp karşılamadığına karar verecek olanın Annan olduğunu'' belirterek, ''Türkler Annan planını eldivenle öldürüyor' dediler. 
     Rum yönetimi Dışişleri Bakanı Yorgos Yakovu, Sigma TV'ye yaptığı açıklamada, ''Ankara'nın genellemeler yaptığını, daha somut olması gerektiğini'' söyledi. 
     Yakovu '' Ankara Mevcut aşamada imaj yaratmak amacıyla bizim adil ve yaşayabilir çözüm söylemlerimizle iletişim politikasını kullanıyor'' dedi. 
     Rum muhalif Demokratik Seferberlik Partisi DİSİ Başkanı Nikos Anastasiadis de, şunları söyledi 
     ''BM Genel Sekreteri, MGK kararıyla müzakereleri yeniden başlatma yoluna giderse şaşarım. Çünkü, Annan planının müzakerelere zemin değil referans noktası olduğuna ve çözümün gerçeklere dayanacağına işaret edilmesi, Annan'ın müzakereleri yeniden başlatmak için ortaya koyduğu şartları karşılamıyor.'' Komünist AKEL partisi Basın Sözcüsü Antros Kiprianu ise ''Türk tutumunda değişiklik saptamadığını, Ankara'nın sadece bir taktik oyunu oynadığını'' söyledi. Kiprianu, ''Türkler, gerçeklerden bahsederken iki devleti kastediyorlar'' dedi. 
     
</TEXT>
</DOC>
