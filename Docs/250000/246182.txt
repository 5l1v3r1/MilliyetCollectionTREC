<DOC>
<DOCNO> 246182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sondun17.html </URL>
<DATE> 2004/06/08/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Almanların yarısından Türkiye'ye AB desteği 
</HEADLINE>
<TEXT>

     Alman halkının yüzde 45'lik bir kesiminin Türkiye'nin AB üyeliğini desteklediği bildirildi. 
     Stern dergisi için yapılan ve bugün yayımlanan kamuoyu araştırmasına göre, Alman halkının yüzde 45'i Türkiye'nin AB'ye girmesini destekliyor. Türkiye'nin AB üyeliğine, yüzde 20'lik bir kesim karşı çıkarken, yüzde 34'lük bir kesimse ''imtiyazlı ortaklık'' önerilmesi gerektiğini düşünüyor. 
     Almanya'da 24-25 Mayıs'ta 1005 kişiyle yapılan araştırmaya katılanlardan, Türkiye'nin AB üyeliğine onay verenlerin yüzde 61'inin Birlik 90 Yeşiller Partili, yüzde 52'sinin Sosyal Demokrat Partili SPD , yüzde 34'ünün ise birlik partilerinden CDU CSU olduğu belirtildi. 
     Araştırmaya katılanların yüzde 16'sının Türkiye'nin Batı standartlarına göre demokratik bir devlet olduğunu düşündüğü, yüzde 76'lık bir kesimin karşı görüşte olduğu, yüzde 58'lik bir kesimin, çoğunluğu Müslüman olan bir ülkenin AB'ye girmesine itirazı olmadığı ortaya çıktı. 
     Araştırma öte yandan, Alman halkının yarısının, Türkiye'nin AB üyeliğinin İslam dünyasıyla bağ kurulmasına olanak tanıyacağı görüşünde olduğunu gösterdi. 

     
</TEXT>
</DOC>
