<DOC>
<DOCNO> 209994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/astro/index.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilımlı olun 
</HEADLINE>
<TEXT>

   
   
   Venüs ve Satürn açı içindeyken her şeyde ölçülü olmak ve ilişkileri güçlendirmek gerekiyor. Gün içinde ekonomi yapan, büyük risklerden kaçınan daha kazançlı çıkacak. Koç'lar iş hayatında planlı oldukları sürece başarılı olacaklar. Üstleri ile ilişkilerde ölçülü olmaya bakmalılar. İleriye yönelik düşünmeli ama acele etmemeliler. Boğa'lar maddi konularda doğru kararlar verebilirler. İş hayatında destek bulabilecekleri gündeler. Yabancılarla bir araya gelmek de verimli olabilir. İkizler işlerini iyi planlamalı ve gerçekçi davranmalı. Duygusal alanda onu sıkan ya da huzursuz eden konular gündeme gelebilir. Yengeç'ler başkalarından yeni öğütler alabilirler. Tek başlarına hareket etmeleri kolay değil. Karşılaştıkları sorunlardan ders çıkartabilirler. Aslan'lar tamamlanması gereken işler yüzünden biraz sıkıntılı olabilirler. Sağlığa da özen göstermek gerekiyor. Müsrif davranmamaları lazım. Başak'lar rahat bir günde sayılırlar. Başkalarına da katkıda bulunabilecekler. Enerjilerini pratiklikle birleştirmek söz konusu. 
   Terazi'ler değişikliklere açık durmalılar. Beklenmedik gelişmeler yüzünden hızlı hareket etmeleri gerekebilir. Bu arada ev ya da yerleşim konuları ile ilgilenmeleri gerekebilir. Akrep'ler sözleri ile ilgi uyandırabilecekleri bir gündeler. Kısa yolculuklar var ama bu arada sorumlulukları da unutmamak gerekecek. Alacakları haberler onları hassas kılabilir. Yay'lar günlük işlerde akıllıca hareket etmek zorundalar. Gösterecekleri çabanın karşılığını alabilirler. Harcamalarda abartıya kaçmamak gerekiyor. Oğlak'lar duygusal açıdan oyalanabilecek konularla karşı karşıyalar. Başkalarından destek görebilecekler. Ailevi işler gündeme gelebilir. Kova'lar hayal kurmayı bırakmalılar ama bu arada ileriye yönelik planlar yapmalılar. Kendilerini gereksiz yere yıpratmamalılar. Geçmişten öğrenecekleri dersleri olabilir. Balık'lar yeniliklere açıklar ve ortaklaşa konulardan keyif duyabilirler. Önerileri yapıcı kullanarak grup çalışmalarında başarı sağlayabilirler. 
   
   
</TEXT>
</DOC>
