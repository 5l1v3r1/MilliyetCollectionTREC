<DOC>
<DOCNO> 228910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun34.html </URL>
<DATE> 2004/04/06/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Rumsfeld Bazı şüphelileri yakaladık 
</HEADLINE>
<TEXT>

     ABD Savunma Bakanı Donald Rumsfeld, Irak'taki askerlerinin Felluce kentinde geçen hafta 4 Amerikalının öldürüldüğü saldırıyla ilgili olarak düzenlenen operasyonda bazı şüphelileri yakaladığını bildirdi. 
     Rumsfeld, ABD'nin Virginia eyaletindeki Norfolk'ta gazetecilere yaptığı açıklamada, Amerikan birliklerinin Felluce kentini kordon altına aldıklarını, ellerinde saldırılara karıştığı tahmin edilen bazı şüphelilerin resimlerinin bulunduğunu ve bazı büyük hedeflere yönelik baskınlar düzenlediklerini söyledi. 
     Amerikan askerlerinin, son 36 saatte çok sayıda kişiyi yakaladığını belirten Rumsfeld, kentin tecrit edildiğini, direnen bazı şüphelilerin öldürüldüğünü kaydetti. 
     Felluce'de geçen Çarşamba 4 Amerikalı sivil koruma öldürülmüş ve cesetleri yakılarak parçalanmıştı. 
     
</TEXT>
</DOC>
