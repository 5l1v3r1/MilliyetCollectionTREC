<DOC>
<DOCNO> 218970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko21.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, Ankara'daki çalışmalarına başladı... 
</HEADLINE>
<TEXT>

     Türkiye Masası Şefi Rıza Moghadam başkanlığındaki Uluslararası Para Fonu IMF heyeti, 7. gözden geçirme kapsamında, Ankara'daki çalışmalarına başladı. 
     Alınan bilgiye göre, Moghadam, Devlet Bakanı Ali Babacan ile sabah 08.30'da Sheraton Oteli'nde, kahvaltıda biraraya geldi. 
     Sheraton Oteli'ndeki toplantı yaklaşık 3 saat sürdü. Toplantıya, Hazine Müsteşarı İbrahim Çanakcı ve Müsteşar yardımcıları da katıldı. 
     Toplantıda, yaklaşık iki hafta sürecek gözden geçirmenin planlaması yapıldı. Konuların organizasyonu ele alındı. Toplantıda ayrıca, 2004 bütçesi, bankacılık sektörü reformu, vergi ve sosyal güvenlik konusundaki yapısal reformlar ile 2004 yılının geri kalan kısmının planlanması konuları ele alındı. 
     IMF heyetinin, 12 Mart'a kadar Türkiye'de kalması bekleniyor. 
     
</TEXT>
</DOC>
