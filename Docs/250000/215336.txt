<DOC>
<DOCNO> 215336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sontur14.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar eğitimi vurdu Birçok ilde okular tatil... 
</HEADLINE>
<TEXT>

     Bolu'da ilköğretim okulları ve liselerde, soğuk hava ve kar yağışı nedeniyle yarın eğitim ve öğretime ara verildi. 
     Bolu Valisi Mehmet Ali Türker, kentte etkili olan soğuk hava ve kar yağışı nedeniyle 16 Şubat Pazartesi günü Bolu'daki ilköğretim okulları ve liselerde eğitim ve öğretime ara verildiğini belirterek, "İlçelerde ise kaymakamlar bu konuda karar verecekler. Alınan tatil kararları anında duyurulacak" dedi. 
     Öte yandan Bursa ve Zonguldak'ta da ilk ve orta dereceli okullar, olumsuz hava şartları sebebiyle bir gün süreyle tatil edildi. Bu illerde eğitim-öğretime Salı günü başlanacak. 
     
     ORDU'DA İKİ GÜN TATİL 

     Ordu'da ilköğretim okulları ve liselerde, soğuk hava ve kar yağışı nedeniyle eğitim ve öğretime 2 gün ara verildi. 
     Ordu Valiliği tarafından yapılan yazılı açıklamada, İl Hıfzısıhha Kurulu'nun aldığı karar uyarınca kötü hava koşulları nedeniyle, il genelindeki okulların tamamının Pazartesi ve Salı günleri eğitime ara vereceği bildirildi. 
     
</TEXT>
</DOC>
