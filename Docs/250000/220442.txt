<DOC>
<DOCNO> 220442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/yasam/yas04.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdüre kızıp ressam oldu 
</HEADLINE>
<TEXT>

   Bedri Rahmi'nin, lisede sürekli rencide edildiği için ressam olduğunu biliyor muydunuz 
      İSTANBUL Milliyet 
   
   "Bedri Rahmi Eyüboğlu, ressamlığını Trabzon Lisesi'nin o dönemler matematik öğretmenliğini ve müdürlüğünü yapan sert mizaçlı müdürüne borçuludur. Bu öğretmenin tüm lise önünde küçük düşürücü, onur kırıcı şakalarla hayatını zehir etmesi, aslında Bedri Rahmi'nin ressam olmasını sağlamıştır." 
   Bu sözler ünlü ressam Bedri Rahmi Eyüboğlu'nun oğlu Mehmet Hamdi Eyüboğlu'na ait. Bedri Rahmi ve eşi ressam Eren Eyüboğlu'nun tüm dönemlerini içeren resimleri, şu günlerde İstanbul Nişantaşı'ndaki Dirimart Sanat Galerisi'nde sergileniyor. Sergi için hazırlanan 'Bedri Rahmi Resimleri Kitabı'nda da, sanatçının ressam oluşunun öyküsü, oğlu tarafından bu sözlerle özetleniyor. 
   
   Sergi, nisan ortasına kadar açık 
   Bedri Rahmi'nin tuval üzerine yaptığı yağlı boya çalışmaları, Eren Eyüboğlu'nun ise yağlı boya, peyzaj ve natürmortlarının yer aldığı sergi, nisan ayı ortalarına dek görülebilecek. Sergi, ressamların edebi ve felsefi göndermelerle, ağırlıklı olarak figür ve doğa izlenimleri, düşünce, ifade ve bakış olarak sorguladığı işlerden oluşuyor. 
   Abdi İpekçi Caddesi üzerindeki Dirimart, pazar günleri de açık. 
   
   
</TEXT>
</DOC>
