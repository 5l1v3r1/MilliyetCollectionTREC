<DOC>
<DOCNO> 208631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sonspo12.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur ve Hidayet'ten iyi haber... 
</HEADLINE>
<TEXT>

     ABD Profesyonel Basketbol Ligi NBA 12. hafta mücadelesi devam ederken, San Antonio Spurslu Hidayet Türkoğlu ve Detroit Pistonslu Mehmet Okur takımlarında sahaya ilk 5'te çıktılar. 
     San Antonio Spurs'un Atlanta Hawks'a 77-86 yenildiği maçta Hidayet Türkoğlu, sahaya ilk 5'de çıkarak 32 dakika oyunda kaldı ve 7 sayı, 4 ribaunt ve 1 asistlik performans gösterdi. Spurs'da Tim Duncan 28 sayı ve 9 ribauntla takımının en skorer oyuncusu olurken, Tony Parker, 12 sayı, 4 ribaunt ve 2 asistle Duncan'ı takip eti. 
     Atlanta Hawks'da ise Shareef Abdur-Rahim 29 sayı, 10 ribaunt ve 3 asistlik oyunuyla maçın yıldızı oldu. 18 sayı, 5 ribaunt ve 4 asistli Jason Terry ile 16 sayı, 9 ribaunt ve 7 asistli Stephen Jackson da galibiyette rol oynayan oyuncular oldu. 
     Bir başka NBA'li Türk oyuncu Mehmet Okur da, takımı Detroit Pistons'ın Chicago Bulls'u 105-89 yendiği maçta sahaya ilk 5'de çıktı ve 17 dakika kaldığı oyunda 9 sayı, ve 4 ribaunt kaydetti. 
     Ayrıca Detroit Pistons'da Richard Hamilton 24 sayı, 7 ribaunt ve 5 asist ile Chauncey Billups 17 sayı, 5 ribaunt ve 7 asistlik oyunlarıyla göz doldurdular. 
     Chicago Bulls'da ise, Kirk Hinrich'in 19 sayı, 1 ribaunt ve 12 asistlik, Jamal Crawford'un da 13 sayı, 4 ribuant ve 6 asistlik performansları takımlarını yenilgiden kurtaramadı. 
     NBA'de, günün maçlarından alınan sonuçlar şöyle 
     Houston Rockets-Washington Wizards 93-80. 
     San Antonıo Spurs-Atlanta Hawks 77-86. 
     Minnesota Timberwolves-New Orleans Hornets 94-89. 
     Boston Celtics-Milwaukee Bucks 103-111. 
     Detroit Pistons-Chicago Bulls 105-89. 
     Golden State Warriors-Utah Jazz 80-97. 
     Denver Nuggets-Phoenix Suns 105-92. 
     Miami Heat-Sacramento Kings 86-90. 
     Cleveland Cavaliers-Seattle Supersonics 104-96. 
     Portland Trail Blazers-Los Angeles Clippers 96-103. 
     
</TEXT>
</DOC>
