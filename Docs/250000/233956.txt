<DOC>
<DOCNO> 233956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur40.html </URL>
<DATE> 2004/04/22/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Bu nasıl bir canavar .. Öldürme, kaçırma, tecavüz, alıkoyma hepsi onda 
</HEADLINE>
<TEXT>

     Yalova'da, Kadriye Halat'ın ölümüne, eşi Ömer Halat'ın ağır yaralanmasına yol açan saldırının zanlısı olan ve bir çocuğu kaçırırken yakalanan Necati Aksoy, tutuklandı. 
     Yalova Emniyet Müdürlüğü'nden yapılan açıklamaya göre, Necati Aksoy, Asayiş Şube Müdürlüğü ekiplerince, kaçırdığı U.B. adlı erkek çocuk ile yakalandı. 
     U.B'ye tecavüz ettiğinin doktor raporuyla belirlendiği bildirilen Necati Aksoy, sorgulamasının tamamlanmasının ardından, ''Ruhsatsız tabancayla adam öldürme, yaralama, küçük yaştaki erkek çocuğunu kaçırma, alıkoyma ve tecavüz, silahlı tehdit ve cürüm eşyasını saklamak'' suçlarından adliyeye sevk edildi. 
     Aksoy, çıkarıldığı mahkemece tutuklandı. 
     
     ZANLI, KÖPEK VAHŞETİNİN SANIĞI 

     Bu arada, hırsızlıktan sabıkalı ve uyuşturucu bağımlısı olduğu öğrenilen Necati A, Yalova'da, Hasan Furkan'a ait odun deposunda 5'i yavru, ''Boxer'' cinsi 7 köpeği kafalarını keserek öldürmüş, olaydan 11 gün sonra polise teslim olmuştu. Necati A, sevk edildiği mahkemece tutuksuz yargılanmak üzere serbest bırakılmıştı. 
     
</TEXT>
</DOC>
