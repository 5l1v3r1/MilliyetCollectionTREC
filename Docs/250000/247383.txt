<DOC>
<DOCNO> 247383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo13.html </URL>
<DATE> 2004/06/12/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fenerbahçe Yüksek Divan Kurulu olağanüstü toplandı... 
</HEADLINE>
<TEXT>

     Fenerbahçe Kulübü Yüksek Divan Kurulu olağanüstü toplandı. 
     Fenerbahçe Burnu'ndaki Faruk Ilgaz Tesisleri'nde gerçekleştirilen toplantıda, divan kurulu üyeleri kendi iç yönetmeliklerinin hazırlanabilmesi için fikir alışverişinde bulundu. 
     Yüksek Divan Kurulu Başkanı Yüksel Günay, söz alan üyelerin çoğunluğunun gündem maddesi dışında konuşmasına ve iç yönetmelik konusunda herhangi bir teklif sunmamasına sitem etti. Günay, kendi hazırlayacakları iç yönetmeliği, 31 Temmuz'da yapılması planlanan olağan toplantıda üyelerin onayına sunacaklarını ifade etti. 
     Kulüp yönetim kurulu üyelerinin katılmadığı toplantıda, 122 divan kurulu üyesi yer aldı. Başkan Günay, yönetimi onları ilgilendiren bir konnu olmadığı için çağırmadıklarını kaydetti. 
     
</TEXT>
</DOC>
