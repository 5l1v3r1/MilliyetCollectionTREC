<DOC>
<DOCNO> 206873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sontur25.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Yaprak'ın cezanesi toprağa verildi... 
</HEADLINE>
<TEXT>

     Tutuklu bulunduğu Kartal H Tipi Cezaevi'nde girdiği şeker koması sonucu kaldırıldığı hastanede ölen Mehmet Ali Yaprak'ın Yalçın cenazesi, İstanbul'da toprağa verildi. 
     Adli Tıp Kurumu'ndan alınan Yaprak'ın 54 cenazesi, Ataköy 5. Kısım Camii'ne getirildi. Yaprak ile aynı camide olan başka bir cenazenin namazı, öğle vakti birlikte kıldırıldı. 
     Cenaze namazlarına, Futbol Federasyonu Başkan Vekili Ata Aksu ve şarkıcı Metin Şentürk de katıldı. 
     Yaprak'ın ailesi ile bazı yakınları, tabutunun başında gözyaşlarını tutamadı. 
     Mehmet Ali Yaprak'ın cenazesi, daha sonra götürüldüğü Büyükçekmece'deki bir mezarlıkta toprağa verildi. 
     
     AVUKATTAN SUÇLAMA 
     Camide basın mensuplarının sorularını yanıtlayan Yaprak'ın avukatı Sermet Atay da, Gaziantep'te bir işlem için emniyete giden müvekkilinin bir ifadede adı geçtiği gerekçesiyle İstanbul'a getirildiğini, tutuklanarak önce Bayrampaşa Cezaevi'ne konulduğunu, ardından da Kartal H Tipi Cezaevi'ne nakledildiğini söyledi. 
     Yaprak'ın, şeker hastalığı ve böbrek yetmezliği nedeniyle hayatını kaybettiğini söyleyen Atay, ''Şeker hastası olan bir şahsın diyet yemekleriyle beslenmesi gerekirken, cezaevi yönetimince, bakanlıktan izin verilmediği gerekçesiyle normal insanlara verilen tuzlu ve yağlı yemekleri yedirildi. Rahatsızlandıktan sonra hastaneye götürülmesi ve tedaviye alınmasında gecikme yaşanmış, bunun sonucunda vefat etmiştir'' dedi. 
     Yaprak ailesinin bu konudaki şikayetlerini cumhuriyet savcılığına bildirdiklerini söyleyen avukat Atay, bunun üzerine dün Adli Tıp Kurumu'nda ayrıntılı bir otopsi yapıldığını belirterek, ''Zannederim 1-1.5 aylık bir inceleme sonucu gerçek ölüm sebebi ortaya çıkacak'' diye konuştu. 
     Atay, ilgililer hakkında suç duyurusunda bulunacaklarını ve kanuni muamelelerin hepsini yaptıracaklarını dile getirdi. 
     Bir süre önce soyadını Yalçın olarak değiştiren Mehmet Ali Yaprak, Gebze'de bir ilaç fabrikasında 5 milyon adet ''Captagon'' adlı uyuşturucu hapının ele geçirilmesine ilişkin İstanbul 5 No'lu DGM'de açılan dava kapsamında tutuklu olarak yargılanıyordu. 
     
</TEXT>
</DOC>
