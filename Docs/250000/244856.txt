<DOC>
<DOCNO> 244856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/ekonomi/eko06.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB üyeliğini en çok Güneydoğu istiyor 
</HEADLINE>
<TEXT>


İKV'nin Türkiye genelinde yaptığı bir anket, Güneydoğu Anadolu Bölgesi'nin yüzde 97.7 ile AB konusunda en istekli bölge olduğunu ortaya çıkardı 

EKONOMİ SERVİSİ 

Türkiye'nin Avrupa Birliği AB üyeliğine Erzurum'dan yüzde 100'lük tam destek gelirken, bölgeler arasında da yüzde 97.7'lik destek oranıyla Güneydoğu Anadolu ilk sırada yer aldı. AB üyeliğine destekte yüzde 86.6 oranıyla Akdeniz Bölgesi son sırada yer aldı. 
İktisadi Kalkınma Vakfı İKV ile AB Genel Sekreterliği'nin işbirliği ile 'Kars'tan Edirne'ye' sloganıyla gerçekleştirilen anket sonuçlarına göre Türkiye'nin yüzde 94.5'i AB üyeliğini destekliyor, yüzde 4.4'ü desteklemiyor, yüzde 1.1'nin fikri yok. 

'AB demokrasi demek' 
'Sizce AB ne ifade ediyor ' sorusuna en fazla yanıt, 23 ilin 19'unda 'demokrasi ve insan hakları standartlarının yükseltilmesi' oldu. Bunu, yüzde 65.1 ile 'ekonomi ve sosyal koşullarda iyileşme' ile yüzde 62 ile 'daha iyi bir gelecek' cevapları izledi. Bölgeler açısından değerlendirildiğinde Türkiye genelinde yüzde 79.9 ağırlığa sahip olan 'demokrasi ve insan hakları' tanımı en fazla yüzde 87.7 ile Güneydoğu Anadolu Bölgesi'nde yapıldı. 
İKV Yönetim Kurulu Başkanı Davut Ökütçü, "Uygulamanın, yasal düzenlemelerin hızına yetişemediğini hepimiz biliyoruz. Toplumun tüm kesimlerinin mutabakat sağladığı bu büyük projenin hayata geçirilmesini geciktiren bir direncin varlığını ne yazık ki kabul etmek ve bununla mücadele etmek zorundayız'' diye konuştu. AB Genel Sekreteri Büyükelçi Murat Sungar ise Türkiye'nin AB üyeliği ile ilgili olarak ne yapacaksa, temmuz ayına kadar yapması gerektiğini bildirdi. 

Erzurum'dan tam destek Erzurum 100 Sivas 99.5 Van 98.8 Samsun 98.4 Bursa 98.1 Diyarbakır 97.9 Kütahya 97.8 Gaziantep 97.8 Şanlıurfa 97.5 Malatya 97 Edirne 96.1 Antalya 96 Trabzon 96 İzmir 95.7 Kocaeli 95.3 Adana 94.6 Denizli 93.9 Kayseri 93.6 Zonguldak 91.2 Konya 91 Elazığ 90.7 Kars 83.1 Isparta 72.6 


</TEXT>
</DOC>
