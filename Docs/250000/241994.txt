<DOC>
<DOCNO> 241994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sontur01.html </URL>
<DATE> 2004/05/22/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Düzce'de 10 prefabrik ev yandı .. 
</HEADLINE>
<TEXT>

     Düzce'de Orman İşletmesi fidanlık arazisinde yabancı yardım kuruluşları tarafından yaptırılan prefabrik evlerin 10'u yandı. 
     Aziziye Mahallesi Tütüncüoğlu Bulvarı'nda, Orman İşletmesi fidanlık arazisinde Caritas Katolik Kiliseler Birliği ve Japon yardımseverler tarafından yaptırılan 320 prefabrik evlerde, saat 23.00 sıralarında yangın çıktı. 
     Düzce Belediyesi'ne ait itfaiye ekiplerinin müdahalesi sonucu yangın diğer prefabriklere sıçramadan kontrol altına alınarak söndürüldü. Yangında, ölen ya da yaralanan olmazken, 10 ev tamamen yandı. 
     Fidanlık içerisindeki prefabrik evlerde halen 25 aile yaşıyor. Prefabrik evlerin büyük bölümü ise boş bulunuyor. 
     İtfaiye yetkilileri, boş olan prefabriklerin akşamcılar tarafından mesken tutulduğunu belirttiler. Yetkililer, 5 ailenin özürlü olduğunu ve bu ailelerin de Kiremit Ocağı Mahallesi'nde bulunan prefabrik evlere nakledileceğini bildirdiler. 
     
</TEXT>
</DOC>
