<DOC>
<DOCNO> 213248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun04.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Teksaslı kadının evini 'petrol' bastı... 
</HEADLINE>
<TEXT>

     ABD'nin Teksas eyaletinde bir kadının evini ''petrol'' bastı. 
     Leila LeTourneau adlı kadının, önceki gece geç saatlerde geldiği evinin zeminini, tuvalet ve banyosunu ham petrolle kaplanmış bulduğu bildirildi. 
     Bölgede petrol kuyuları bulunan Basa Research ve Longview kent sorumlularının, petrolün kaynağını araştırdığı belirtildi. 
     Yerel KLTV televizyonu da evin terk edilen ve doğru kapatılmayan bir petrol kuyusunun üzerine inşa edilmiş olabileceğini açıkladı. 
     Oğluyla birlikte bir otelde yaşamaya başlayan LeTourneau, ''Her zaman insanlarla Teksas'ta herkesin avlusunda bir petrol sondaj kulesi vardır diye dalga geçirdim. Eve geldiğimde petrolle içerde karşılaştım'' dedi. 
     
</TEXT>
</DOC>
