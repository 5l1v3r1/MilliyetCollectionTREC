<DOC>
<DOCNO> 229505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yasam/yas03.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül açtığını bildirene 1 milyar lira 
</HEADLINE>
<TEXT>

   Arkadaşını trafik kazasında yitirdiği noktaya gül diken Murat Kaya, güllerle ilgilenenlere para verecek 
      PINAR AKTAŞ İstanbul 
   
   Trafik kazasında hayatını kaybeden Ahmet Öztürk 34 için kazayı yaptığı İstanbul - Ankara yolu Gerede mevkiinde '110 km' tabelası altına gül fideleri dikildi. Fidelere bakan, ve güller açtığında haber verenler, birer milyar lirayla ödüllendirilecek. 
   Bakırköy sahilinde 5 ayrı yerde bulunan Şehzade Gül Bahçesi'nin sahibi Ahmet Öztürk, 3 Nisan'da İstanbul'dan Ankara'ya giderken Gerede mevkiinde bariyerlere çarptı ve yaşamını yitirdi. 
   Bunun üzerine arkadaşı Murat Kaya, kendisine sürpriz bir ziyaret yapmak isterken hayatını kaybeden arkadaşının anısını yaşatmak için bir gül fidesini kazanın olduğu yere dikti. Ardından gazeteye yeğeni Efe Dursun'un 6 adıyla ilan verdi. İlanda şöyle yazıyordu "Şahsım 4.4.2004 günü İstanbul - Ankara yolu 110 km levhası altında bir gül fidesi diktim. Gül fidesine bakan, büyüten, ilk açtığında bana bildiren 1 milyar ikinci gül açtığında 1 milyar üçüncü gül açtığında 1 milyar dördüncü gül açtığında bir milyar beşinci gül açtığında 1 milyar vermeyi taahhüt ediyorum. Her gülün açması, kesilmesi noter huzurunda olacaktır. Tüm Geredelilere duyurulur." 
   
   
</TEXT>
</DOC>
