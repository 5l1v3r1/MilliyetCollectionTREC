<DOC>
<DOCNO> 210738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sontur37.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da da kar başladı... İstanbul'da yaşananlar korkuttu 
</HEADLINE>
<TEXT>

     Ankara Büyükşehir Belediyesi karla mücadele ekipleri, kar yağışı nedeniyle İstanbul'daki olumsuzlukların yaşanmaması için çalışmalarını sürdürüyor. 
     Ankara Büyükşehir Belediyesi'nden yapılan yazılı açıklamada, Fen İşleri Daire Başkanlığı karla mücadele ekiplerinin, bugün başlayan ve süren kar yağışına karşı hazırlıklı olduğu belirtildi. 
     Ankara'nın merkezi yerlerine modern araçlar konuşlandırıldığı ifade edilen açıklamada, Başkent'in, İstanbul'da yaşanan olumsuzluklarla karşılaşmaması ve kar yağışı sonrasında ulaşımda önemli sorunlar yaşanmaması için ekiplerin çalışmalarını sürdürdüğü kaydedildi. 
     Karla mücadele ekiplerinin meteorolojiden gelen bilgiler doğrultusunda 250 kişilik bir ekiple 24 saat hizmet verdiği kaydedilen açıklamada, çalışmaların 490 Unimog kar temizleme aracı, 12 greyder, 15 kepçe ve 80 tuzlama kamyonuyla gerçekleştirildiği belirtildi. 
     Kar yağışının yarın da devam edebileceğini ifade eden yetkililer, vatandaşları bu nedenle meydana gelecek olumsuzluklara karşı uyardılar. 
     Ana cadde, bulvar ve otobüs yollarıyla ilgili şikayetler, 287 36 71 numarala telefona iletilebilecek. 
     
</TEXT>
</DOC>
