<DOC>
<DOCNO> 222734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun43.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Halep'te Halepçe'yi anma mitingi yapanlara ateş açıldı 7 ölü 
</HEADLINE>
<TEXT>

     Suriye'nin Halep şehri ile Afrin Kasabası'nda Halepçe Katliamı'nın yıldönümü nedeniyle anma mitinginde gruplara ateş açılması sonucu 7 kişinin öldüğü kaydedildi. 
     Kürtlerin yaşadığı Halep'in Eşrefiye ve Şeyh Meksud mahalleleri ile Afrin Kasabası'nda Halepçe Katliamı'nın 16. yıldönümü nedeniyle anma mitingleri düzenlendi. 
     Suriye'nin 3 ayrı bölgesindeki mitinglere müdahalede bulunan Suriye güvenlik güçlerinin açtığı ateş sonucu 3'ü Halep, 4'ü Afrin Kasabası olmak üzere toplam 7 kişinin öldüğü, çok sayıda kişinin de yaralandığı ileri sürüldü. 
     Ölenlerin Kürt asıllı olduğunu bildiren yerel kaynaklar, güvenlik sorunu nedeniyle bir çok esnafın kepenklerini açmadığını ve çoğu kişinin dışarı çıkmadığını belirtirken, Suriye'nin diğer kesimlerinden, Kürtlerin çoğunlukta olduğu kuzeydeki yerleşim birimlerine asker sevkıyatının başladığını söylediler. 

     
</TEXT>
</DOC>
