<DOC>
<DOCNO> 216040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo25.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eriksson Özel maçlarda 5 oyuncu değişikliği büyük hata olur 
</HEADLINE>
<TEXT>

     İngiltere Milli Takımı Teknik Direktörü Sven-Goran Eriksson, FIFA'nın özel maçlarda oyuncu değiştirme sayısını 5 ile sınırlandırmak istemesine tepki göstererek, ''Bu büyük hata olur'' dedi. 
     Özel maçlarda oyuncu değiştirme yöntemini sık sık kullanan Sven Goran Eriksson, geçen şubat ayında Avustralya ile yaptıkları özel maçın bir yarısında takımın tümünü değiştirmişti. 
     İngiliz gazetelerinde çıkan haberlere göre, oyuncu değiştirme sayısını 5 ile sınırlamak isteyen FIFA Başkanı Sepp Blatter'a tepki gösteren Eriksson, bunun büyük bir hata olacağını savunarak, ''Biz bu yöntemle yeni oyuncularımızı daha iyi tanıma fırsatı buluyoruz'' diye konuştu. 
     Tüm teknik direktörlerin de bu istekte olduğunu belirten Eriksson, ''Haziran ayında 2 özel maçımız var ve biz oyuncu değişikliğinde özgür olmak istiyoruz. Bunun 5 ile sınırlandırılmasını isteyen tek bir teknik adam bile bulamassınız'' dedi. 
     İsveçli teknik adam, geçen ağustos ayında Hırvatistan ile yaptıkları özel maçta 10, kasım ayında ise Danimarka karşısında 8 oyuncu değişikliği yapmıştı. 
     
</TEXT>
</DOC>
