<DOC>
<DOCNO> 239045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko24.html </URL>
<DATE> 2004/05/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 29.44 oldu... 
</HEADLINE>
<TEXT>

     Hazine, bugün 196 gün vadeli Türk Lirası cinsinden iskontolu Hazine Bonosu ile 511 gün vadeli Türk Lirası cinsinden iskontolu Devlet Tahvili ihaleleri düzenledi. 
     196 gün vadeli Türk Lirası cinsinden iskontolu bono ihalesinde bileşik faiz yüzde 29.44, 511 gün vadeli Türk Lirası cinsinden iskontolu tahvil ihalesinde bileşik faiz yüzde 30.94 oldu. 
     196 gün vadeli Türk Lirası cinsinden iskontolu Hazine Bonosu ihalesinde nominal 884.4 trilyon liralık teklif gelirken, nominal 372.7 trilyon lira, net 324.4 trilyon lira tutarında kağıt satıldı. 
     İhalede bileşik faiz yüzde 29.44, basit faiz de yüzde 27.69 olurken, ihale öncesinde kamuya ve piyasa yapıcısı bankalara nominal 118.6 trilyon lira satış yapıldı. 
     İhalede satılan kağıtlar yarın ihraç edilecek ve geri ödemesi de 24 Kasım 2004'de yerine getirilecek. 
     
     TAHVİL İHALESİ 
     511 gün vadeli Türk Lirası cinsinden iskontolu Devlet Tahvili ihalesine nominal 4 katrilyon 623.7 trilyon lira teklif gelirken, nominal satış 1 katrilyon 456.8 trilyon lira, net satış da 997.8 trilyon lira olarak belirlendi. 
     İhalede bileşik faiz yüzde 30.94, basit faiz yüzde 32.77 olarak belirlenirken ihale öncesinde kamuya ve piyasa yapıcılarına nominal toplam 133.6 lira tutarında satış yapıldı. 
     İhraç tarihi yarın olarak belirlenen ihalede satılan kağıtların geri ödemesi 5 Ekim 2005 olarak öngörüldü. 
     Hazine bu hafta toplam 3 katrilyon 26 trilyon lira iç borç servisi yapacak. 
     
</TEXT>
</DOC>
