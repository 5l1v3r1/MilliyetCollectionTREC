<DOC>
<DOCNO> 223537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur07.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Liselilerin aşk cinayeti .. 
</HEADLINE>
<TEXT>

     Gülveren Lisesi ile Abidinpaşa Endüstri Meslek Lisesi öğrencileri arasında ''kız meselesi'' yüzünden kavga çıktı. Kavga sonucu 1 öğrenci yaşamını yitirirken, 3 öğrenci de yaralandı. 
     AA muhabirinin aldığı bilgiye göre, Abidinpaşa Endüstri Meslek Lisesi'nde okuyan bir grup öğrenci, dün Gülveren Lisesi'nde okuyan kız öğrencilerle görüşmek için okula geldiler. Kız öğrencilerle görüşmeye çalışırken, Gülveren Lisesi'nin erkek öğrencileri Abidinpaşa Endüstri Meslek lisesi öğrencilerine müdahale ettiler. 
     Öğrencilerin birbirini takip etmesi sonucu, iki grup Cebeci Konservatuarı Sosyal Parkı'nda karşı karşıya geldi. Burada çıkan kavga sonucu Gülveren Lisesi öğrencisi Mehmet S. 17 göğsünden delici bir aletle ağır yaralandı. Ankara Hastanesine kaldırılan Mehmet S. burada yaşamını yitirdi. Lise öğrencileri arasında çıkan kavgada Gülveren Lisesi öğrencileri E.T 17 , Z.D 17 ve M.Ö 17 çeşitli yerlerinden yaralanarak hastanelik oldu. 
     Kavganın polise bildirilmesi üzerine, olay yerine giden ekipler, Abindinpaşa Endüstri Meslek Lisesi öğrencileri C.K 18 , R.K 17 , A.E 17 , E.B 17 , H.A 17 , H.B'yi 17 gözaltına aldılar. Polisin yaptığı üst araması sonucu R.K'nın üzerinden Mehmet S'nin ölümüne sebep olan kanlı bir tornavida bulundu. 
     Gözaltına alınan öğrenciler yaşlarının küçük olması nedeniyle Çocuk Şube Müdürlüğü'ne teslim edildi. 
     
</TEXT>
</DOC>
