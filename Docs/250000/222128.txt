<DOC>
<DOCNO> 222128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/siyaset/siy04.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk Kürtçe kursu işte böyle açıldı 
</HEADLINE>
<TEXT>

      BÜLENT OKUTAN Şanlıurfa DHA 

   
   Türkiye'nin ilk Kürtçe dil kursu Şanlıurfa'da dün faaliyete geçti. Açılış töreninde, Abdullah Öcalan'ın lehine sloganlar atıldı. Bahçelievler semtindeki bina önünde toplanan yaklaşık 2 bin kişi, davul -zurna ve zılgıtlar eşliğinde halaylar çekti. Kalabalık zaman zaman "Eğitim hakkımız söke söke" sloganları attı. 
   Açılış kurdelası DEHAP Genel Başkan Yardımcısı Handan Çağlayan, İstanbul Kürt Enstitüsü Başkanı Şefik Beyaz'la kursun sahibi ve müdürü Ömer Kurt yaptı. Tarihi bir gün yaşadıklarını, "Türkiye bölünmemiş, parçalanmamıştır. Bugün bu tabu yıkılmıştır. Bu tarihi bir adımdır. Halkımızın demokrasi mücadelesi ve kararlığı bizi bugün bu noktaya getirmiştir. Emeği geçen herkese teşekkür ediyorum" dedi. 
   Üç katlı binayı gezdikten sonra terasta toplanan davetlilere, Şanlıurfa Kültür ve Sanat Merkezi Çocuk Korosu ile Koma Zemheri Grubu Kürtçe şarkılar söyledi. 
   
   
   
   
   
</TEXT>
</DOC>
