<DOC>
<DOCNO> 206096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/dunya/dun01.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ve Blair'den daha çok seviliyor 
</HEADLINE>
<TEXT>

   Sekiz Balkan ülkesinde düzenlenen popülerlik anketinde Başbakan Tayyip Erdoğan, Yunanistan ve Kıbrıs Rum Kesimi'nde Bush ve Blair'in önüne geçti 
      ATİNA Milliyet 

   
   Yunanlılar ve Kıbrıslı Rumların, Başbakan Recep Tayyip Erdoğan'ı ABD Başkanı George W. Bush ve İngiltere Başbakanı Tony Blair'den daha çok beğendikleri ortaya çıktı. 
   "Kapa Research" kamuoyu araştırma şirketinin, Türkiye dahil, Balkanlar'daki 8 ülke ile Kıbrıs Rum Kesimi'nde 5 bin 450 ailenin katılımıyla gerçekleştirdiği "Balkan Monitor" adlı ankette katılımcılara, Erdoğan, Bush ve Blair'den başka Rusya Devlet Başkanı Vladimir Putin, İtalya Başbakanı Silvio Berlusconi, Fransa Cumhurbaşkanı Jacques Chirac, Almanya Başbakanı Gerhard Schröder, Yunanistan Başbakanı Kostas Simitis, Yunanistan Dışişleri Bakanı Yorgo Papandreu ile AB Komisyonu Başkanı Romano Prodi hakkındaki görüşleri soruldu. 
   Türkiye'de Tayyip Erdoğan yüzde 72.7 , Yunanistan ve Sırbistan - Karadağ'da Yorgo Papandreu yüzde 68.2 ve yüzde 66 , Bulgaristan'da Putin yüzde 74.3 , Arnavutluk'da da Blair yüzde 85.4 en sevilen lider oldu. Kıbrıs Rum Kesimi'nde ise ilk iki sırayı Simitis yüzde 96.2 ile Papandreu yüzde 94.8 paylaştı. 
   Türkiye'de popülerlik sıralamasında Erdoğan'ı Schröder yüzde 38.7 , Berlusconi yüzde 37.2 , Papandreu yüzde 31.8 , Simitis yüzde 31.6 , Chirac yüzde 30.6 , Putin yüzde 28.1 , Bush yüzde 25.2 , Prodi yüzde 23.9 ve Blair yüzde 21.6 izledi. 
   Yunanistan'da, Erdoğan yüzde 9.6'lık tercihle, Bush yüzde 4.5 ve Blair'in yüzde 5.1 önüne geçti. Kıbrıs Rum Kesimi'nde de ankete katılanların yüzde 21.6'sı Erdoğan hakkında olumlu düşündüğünü söyledi. Erdoğan, Rumlar için Blair yüzde 18.4 ve Bush'tan yüzde 14.4 daha iyi. 
   Balkanlar ve Kıbrıs Rum Kesimi ortalamasında ise Erdoğan yüzde 36.9'la yüzde 33.8 oy alan Bush ve yüzde 34 oy alan Karamanlis'in önünde, 9. sırada bulunuyor. Listenin başında Chirac yüzde 58.6 , Schröder yüzde 58 ve Prodi yüzde 55 ile Papandreu yüzde 55 var. 
   Balkanlar'da askeri açıdan en güçlü ülkeler listesinde Türkiye yüzde 54.5 oyla birinci oldu. 
   
   
</TEXT>
</DOC>
