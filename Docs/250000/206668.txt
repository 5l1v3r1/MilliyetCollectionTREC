<DOC>
<DOCNO> 206668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/ekonomi/eko09.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 yılında da fiş toplanacak 
</HEADLINE>
<TEXT>

   
   Ücretlerde özel gider indirimi kaldırılırken, yerine 1 Ocak 2004'ten geçerli olmak üzere ücretlilerde vergi indirimi uygulaması getirildi. Ücretliler, 2004'te de kendisi, eşi ve çocukları ile ilgili eğitim, sağlık, gıda, giyim ve kira harcamalarına ilişkin belge toplamaya devam edecekler. 2005'te yeni sisteme göre vergi iadesi alınacak. Bu uygulamada ücretlinin kendisi, eşi ve çocukları ile ilgili eğitim, sağlık, gıda, giyim ve kira giderlerinin yıllık toplam miktarının 3 milyar liraya kadarı için yüzde 8, üç milyar liradan 6 milyar liraya kadar olan bölümü için yüzde 6, altı milyar liranın üzerindeki kısım için ise yüzde 4 oranında vergi iadesi alacak. Bu tutar ücretlilerin bir sonraki yılda ödeyeceği gelir vergisinden mahsup edilecek veya işverenler tarafından kendilerine nakden iade edilecek. 
   
   
</TEXT>
</DOC>
