<DOC>
<DOCNO> 217828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur44.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtta asayiş Yıldızeli'nde cinayet... 
</HEADLINE>
<TEXT>

     
     Yıldızel'nde cinayet 
     Sivas'ın Yıldızeli İlçesi'nde bir kişi, babasını bıçaklayarak öldürdü. 
     AA muhabirinin aldığı bilgiye göre, ilçeye bağlı Kavakdere Köyü'nde meydana gelen olayda, 15 yaşındaki Sezgin A, bilinmeyen bir nedenle babası Kaya A'yı 40 bıçakladı. 
     Ağır yaralanan baba Kaya A, hastaneye kaldırılırken yolda öldü. Sezgin A'nın gözaltına alındığı, soruşturmanın sürdürüldüğü bildirildi. 
     
     Yüksekten düşen inşaat işçisi öldü 
     Kültürpark'taki bir inşatta çalışan işçi, 15 metre yüksekten düşerek öldü. 
     Alınan bilgiye göre, Fuar Basmane Kapısı bölgesindeki bir inşaatın 15 metre yüksekliğindeki bölümünde çalışan Adem Karayalçın 23 , dengesini kaybederek düştü. 
     Karayalçın, olay yerinde öldü. 
     
     Gaziantep'te cinayet... 
     Gaziantep'te, kumar nedeniyle tartıştığı arkadaşını bıçakla vurarak öldüren kişi tutuklandı. 
     Edinilen bilgiye göre, kumar oynadıktan sonra kavga ettiği arkadaşı Uğur Çaktuğ'u 25 bıçaklayarak olay yerinden kaçan Ömer Söğüt 35 , yakalanarak gözaltına alındı. 
     Söğüt, Emniyet Müdürlüğü'nde alınan ifadesi sonrasında çıkartıldığı nöbetçi mahkeme tarafından tutuklanarak cezaevine gönderildi. 
     Ömer Söğüt, önceki gün Tüfekçi Yusuf Bulvarı üzerinde bulunan Çağdaş Kıraathanesi önünde, kumar oynama nedeniyle çıkan kavgada, arkadaşı olan Uğur Çaktuğ'u bıçaklayarak öldürmüştü. 
     
     Sigara hırsızlarına suç üstü... 
     Bursa'da, çeşitli marketlerden çaldıkları sigaraları yarı fiyatına başka marketlere sattıkları belirlenen 3 kişi yakalandı. 
     Bursa Emniyet Müdürlüğü'nden yapılan açıklamaya göre, 7 ayrı işyerinin kepenk demirlerini kırarak 3 bin 800 paket sigara ile 11 adet sim kart çaldıkları tespit edilen Ahmet Ö 18 , Selçuk B 23 ve Hasan G 19 , gözaltına alındı. 
     Zanlıların, ''market işletmecilerinden gelen talep üzerine hırsızlık yaptıklarını, çaldıkları sigaraları bu kişilere yarı fiyatına sattıklarını'' söyledikleri bildirildi. 
     Zanlıların sorgulamalarının tamamlanmasının ardından adliyeye sevk edilecekleri, olayla ilgili bazı market işletmecilerinin ifadelerine başvurulduğu bildirildi. 
     
     Sahte stajyer hakim yakalandı 
     İzmir'in Bornova İlçesi'nde, kendisini ''stajyer hakim'' olarak tanıtıp bir elektrikçiyi dolandırdığı belirlenen şahıs yakalandı. Alınan bilgiye göre, beş gün önce 8 sokakta bulunan Reşat Yalçın'a ait Yalçın Elektrik'e gelen Arslan A. 33 , kendisinin stajyer hakim olduğunu, masa üstü lamba satın almak istediğini söyledi. İşyeri sahibi masa üstü lamba satmadıklarını, ancak yan dükkandan alabileceğini belirtti. 
     Bu arada çantasından bazı evrakları çıkararak, sahibi olduğu bir minibüsü uygun fiyata satmak istediğini belirten dolandırıcı, işyeri sahibi Reşat Yalçın'dan 760 milyon lira peşinat alarak dükkandan ayrıldı. 
     Dolandırıcıyı bugün Kemeraltı Çarşısı'nda gören Yalçın, Polis-155 İmdat telefonunu aradı. Olay yerine gelen Kemeraltı Polis Karakolu ekipleri, Arslan A'yı çarşıda dolaşırken yakalayarak, gözaltına aldı. 
     Zanlının, sorgusu tamamlandıktan sonra adliyeye sevk edileceği bildirildi. 
     
     Şüpheli telefon korkuttu 
     Konya'da kaldırım üzerindeki cep telefonunun bomba olma ihtimali, bölgede kısa süreli paniğe neden oldu. 
     Edinilen bilgiye göre, Merkez Selçuklu İlçesi'nde banka şubelerinin yoğun olarak bulunduğu Kunduracılar Kavşağı yakınlarındaki kaldırım üzerine bırakılan cep telefonu, paniğe neden oldu. 
     Güvenlik güçleri, vatandaşların ihbarı üzerine olay yerine gelerek bölgede güvenlik önlemi aldı, cep telefonunun bomba olabileceği şüphesi üzerine bomba imha uzmanı çağırıldı. 
     Özel giysisini giyerek cep telefonunu inceleyen bomba uzmanı, kaldırımın üstünde özel olarak koyulmuş gibi duran telefonun sahibi tarafından düşürülmüş olduğunu tespit etti. 
     
</TEXT>
</DOC>
