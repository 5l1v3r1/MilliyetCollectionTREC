<DOC>
<DOCNO> 216473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun32.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
2500 yıllık mücevher koleksiyonu ve makyaj takımı bulundu 
</HEADLINE>
<TEXT>

     Ölü Deniz Lut Gölü yakınlarında mağaraları kazan İsrailli arkeologlar, 2500 yıllık kadın aksesuarları buldu. 
     İsrail Doğa ve Parklar İdaresi'nin baş arkeologu Tsvika Tsuk, MÖ 6. yüzyılda Babil'deki sürgünden dönen Yahudilere ait olduğu sanılan mücevherler, makyaj takımı ve küçük bir aynanın bulunduğunu kaydetti. Tsuk, ''Bu çok müthiş bir buluş. Hem buluşun, hem de dönemin zenginliği açısından'' dedi. 
     Tsuk, aynı zamanda herhangi bir dine ait olmayan, Ay'ı selamlayan Babilli bir rahibi gösteren bir damga bulunduğunu kaydederek, ''Bu bulgular, Yahudilerin Babil'e sürülmesiyle ilgili Kitab-ı Mukaddes'e ait hikayeleri doğruluyor'' dedi. 
     Keşfin, o dönemde bölgede yaşayan ''geri dönenler'' topluluğundaki zenginliği ve gösterişi gösterdiğini belirten Tsuk, bunların bir kişiye ait olmadığını söyledi. 
     Babil Kralı Nabukadnezar, MÖ 597'de Yahuda Krallığı'nı fethettiğinde birçok Yahudiyi kendisiyle birlikte getirmişti. Daha sonra bu Yahudiler ve torunlarının, MÖ 8'de geri dönmelerine izin verilmişti. 
     Söz konusu buluşa, Kudüs'teki İbrani Üniversitesi ve Ramat Gan'daki Bar Ilan Üniversitesi'nden bir ekip tarafından 3 yıldır mağaralarda yapılan kazı çalışmaları sonucu ulaşıldı. 
     
</TEXT>
</DOC>
