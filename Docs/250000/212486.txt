<DOC>
<DOCNO> 212486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/siyaset/siy05.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pankart' mahk mları rövanşı AİHM'de aldı 
</HEADLINE>
<TEXT>

   AİHM, TBMM'de pankart açarak harçları protesto eden öğrencilerin adil yargılanmadıklarını kararlaştırarak, Türkiye'yi mahk m etti... 
      GÖKÇER TAHİNCİOĞLU Ankara 

   
   Avrupa İnsan Hakları Mahkemesi AİHM , 1996'da TBMM Genel Kurulu'nda açtıkları "harçlara hayır" yazılı pankart nedeniyle 48 yıl hapse mahk m edilen 10 öğrencinin adil yargılanmadıklarına karar vererek Türkiye'yi mahk m etti. Ancak, yıllarca cezaevinde kalan, okullarından ya da Türkiye'den ayrılan öğrenciler, uyum paketindeki boşluk nedeniyle Türkiye'de yeniden yargılanamayacak. 
   Ankara Üniversiteleri Öğrenci Koordinasyonu'na bağlı öğrenciler harç zamlarını protesto amacıyla 29 Şubat 1996'da TBMM Genel Kurul Salonu'nda "harçlara hayır" yazılı pankart açtı. Ankara DGM, tutuklanan gençleri "yasadışı silahlı çete üyesi oldukları" gerekçesiyle toplam 96 yıl hapse mahk m etti. Yargıtay'ın kararı bozması üzerine yeniden yargılanan öğrenciler, "silahsız terör örgütüne üye olmak" suçundan toplam 48 yıl hapse mahk m edildi. Yargıtay kararı onadı. 
   Bozma kararıyla serbest kalan Bülent Karakaş, Deniz Kartal, Ulaş Doğu Atlı yurtdışına çıkarak siyasi mültecilik talebinde bulundu. Diğer yedi öğrenci ise onama kararıyla cezaevine konuldu ve yaklaşık beş yıl hapis yattı. 
   
   Yeniden yargılama yok 
   AİHM, öğrencilerin cezalarının kesinleşmesinden sonra yaptıkları başvuruyu karara bağlayarak tazminata hükmetmedi. AİHM, kararını, gençlerin bağımsız ve yansız bir mahkemede yargılanmamaları, baskı sonucu alınan ifadelerinin, haklarındaki kararlara esas oluşturmasına dayandırdı. 
   5. Uyum Paketiyle AİHM kararlarını yeniden yargılama nedeni sayan Türkiye, bunu, yasa yürürlüğe girmeden önce AİHM'nin karara bağladığı davalarla, yasa yürürlüğe girdikten sonra yapılan başvurular sonucu verilen kararlarla sınırlı tuttu. Gençlerin yeniden yargılanması ancak Anayasa Mahkemesi'nin düzenlemeyi sınırlarının genişletilmesi için iptal etmesiyle mümkün olacak. 
   
   
   
</TEXT>
</DOC>
