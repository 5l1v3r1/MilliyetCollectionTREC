<DOC>
<DOCNO> 227136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun17.html </URL>
<DATE> 2004/03/31/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İsrail askerleri, Batı Şeria'da bir Yahudi yerleşim birimini yıktı 
</HEADLINE>
<TEXT>

     İsrail askerleri, Batı Şeria'da bir Yahudi yerleşim merkezini yıktı. 
     El Halil yakınındaki yerleşim merkezi, Başbakan Ariel Şaron ABD'ye gitmeden önce yıkılması beklenen yerleşim merkezlerinin ilkiydi. 
     Kimsenin yaşamadığı Hazon David adlı yerleşim merkezinin ve özellikle merkezin beton bloklar ve çadır bezlerinden oluşan sinagogunun yıkımı sırasında, Yahudi yerleşimcilerle İsrail askerleri arasında itişmeler yaşandı. 
     Batı Şeria ve Gazze Şeridi'nde 3.5 milyon Filistinlinin yanı sıra 240 bin Yahudi yerleşimci yaşıyor. 
     Uluslararası topluluk, Filistin topraklarına inşa edilen Yahudi yerleşim merkezlerini ''yasadışı'' olarak görüyor. 
     ABD ise barış sürecinin yeniden rayına oturması girişimlerine destek vermek için, İsrail hükümetinin izin vermediği yerleşim merkezlerinin yıkılmasını istiyor. 
     Bu nedenle Filistinliler Şaron'un bu ay yapması beklenen ABD ziyareti öncesinde, kimsenin yaşamadığı bir yerleşim merkezinin yıkılmasını ''halkla ilişkiler girişimi'' olarak niteledi. 
     
</TEXT>
</DOC>
