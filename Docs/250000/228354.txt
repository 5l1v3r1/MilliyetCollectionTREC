<DOC>
<DOCNO> 228354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/spor/bat.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
At yarışları 
</HEADLINE>
<TEXT>

      
   TJK Başkanı'nı seçiyor...    Afşin YAKUBOĞLU 

   Türkiye Jokey Kulübü bugün Olağanüstü Genel Kurul yaparak yeni başkanını seçecek. Umur Tamer ile Yasin Ekinci başkanlık için yarışacak. Tamer'in listesinde bir kaç dönem önce başkanlık görevi yapan Muammer Kitapçı'nın yanısıra Hücum Tulgar, Utku Doğdu, Tarcan İşcen, Hasan Başer ve Orhan Tanatar yer alıyor. Umur Tamer tecrübeli bir isim. 14 yıllık TJK üyesi. Yönetim Kurulu'nda Genel Sekreterlik görevi yapmış, aileden atçı ve yetiştirici. Diğer başkan adayı Yasin Ekinci ise son yıllarda yıldızı parlayan bir atçı. Genç, dinamik ve yeniliklere açık. Daha önceden yönetim kurulu deneyimi yok ancak listesinde Sadettin Atığ, Osman Çıkıllı, Arek Kuyumcuyan ve Ateş Saltukoğlu gibi ağır toplara yer vermiş. Yıldırım Gelgin ve Ender Aydıner listesindeki diğer isimler... 
   Evet, Ömer Faruk Girgin ve yönetiminin istifa kararı sonrası yapılacak olağanüstü kongrenin bir hayli ilginç ve çekişmeli geçmesi bekleniyor. 
   Yalnız göreve gelecek yeni yönetimi oldukça zor günlerin beklediğini söylemek isterim. Kesinti kamburunu üzerinden atamayan, 1990'lı yıllarda kazandığı ivmeyi son dönemlerde devam ettiremeyen atçılığımız ne yazık ki olumlu sinyaller vermiyor. Umarım yeni dönem yarışçılık ve atçılık camiası için hayırlı olur. 
   
   Bana göre altılı 3 2 12 7 5 6 5 6 6 6 8 3 8 10 9 4 9 2 7 3 9 13-5 
   
   At yarışı sonuçları    1.KOŞU 4-2-8-1,MERVAN, BEYKILIÇ, FADILHAN, KISMETLİ, MÜD 1.31.77 F 1 BOY, 2 BOY, BOYUN, G 1.15 İKİLİ 2.90 S.BAHİS 6.380.000 
   2.KOŞU 5-1-3-4,ORPHEO, NORDIC DELTA, GAYGANA, SABAH YILDIZI, MÜD 1.35.19 F 1.5 BOY, BAŞ, 1.5 BOY, G 1.60, 1.ÇİFTE 2.25 
   3.KOŞU 9-4-8-10,FENERLİM, SEDDÜLBAHİR, MARİKENTE, ORFE, MÜD 1.31.80 F 1 2 BOY, UZAK, BURUN, G 19.95 İKİLİ 91.05 S.BAHİS 283.740.000 
   4.KOŞU 1-5-2-3,HOSTES, AĞIR ABİ, ERDEMHAN, TUNABEY, MÜD 1.29.06 F 2 BOY, 1 BOY, 3 BOY, G 1.30 PLS 1.05, 1.05, 1.05 İKİLİ 2.90 S.BAHİS 1.200.000, 2.ÇİFTE 31.85 
   5.KOŞU 1-5-3-8,ANGORA, TEKELİOĞLU, HERKÜL, GOBAKBEY, MÜD 2.16.41 F BOYUN, 1 2 BOY, 1 2 BOY, G 3.30 İKİLİ 17.25 
   6.KOŞU 11-5-1-2,ÇIĞ, MY RELATIVE, YAZ DOSTUM, SADAKAT, MÜD 1.19.78 F BOYUN, 3.5 BOY, 4 BOY, G 10.55 PLS 1.30, 1.30, 1.20 İKİLİ 22.60 T.SIRALI 101.790.000 T.SIRASIZ 4.370.000 
   7.KOŞU 12-1-6-5,SELCAN, COLD DECK, PERUGINO STAR, HAKANBEY, MÜD 1.20.49 F 1 BOY, BURUN, BURUN, G 13.95 PLS 3.80, 2.10, 3.45 İKİLİ 129.05 S.BAHİS 437.020.000, 3.ÇİFTE 180.85 
   Ü.GANYAN 1-11-12 186 MİLYON 120 BİN TL. 
   A.GANYAN 5-9-1-1-11-12 
   İKRAMİYE 41 MİLYAR 49 MİLYON 990 BİN TL. 
   
   TJK'den TV çağrısı    Başkan Girgin, yarışların tek değil birçok kanaldan yayınlanmasını istediklerini, bu nedenle tekliflerin değerlendirileceğini söyledi 
   
   Tepkilere yanıt 
   AT yarışları naklen yayınının Digiturk'e verilmesi ve yayınların yarışseverlerin büyük bölümüne ulaşmaması büyük tepki görürken, Türkiye Jokey Kulübü Başkanı Ömer Faruk Girgin dün bir açıklama yaptı. Girgin, "Amacımız at yarışı yayınlarını, en geniş kitlelere, en ekonomik yolla ve de tüm haklarını sadece tek TV kanalına vermeden ulaştırmaktır" ifadelerini kullandı. 
   
   "Üste para verdik" 
   GİRGİN, tüm kulüplerin naklen yayından para kazandığını, TJK'nın ise üste para verdiğini hatırlattı. Başkan, "TRT 4 sözleşmeyi uzatmak için bize cevap bile vermedi. Bu nedenle yayın hakkı için, gayri münhasıran verilmesi koşuluyla, Digitürk'le anlaşma imzaladık. Yeni yönetim, teklifleri değerlendirecektir. Amacımız yayınların daha fazla kanaldan yapılmasıdır" dedi. 
   
   
</TEXT>
</DOC>
