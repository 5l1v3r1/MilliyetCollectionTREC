<DOC>
<DOCNO> 242442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur05.html </URL>
<DATE> 2004/05/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Tartıştığı akrabasını öldürdü... Yurttan kısa kısa... 
</HEADLINE>
<TEXT>

     İzmir'in Ödemiş İlçesi'nde, bir kişi, tartıştığı akrabasını bıçakla öldürdü. 
     Emirli Köyü'ndeki kahvehanede Mustafa Uyar D. 42 ile akrabası Rıza D 31 , muhtarlık seçimleri nedeniyle tartışmaya başladı. Tartışmanın kavgaya dönüşmesi üzerine Rıza D, Mustafa Uyar D'yi bıçakla öldürdü. 
     Rıza D'yi arama çalışmaları sürdürülüyor. 
     İŞ KAZASI 1 ÖLÜ 
     Nevşehir'in Avanos İlçesi'nde, sulama pompasının şaft miline sıkışan kişi öldü. 
     Akarca Beldesi'nde, traktöre bağladığı su pompasıyla tarlasını sulamak isteyen Ali Düdük 34 , pompa şaft miline temas edince kolunu kaptırıp sıkıştı. 
     Düdük, olay yerinde hayatını kaybetti. 
     TARİHİ ESER OPERASYONU... 
     İzmir'in Ödemiş İlçesi'nde, tarihi 4 gümüş içki kadehi ile 1 ruhsatsız av tüfeği ele geçirildi. 
     Jandarma ekipleri, ihbar üzerine, Gereli Köyü'nde yaşayan Refik S'nin evinde arama yaptı. Aramada, Osmanlı dönemine ait 4 gümüş içki kadehi ve 1 ruhsatsız av tüfeği bulundu. 
     Refik S. gözaltına alındı. 
     FOÇA'DA CEZAEVİNDEN FİRAR... 
     İzmir'in Foça İlçesi'ndeki cezaevinde kalan hükümlü kaçtı. 
     Tarım Açık Cezaevi görevlileri, ''adam öldürme'' suçundan hükümlü olan ve cezaevine ait ahırda çobanlık yapan Mustafa Yılmaz'ın ahırda olmadığını fark etti. 
     Yetkililer, Yılmaz'ın yakalanması için durumu savcılığa bildirdi. 
     SAHTE PARA OPERASYONU... 
     İzmir'in Selçuk İlçesi'nde, sahte parayla alışveriş yapan kişi yakalandı. 
     Polis ekipleri, Kızılay Caddesi'nde Nezire Erduğan'a ait markette alışveriş yaptıktan sonra sahte 20 milyon lira veren R.G'yi 18 3 adet sahte 20 milyon lirayla yakaladı. 
     Zanlı gözaltına alındı. 
     
</TEXT>
</DOC>
