<DOC>
<DOCNO> 241038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur09.html </URL>
<DATE> 2004/05/18/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yolcu treni çarptığı dede ile torun öldü 
</HEADLINE>
<TEXT>

     İzmir'de, Basmane-Denizli seferini yapan yolcu treninin çarptığı dede ile torunu hayatını kaybetti. 
     Alınan bilgiye göre, makinistler Hasan Güvenç ve Lütfi Yalnız yönetimindeki 31702 sefer sayılı yolcu treni, Basmane Garı'ndan Denizli'ye gitmek üzere hareket etti. 
     Tren, Gürçeşme semti 1433 sokağın kesiştiği yere geldiğinde, rayların karşısına geçmeye çalışan Ali Abacalı 65 ve torunu Meryem Abacalı'ya 7 çarptı. 
     Dede ve torunu, olay yerinde hayatını kaybetti. 
     
     AYŞE'Yİ ÇABUKLUĞU KURTARDI 

     Tren kazasında dedesi ve kardeşiyle birlikte tren yolundan geçen Ayşe Abacalı'yı 12 ise çabukluğu kurtardı. 
     Kazanın ardından şoku üzerinden atamayan Gürçeşme Leman Alptekin İlköğretim Okulu 6. sınıf öğrencisi Ayşe Abacalı, yakınlarına sarılarak gözyaşı döktü. Ayşe Abacalı, kardeşi ve dedesiyle birlikte tren yolunun çevresindeki duvarın boşluğundan rayların üzerine çıktıklarını ve tren yolunun virajlı olması nedeniyle bir anda trenle karşı karşıya kaldıklarını söyledi. Kendisinin koşarak rayları geçtiğini anlatan Abacalı, bu sırada dedesiyle kardeşinin tren altında kaldığını fark ettiğini söyledi. 
     Kazayı duyarak olay yerine koşan baba Mehmet Abacalı, yakınları tarafından güçlükle sakinleştirildi. Tren yolunun metro hattına dönüştürülme çalışmaları nedeniyle hat boyunca duvar örüldüğünü belirten Mehmet Abacalı, semtte, başta öğrenciler olmak üzere çok sayıda kişinin raylar üzerinden geçtiğini belirtti. Üst geçit yapılması için kendisi başta olmak üzere semt sakinleriyle birlikte girişimlerde bulunduklarını ve eylem yaptıklarını kaydeden Abacalı, ''Gerekli ilginin gösterilmesi için 2 kişinin ölmesi mi gerekiyordu '' dedi. 
     Ali Abacalı ve ilköğretim okulu 1. sınıf öğrencisi torunu Meryem Abacalı, bugün 1433 Sokak kesişimindeki tren yolundan geçmek isterken, makinistler Hasan Güvenç ve Lütfi Yalnız yönetimindeki Denizli-İzmir seferini yapan 31702 sefer sayılı yolcu trenin çarpması sonucu olay yerinde ölmüştü. 
     
</TEXT>
</DOC>
