<DOC>
<DOCNO> 224782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/soneko01.html </URL>
<DATE> 2004/03/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ERDEMİR İşçi alındığı önündeki iddialar asılsız 
</HEADLINE>
<TEXT>

     Zonguldak'ın Ereğli İlçesi'nde kurulu bulunan Ereğli Demir ve Çelik Fabrikaları'na ERDEMİR , yerel seçimlerin yaklaşmasıyla birlikte bazı siyasetçilerin işçi aldığı yolundaki iddiaların gerçeği yansıtmadığı bildirildi. 
     ERDEMİR'den yapılan yazılı açıklamada, yürütülen asılsız iddialarla işsizlik sorunundan siyasi rant elde etme çabalarına şirketin alet edilmeye çalışıldığının gözlemlendiği, oy kaygısı taşıyan bazı adayların da bu tür söylentileri ortaya attığı kaydedildi. 
     İşsizliğin uzun yıllardan itibaren Türkiye'nin en önemli ve ivedilikle çözümlenmesi gereken bir sorunu olduğu, ERDEMİR'in bölgede yeni istihdam alanları yaratmak için yapılan çalışmalara da büyük önem ve destek verdiği belirtilen açıklamada, şöyle denildi 
     ''Bu çerçevede ilçede yan sanayinin gelişmesi açısından büyük önem taşıyan organize sanayi bölgesinde yatırım yaparak 120 dönüm arsa alan ERDEMİR, diğer yatırımcılara da örnek olmuştur. Ayrıca, 2005 yılında üretime başlayacak olan ikinci el levha haddehanesi yatırımı ile gemi inşa sanayinin ihtiyacını karşılayacak kalite ve boyutlarda sac üretmeyi başlayacağız. Şirketimiz, bu yatırımlarıyla da çok büyük istihdam alanı sağlama potansiyeline sahip tersaneler projesine büyük katkı sağlayacak. İhtiyaç duyulması halinde şirketimize yeni alınacak personel konusunda ERDEMİR kriterleri ön planda tutularak Ereğli'ye öncelik verilecektir. Şirketimize özellikle Siirt, Çanakkale ve diğer bölgelerden işçi alındığına yönelik iddialar da asılsızdır.'' 
     
</TEXT>
</DOC>
