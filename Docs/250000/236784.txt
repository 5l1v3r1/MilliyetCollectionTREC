<DOC>
<DOCNO> 236784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/siyaset/siy04.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hükümet modern İslam oluşturuyor' 
</HEADLINE>
<TEXT>


FRANKFURT Milliyet 


Almanya Dışişleri Bakanı Joschka Fischer, Türkiye'deki hükümetin modern bir İslam oluşturmaya çalıştığını söyledi. Almanya'da muhalefetin karşı çıkmasına rağmen Türkiye'nin AB üyeliğine destek veren Fischer bir milyon tirajlı Alman Der Spiegel dergisine verdiği demeçte desteğini vurguladı. Derginin "Ortadoğu'da İsrail dışında demokrasinin gereğini yerine getiren bir ülke var mı" sorusunu Fischer şöyle yanıtladı 
"Türkiye'de şimdiki hükümet, modern bir İslam oluşturmaya çalışıyor. Türkiye İslam toplumlarıyla Batı demokrasisi arasında bir köprü görevi yapabilir." 
Muhalefetteki CDU ve CSU'nun Türkiye'ye "imtiyazlı ortaklık" önermesinin hatalı olduğunu kaydeden Fischer sözlerini şöyle sürdürdü 
"Türkiye'ye, 'Ne yaparsanız yapın, giremezsiniz' demekle büyük hata yapmış oluruz. Bu, Türkiye'yi bir iç dengesizliğin içine itmek anlamına gelir ki, açıkça bizim menfaatlerimize aykırıdır." 



</TEXT>
</DOC>
