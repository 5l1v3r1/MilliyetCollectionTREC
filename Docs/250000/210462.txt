<DOC>
<DOCNO> 210462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur08.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye karakışa teslim, kar yolları kapadı 
</HEADLINE>
<TEXT>

     Kar ve çığ nedeniyle, karayollarının bazı kesimleri ulaşıma kapalı bulunuyor. 
     Karayolları Genel Müdürlüğü'nden yapılan açıklamaya göre kar ve çığ nedeniyle ulaşıma kapalı olan yollar şöyle 
     '' Narince-Gerger Ayrımı-Nemrut Dağı yolunun 3-15'inci kilometreleri, Yomra-Özdil yolunun 20-61'inci kilometreleri, Yüksekova-Dağlıca yolunun 22-54'üncü kilometreleri, Ağrı il sınırı-Cumaçay yolunun 0-8'inci kilometreleri, Kağızman Ayrımı-Cumaçay yolunun 0-9'uncu kilometreleri ile Tekman-Gökoğlan-Karlıova yolunun 26-68'inci kilometreleri arası. 
     İyidere-İkizdere-İspir yolunun 25- 44'üncü kilometreleri, Borçka-Muratlı Ayrımı-Camili yolunun 19-25'inci kilometreleri, Yukarı Narlıca-Bahçesaray yolunun 25-35'inci kilometreleri.'' Ayrıca, Kayseri-Erkilet-Boğazlıyan Çokgöz Köprüsü mevkii yolu 34 kilometresinde baraj göletinde su yükselmesi nedeniyle ulaşım sağlanamıyor. 
     Antalya-Alanya yolunun 45-142'inci kilometreleri arasındaki muhtelif kesimlerde, Kahramanmaraş Çevre Yolu'nun 2-20'inci kilometreleri ile Bartın-Amasra-Cide yolunun 4-25'inci kilometreleri arasında sürdürülen yol yapım çalışmaları nedeniyle sürücülerin trafik işaret ve işaretçilerine dikkat etmeleri gerekiyor. 
     
     İZMİR'DE VAPUR SEFERLERİ İPTAL EDİLDİ 

     İzmir'de fırtına nedeniyle vapur seferleri iptal edildi. 
     İzdeniz Genel Müdürü Ahmet Seçer, AA muhabirine yaptığı açıklamada, saat 09.00 itibarıyla araba ve yolcu vapuru seferlerinin fırtına nedeniyle iptal edildiğini bildirdi. 
     Seçer, seferlere ne zaman başlanacağının hava şartlarına göre belirleneceğini kaydetti. 
     
     KUŞADASI'NDA BALIKÇILARA FIRTINA UYARISI... 

     Aydın'ın Kuşadası İlçesi'nde balıkçılara fırtına uyarısı yapıldı. 
     Kuşadası Meteoroloji yetkilileri, bugünden itibaren etkili olacak fırtınanın saatte 90 kilometre hıza ulaşacağının tahmin edildiğini bu nedenle özellikle balıkçıların 2 gün boyuncu denize açılmaması gerektiğini bildirdiler. 
     Yetkililer, vatandaşların da fırtına nedeniyle duyarlı olmalarını istediler. 
     
</TEXT>
</DOC>
