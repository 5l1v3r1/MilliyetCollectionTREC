<DOC>
<DOCNO> 241595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sondun03.html </URL>
<DATE> 2004/05/21/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
İsrail, Refah Mülteci Kampı'ndan çekilmeye başladı... 
</HEADLINE>
<TEXT>

     İsrail'in, son 3 gündür operasyon düzenlediği Refah mülteci kampından çekilmeye başladığı bildirildi. 
     Filistinli görgü tanıkları, İsrail askerleri ile tanklarının bölgeden uzaklaşmaya başladıklarını söylediler. İsrail ordu yetkilileri de askerlerin çekilmeye başladıklarını doğrulayarak, kampta az sayıda asker bulundurmaya devam edileceğini açıkladı. 
     Yetkililer, askerlerin Refah mülteci kampında ne kadar süreyle kalacaklarının belirsiz olduğunu belirtti. 
     İsrail'in salı günü başlattığı saldırıda 40 kadar kişi ölmüştü. İsrail, operasyonun amacının silah kaçakçığı yapılan tünelleri ortadan kaldırmak ve Mısır sınırındaki güvenlik bölgesini genişletmek olduğunu açıklamıştı. 
     
</TEXT>
</DOC>
