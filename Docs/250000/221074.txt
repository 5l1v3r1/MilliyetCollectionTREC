<DOC>
<DOCNO> 221074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur28.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıcı, doğalgaz faturaları üstünde oynayınca... 
</HEADLINE>
<TEXT>

     Çalıştığı apartmanın doğalgaz faturaları üzerinde oynayarak zimmetine 5.5 milyar lira geçiren kapıcı tutuklandı. 
     AA muhabirinin aldığı bilgiye göre, Altındağ'da bir apartmanın yöneticisi, kapıcı Murat Menzirci'ye 35 doğalgaz alması için 9 milyar lira verdi. Apartmana doğalgaz alan Menzirci, faturayı yöneticiye götürdü. Adı açıklanmayan yönetici, doğalgaz saatine yüklenen gazın metreküpü ile fatura üzerinden kıyaslama yapınca durumdan şüphelendi. 
     Doğalgaz kartı ile EGO'ya başvuran yönetici, manyetik okuyucu sayesinde kapıcının 9 milyar liralık yerine 6 milyar liralık gaz aldığını tespit ettirdi. Kapıcı Menzirci'nin daha önce yönetimden aldığı 4,5 milyar liranın sadece 2 milyar lirası ile gaz aldığı da belirlendi. 
     Apartmanın savcılığa suç duyurusunda bulunması üzerine, Mali Büro ekipleri tarafından gözaltına alınan Menzirci suçunu itiraf ederek, EGO'dan elde ettiği boş faturayı bir kırtasiyeciye ait bilgisayarda doldurduğunu söyledi. İfadesi alınan Menzirci çıkarıldığı mahkeme tarafından tutuklanarak cezaevine gönderildi. 
     
</TEXT>
</DOC>
