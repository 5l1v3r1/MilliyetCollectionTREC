<DOC>
<DOCNO> 213044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yazar/gureli.html </URL>
<DATE> 2004/02/04/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yoksa "arıza" sekste mi 
</HEADLINE>
<TEXT>

   
   Güler Kazmacı 'ya Arızalı Erkekler kitabının tanıtım kokteylinde en çok sorulan soru, "Arızalı kadınlar yok mu " şeklindeydi. "Elbet var, ileride onları da yazacağım" diyor Kazmacı, ama aslında bu kitabında yazmış bile. Buna, şeytana dahi pabucunu ters giydiren kadın zekası derler. Bizce, "Bak, kral çıplak" diye erkekleri gösterirken kadınlara vurmuş. 
   Kitaptaki 9 öyküde arızalı 9 erkekle tanışırken, aynı zamanda arızalı 9 kadınla da karşılaşıyorsunuz. 
   Örneğin, çirkinin çirkini bir adam, tanışmalarının birinci ayında, "sevgilisi"nin evine elinde süslü bir poşetle geliyor. Kadın hediye beklerken, poşetten tıraş takımı, diş fırçası, macunu, krem ve prezervatif çıkıyor. Adam, "Bir gün yattığımızda bunlar lazım olacak" diyor. Sonraki buluşmalarında da çevresinde elinden geçmeyen kız, kadın olmadığını ve onlarla seks ilişkilerini anlatıyor. Kadının bu adamı dehliyeceğini sanıyorsanız, yanılıyorsunuz. Ona iltifatlar yağdıran bu adamla yatıyor. İki dakika süren ilişki de ayrı alem 
   Şimdi söyler misiniz, burada sadece erkek mi arızalı 
   Kazmacı, yazdıklarının arkadaşlarından dinlediği gerçek öyküler olduğunu söylüyor. Öykülerde "durum" yukarıdakinden farklı değil. Çıktıkları ilk yemekte lokantada herkesin içinde "eğilip orasını burasını yoklayan" erkekle yatan kadında bir "arıza" yok mudur 
   Bir başkası yine "ilk yemek"te, çıktığı kadına lokantadaki neredeyse bütün kadınlarla yattığını anlatan erkek arızalıdır da kendisine "özel kadın" dediği için tav olup bu adamla yatan kadın hiç mi arızasızdır 
   Öykülerde erkeklere konulan teşhis "ruh hastası, zır deli, manik depresif" gibi arızalar. Üstelik bir kısmı ebleh, maganda, çirkin... Kadınlara yaklaşımları ise, gerçekten arızalı. 
   Peki, bu kadınlar "arızalı erkekler"le niçin sevişiyorlar Güler Kazmacı'nın değişik öykülerde yaptığı iki saptama, ilişkinin başlayış ve bitiş gerekçelerini açıklıyor. 
   Başlayış "Aslında bütün kadınlar hoşlanmadığımız 'kel kör' adamlardan bile gelse iltifat almaya, hayranlık yaratmaya bayılıyoruz." 
   Bitiş "Ah şekerim, insan bir erkekle her konuda anlaşsa bile şu yatak meselesi 'olmayınca olmuyor' işte." 
   Söyleyin bakalım arıza nerede Erkekte mi, kadında mı, yoksa sekste mi 
   
   Bir şiir    Tekin Gönenç'in "Saklambaç" şiiriyle bayramınızı "ötelemeli" kutluyoruz 
   "nerde yitirsem hep sende buluyorum başlangıçlarımı sense hiç bitmez gibi bende oynuyorsun tüm saklambaçlarını" 
   
      
   
   
</TEXT>
</DOC>
