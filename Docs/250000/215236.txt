<DOC>
<DOCNO> 215236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/siyaset/siy07.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Farklı bir ruh haleti vardı' 
</HEADLINE>
<TEXT>
   De Soto Denktaş bizi etkiledi... 
      
   KKTC Cumhurbaşkanı Rauf Denktaş'ın New York görüşmelerinde takındığı tavırdan dolayı, kendisinden övgüyle söz edilmeye başlandığı dikkat çekti. New York Times gazetesi, geçmişte engelleyici tutum takınmakla suçlanan Denktaş'ın, bu kez görüşmecileri şaşırttığını yazdı. Gazete Denktaş'ın, BM Genel Sekreteri'nin nihai hakem rolüne olan itirazından vazgeçerek ve esas talebinin, daha sonraki aşamalarda Türkiye ve Yunanistan'ın daha aktif biçimde devreye girmesi olduğunu belirterek sürpriz yarattığını kaydetti. Haberde, Annan'ın Kıbrıs Özel Temsilcisi Alvaro De Soto'nun da, "Bu kez farklı bir ruh haleti bulunmasından etkilendik" dediği aktarıldı. 
   
   
   
</TEXT>
</DOC>
