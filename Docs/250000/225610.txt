<DOC>
<DOCNO> 225610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur34.html </URL>
<DATE> 2004/03/25/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Yargıtay, Bankekspres davasında erteleme kararını bozdu 
</HEADLINE>
<TEXT>

     Yargıtay 11. Ceza Dairesi, el konulan Bankekspres'in sahibi Korkmaz Yiğit'in de aralarında bulunduğu 39 sanığa ''emniyeti suiistimal'' suçundan 4616 sayılı Şartla Tahliye Yasası uyarınca verilen erteleme kararını bozdu. 
     Daire, sanıkların suçunun ''nitelikli dolandırıcılık'' olduğuna işaret ederek, bu suçtan hüküm kurulmasını istedi. 
     AA muhabirinin aldığı bilgiye göre, Yargıtay 11. Ceza Dairesi, Beyoğlu 2. Ağır Ceza Mahkemesi'nce, ''Bankekspres Davası''nda Korkmaz Yiğit'in de aralarında bulunduğu sanıklar hakkında verilen çeşitli kararlara ilişkin temyiz istemlerini sonuçlandırdı. 
     Yargıtay 11. Ceza Dairesi'nin kararında, 23 Ekim 1998 tarihi itibariyle ödemelerini karşılayamaz duruma geldiği için yönetimi Tasarruf Mevduatı Sigorta Fonu'na geçen Bankekspres'in o tarih itibariyle yüzde 98.38 oranındaki hakim hissesinin sahibi ve aynı zamanda Yönetim Kurulu Başkanı olan Korkmaz Yiğit'in diğer sanıklarla fikir ve eylem birliği içinde hareket ettiği belirtildi. 
     Kararda, sanıkların, 20 Mart 1997 ile 23 Ekim 1998 tarihleri arasında gerek mevduat sahipleri ile banka tüzel kişiliğinin gerekse toplumda ekonomiye ve bankalar sistemine olması gereken güven duygusunu korumak için getirilen engelleri aşmak ve Bankalar Kanunu'nun risk temerküzünü önlemeye yönelik hükümlerini dolanmaya yönelik eylemlerde bulundukları kaydedildi. Kararda, şöyle denildi 
     ''Bu eylemlerle, suç tarihinde Egebank'ın hakim hissedarı Yahya Murat Demirel ile uygulamada 'back to back' diye adlandırılan karşılıklı 'aynı tutar, faiz oranı ve vade üzerinden' kredi kullanımı için vardıkları mutabakat gereğince kullandıkları kredilere karşılık, Bankekspres Yönetim Kurulu üyeleri olan sanıklar Altan Ayanoğlu, Cafer Sait Okray, Yılmaz Yiğit, Banka Genel Müdürü Savaş Özcan, Genel Müdür Yardımcıları Metin Kemal Özal, Kenan Kamil Kenanoğlu ile birlikte Egebank'ın Genel Müdür Başyardımcılığı görevini yürüten sanık Ali Ertunç Yalçın tarafından verilen bilgilerle, Egebank grubuna dahil hukuken ve fiilen varolmayan bir kısım paravan şirketlere sahte başvuru ve imza sirküleri ile diğer sahte belgelere dayanarak bu şekilde aldatıcı nitelikteki hile ve desiselerle 60 milyon 70 bin 472 dolar tutarında kredi kullandırıp, tahsis edilmemesi gereken kredileri tahsis ettirdikleri anlaşılmıştır.'' 
     
     AŞÇI, ŞOFÖR, BAHÇIVAN... 
     Kararda, Bankespres'in Genel Müdür Yardımcılığı görevini yürüten sanık Mehmet Şeref Akkaş, Yiğit'in akrabaları olan sanıklar Gürbüz Yiğit, Cengiz Yiğit, İbrahim Süzme, Metin Parlatan ile Yiğit'in yakın arkadaşı olan Recep Karaman ve paravan şirketlere kredi temini işini koordine edip, bazı şirketlere de ortak olan İzzet Saban'ın, Yiğit'in işyerlerinde aşçı, şoför, sekreter, bahçıvan, işçi gibi ücretli olarak çalışan Sibel Dayıoğlu, Gülşen Yiğit, Ercan Ünal, Gülşen Ok, Abdullah Kemalettin Büyükünal, Erol Bakaç, Bilal Toy, Cengiz Elmastaş, Recep Oruç, Gülşen Oya Alkan, Asiye Erdem, Ümit Yurder, Burçin Kesebir, Turgut Kızılbudak, Yalçın Taş, Lütfi Gül ve İdris Oruç'a paravan şirketler kurdurdukları anlatıldı. Kararda, şöyle devam edildi 
     ''Kurdurulan ve alınan kredilerle orantılı iş hacmi olmayıp yeterli sermayesi bulunmayan, çoğunun adres ve ortaklık yapısı yöneticileri tarafından dahi bilinmeyen, kuruluş biçim, şekil, işyeri faaliyetleri ve bilançoları itibariyle paravan oldukları kuşku götürmeyen, hatta bir kısmının yasal kuruluşları dahi tamamlanmayan ve gerçekte faaliyeti olmadığını bildikleri paravan şirketler ile yine Yiğit'in işyerlerinde çalışıp normal yaşam koşulları içinde bu kadar yüksek tutarlı kredi kullanmaları mümkün olmayan Murat Yıldırım, Cengiz Giden, Süha Sezen, Reşat Yamanoğlu ve İsa Karagöz isimli sanıklara da banka sahibine kaynak yaratmak amacıyla aldatıcı nitelikteki hile ve desiselerle sağladıkları tahsil kabiliyeti olmayan kredileri virman yoluyla Yiğit'in şahsi veya firmalarının hesaplarına naklederek mal edinmesini sağladıkları miktar, 41 trilyon 806 milyar 125 milyon liradır.'' 
     
     ''DÖVİZ REZERVLERİNE BANKA KAYITLARINDA YER VERİLMEDİ'' 
     Yine bankanın yurtdışında bulunan döviz rezervlerine banka kayıtlarında yer verilmemesi şeklindeki hilelerle çeşitli finans kuruluşlarından Yiğit'e ait şirketlere haksız krediler temin ettirildiği belirtilen kararda, bu şekilde sağlanan kredilerin teminatının bankanın rehnedilen mevduatını oluşturduğu, bu suretle sağlanan haksız menfaatin 128 milyon dolar olduğu, keza Bankekspres Krediler Grup Müdürü sanık Serpil Uğurlu ile Merkez Şube Müdürü Erdoğan Özen'in de görev yaptıkları dönemde Yiğit'e çıkar sağlamak amacıyla yapılan kredilendirme faaliyetlerinde aktif görev alıp karar ve uygulamalarıyla kredi tahsislerini gerçekleştirdikleri vurgulandı. 
     Kararda, adları geçen tüm sanıkların, ortak suç işleme kastı altında birlikte hareket ederek Bankespres'i tahsis edilmemesi gereken kredilerin açılmasını sağlamak maksadıyla dolandırdıkları, bu şekildeki fiillerin ''hizmet nedeniyle emniyeti suiistimal'' suçunu oluşturmayıp, TCK'nın 504 1-4. maddesinde öngörülen ''nitelikli dolandırıcılık'' suçunu meydana getirdiğinin anlaşıldığı kaydedildi. 
     Yargıtay 11. Ceza Dairesi, sanıklar Recep Karaman, Gürbüz Yiğit, Süha Sezen, Gülşen Yiğit, Serpil Uğurlu, Abdullah Kemalettin Büyükünal, Bilal Toy, Erol Bakaç, Murat Yıldırım, Ümit Yurder, Erdoğan Özen, İsa Karagöz, Cengiz Giden, Yalçın Taş ve Turgut Kızılbudak hakkında, yukarıdaki gerekçelerle, TCK 64 1 delaletiyle TCK 504 1 ve 52. maddelerinden hüküm kurulmasını istedi. 
     
     ''ALT SINIRDAN UZAKLAŞARAK CEZA VER'' 
     Diğer sanıklar Korkmaz Yiğit, Altan Ayanoğlu, Cafer Sait Okray, Yılmaz Yiğit, Savaş Özcan, Metin Kemal Özal, Kenan Kamil Kenanoğlu, Mehmet Şeref Akkaş, Ali Ertunç Yalçın, Cengiz Yiğit, Metin Parlatan, İbrahim Süzme, Sibel Dayıoğlu, Reşat Yamanoğlu, Ercan Ünal, Gülşen Ok, Cengiz Elmastaş, Recep Oruç, Gülşen Oya Alkan, Asiye Erdem, İzzet Saban, Burçin Kesebir, Lütfi Gül, İdris Oruç hakkında TCK 64 1 delaletiyle 504 1 80 fiilin tekrarında verilecek cezanın üçte birden yarıyı kadar artırımın öngörüyor ve 522. maddelerinden hüküm kurulması gerektiğine işaret eden 11. Ceza Dairesi sanıklar Korkmaz Yiğit, Altan Ayanoğlu, Cafer Sait Okray, Yılmaz Yiğit, Savaş Özcan, Metin Kemal Özal, Kenan kamil Kenanoğlu, Mehmet Şeref Akkaş, Gürbüz Yiğit, Cengiz Yiğit, İbrahim Süzme, Metin Parlatan ve İzzet Saban hakkında verilecek temel cezanın kastın yoğunluğu, suç konusunun önemi ve değeri, suçun işlenmesindeki özellikler gözetilerek alt sınırın üstünde belirlenmesi gerektiğine de işaret etti. 
     Bu karardan sonra, sanıklar, Beyoğlu 2. Ağır Ceza Mahkemesi'nde yeniden yargılanacak. 
     
</TEXT>
</DOC>
