<DOC>
<DOCNO> 240110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur31.html </URL>
<DATE> 2004/05/14/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Polise satırla saldırı .. 
</HEADLINE>
<TEXT>

     Adapazarı'nda, kimlik kontrolü sırasında arandığı belirlenerek gözaltına alınan zanlı, kaçmak için satırla saldırdığı iki polisi yaraladı. 
     Vali Cahit Kıraç'ın korumaları tarafından etkisiz hale getirilen zanlı, çıkarıldığı mahkemece tutuklandı. 
     AA muhabirinin edindiği bilgiye göre, Atatürk Bulvarı'nda polisin şüphe üzerine kimlik kontrolü yaptığı Uğur Demir'in 19 , ruhsatsız silah bulundurmak suçundan arandığı belirlendi. 
     Gözaltına alınan Demir, yürüyerek Cumhuriyet Polis Merkezi'ne götürülürken, Sakarya Valiliği önüne geldiği sırada fenalaştığını bahane ederek, bir taşa oturdu. 
     Başında bekleyen polislerin dalgınlığından yararlanan Demir, yanındaki satırı çıkartarak polislere saldırdı. Aşayiş Şube Müdürlüğü'nde görevli Musa Köksal ile Yılmaz Osmanoğlu'nu yaralayan zanlı, Vali Cahit Kıraç'ın korumaları tarafından etkisiz hale getirildi. Hafif yaralanan polisler, Sakarya Devlet Hastanesi'ne kaldırıldı. 
     Sakarya Emniyet Müdürlüğü'ndeki sorgulaması sonrasında adliyeye sevkedilen zanlı, polisleri yaralamaktan suçundan serbest kaldı, ancak arandığı suçtan tutuklanarak, cezaevine konuldu. 
     
</TEXT>
</DOC>
