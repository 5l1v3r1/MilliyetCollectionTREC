<DOC>
<DOCNO> 206063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur02.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Film gibi kovalamaca... 
</HEADLINE>
<TEXT>

     İzmir'in Buca İlçesi'nde 2 otomobil hırsızı, güvenlik güçlerinin takibi sonucu yakalandı. 
     35 LH 080 plakalı otomobil sürücüsü, polisin ''dur'' ihtarına uymadı ve kaçmaya başladı. Aracı kullanan kişi, 247 Sokak'ta otomobili terk ederek kaçmaya başladı. Güvenlik güçlerinin kısa takibi sonucu yakalanan Serkan D.'nin 23 , otomobili Konak ilçesi Hatay 200. sokaktan çaldığı ortaya çıktı. 
     Buca Menderes Caddesi'nde devriye gezen ekipler, durumundan şüphe ettikleri 35 P 1755 plakalı otomobili durdurmak istediler. Ancak sürücü ihtara uymadı ve kaçmaya başladı. 
     Güvenlik güçlerinin peşine düştüğünü gören kişi, aracı Buca Cezaevi arkasında 154 sokakta terk ederek kaçtı. Polis, otomobili bırakıp kaçan kişiyi, yaptığı operasyon sonucu gizlendiği bir apartmanda ele geçirdi. Erdem B.'nin 20 , otomobili 247. Sokaktan çaldığı belirlendi. 
     Buca'da da boş arazide terk edilmiş bir otomobil bulundu. Devriye görevi yapan ekipler, Işılay Saygın Lisesi arkasındaki boş arazide kapıları açık 35 ABE 51 plakalı otomobil buldular. 
     Yapılan soruşturmada otomobilin, Konak İlçesi Gürçeşme semtinden çalındığı belirlendi. 
     
</TEXT>
</DOC>
