<DOC>
<DOCNO> 220927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun11.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de kadavra skandalı büyüyor... 
</HEADLINE>
<TEXT>

     ABD'deki California Üniversitesi'nde UCLA , 6 yıl boyunca tıbbi araştırmalar için üniversiteye bağışlanan 496 kadavrayı satan aracıya 704 bin 600 yaklaşık 930 milyar lira dolarlık fatura kesildiği ortaya çıktı. 
     Kadavra skandalının ilk resmi belgesi durumundaki faturaların dökümü Los Angeles Times gazetesi tarafından dün yayınlandı. 
     Söz konusu belgede yer alan bilgilere göre, üniversiteye bağışlanan kadavraların yasadışı ticaretini yapanların müşterileri arasında ilaç devi Johnson Johnson firması da bulunuyor. 
     Polisin elinde bulunan bilgilere göre, UCLA Gönüllü Kadavra Bağış Programı Direktörü Henry Reid, 1998 ile 2003 yılları arasında kadavraların özel firmalara satışına aracılık yapan Ernest Nelson'a 70 adet fatura düzenledi. 
     Bu arada, UCLA Tıp Fakültesi Dekan Yardımcısı Dr. Gerald S. Levey, üniversite adına düzenlediği basın toplantısında, bağışta bulunanlar ve bunların yakınlarından özür diledi. Levey, ''İddia edilen bu suçlar bağışta bulunanların, yakınlarının ve UCLA'nın güvenini istismar etmiştir. Gerçekten içten özür dileriz'' dedi. 
     
</TEXT>
</DOC>
