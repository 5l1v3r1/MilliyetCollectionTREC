<DOC>
<DOCNO> 241615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sondun23.html </URL>
<DATE> 2004/05/21/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İsrail hayvanat bahçesini de bombaladı 
</HEADLINE>
<TEXT>

     İsrail'in Refah mülteci kampına düzenlediği operasyonda, Gazze Şeridi'nin tek hayvanat bahçesinin de yok olduğu bildirildi. 
     Filistinli güvenlik kaynakları ve görgü tanıkları, İsrail buldozerlerinin dün Refah mülteci kampındaki Bresil mahallesinde bulunan küçük hayvanat bahçesini yıktığını, yıkıntıların altında kalan hayvanların telef olduğunu, diğerlerinin kaçtığını, kaçan hayvanların kamp sokaklarında görüldüğünü belirttiler. 
     İsrail ordusunun Refah mülteci kampından çekilmeye başladığı bildirilmişti. 
     İsrail'in salı günü başlattığı saldırıda 40 kadar kişi ölmüştü. İsrail, operasyonun amacının silah kaçakçığı yapılan tünelleri ortadan kaldırmak ve Mısır sınırındaki güvenlik bölgesini genişletmek olduğunu açıklamıştı. 
     
</TEXT>
</DOC>
