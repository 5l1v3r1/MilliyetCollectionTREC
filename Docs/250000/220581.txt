<DOC>
<DOCNO> 220581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur31.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan, Kadıköy'de vatandaşlardan destek istedi 
</HEADLINE>
<TEXT>

     Genç Parti Genel Başkanı Cem Uzan, yerel seçim çalışmalarını Kadıköy'de sürdürerek, vatandaşlardan partisine destek istedi. 
     Kadıköy Bahariye Caddesi'nde yürüyerek vatandaşlarla selamlaşan Uzan, partisine destek istedi ve vatandaşların sorunlarını dinledi. 
     Uzan, bazı vatandaşların, ''Siyasete girmeseydiniz bunlar başınıza gelmezdi'' şeklindeki sözlerini de ''doğru'' diyerek onayladı. 
     Cem Uzan'ın gezisi sırasında, sohbet ettiği vatandaşlara, polaroid makineyle çekilen fotoğrafları hediye edildi. 
     Uzan, Bahariye Caddesi'ndeki yürüyüşünün ardından, seçim otobüsüne binerek Bağdat Caddesi'ne geçti. Cem Uzan, Bağdat Caddesi'nde de otobüsten vatandaşları selamladı. 
     
</TEXT>
</DOC>
