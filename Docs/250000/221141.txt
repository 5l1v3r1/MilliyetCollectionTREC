<DOC>
<DOCNO> 221141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/spor/spo01.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gergin idman 
</HEADLINE>
<TEXT>

      
   BEŞİKTAŞ, Elazığspor maçının hazırlıklarına, bir günlük iznin ardından dün başladı. Lucescu, uygulattığı ağır idmanla futbolcularının adeta pestilini çıkarırken çift kalede Tümer kendine sert giren Sinan ile tartıştı. Kaptan Tayfur olaya müdahale edip tartışmanın büyümesini önlerken sol tarak kemiğine darbe alan Tümer idmanı yarıda bıraktı. Tümer'in durumunun bugün belli olacağı belirtildi. Başkan Serdar Bilgili'nin de izlediği çalışmaya sakatlıkları süren Ahmet Yıldırım ile Kaan Dobra katılmadı. Arka adalesinde çekme olan Ilie takımdan ayrı düz koşu yaptı. 
   
   Yavru Kartallar       Beşiktaş Dergisi'nin Mart sayısında Siyah - Beyazlı futbolcuların çocukları mankenlik yaptı. Tayfur'un kızı Mina, Cordoba'nın kızları Tatyana, Vanessa, Ronaldo'nun oğlu Leonardo, kızı Tanya, Zago'nun kızları Natila, Giovanna, oğlu Patrick, Ahmed Hassan'ın oğulları Hasan ve Habib ile Emre'nin yeğeni Bengü Su, Beşiktaş Store mağazalarında satılan ürünlerle poz verdiler. 
   
   Zago'ya terapi    TEKNİK Direktör Lucescu, Trabzonspor maçının devre arasında ağır bir dille suçladığı Zago'nun gönlünü aldı. Brezilyalı oyuncuya, "Neredeyse yarı boyundaki Fatih kafayla yanından gol atıyor. Adamlarını hep kaçırıyorsun. Senin kalitendeki bir oyuncuya bunlar yakışıyor mu Aklın nerede " diye çıkışan Rumen hoca, Zago'ya moral verdi, kendisini toparlamasını istedi. 
   
   
</TEXT>
</DOC>
