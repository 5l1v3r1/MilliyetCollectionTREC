<DOC>
<DOCNO> 239189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonyas08.html </URL>
<DATE> 2004/05/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İşyerinde terfi için altın kurallar 
</HEADLINE>
<TEXT>

     Bülent KENEŞ bildiriyor 
Rekabetin her geçen gün arttığı iş piyasasında, daha iyi bir iş bulma imkanı gittikçe azalırken, daha iyi olanaklara sahip olmak için çalışanlara tek şans olarak işlerinde terfi etmek kalıyor. 
     Bu konuda kitap yazan Atlanta merkezli Trinity Solutions danışmanlık firması başkanı Harry E. Chambers'in, işlerinde terfi hedefleyenler için işe yarar önerileri var. 
     İnsanların işlerinde potansiyelleri oranında yükselemediğine dikkati çeken Chambers, ''Terfi Etmek Mesleğinizi Geliştirmek İçin Gerçek Stratejiler'' adlı kitabında çalışanlara daha iyi olanaklara kavuşmayı sağlayacak terfi taktiklerini, şöyle sıralıyor 
     
     SIKI ÇALIŞAN İYİ ADAM GÖRÜNÜMÜ 

     İşe erken gelip, akşam geç vakitlere kadar çalışmak, şayet dışarıda yapacağınız daha iyi bir şey olmadığı izlenimi vermiyorsa sizi sıkı çalışan biri gibi gösterecektir. Algılanma ve kişiliğin en az sıkı çalışma kadar önemli olduğunu kaydeden Chambers, bazı hareketlerle ''iyi adam'' görünümünün de pekiştirilmesi gerektiğini öğütlüyor. 

     
</TEXT>
</DOC>
