<DOC>
<DOCNO> 204048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/ekonomi/eko07.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar'da 'Feyhan Hanım' dönemi 
</HEADLINE>
<TEXT>

   MERT İLKUTLUĞ İZMİR 
   
   Yaşar Holding'de, Yönetim Kurulu Başkanlığı görevini babası Selçuk Yaşar'dan devralan Feyhan Kalpaklıoğlu, "Göreve gelmem holdingin kurumsallaşma çalışmalarının bir parçası. Yeni dönemde duygusal değil, verimli ve k rlı olacağız" dedi. 
   
   'Doğum kontrolü gibi' 
   Cirosu 1.2 milyar doları aşan, 7 bin kişinin çalıştığı grubun başına ilk kez bir kadın yönetici geldi. Kalpaklıoğlu, yeniden yapılanma süreci boyunca ana sektör olarak belirledikleri gıda ve boya dışındaki pek çok sektörden çekildiklerine dikkat çekerek, bunun küçülme olarak değerlendirilmemesini istedi. Kalpaklıoğlu, "Süreç iki yıl daha sürecek. Ben buna şirketlerde doğum kontrol yöntemi diyorum. Yani büyütebileceğiniz, k r edebileceğiniz kadar şirket sahibi olmak. Ama bu toparlanma sırasında büyüme sürecek" dedi. Kalpaklıoğlu, "Bu yılı 1.3 milyar dolar ciro ile bitireceğiz. 2004 hedefi dolar bazında yüzde 20 büyümek" dedi. 
   
   
</TEXT>
</DOC>
