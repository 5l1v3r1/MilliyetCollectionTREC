<DOC>
<DOCNO> 220532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo15.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü İstanbulspor'u son 10 dakikada yıktı 2-3 
</HEADLINE>
<TEXT>

     Birinci Süper Futbol Ligi'nde Ankaragücü, deplasmanda İstanbulspor'u 3-2 yendi. 
     11. dakikada Musa Büyük'ün sağdan ortasında kaleci Zafer ile birlikte topa yükselen Yordanov'un kafa vuruşunda, meşin yuvarlak üstten auta gitti. 
     23. dakikada Yordanov'un soldan kullandığı korner atışında, kaleci Zafer altıpas içinde Boliç'ten önce davranıp, topu tokatlayarak tehlikeyi uzaklaştırdı. 
     25. dakikada Hakan Keleş'in orta sahadan uzun pasında sağ kanattan hareketlenen Umut, ceza alanının sağ çaprazında kaleci Oğuz ile karşı karşıya kaldı. Bu futbolcunun şutunda, Oğuz'dan dönen topu savunma oyuncuları ceza alanı dışına çıkardı. 
     26. dakikada Hakan Keleş'in soldan ortasında ceza alanı içinde Hüzeyfe'nin gelişine vuruşunda, meşin yuvarlak kaleci Oğuz'un müdahalesine rağmen yan direğe çarparak filelere gitti ve Ankaragücü 1-0 öne geçti. 
     27. dakikada Hüzeyfe'nin derinlemesine pasında sağ çaprazda topla buluşan Umut, meşin yuvarlağı kalesinden çıkan Oğuz'un üzerinden aşırmak istedi. Ancak top üstten auta gitti. 
     38. dakikada Hakan Keleş'in pasında ceza sahasına hareketlenen Özgür'ün, kaleci Oğuz ile karşı karşıya kaldığı pozisyondaki sert şutunda meşin yuvarlak Oğuz'dan döndü. 
     Kalan sürede başka gol olmadı ve ilk yarı 1-0 Ankaragücü'nün üstünlüğüyle sona erdi. 
     
     İKİNCİ YARI 

     52. dakikada Boliç'in arapasıyla sağ çaprazdan ceza alanına giren Musa Büyük'ün çizgiden altıpas içine çıkardığı topa dokunan Balili, meşin yuvarlağı filelere göndererek eşitliği sağladı 1-1. 
     58. dakikada Yordanov'un soldan ortasında, ceza alanı içinde Balili yatarak yarım vole vuruşuyla topu 2. kez Ankaragücü ağlarına göndererek, İstanbulspor'u 2-1 öne geçirdi. 
     59. dakikada Hüzeyfe'nin ceza alanına gönderdiği topa Hakan Keleş'in kafa vuruşunda, meşin yuvarlak üstten auta gitti. 
     65. dakikada ceza alanının sol çaprazında topla buluşan Erhan'ın sert vuruşunda, meşin yuvarlak üstten dışarı çıktı. 
     75. dakikada Umut'un ceza alanı dışından sert şutunda, kaleci Oğıuz topu iki hamlede kontrol edebildi. 
     76. dakikada Balili'nin pasıyla ceza alanının sol çaprazında topla buluşan Faruk'un sert şutunda, kaleci Zafer son anda uzanarak meşin yuvarlağı kornere çeldi. 
     80. dakikada Hakan Keleş'in sağdan kullandığı köşe atışında, ön direkte Tolga'nın kafayla aşırdığı topu, arka direkte Ramadan yine kafayla filelere göndererek beraberliği sağladı 2-2. 
     87. dakikada Yılmaz'ın soldan kullandığı serbest atışta, Ramadan penaltı noktası üzerinden güzel bir kafa vuruşuyla kaleci Oğuz'un uzanamadığı köşeden meşin yuvarlağı ağlara gönderdi ve Ankaragücü'nü 3-2 öne geçirdi. 
     Karşılaşma da 3-2 Ankaragücü üstünlüğüyle sona erdi. 
     
     MAÇIN KARNESİ 

     

Stat Güngören Mimar Yahya Baş Hakemler Çetin M.Sarıgül xxx, Birol Budan xxx, Baki Akkın xxx İstanbulspor Oğuz xx, Pinto x, Deniz Uygar xx, Saffet xx, Cem xx, Musa Büyük xxx Dk. 60 Faruk x , Aytekin x, Saidou xx, Musa Kuş x Dk. 46 Balili xxx , Yordanov xx, Boliç xx Ankaragücü Zafer xx, Hakan Kutlu xx, Gökmen xx, Tolga xx, Ender x Dk. 72 Ramadan xxx , Adem Koçak xx, Özgür x Dk. 65 Yılmaz xx , Hüzeyfe xx Dk. 78 Mehmet x , Erhan xx, Umut xx, Hakan Keleş xxx Goller Dk. 26 Hüzeyfe, Dk. 52 ve 58 Balili, Dk. 80 ve 87 Ramadan Sarı Kartlar Dk. 50 Hakan Kutlu Ankaragücü , Dk. 89 Faruk, Dk. 90 Yordanov ve Balili İstanbulspor      

     
</TEXT>
</DOC>
