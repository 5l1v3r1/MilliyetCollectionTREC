<DOC>
<DOCNO> 249828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/guncel/gun15.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırhan ve 4 DEP'li için suç duyurusu 
</HEADLINE>
<TEXT>



Kamu - Sen'e bağlı Türk Eğitim - Sen Bursa 2 No'lu Şube yöneticileri, DEHAP Genel Başkanı Tuncer Bakırhan ve kapatılan DEP'in dört eski milletvekili hakkında suç duyurusunda bulundu. Türk Eğitim - Sen Bursa 2 No'lu Şube Başkanı Selçuk Türkoğlu, Bakırhan ile eski milletvekillerinin "PKK KONGRA - GEL'e açık destek vermek, devletin bölünmez bütünlüğüne kastetmek ve şehit öğretmenlerin manevi şahsiyetini tahkir ve tezyif etmek" suçlarını işlediklerini iddia etti. Türkoğlu, "Binlerce yıldır Türk vatanı olan ve her karışı şehit kanlarıyla sulanan bu topraklarda, Türk devletinin ve milletinin bekası ve bölünmez bütünlüğü için mücadele etmek her Türk eğitimcisinin ve bizlerin öncelikli amacıdır" dedi. Türkoğlu'nun açıklamasının ardından, suç duyurusu dilekçesi Cumhuriyet Savcılığı'na verildi. 


</TEXT>
</DOC>
