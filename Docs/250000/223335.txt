<DOC>
<DOCNO> 223335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yasam/ayas.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanı Merve'nin sorusu kurtardı 
</HEADLINE>
<TEXT>

   Kemer Belediye Başkanı, küçük Merve'nin sorusunu yanıtlamak için seçim aracından inince, devrilen direğin altında kalmaktan kurtuldu 
      MÜNİRE ÖZYOL Antalya DHA 
   
   ANAP'tan yeniden aday olan Kemer Belediye Başkanı Hasan Şeker 51 , ilçe merkezinde vatandaşlarla görüştükten sonra, park halindeki seçim minibüsünün ön koltuğuna oturdu. Bu sırada koşarak minibüse yaklaşan 12 yaşındaki Merve Terekli, "Başkan Amca sana bir soru sorabilir miyim " dedi. Minibüsten inen Şeker de yol kenarında Merve'yle konuşmaya başladı. Şeker, "Seçimi tekrar kazanırsan otogarı yıkacak mısın Babamın otogarda dükk nı var. Onun için soruyorum" diyen Merve'yi yanıtlayacağı sırada önlerinden geçen iş makinesi yüklü TIR telefon tellerine takıldı. Devrilen direk Şeker'in yanından geçerek minibüsün ön camından içeri girdi. Neye uğradığını şaşıran Şeker, "Bu bir mucize olmalı. Eğer küçük kız soru için önümü kesmeseydi belki de hayatta olmayacaktım. Kimsenin yara almaması sevindirici" diye konuştu. 
   
   
</TEXT>
</DOC>
