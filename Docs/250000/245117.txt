<DOC>
<DOCNO> 245117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur36.html </URL>
<DATE> 2004/06/03/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Yurtta Asayiş... Edirne'de Kaçak altın ve gümüş ele geçirildi 
</HEADLINE>
<TEXT>

     Edirne'de, Bulgaristan plakalı iki otomobilde çok sayıda altın ve gümüş takı ele geçirildi. 
     İl Jandarma Komutanlığı ekipleri, şüphe üzerine Kapıkule Londra Kamping'te park halindeki Kremana Ruseva'ya ait X 7215 AC ve Danail Dimitrov'a ait X 3039 AK plakalı otomobillerde arama yaptı. 
     İki otomobilde, yurda kaçak olarak getirildiği tespit edilen çok sayıda altın ve gümüş ziynet eşyası ele geçirildi. 
     Olayla ilgili 2 kişi gözaltına alındı. 
     
     SULAMA GÖLETİNDE BOĞULDU... 
     Diyarbakır'ın Ergani İlçesi'nde sulama göletine düşen kişi boğuldu. 
     Edinilen bilgiye göre, Tartin Köyü'nden Memduh Bilici, pamuk sulama göleti kenarında çalıştığı sırada dengesini kaybederek gölete düştü. 
     Boğulan Bilici'nin cesedi pamuk işçileri tarafından bulundu. 
     
     ELEKTRİKLE BALIK AVLARKEN ÖLDÜ... 
     Kahramanmaraş'ın Çağlayancerit İlçesi'nde elektrikle balık avlamaya çalışan bir kişi akıma kapılarak öldü. 
     Edinilen bilgiye göre, Fatih Mahallesi'ndeki Büyük Dere'de elektrikle balık avlamaya çalışan Harun Bahçe 24 , elektrik çarpması sonucu hayatını kaybetti. 
     
</TEXT>
</DOC>
