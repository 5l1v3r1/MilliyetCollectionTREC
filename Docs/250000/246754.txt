<DOC>
<DOCNO> 246754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun09.html </URL>
<DATE> 2004/06/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
ABD askerleri Afganistan'da da mı işkence yaptı 
</HEADLINE>
<TEXT>

     Afganistan'da Amerikan askerleri için çalışan Danimarkalı tercüman, tanık olduğu işkenceler yüzünden ruh sağlığının bozulduğunu öne sürerek Danimarka Savunma Bakanlığı'nı mahkemeye verdi. 
     Ritzau haber ajansının bildirdiğine göre, 2001 sonu ve 2002 başlarında Afganistan'da Amerikan askerlerinin yakaladıkları tutsakları sorgulamalarında tercümanlık yapan Danimarkalı, sorgulamalarda askerlerin işkencelerine ve hatta cinayetlerine tanık olduğunu iddia ediyor. 
     Tercüman, yaşadıkları yüzünden ruh sağlığının bozulduğunu ve işini yapamaz duruma düştüğünü belirterek Savunma Bakanlığı'nı dava etti. 
     Bakanlık, davayla ilgili yorum yapmadı ve tercümanın Afganistan'da hangi koşullar altında çalıştığının araştırılacağını bildirdi. 
     
</TEXT>
</DOC>
