<DOC>
<DOCNO> 235160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun13.html </URL>
<DATE> 2004/04/27/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Ve Libya lideri Kaddafi Brüksel'de... 
</HEADLINE>
<TEXT>

     Libya lideri Albay Muammer Kaddafi, 2 günlük ziyaret için Belçika'nın başkenti Brüksel'e geldi. 
     Belçika Dışişleri Bakanlığı kaynakları, Kaddafi'yi taşıyan uçağın Brüksel'deki sivil havaalanına TSİ 12.00 sularında indiğini açıkladı. 
     AB Komisyonu Başkanı Romano Prodi ile görüşmek üzere AB Komisyonu merkezine gittiği belirtilen Kaddafi'nin, akşamüstü AB Ortak Savunma ve Dış Politika Yüksek Temsilcisi Javier Solana ile bir araya geldikten sonra Belçika Başbakanı Guy Verhofstadt ile görüşeceği kaydedildi. 
     Kaddafi'nin Afrika ve Ortadoğu dışındaki ülkelere son resmi ziyareti 1989'daki Belgrad ziyaretiydi. 
     Temaslarını yarın da sürdürecek olan Kaddafi, Belçikalı işadamlarıyla bir araya gelecek, Belçika Parlamentosu'ndaki resepsiyona katıldıktan sonra da bu ülkeden ayrılacak. 
     
</TEXT>
</DOC>
