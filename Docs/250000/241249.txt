<DOC>
<DOCNO> 241249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonyas06.html </URL>
<DATE> 2004/05/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Cameron Diaz'ı Cannes'da ''sivilce'' bastı .. 
</HEADLINE>
<TEXT>

     Ünlü yıldız Cameron Diaz, aylardır özenle hazırlandığı Cannes Film Festivali'nde kötü bir sürprizle karşılaştı. Festivale katılan Diaz, sivilce içindeki yüzüyle görüntülendi. 
     Internetteki ''imdb'' sitesinin haberine göre, Cameron Diaz, hiçbir şeyden ''sivilcelerden'' çektiği kadar çekmedi. 
     Charlie'nin ''güzel'' meleği, ''Shrek 2'' filminin prömiyeri için katıldığı festivalde ''sivilce basınca'', çareyi güzellik uzmanlarına koşmakta buldu. Sivilceleri makyaj malzemeleriyle kapatmaya çalışan uzmanlar, bunda az da olsa başarılı olsa da, güzel yıldızı tam anlamıyla kurtaramadı. 
     Cameron Diaz'ın yakın bir arkadaşı, oyuncunun bir gece önce sivilcelerin ''istilasına uğradığını'' dile getirerek, ''Uzmanlar onun sivilcelerini kapatmak için çok uğraştı. Cameron da pek çok kadın gibi cilt problemine sahip ve stresli olunca sivilceler de artıyor'' dedi. 
     Diaz, daha önce de cilt problemi yüzünden Leonardo DiCaprio ve Daniel Day Lewis ile birlikte rol aldığı ''New York Çeteleri-Gangs of New York'' filminin Londra'daki prömiyerine katılamamıştı. Cameron Diaz, ''Charlie'nin Melekleri'' filminin prömiyerinde ise yine makyaj uzmanlarının desteğiyle son anda yer alabilmişti. 
     
</TEXT>
</DOC>
