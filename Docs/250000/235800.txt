<DOC>
<DOCNO> 235800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/yasam/yas10.html </URL>
<DATE> 2004/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yağmurlarda şemsiye açmayın 
</HEADLINE>
<TEXT>


"Bugünlerde yağan yağmurlar, çöl fırtınalarıyla taşınan demir açısından zengin tozlar içeriyor" diyen uzmanlardan tavsiye "Doyasıya ıslanın..." 


'Çiçekleri sulayın' 
HACETTEPE Üniversitesi Çevre Mühendisliği Bölümü Öğretim Üyesi Prof. Dr. Cemal Saydam, yağmurların gündüz yere indirdiği demirin Fe II , yeryüzünde her şey için faydalı olduğunu belirtti. Yağmur suyunun büyüme aşamasındaki bitkilere gübre kadar faydalı olduğunu, evcil hayvanların da içme ve banyo suyunun, yağmur suyundan hazırlanmasını öneren Saydam, şunları kaydetti 

'Saçınızı yıkayın' 
"BU dönem yağmurlardan korunmanın bir anlamı yok, doyasıya ıslanın. Saçakların altına kap koyun ve bu suyu toplayıp evinizdeki çiçeklere verin ve gelişmeyi izleyin, şaşıracaksınız. Yağmur yağıyorsa, şemsiye açıp tabiatın bu lütfundan vücudunuzun faydalanmasını engellemeyin. En azından saçlarınız faydalansın. Bakın, nasıl en kaliteli şampuanı kullanmış gibi yumuşacık olacak." 

Müjde Hafta sonu yine güneş açıyor 

BULUTLU ve yağmurlu günlerin ardından hafta sonu güneşli hava yeniden etkili olacak. Güneşle birlikte sıcaklık da artacak. Devlet Meteoroloji İşleri Genel Müdürlüğü'nün tahminlerine göre, yağışlı hava bugün iç ve doğu bölgelerde, cuma günü de doğu kesimlerinde etkili olduktan sonra yerini güneşli ve sıcak günlere bırakacak. Hafta sonu yurt genelinde yağış beklenmiyor. Bütün bölgeler parçalı ve az bulutlu geçecek. Hava sıcaklıkları özellikle hafta sonunda batı bölgelerinden başlayarak tüm yurtta 8 - 10 derece artacak. 


</TEXT>
</DOC>
