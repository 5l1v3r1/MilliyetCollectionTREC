<DOC>
<DOCNO> 212906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/soneko13.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak ayı enflasyon rakamları açıklandı 
</HEADLINE>
<TEXT>

     Devlet İstatistik Enstitüsü DİE , bu yılın Ocak ayında, bir önceki aya göre toptan eşya fiyatlarının yüzde 2.6, tüketici fiyatlarının ise yüzde 0.7 oranında arttığını açıkladı. 
     Ocak ayı itibarıyla yıllık enflasyon toptan eşya fiyatlarında yüzde 10.8, tüketici fiyatlarında yüzde 16.2'ye indi. 
     DİE'den yapılan açıklamaya göre, Ocak ayı itibarıyla 12 aylık ortalamalara göre yıllık enflasyon ise toptan eşyada yüzde 23.6, tüketici fiyatlarında yüzde 24.4 olarak hesaplandı. 
     Çekirdek enflasyon olarak adlandırılan özel sektör imalat sanayinde fiyat artışı ise yüzde 0.6 düzeyinde gerçekleşti. 
     
     YILLIK ENFLASYON TEFE'DE YÜZDE 10.8 

     Devlet İstatistik Enstitüsü'nün DİE açıkladığı rakamlara göre, 2004 yılı Ocak ayı itibarıyla yıllık enflasyon, toptan eşyada yüzde 10.8, tüketici fiyatlarında yüzde 16.2 oldu. 
     Geçen yıl Ocak ayı itibarıyla, yıllık enflasyon, toptan eşyada yüzde 32.6, tüketici fiyatlarında ise yüzde 26.4 düzeyindeydi. 2004 yılı Ocak ayı itibarıyla yıllık enflasyon, 2003 yılı Ocak ayı itibarıyla yıllık enflasyon rakamlarının, toptan eşyada 21.8 puan, tüketici fiyatlarında ise 10.2 puan altında gerçekleşti. 
     Ocak ayındaki enflasyon oranları, bir önceki aya göre, toptan eşya fiyatları yüzde 2.6, tüketici fiyatları yüzde 0.7 arttı. Geçen yıl Ocak ayında, toptan eşya fiyatları yüzde 5.6, tüketici fiyatları yüzde 2.6 artmıştı. 
     Ocak ayı itibariyle 12 aylık ortalamalara göre yıllık enflasyon, toptan eşyada yüzde 23.6, tüketici fiyatlarında ise yüzde 24.4 olarak hesaplandı. 
     2003 yılı Ocak ayında, 12 aylık ortalamalara göre yıllık enflasyon, toptan eşyada yüzde 45.9, tüketici fiyatlarında da yüzde 41.3 olmuştu. 
     
</TEXT>
</DOC>
