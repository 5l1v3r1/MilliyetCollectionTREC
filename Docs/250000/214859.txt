<DOC>
<DOCNO> 214859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/ekonomi/eko06.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra ve İflas Yasası değişti 
</HEADLINE>
<TEXT>

   ANKARA Milliyet 
   
   Borcunu ödeyemeyecek durumda olan veya bu duruma düşme tehlikesi taşıyan sermaye şirketleri ve kooperatiflerinin borçlarının yeniden yapılandırılmasına imk n sağlayan yasa tasarısı TBMM Genel Kurulu'nda kabul edildi. 
   CHP'nin eleştirileri üzerine, "alacaklının muvafakat etmemesi durumunda üçüncü kişinin elinde bulunan taşınmaz malların haczedilmemesini" içeren madde, tasarıdan çıkarıldı. AKP'li Haluk İpek'in önergesiyle de tirajı 100 binin üzerindeki gazeteler yerine, 50 binin üzerindeki ve yurt çapında dağıtımı yapılan gazetelerde ilan yapılabilmesi yasaya eklendi. 
   İcra ve İflas Yasası'nda yapılan değişiklikle kesinleşen kıymet takdirinin yapıldığı tarihten itibaren taşınmazlar için iki yıl geçmedikçe yeniden kıymet takdiri istenemeyecek. İflasın ertelenmesini de yeniden düzenleyen yasaya göre, azami bir yıl olan erteleme süresi, kayyum raporları dikkate alınarak mahkemece uzatılabilecek. Bu sürenin toplamı dört yılı geçemeyecek. Yasa, icra iflas hukukunda uzlaşma yoluyla şirketlerin yeniden yapılandırılması sistemini de getiriyor. Bunun için alacaklı ile borçluların anlaşmaları şartı aranacak. 
   
   
</TEXT>
</DOC>
