<DOC>
<DOCNO> 231488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/ekonomi/eko02.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros'un 2004 ciro hedefi 2 milyar dolar 
</HEADLINE>
<TEXT>

   Migros, bu yıl kombine satışlarını 1.5 milyar dolardan 2 milyar dolara çıkartmayı ve 168 milyon dolar yatırımla 59 yeni mağaza açmayı hedefliyor 
      EKONOMİ SERVİSİ 
   
   Geçen yıl, kombine cirosunu önceki yıla göre yüzde 44 artırarak 1.5 milyar dolara yükselten Migros, 2004'te bu rakamı 2 milyar dolara çıkartmayı hedefliyor. Migros toplam 73.9 trilyon lira vergi ödeyecek, ortaklarına da 17.9 trilyon lira temettü dağıtacak. 
   Migros Genel Müdürü Ömer Bozer, 2004'te yurtiçinde 1.9 katrilyon, yurtdışında 520 milyon dolar ciro hedeflediklerini açıkladı. Bozer, "Yurtiçinde 38, yurtdışında ise 21 mağaza açacağız. Bu mağazalara toplam 168 milyon dolarlık bir yatırım yapılacak. Yurtiçinde yüzde 10 reel büyüme hedefliyoruz" diye konuştu. 
   Bozer, gazetecilerin sorularını yanıtlarken de Üsküp'te devletin iştiraki olan bir arazi aldıklarını ve burada hipermarket açacaklarını belirtti. Azerbaycan'da istedikleri büyümeyi gerçekleştiremediklerini anlatan Bozer, "2004 senesinde orayla ilgili çalışmalarımızı da yoğunlaştıracağız" dedi. Migros Genel Müdürü Bozer, geçen yıl net satış alanlarının yüzde 11.3 büyüyerek 396 bin 300 metrekareye ulaştığını, toplam mağaza sayılarının da 484'e yükseldiğini bildirdi. Metrekare başına satışların yüzde 35 artarak 3 bin 195 dolara ulaştığını belirten Bozer, bu senenin ilk çeyreğinde de geçen yılın aynı dönemine göre, yüzde 44 artış sağlandığını kaydetti. 
   
   Sepet 14 dolara çıktı 
   Bozer, müşteri sayısının da 117 milyondan 130 milyona çıktığını belirtti. 2002'de 9 dolar olan sepet başına satışların 2003'te 12 dolara çıktığını kaydeden Bozer, bu yılın ilk çeyreğinde de geçen yılın aynı dönemine göre yüzde 40 artışla bu rakamın 14 dolara yükseldiğini vurguladı. Migros'un 50. yılı nedeniyle Türkiye'ye gelen İsviçre Migros CEO'su Anton Scherrer de Migros'un uluslararası çalışmalarını çok başarılı bulduğunu belirtti. 
   
   Koç Holding k rını yüzde 725 artırdı    Koç Holding, Uluslararası Finansal Raporlama Standartları'na UFRS göre, 382 trilyon 121 milyar liralık net k r açıkladı. Koç Holding'in 2002 yılındaki 46 trilyon 315 milyar liralık net k rı dikkate alındığında, yüzde 725'lik bir artış gerçekleşti. Holding'in yüksek k rlılığındaki ana faktör, finans dışı faaliyet kollarının yüksek performası oldu. Şirketin toplam konsolide satış gelirleri yüzde 20 büyüyerek 15.5 katrilyon liraya yükseldi. 
   Koç Holding'in sektörel bazdaki satış gelirleri otomotivde yüzde 58'lik artışla 3.8 katrilyona, dayanıklı tüketimde yüzde 7'lik artışla 4.4 katrilyona, gıda ve perakendede yüzde 8'lik artışla 2.2 katrilyona ve enerji kolunda da yüzde 79 artarak 2.3 katrilyon liraya yükseldi. Holding'in k rını olumlu etkileyen bir diğer faktör de net parasal pozisyon zararının 110.9 trilyon liradan 34.9 trilyon liraya inmesi oldu. 
   
   
</TEXT>
</DOC>
