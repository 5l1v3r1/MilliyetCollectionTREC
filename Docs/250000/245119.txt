<DOC>
<DOCNO> 245119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas02.html </URL>
<DATE> 2004/06/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Burun ameliyatında öldü 
</HEADLINE>
<TEXT>

     Mahmut Baykal, burnundaki eti aldırmak için ameliyat masasına yattı. Ancak 'mali hipertemi' nedeniyle ameliyat yarıda kaldı. Hastanede yoğun bakım ünitesi yoktu. Ağırlaşan Baykalın başka hastaneye kaldırılmasına karar verildi. Ancak genç bilgisayar uzmanı, hastaneden hastaneye nakledilirken yolda öldü. 
     Özel Sultanbeyli Saygı Hastanesi’nde, geçen yıl kızkardeşi Amira’nın burun ameliyatını yaptırdığı Uzman Doktor Osman Yazıcılar’a muayene olan, Özsoy Kozmetik’in Bilgi İşlem Sorumlusu Mahmut Baykal, önceki gün genzindeki eti aldırmak için aynı hastaneye yattı. 
     Sabah 10.30’da başlayan ameliyatı Dr. Osman Yazıcılar ile Anestezi Uzmanı Şükrü Koramaz yaptı. Baykal, ameliyatın başlamasından 4,5 saat sonra Özel Kartal Umut Hastanesi’ne sevkedilirken öldü. Uzman Doktor Osman Yazıcılar, Vücut ısısı arttı, nabız gidip geldi. Yani hastada binde bir görülen Malign Hipertermi’ ortaya çıktı. Cerrahi müdahaleyi hemen kestim. Hastanın hemen yoğun bakıma alınması gerekiyordu. Hastanemizde yoğun bakım servisi olmadığı için Kartal Umut Hastanesi’ne gönderdik’ dedi. Baykal’ın ailesi, ameliyatı yapan doktorlar hakkında Sultanbeyli Cumhuriyet Savcılığı’na şikayette bulundu. 
     
</TEXT>
</DOC>
