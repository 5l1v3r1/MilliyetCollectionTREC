<DOC>
<DOCNO> 209100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sonspo05.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da yıldızlar savaşı 
</HEADLINE>
<TEXT>

     Inter, eski futbolcusu Ronaldo’yu tekrar renklerine bağlamak için harekete geçti. Milano temsilcisinin golcüsü Vieri de Chelsea ve Barcelona’yla temasta. 
     Avrupa’da transfer piyasası kızıştı... Emre ve Okan’ın takımı Inter, Real Madrid’de mutsuz olduğunu açıklayan Ronaldo’ya talip oldu. Inter Genel Direktörü Marco Branca, İngiliz gazetesi Guardian’a yaptığı açıklamada Bu transferin gerçekliğine inanıyorum. Ronaldo her zaman Inter forması giyebilir. O bizim çocuğumuz ve hep bir Inter taraftarı olarak kaldıö ifadesini kullandı. 
     
     Oriali Londra’da 
     Teknik Direktör Alberto Zaccheroni’yle arasında soğuk rüzg rlar esen Christian Vieri’nin de Ronaldo ve Adriano’nun gelişiyle Inter’den ayrılmasına kesin gözüyle bakılıyor. Inter Menaceri Lele Oriali’nin önceki gün Londra’da Chelsea’li yöneticilerle görüştüğü iddia edildi. Ayrıca İspanya Ligi’nde zor günler geçiren Barcelona da İtalyan yıldızı kadrosuna katmak istiyor. 
     
     Gönlü Barcelona’da 
     1998-99 sezonunda A.Madrid formasıyla İspanya Ligi’nde boy gösteren Vieri ise tekrar İspanya’ya dönmek istiyor. El Mundo Deportivo gazetesine konuşan golcü oyuncu, İspanya’da oynanan futbol benim tarzıma uyuyor. Barcelona gibi bir kulüpte oynamak isterim. Ancak ben hal Inter’in futbolcusuyumö dedi. Vieri ayrıca Chelsea’yle görüştüğünü ancak teklife soğuk baktığını dile getirdi. 
     
</TEXT>
</DOC>
