<DOC>
<DOCNO> 213724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/soneko08.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
G-7 zirvesinde döviz kurları hususunda fikirler uzlaşamıyor... 
</HEADLINE>
<TEXT>

     Öndegelen sanayileşmiş ülkelerden oluşan Yediler Grubu'nun G-7 maliye bakanları ve merkez bankaları toplantısında, ABD ile önemli ekonomik müttefikleri döviz kurları politikaları hususunda anlaşmazlıklar, çatışmalarda tıkandı. 
     ABD'nin Florida Eyaleti'nin Gold Coast Altın Sahil adlı lüks sayfiyesinde Boca Raton'daki toplantıda, bu husustaki anlaşmazlık, uzlaşmazlık iyice su yüzüne çıktı. 
     Avrupalı ülkeler, ABD Doları'nın düşüşünün ihracatlarını zayıflatarak ekonomik büyüme imkanlarına zarar verdiği savıyla Amerikan yetkililere yüklendikçe yükleniyor. 
     G-7'nin Avrupa yakası ABD'nin artan ticaret ve bütçe açıklarının global ekonomiyi istikrarsızlaştırmakla tehdit ettiğinden endişeli. 
     ABD Hazine Bakanı John Snow, G-7'nin resmi görüşmeleri başlamadan önce TSİ Cuma gecesindeki akşam yemeğinde çeşitli delegasyonlarla teke tek fikir teatilerinde bulundu. 
     G-7'nin resmi gündemindeki görüşmeler, terörist örgütlere finansmanın kesilmesinde işbirliğinin artırılmasına odaklı ve bilhassa ABD yönetimi bu hususa birincil önem ve öncelik veriyor. 
     G-7 ülkelerinin maliye bakanları toplantısına, Irak ve Afganistan'ın da ilgili bakanları özel konuk olarak katılarak, bu iki ülkenin yeniden inşa sürecinde muazzam finansman ihtiyaçları ele alınacak. 
     Toplantıda, Irak'ın toplam 120 milyar dolarlık dış borç yükünün hafifletilmesi ele alınsa da, bunun tam ayrıntıları gelecek aylarda işlenecek. G-7, yükselen piyasalar denilen ülkelerdeki kalkınmanın teşviki ve hızlandırılmasını da görüşecek. 
     ABD'de 2000 yılı ortalarından beri imalat sanayiinde 2.8 milyon kişinin işini kaybetmesi karşısında, diğer G-7 ülkelerinden döviz kurlarında esneklik isteyen Amerikan yönetimi, dolara euro karşısında rekor ölçüde değer kaybettirdi. 
     ABD yönetimi, dünya ticaretindeki dengesizliklerin, ABD'nin kendi taleplerini kısarak değil, Avrupa ile Japonya'da büyümeye dönük politikalar izlenerek giderileceğini savunuyor. 
     Japonya Maliye Bakanı Sadakazu Tanigaki, döviz kurlarındaki aşırı hareketlenmelere karşı eyleme girişeceklerini bildirip, dolar düşerken, Japon Yeni'nin çok fazla yükselmesine izin vermeyeceklerinin altını çizdi. 
     
</TEXT>
</DOC>
