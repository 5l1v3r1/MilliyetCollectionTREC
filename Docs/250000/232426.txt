<DOC>
<DOCNO> 232426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/magazin/mag01.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Abedin zirveyi kaptırmadı 
</HEADLINE>
<TEXT>

      DENİZ ALTUNTAŞ 
   
   Kanal D'de ilgiyle izlenen Türkstar yarışmasının üçüncü final gecesinde, Makedon asıllı Abedin, bu hafta da birinciliği kazandı, en az oyu alan Açelya da elendi. Jüri üyeleri, bu hafta sergilenen performansları baz alarak yaptıkları yorumlarda, Açelya'nın değil Sevil'in elenmesi gerektiği konusunda birleşti. Yarışmadan elendiği açıklandıktan sonra Açelya, şunları söyledi "Rüyam erken bitti. Buraya kadarmış ama, ben bu yola başkoydum. Kendime h l güveniyorum." 
   Birinciliği yine kimseye bırakmayan Abedin'de, "Sevenlerim kötü performans göstermeme rağmen, beni yalnız bırakmadı. Türk halkına ve Avrupa'ya teşekkür ederim. Daha iyi olmaya çalışacağım" dedi. 
   Gecenin en büyük sürprizi de, Popstar 1'in birincisi Abidin'in sahneye çıkmasıydı. Önümüzdeki çarşamba günü albümü piyasaya çıkacak olan Abidin, dansçı kızlarla albümünün çıkış parçası "Zır Zır"ı seslendirdi. 
   
   
</TEXT>
</DOC>
