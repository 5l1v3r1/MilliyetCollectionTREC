<DOC>
<DOCNO> 223561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur31.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da nevruz gösterisi.Olaylarda 1 kişi ağır yaralandı 
</HEADLINE>
<TEXT>

     Adana'da, Nevruz Bayramı'nı kutlamak üzere izinsiz gösteri yapan grup, polisi taşladı. Olaylarda bir kişi başından ağır yaralandı. 
     Alınan bilgiye göre, Merkez Seyhan ilçesinin Şakirpaşa Ova mahallesinde, bir grup, lastik yakarak Nevruz Bayramı'nı kutlamak istedi. 
     İzinsiz gösteri yapan gruba müdahale eden polisler ''Dağılın'' uyarısında bulundu. 
     Polis otosuna taş atarak camlarının kırılmasına neden olan gruptan ismi henüz belirlenemeyen bir kişinin açtığı ateş sonucu Cemil Aktaş 17 başından ağır yaralandı. 
     Çukurova Üniversitesi Tıp Fakültesi Balcalı Hastanesi'ne kaldırılan Cemil Aktaş'ın hayati tehlikeyi henüz atlatamadığı bildirildi. 
     
</TEXT>
</DOC>
