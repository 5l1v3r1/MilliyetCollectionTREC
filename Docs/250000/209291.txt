<DOC>
<DOCNO> 209291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/soneko09.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borslarda geçen hafta böyle geçti... 
</HEADLINE>
<TEXT>

     Uluslararası borsalarda ABD Doları, önemli para birimleri karşısında dalgalı bir seyir izledi. Altın fiyatları ise geriledi. 
     Tokyo Borsası'nda Pazartesi günü Japonya'da ulusal tatil nedeniyle kapalıydı. Aynı borsada Salı günü işleme yeniden başlanırken ABD Doları, Japon Yeni karşısında geçen hafta 106.50 yenden 106.08 yene indi. 
     Euro, ABD Doları karşısında 1.2808 dolardan 1.2597 dolara geriledi. 
     Londra Borsası'nda sterlin geçen hafta 1.8511 dolardan 1.8137 dolara indi. 
     
     ALTIN FİYATLARI GERİLEDİ 
     Londra Borsası'nda gümüşün ons fiyatı geçen hafta 6.17 dolardan 6.18 dolara yükseldi. 
     
     MENKUL KIYMETLER BORSALARI 
     New York Menkul Kıymetler Borsası Wall Street'te endeksler haftaya yükseliş eğilimi ile başladı. Dow Jones Endeksi Cuma günü kapanışta 19 Mart 2002 tarihinden bu yana en yüksek değerine ulaşarak ulaşarak haftayı kapattı. Haftaya 10,485.18 puandan başlayan Dow Jones Endeksi Cuma günü kapanışta, 10,600.51 puana çıktı. 
     Haftaya 2,111.78 puan ile son iki buçuk yılın en yüksek değeri ile başlayan Nasdaq Bileşik Endeksi, Cuma günü kapanışta yeni bir rekora daha imza atarak 2,140.46 puana çıktı. Endekslerde rekorların kırılmasına neden olarak General Electric GE ile Juniper Networks şirketlerinin gelirlerinde güçlü artışların yaşanması gösterildi. 
     Tokyo Menkul Kıymetler Borsası'nda Pazartesi günü Japonya'da ulusal tatil nedeniyle kapalıydı. Aynı borsada işlemlere Salı günü yeniden başlandı. Haftaya düşüş eğilimi ile 10,849.68 puandan başlayan Nikkei Endeksi Cuma günü kapanışta 10,857.20 puana çıktı. 
     
</TEXT>
</DOC>
