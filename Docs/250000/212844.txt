<DOC>
<DOCNO> 212844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/spor/spo15.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Karaman ayrıldı    ÇAYKUR Rizespor Teknik Direktörü Hikmet Karaman dün istifa etti. Denizlispor maçının ardından yönetimle biraraya gelen Karaman, daha sonra futbolcularla vedalaşarak Rize'den ayrıldı. 
   
   'En güzel kim '    İSVİÇRE'NİN Le Matin Gazetesi, 10 bayan sporcu arasında "En güzeli kim " yarışması düzenledi. FIFA Başkanı Sepp Blatter'in, "Sporcunun güzeli de bir başka oluyor" sözlerinden esinlenen gazete, 10 güzelin 5'ini İsviçre'den, 5'ini de diğer ülkelerden belirledi. 
   
   Adanaspor'a iki Sambacı    ARA transferde maddi imkansızlıklar nedeniyle kan kaybeden Adanaspor, iki Brezilyalı'yı denemeye aldı. Brezilya Birinci Ligi takımlarından Botafogo'nun 24 yaşındaki forvet oyuncusu Santos ve Rio De Janerio'dan 23 yaşındaki orta saha oyuncusu Anderson hafta sonuna kadar beğenilirse imza atacak. 
   
   Yerlikaya çekildi    GREKOROMEN Güreş Milli Takımımız, Rusya'da düzenlenen Uluslararası Paddubny Turnuvası'nda bir ikincilik, iki de üçüncülük elde etti. 96 kiloda mücadele eden Hamza Yerlikaya ilk 3 turda Rus rakiplerini yendi. Ancak rahatsızlanan Yerlikaya, doktor raporuyla turnuvadan çekilmek zorunda kaldı. 
   
   Çulcu beğenildi    FIFA kokartlı hakemimiz Mustafa Çulcu İran Ligi'nde yönettiği ve 90 bin kişinin izlediği İstiklal - Persepolis karşılaşmasında büyük beğeni topladı. Tahran'daki Azadi Stadyumu'nda oynanan ve 1 - 1 sonuçlanan derbiyi hatasız tamamlayan, 5 de sarı kart gösteren Çulcu, İran Futbol Federasyonu Merkez Hakem Komitesi Başkanı Menuçehr Nazeri tarafından da çok beğenildi. Nazeri maç sonrası Çulcu'nun maçı çok iyi yönettiğini ve kontrolünü hiç kaybetmediğini söyledi. 
   
   Üçüncü Lig'de dün    Erteleme maçı 
   Muş - B.Özgüzeldere 0-1 
   
   Şenes Erzik'in acı günü    UEFA Asbaşkanı Şernes Erzik'in kayınpederi Ferik Basmacı vefat etti. Galatasaray Divan Kurulu üyesi olan Basmacı'nın cenazesi bugün Altunizade İlahiyat Fakültesi Camii'nde kılınacak cenaze namazının ardından defnedilecek. Milliyet, Erzik'e ve Galatasaray camiasına başsağlığı diler. 
   
   
</TEXT>
</DOC>
