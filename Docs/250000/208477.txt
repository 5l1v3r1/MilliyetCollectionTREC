<DOC>
<DOCNO> 208477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/siyaset/siy05.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker, Erdoğan'ı çağırdı 
</HEADLINE>
<TEXT>

   Genelkurmay'ın talebi üzerine kararg hta gerçekleşecek 4 saatlik brifingde Başbakan'a Kıbrıs konusundaki çalışmalar anlatılacak 
   ANKARA Milliyet 

   
   Genelkurmay Başkanlığı kararg hında bugün Başbakan Recep Tayyip Erdoğan'a brifing verilecek. 
   Erdoğan'ın programında gözükmeyen ve kulisleri hareketlendiren ani brifingin Genelkurmay Başkanlığı'nın talebi üzerine gerçekleşeği bildirildi. Erdoğan'ın ABD ziyareti öncesinde gerçekleşecek brifinge ilişkin olarak resmi kaynaklar bilgi vermekten kaçındı. 
   Saat 10.00'da başlayacak ve dört saat sürecek brifingde ağırlığın Kıbrıs konusuna ayrılacağı öğrenildi. Brifingin, Erdoğan'ın Kıbrıs konusunda muhalefet ve bazı çevrelerin yaptığı değerlendirmelerin Türkiye'nin elini zayıflattığı yolunda dün AKP grup toplantısında yaptığı konuşmanın ertesi gününe denk gelmesi dikkat çekici bulundu. 
   Dışişleri ve Genelkurmay tarafından Kıbrıs sorununun çözümüne yönelik çalışmalarla, Irak ve Irak'ın kuzeyindeki gelişmeler ve Türk - Amerikan ilişkilerinin de brifingde ele alınacağı belirtildi. 
   
   Hıristiyanlardan davet 
   Bu arada, Avrupa Parlamentosu'nda AP en fazla sandalyeye sahip olan Hıristiyan Demokrat grubu Avrupa Halkçı Partisi - EPP , 4 - 5 Şubat'ta Brüksel'de yapılacak 16. büyük kongresine, Başbakan Recep Tayyip Erdoğan da 'AKP Genel Başkanı' sıfatıyla davet etti. Hazirandaki Avrupa Parlamentosu seçimlerinin stratejilerinin tartışılacağı "EPP Avrupa'daki Çoğunluğunuz" başlıklı kongreye 64 siyasi partinin lideri katılacak. 
   
   
</TEXT>
</DOC>
