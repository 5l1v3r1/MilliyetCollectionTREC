<DOC>
<DOCNO> 211081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sontur14.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri - Erciyes karayolu kapandı... 
</HEADLINE>
<TEXT>

     Kayseri'de yoğun tipi yüzünden Kayseri-Erciyes yolu ulaşıma kapandı. 
     Erciyes'e girmek üzere yola çıkan araçlardan 20 kadarı, kayak merkezine 5 kilometre uzaklıkta, yoğun tipi yüzünden yolda kaldı. 
     Aralarında Gençlik ve Spor İl Müdürlüğü'nce verilen kayak kursuna katılan öğrencilerin de bulunduğu araçlar, jandarma ve Karayolları ekiplerince kurtarılmaya çalışılıyor. 
     Erciyes'te dünden beri devam eden tipi yüzünden telesiyej ve teleski tesislerinin çalıştırılmadığı, merkezde kayak yapılamadığı bildirildi. 
     Öte yandan, Tomarza İlçesi'nin Kızıldağ Mevkii'nde bulunan Eren Maden Ocağı'nda çalışan işyeri sahibi Ahmet Eren ve 5 işçinin, kar ve tipinin yolu kapatması yüzünden iş makineleriyle ocaktan ayrılamadıkları, geceyi maden ocağında geçirdikleri öğrenildi. 
     Köy Hizmetleri ekiplerince yolun açıldığı, Eren ve 5 işçinin iş makineleriyle ocaktan ayrıldıkları belirtildi. 
     
</TEXT>
</DOC>
