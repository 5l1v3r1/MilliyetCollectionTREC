<DOC>
<DOCNO> 202934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun28.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos Annan'a mektup gönderecek 
</HEADLINE>
<TEXT>

     Kıbrıs Rum yönetimi lideri Tasos Papadopulos'un, Kıbrıs sorununun çözümüne yönelik görüşmelerin yeniden başlatılması için BM Genel Sekreteri Kofi Annan'a mektup göndereceği bildirildi. 
     Rum haber ajansına göre Papadopulos, hazırladığı mektupta, Kıbrıs sorununun temel ilkelerini ortaya koydu ve Annan Planı temelinde görüşmelere katılma isteğini belirtti. 
     Papadopulos'un Annan'dan, uygun gördüğü zaman görüşmeleri başlatmasını istediği kaydedildi. 
     Öte yandan, Rum yönetiminin BM'deki daimi temsilcisi Andreas Mavroyannis'in, Annan'a gönderdiği mektupta, geçen Ekim ve Kasım aylarında Türk savaş uçaklarının ''Kıbrıs hava sahasını'' ihlal ettiği şikayetinde bulunduğu bildirildi. 
     
</TEXT>
</DOC>
