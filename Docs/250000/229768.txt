<DOC>
<DOCNO> 229768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/guncel/gun04.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ormanları koruyacak helikopter çıkmadı 
</HEADLINE>
<TEXT>

   ANKARA Milliyet 
   
   Orman Genel Müdürlüğü'nün orman yangınlarıyla mücadelede kullanılacak "gövdeden su atar" 4 helikopterin kiralanması için düzenlediği ihale, firmalardan teklif gelmeyince gerçekleşemedi. 
   Orman Genel Müdürlüğü Merkez Satın Alma Komisyonu Başkanı Hasan Taşçı, ihalede firmalara sezon boyunca en az 408 saat uçuş yapılacağı garantisinin verildiğini bildirdi. Kiralanacak helikopterleri yangın sezonu olan 1 Haziran - 30 Eylül tarihleri arasında kullanacaklarını kaydeden Taşçı, yerli ve yabancı iştirakçilere açık olan ihaleye iştirak eden 4 firmanın katılımcı zarfından gerekçeli teşekkür mektupları çıktığını belirtti. 
   İhalede, Pan Havacılık ve Ticaret A.Ş. "Helikopter temin edilemediği," Er - Ah Havacılık Ticaret ile Tar - Uç Tarım Uçakları İşletmesi "Orman yangınlarıyla mücadelede kullanılan tuzlu suyun gövdeden su atar helikopterlerin gövdesine ve motoruna zarar verdiği," Güneydoğu Havacılık İşletmesi "Üç gövdeden su atar helikopter bulunduğu ancak yerinde görme imk nı elde edemedikleri" gerekçesini belirtti. Taşçı, ihaleye mali teklif gelmediği için oturumu kapattı. 
   
   
   
</TEXT>
</DOC>
