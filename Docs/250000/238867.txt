<DOC>
<DOCNO> 238867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sontur02.html </URL>
<DATE> 2004/05/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Edremit... İki grup arasında çatışma çıktı 3 ölü, 4 yaralı 
</HEADLINE>
<TEXT>

     Balıkesir'in Edremit ilçesine bağlı Bostancı köyünde, iki grup arasında çıkan silahlı çatışmada 3 kişi öldü, 4 kişi yaralandı. 
     Alınan bilgiye göre, aralarında uzun süredir husumet bulunan iki grup arasında tartışma çıktı. Tartışmanın silahlı çatışmaya dönüşmesi sonucunda Şaban Özer 50 , Remzi Dereli 33 ve adının Ali 35 olduğu öğrenilen 3 kişi yaşamını yitirdi. Çatışmada yaralanan Ahmet Ö., Mehmet A. ve ismi henüz belirlenemeyen diğer 2 kişi Edremit Devlet Hastanesi'nde tedavi altına alındı. Jandarma olayla ilgili geniş çaplı soruşturma başlattı. 
     Bu arada Edremit Devlet Hastanesi'ne gelen ölenlerin yakınları, basın mensuplarının görüntü almasına izin vermediler. 
     
     DONDURMACI AYAĞINDAN VURULDU 
     Öte yandan Edremit'in Akçay beldesinde dondurmacılık yapan Atlan Alkoç 35 da ayağından vuruldu. 
     Polis karakolunun yakınındaki dükkanında henüz bilinmeyen bir nedenle ayağından av tüfeğiyle vurulan Alkoç, Edremit Devlet Hastanesi'ne kaldırılırken, adının Mahir olduğu öğrenilen saldırgan yakalanarak gözaltına alındı. 
     
</TEXT>
</DOC>
