<DOC>
<DOCNO> 245579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/soneko17.html </URL>
<DATE> 2004/06/05/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, Japon Yeni dışındaki önemli paralar karşısında değer kaybederken, altın fiyatları da düştü. 
     ABD Doları'nın Avrupa döviz borsalarında önemli para birimleri karşısında pazartesi ve cuma günleri kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 109.29 111.49 İsviçre Frangı 1.2504 1.2447 Kanada Doları 1.3601 1.3520 
     Londra Borsası'nda haftaya 1.2223 dolarda başlayan euro, Cuma günü kapanışta 1.2246 dolara çıktı. 
     Aynı borsada pazartesi 1.8354 dolarda kapanan İngiliz Sterlini de cuma kapanışta 1.8366 dolara yükseldi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma günleri kapanış saatleri itibariyle şöyle 
     
     
BORSA PAZARTESİ CUMA Londra 395.85 389.10 Zürih 396.13 388.45 Hong Kong 395.35 387.75 
     Londra Borsası'nda pazartesi 6.05 dolardan kapanan gümüşün ons fiyatı cuma günü 5.77 dolara geriledi. 
     
     MENKUL KIYMET PİYASALARI 
     New York Borsası'nda Dow Jones Endeksi, hafta içinde ortalama yüzde 0.54 oranında değer kazanarak, 10,243.17 puandan kapandı. 
     Nasdaq Bileşik Endeksi, yüzde 0.41 oranında azalarak, 1,978.62 puandan haftayı kapatırken, Standard and Poor's 500 endeksi de, haftayı, ortalama yüzde 0.16 oranında bir artışla, 1,122.51 puandan kapattı. 
     Borsanın yükselişinde, petrol fiyatlarının gerilemesi, ABD ekonomisinde Mayıs ayında, 248 bin kişilik yeni istihdamın yaratılması ve işsizliğin yüzde 5.6 oranında seyretmesi sonucu, ekonomik büyümenin yolunda olduğu mesajı belirleyici oldu. 
     Öte yandan, ABD'de, ekonomideki canlanmanın, ekonomiyi ısıtabileceği, bunun da Merkez Bankası'nın faiz oranlarının yükseltilmesine neden olacağı kaygıları ise halen devam ediyor. 
     Londra Borsası'ndaki FTSE 100 endeksi, yüzde 0.43 oranında değer kazanarak, haftayı 4,454.4 puandan kapattı. 
     Frankfurt Borsası'ndaki DAX endeksi, 59.21 puan değer kazanarak 3,961.93 puandan haftayı kapattı. 
     Paris'teki CAC-40 endeksi, hafta içinde 46.84 puan değer kazanarak 3,698.87 puana ulaştı. 
     Tokyo Borsası'nda Nikkei Endeksi, hafta içinde ortalama 180.62 puan kaybederek 11,128.05, cuma günü puandan kapandı. 
     
     PETROL FİYATLARI GERİLEDİ... 
     Petrol İhraç Eden Ülkeler Örgütü'nün OPEC günlük üretim miktarını 1 Temmuz'dan itibaren 2 milyon varil artırma kararı, petrol fiyatlarını biraz rahatlattı. 
     OPEC, günlük üretimi 1 Temmuz'dan itibaren 2 milyon varil ya da yüzde 8 artırarak 25.5 milyon varile çıkarma kararı, örgüt içinde bir uzlaşma olarak niteleniyor. 
     Gözlemciler, günlük üretimde en az 2.5 milyon varillik bir artışı uygun gören Suudi Arabistan ile fazla üretimin fiyat çöküşüne yol açabileceğinden endişe eden İran ve Venezüella gibi daha az artış isteyen ülkeler arasındaki uzlaşmayla, 2 milyon varillik artış kararının çıktığına işaret ediyorlar. 
     OPEC'in üretim artışı kararı, geçen haftalarda zaman zaman 41 doların üzerine çıkan petrolün varil fiyatını hem üreticiler hem de tüketicilerce kabul edilebilecek makul bir seviyeye çekmeyi amaçlıyor. 
     OPEC, resmi olarak petrolün varil fiyatının 22-28 dolar arasında oluşmasının ''normal ve makul'' olacağını savunuyor. 
     Kararın açıklanmasından bir gün sonra, ABD Batı Teksas petrolünün varil fiyatı 38.71 dolara indi. Brent petrolünün varil fiyatı da, 35.90 dolardan alıcı buldu. 
     Uzmanlar, OPEC'in üretim artırımı kararının bir parça rahatlamaya yol açsa da önemli bir ucuzlamaya yol açmayacağını, petrolün varil fiyatının uzunca bir süre 40 dolara yakın seyrini sürdüreceğini tahmin ediyor. 
     
</TEXT>
</DOC>
