<DOC>
<DOCNO> 225809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/soneko16.html </URL>
<DATE> 2004/03/26/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Erzurum'a 200 milyar lira acil yardım ödeneği gönderildi... 
</HEADLINE>
<TEXT>

     Bayındırlık ve İskan Bakanlığı, Erzurum'da dün meydana gelen 5.1 büyüklüğündeki deprem nedeniyle bölgeye 200 milyar lira acil yardım gönderdi. 
     Bakanlıktan yapılan yazılı açıklamada, depremin ardından Erzurum Bayındırlık ve İskan Müdürlüğü'nce bölgeye hasar tespiti için görevlendirilen 15 kişilik ekibin çalışmalarına başladığı belirtildi. Ayrıca Bakanlık tarafından bölgeye 200 milyar lira acil yardım ödeneği gönderildiği kaydedildi. 
     Bayındırlık ve İskan Bakanlığı Müsteşarı Sabri Erbakan da bölgeye giderek incelemelerde bulunacak. 
     Erbakan ile birlikte Afet İşleri Genel Müdürü Mustafa Taymaz, Yapı İşleri Genel Müdürü Sefer Akkaya ve Yapı İşleri Genel Müdür Yardımcısı Osman Esengün'ün de bölgeye gideceği bildirildi. 
     Dün saat 21.30'da meydana gelen ve merkez üssü Erzurum'un Çat ilçesi olan deprem, Aşkale, Ilıca, Çat ve Erzurum civarında hissedildi. 
     
</TEXT>
</DOC>
