<DOC>
<DOCNO> 217280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/dunya/dun02.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Demokraside bir geri adım' 
</HEADLINE>
<TEXT>

   Muhafazak r adaylar, 290 sandalyeli mecliste 149, reformcular 65 milletvekilliği kazandı. 55 bölgede baraj aşılamadığı için ikinci tura kalındı 
   DIŞ HABERLER SERVİSİ 

   
   İran'da geçen cuma yapılan parlamento seçimi beklendiği gibi muhafazak rların zaferiyle noktalandı. Muhafazak r adaylar, 290 sandalyeli mecliste 149 koltuğu garanti altına aldı. Reformcular, 65 milletvekililliği kazandı. 55 bölgede ise adaylardan hiçbiri yüzde 25'lik oy barajını aşamadığı için seçim ikinci tura kaldı. Seçimle ilgili olaylarda 8 kişi öldü, 38 kişi yaralandı. 
   
   Düşük katılım 
   AB Komisyonu, İran'da yapılan seçimleri "demokraside geriye doğru atılan bir adım" olarak değerlendirdi. 
   Muhafazak r mollaların zaferi, düşük katılım yüzünden gölgelendi. İçişleri Bakanlığı, katılımın 2000'deki seçimden yüzde 17 oranında düşük bir düzeyde olduğunu ve yüzde 50.57'de kaldığını bildirdi. 
   Katılım özellikle büyük kentlerde çok düşük oldu. Başkent Tahran'da seçmenin sadece yüzde 28'i sandık başına giderken, İsfahan ve Kürdistan'da düşük rakamlarda kalındı. 
   Buna karşılık mollalar, reformcuların kontrolündeki bakanlığın rakamlarla oynadığını ileri sürerek, gerçek katılım oranının yüzde 60'ı geçtiğini savundu. 
   
   'İslami Japonya' 
   Seçimin en büyük galibi İslami İran'ın Kurucuları Partisi, seçim sonuçlarını "destan yazıldı" diye tanımlarken, parti başkanı Gulam Ali Hadad Adel, İran'ı "İslami Japonya" yapacaklarını ileri sürdü. Dini lider Ali Hamaney de gerçek anlamda ulusal ve İslami destan yazıldığını savundu. 
   Reformcular ise 25 yıllık İslam Cumhuriyeti tarihinin en düşük katılımlı seçimini "tarihi fiyasko" olarak nitelediler. Seçime katılmasına izin verilmeyen eski milletvekillerinden Resul Mehrperver, devlet radyosundan yayımlanan konuşmasında, mollaların Tanrı tarafından cezalandırılacağını belirtti. Yeni meclis mayıs sonunda göreve başlayacak. Mecliste çoğunluğu ele geçiren mollalar, iktidarın denetimini iyice artıracak. 
   
   
   
</TEXT>
</DOC>
