<DOC>
<DOCNO> 247476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/siyaset/asiy.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP merkezde 
</HEADLINE>
<TEXT>


DEHAP lideri Bakırhan, KONGRA - GEL Başkanı Zübeyir Aydar'a hitaben "Sayın" hitabıyla yazdıkları mektubu okudu. Bakırhan, "ateşkes" çağrısı yaparken silahlı güçlere de af istedi 

ANKARA Milliyet 


DEHAP Genel Başkanı Tuncer Bakırhan, terör örgütü PKK KONGRA - GEL'e "ateşkes" çağrısı yaparken, çatışma haberlerinin "demokrasi ve barış sürecini tehdit ettiğini" söyledi. Bakırhan'ın "KONGRA - GEL'e de, hükümete de eşit mesafedeyiz" sözleri dikkat çekti. 
DEHAP, terör örgütüne ilk kez basın aracılığıyla seslendi. KONGRA - GEL Başkanı Zübeyir Aydar'a hitaben "Sayın" hitabıyla yazdıkları mektubu okuyan Bakırhan, "Devletin demokratik siyasal çözümü h l benimsememesini üzücü bulduklarını, ancak Kürtçe yayının son derece önemli bir adım olduğunu" belirtti. KONGRA - GEL'in saldırılarını sürdüren koluna örgüt içindeki adı olan "halk savunma güçleri" diye hitap eden Bakırhan, mektubunu şöyle sürdürdü "Bölgeden gelen çatışma haberleri, demokrasi ve barış sürecini tehdit eder niteliktedir. KONGRA - GEL Genel Başkanı olarak, sizden basın aracılığı ile Kürt sorununun adil, demokratik çözümü yönünde ihtiyaç duyduğumuz adımların daha güçlü atılabilmesi için ateşkes sürecinin yeniden başlatılmasını ve diyaloğa katkı sunabilmesi için yeni bir girişim başlatmanızı diliyorum." 

"Silahlı güçlere de af" 
Bakırhan, kalıcı barış için öncelikle operasyonların durdurulması, Siyasi Partiler ve Seçim yasalarında değişiklik, ifade özgürlüğünün sağlanması ve silahlı güçleri de içeren siyasi bir genel affın çıkarılması gerektiğini savundu. Bakırhan, "Kendinizi KONGRA - GEL'in karşısında nasıl konumlandırıyorsunuz " sorusunu, "Biz yasal bir partiyiz. KONGRA - GEL'e de, hükümete de eşit mesafedeyiz. Bu konuda yapmış olduğumuz çalışmalar ve açıklamalar ortada" diye yanıtladı. 


</TEXT>
</DOC>
