<DOC>
<DOCNO> 242728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo20.html </URL>
<DATE> 2004/05/25/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Ziya Doğan Raporumu verip, tatile çıkacağım... 
</HEADLINE>
<TEXT>

     Trabzonspor Teknik Direktörü Ziya Doğan, futbolcu izlemek üzere gittiği yurtdışından döndü. 
     Mehmet Ali Yılmaz Tesisleri'ne öğle saatlerinde gelen ve kulüp başkanı Atay Aktuğ ile bir süre görüşen Doğan, bugün raporunu yönetim kuruluna sunacağını ve yarın düzenleyeceği basın toplantısının ardından tatile çıkacağını söyledi. 
     Doğan, Avusturya, Polonya ve Çek Cumhuriyeti gibi ülkelerde futbolcu izlediğini belirterek, ''Epeyce yoruldum. Bugün transferi kafamda bitiriyorum. Raporumu yönetim kuruluna ileteceğim ve yarın tatile çıkacağım'' diye konuştu. 
     Bordo-mavili takımda Ziya Doğan'ın raporunun ardından gözler bu akşam yapılacak yönetim kurulu toplantısına çevrildi. 
     Yönetim kurulu toplantısında verilecek isimlerin değerlendirileceği ve transfer girişimlerinin yarından itibaren başlayacağı öğrenildi. 
     
</TEXT>
</DOC>
