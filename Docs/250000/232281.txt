<DOC>
<DOCNO> 232281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun54.html </URL>
<DATE> 2004/04/17/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Abdulaziz Rantissi kimdir 
</HEADLINE>
<TEXT>

     Hamas'ın kurucusu ve dini lideri Şeyh Ahmed Yasin'in geçen ay İsrail hava saldırısında öldürülmesinden sonra örgüt içinde en güçlü isim olarak göze çarpan Abdülaziz Rantissi, örgütün siyasi liderliğini yürütüyordu. 
     Gazze İslam Üniversitesi'nde okuduktan sonra eğitimine Mısır'da devam eden ve mesleği çocuk doktorluğu olan 56 yaşındaki Rantissi, basına sık sık yaptığı açıklamalarla, örgütün sözcülüğü görevini de kısmen yerine getiriyordu. 
     İsrail'in geçen Haziran ayındaki hava saldırısında hedef alınan Rantissi, saldırıdan sadece ayağı yaralanarak kurtulmuştu. 
     İsrail tarafından birkaç kez cezaevine gönderilen Abdülaziz Rantissi, Filistinlilerin 1992'de İsrail'e ilk başkaldırıları birinci İntifada sırasında Güney Lübnan'a sürülmüştü. 
     Felç nedeniyle tekerlekli sandalyeye mahkum olan Hamas'ın kurucusu ve ruhani lideri Şeyh Ahmed Yasin, 22 Mart'ta, sabah namazı çıkışında İsrail askeri helikopterinin attığı 3 füze ile hayatını kaybetmişti. 
     Yasin'in yerine, Hamas'ın Gazze'deki liderliğine Rantissi getirilmişti. 
     Evli olan Rantissi'nin 6 çocuğu bulunuyor. 
     

     
</TEXT>
</DOC>
