<DOC>
<DOCNO> 226594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy08.html </URL>
<DATE> 2004/03/29/ </DATE>
<TIME> 06.10 </TIME>
<AUTHOR>  </AUTHOR>
<HEADLINE>
Eskişehir'de gerginlik... AKP sonuçlara itiraz edecek... 
</HEADLINE>
<TEXT>

     AK Parti Genel Başkan Yardımcısı ve Eskişehir Milletvekili Murat Mercan, ''Oylar birbirine yakın olduğu için gerginlik yaşandı'' dedi. 
     Oyların tasnifinin yapıldığı Cumhuriyet Lisesi'nin bahçesinde bekleyen Murat Mercan, ''DSP ile AK Partili belediye başkan adayları arasında yaşanan gerginliğin'' nedenini soran gazetecilere, iki parti arasındaki farkın düşük olduğu için istenmeyen gerginliklerin yaşandığını söyledi. 
     ''Oyların birbirine yakın olduğu için gerginliğin yaşandığını'' anlatan Mercan, ''Eskişehir'de seçim DSP ile AK Parti arasında geçiyor. AK Parti Genel Başkanı ve Başbakan Recep Tayyip Erdoğan ile irtibat halindeyiz. Genel Başkan Erdoğan ile 2-3 defa telefonla görüştük'' dedi. 
     Mercan, gazetecilerin, ''seçime itiraz edecek misiniz '' sorusuna , ''Sonuç ne olursa olsun itiraz edeceğiz. İtiraz dilekçemiz hazır'' diye cevap verdi. 
     DSP Büyükşehir Belediye Başkan adayı Yılmaz Büyükerşen de, oyların ve sandıkların çalınacağına ilişkin 3 gün önce yetkililere ihbarda bulunduğunu söyledi. 
     
</TEXT>
</DOC>
