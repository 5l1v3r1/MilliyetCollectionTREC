<DOC>
<DOCNO> 242037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/dunya/axdun02.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Putları yıkıyor 
</HEADLINE>
<TEXT>


Türkmenbaşı, putlaştırılmasından artık rahatsız olmalı ki, Aşkabad'daki dev posterlerini kaldırtmaya başladı 

MOSKOVA Milliyet 


Türkmenistan'ı yaklaşık 20 yıldır tek h kim olarak yöneten Devlet Başkanı Saparmurad Niyazov Türkmenbaşı , sürpriz bir kararla, putlaştırılması çabalarına savaş açtı. 
Başkent Aşkabad'da hemen hemen bütün duvarları süsleyen Niyazov resimleri, dün sabahtan itibaren sökülmeye başlandı. İşçilerin, Niyazov'un İçişleri Bakanlığı yanındaki bronz heykelini de kaldırdığını gören Türkmenler, önce iktidarın değiştiği ve Türkmenbaşı'nın devrildiğini sandı. Ancak, Türkmen liderin kent merkezindeki altından yapılma dev heykeline dokunulmaması kafalarını karıştırdı. 
Rus RTR kanalı, Türkmenistan'da herhangi bir iktidar değişikliği yaşanmadığını, ancak Niyazov'un isminin putlaştırılması çabalarına artık son verilmesi kararı aldığını duyurdu. RTR'ye göre Niyazov, sokaklardaki portrelerinin kaldırılarak yerlerine siyasi sloganların yer aldığı afişler asılması talimatı verdi. Sabah saatlerinde yaşanan gelişmelerin ardından Türkmen lideri bir fabrika açılışına katıldı, ancak herhangi bir açıklama yapmadı. 
Sovyet döneminden bu yana iktidarda bulunan ve 1999 yılında "ömür boyu başkan" seçilen Niyazov, şimdiye kadar isminin putlaştırılması çabalarına sessizce destek oluyordu. Türkmenistan Devlet Başkanı, sadece sokaklara ve aylara değil, gökten düşen taşlara bile kendi isminin verilmesine hiçbir tepki göstermemişti. 


</TEXT>
</DOC>
