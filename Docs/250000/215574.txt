<DOC>
<DOCNO> 215574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur54.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan'ın villasında tespit çalışmaları bitti 
</HEADLINE>
<TEXT>

     Tasarruf Mevduatı Sigorta Fonu'nca TMSF el konulan Uzanlar'a ait Medya Grup'un konukevi olarak görülen ve Genç Parti GP Genel Başkanı Cem Uzan'ın kaldığı Beykoz'daki villada polis, TMSF ve haciz görevlilerinin tespit çalışmaları tamamlandı. 
     Kayıtlarda Medya Grup Konukevi olarak görülen Cem Uzan'ın kaldığı villaya saat 10.00'da gelen ve saat 12.00'de alacakların tahsili amacıyla haczedilecek malların tespitine başlayan görevliler, çalışmaları saat 17.30'da tamamladılar. 
     Villada çok sayıda eşyanın tek tek tespitini yapan TMSF ve haciz görevlileri, çalışma sırasında villa ve site çevresinde geniş önlemler alan İstanbul Mali Şube Müdürlüğü, Çevik Kuvvet Şube Müdürlüğü ve Beykoz İlçe Emniyet Müdürlüğü'ne bağlı polislerle birlikte siteden ayrıldı. 
     Bu arada, Cem Uzan'ın, saat 10.00'da villaya gelen görevlilere kapıyı açmadığı, ancak avukatlarının girişimi sonucu 2 saat sonra ikna edildiği öğrenildi. 
     
</TEXT>
</DOC>
