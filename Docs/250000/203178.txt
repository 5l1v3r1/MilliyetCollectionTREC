<DOC>
<DOCNO> 203178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun24.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan "Afganistan'ı kaybedebiliriz" 
</HEADLINE>
<TEXT>

     Birleşmiş Milletler BM Genel Sekreteri Kofi Annan, BM üyelerini Afganistan'da istikrarın sağlanması için daha çok çaba sarf etmeye çağırdı. 
     Alman Der Spiegel dergisinin haberine göre Annan, ''Afganistan'ı kaybedebiliriz'' diyerek, BM üyelerine ülkeye askeri birlik gönderme çağrısında bulundu. 
     Askeri birliklerin gönderilmesiyle Uluslararası Güvenlik Destek Gücü'nün ISAF Kabil dışında da konuşlandırılabileceğini belirten Annan, ''Güvenlik olmadan yeniden inşa olmaz'' dedi. 
     Annan, insanların güvenlik olmadan seçimler için kayıt yaptıramayacağını ve adayların seçim çalışmaları yürütemeyeceğini kaydetti. 
     BM Afganistan Özel Temsilcisi Lahdar Brahimi, geçen hafta yaptığı açıklamada, Afganistan'da güvenlik konusunda iyileşme olmaması halinde, ekibinin buradaki çalışmalarına devam edemeyeceğini açıklamıştı. 
     
</TEXT>
</DOC>
