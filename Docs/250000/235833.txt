<DOC>
<DOCNO> 235833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun32.html </URL>
<DATE> 2004/04/29/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Amman'da 250 bin kişi teröre karşı yürüdü... 
</HEADLINE>
<TEXT>

     Ürdün'ün başkenti Amman'da bugün düzenlenen terörizm karşıtı gösteriye yaklaşık 250 bin kişi katıldı. Kraliçe Rania da gösteride hazır bulundu. 
     Protesto gösterisi, siyasi partilerle meslek örgütlerinin çağrısı üzerine yapıldı. 
     Kraliçe Rania, ''terörizmi reddetmek için'' gösteriye katıldığını belirtti. 
     Sendikalar Birliği'nin önünden 4 kilometre ötedeki meclise kadar yürüyen göstericiler, El Kaide lideri Usame Bin Ladin ile Ürdün'de ortaya çıkarılan saldırı planının arkasında olduğu düşünülen Ebu Musab Ezzerkavi'nin portrelerini yaktılar. 
     Muhalefetteki İslamcı partiler gösteriye katılmadı. 
     Ürdün güvenlik yetkilileri, El Kaide mensubu teröristlerin Amman'da kimyasal saldırı hazırlıklarının ortaya çıkarıldığını üç gün önce açıklamışlardı. Yetkililere göre, saldırı düzenlenebilmiş olsaydı, on binlerce kişi ölecekti. 
     
</TEXT>
</DOC>
