<DOC>
<DOCNO> 220155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/guncel/gun90.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Enternasyonal kıyak    Biz sanıyoruz ki, iki devlet adamı bir araya geldi mi önce ülkeleri arasındaki münasebetler, sonra da dünya meseleleri ile ilgili "resmi ve de sıkıcı" görüşmeler yaparlar. Bu kanı, Sayın Başbakanımızın ABD ziyaretiyle yıkılmıştı... 
   Sayın Bush, "Yahu Tayyip, sizin nüfus ne kadar, yani kelle hesabı " sorusuyla, resmi görüşmelerden, "havadan-sudan" görüşmelere tezkeresiz geçiş yapıvermişti... Sayın Başbakanımız da Sayın Şansölye'ye "Yahu Gerhard, kadrolusun di mi sen Kaç para maaş alıyorsun " şeklindeki sorusuyla Sayın Bush'a taş çıkarttı. Aldığı "24.194 Euro" Bu arada gözümüz yok ama cukka da sağlammış cevabıyla yıkılan ve kendi 6.5 milyarlık maaşına bakıp "sürünüyorum" diyen Sayın Başbakan, konuğuna karşı feci şekilde mahcup oldu... 
   Yine de Başbakanımız muhabbet olayını iyice kapmış görünüyor. Bu durumda, ülkemizi ziyaret edecek devlet adamlarına dev bir kıyak yapıyor ve görüşmelerin "geyik" bölümünde çıkabilecek muhtemel soru ve verilmesi gereken "muteber" cevapları yan tarafa yazıyoruz. Sevabına, isteyen ödeme yapabilir... 
   
   Soru Herr Gerhard, sorması ayıp, kaç para maaş alıyorsun 
   Cevap Estağfurullah da, malum kadına yaşı, erkeğe maaşı sorulmaz. Ne demişler, nazar etme ne olur, çalış senin de olur... 
   Soru Sayın Blair İngiliz Başbakanı askerliği nerde yaptıydın sen Kısa dönemdin di mi 
   Cevap Londra'da yaptım, aslanlar gibi 18 ay. Bizim bir Liverpoollu çavuş vardı, bir gün... 
   Soru Sinyor Berlusconi İtalya Başbakanı, daha samimi çocukken hiç kuş avlamış mıydın sen 
   Cevap Ohooo, az mı indirdik sapanla. Eldiven lastiğindendi benimki, süper. Duruyor mu seninki 
   Soru Mösyö Rafarrin Fransa Başbakanı uzun yıllar pazarlamacılık yapmışın, üniversitede ilk tercih miydi 
   Cevap Nerdeee, üçüncü denemede attık kapağı. Pazarlamacılığı Sultanhamam'da kaptım... 
   Soru Eee, Sayın Rasmussen Danimarka Başbakanı , havalar nasıl Çok soğuk yaptı mı bu sene 
   Cevap Atalarınız haklı çıktı Mart kapıdan baktırdı, kazma-kürek yaktırdı valla. Ama ilk cemre de düştü be, ısınır yavaştan... 
   
   Odalarda ışıksızım .. 
   Thomas Edison 
   
   Karagöz Kararlı 
   "Karagöz gözünü bu sene zirveye dikti, dönelim sahibine..." 
</TEXT>
</DOC>
