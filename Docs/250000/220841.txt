<DOC>
<DOCNO> 220841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/ekonomi/eko05.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin yuanı sabitledi 
</HEADLINE>
<TEXT>

   ABD'nin baskısına rağmen, Çin, para birimi yuanı değerini düşürmeden dolar karşısında 8.28 seviyelerinde sabitledi 
      EKONOMİ SERVİSİ 
   
   ABD'nin Çin'in para birimi yuan'ın değerini artırma girişimleri sonuçsuz kaldı. Çin Ekonomi Bakanlığı yuan'ı dolar karşısında 8.28 seviyelerinde sabitlediğini açıkladı. 
   Ekonomistler bu oranın ABD'nin istediği oranın çok altında olduğunu savundular. Çin, Dışişleri Bakanlığı'ndan üst düzey bir yetkilinin yaptığı açıklamaya göre yuan, dolar karşısındaki düşük değerini uzun zaman koruyacak. 
   Yetkili bunun nedeninin ekonomik politikalardaki yüksek büyüme hızını aşağılara çekmek ve ülkenin fakir kesimine odaklanmak olduğunu açıkladı. Çin geçen yıl yüzde 9.1 oranında büyümüştü. Bu yıl için hedeflenen büyüme hızı ise yüzde 7. 
   
   Pazar savaşı 
   İstanbul Hazırgiyim ve Konfeksiyon İhracatçıları Birliği Başkanı Süleyman Orakçıoğlu, Çin'in yuan'ı düşük seviyede tutma kararının hammadde alımı yaparak 2005 sonrasına hazırlık olduğunu söyledi. 
   Çin'in bu şekilde pazar payını arttırmayı hedeflediğini belirten Orakçıoğlu, "Olayı dikkate almamız gerekiyor. İzlediği agresif politikalar ticaret etiğine uygun değil" dedi. 
   
   Büyümeyi yüzde 7'ye çekecek    2003 yılında ekonomik büyüme yüzde 9.1 olarak gerçekleşti.2004 için ise ekonomik büyüme hedefi yüzde 7'ye çekildi.Çiftçiler üzerindeki yüzde 5 vergi oranının kaldırılması.Fakir bölgelerdeki okullara 1.2 milyar dolar harcama yapmak.Askeri gücünü artırmak için yüksek teknoloji ürünler geliştirmek. 
   
</TEXT>
</DOC>
