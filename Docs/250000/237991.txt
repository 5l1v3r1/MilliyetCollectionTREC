<DOC>
<DOCNO> 237991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/magazin/amag.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski dostlar birbirine girdi 
</HEADLINE>
<TEXT>


22 yıllık dost Kayahan ile Nilüfer, şarkı yüzünden birbirlerine savaş açtı... 

Ali'ce 
Ali EYÜBOĞLU 

Kayahan'la birkaç yıl önce bir söyleşi yapmıştım. 'Dostlarım' dediği Sezen Aksu ile Nilüfer arasındaki farkı anlatırken şöyle demişti "Nilüfer önünde bir kalkan balığını yer, 'Ucundan azıcık ister misin ' demez. Paylaşmayı pek bilmez. Sezen ise en küçük payı kendine bırakıp tabağındakini yanındakilerle paylaşır." 
İşte o Nilüfer'le Kayahan arasında bir süredir 'paylaşım' nedeniyle büyük kavga var. Kayahan, beste verdiği Nilüfer'e karşılığını alamadığı gerekçesiyle eserlerini okumaması için ihtar gönderdi. Nilüfer itiraz etmezse yasak kesinleşecekti, o da ihtara itiraz etti. 

'Asmalı Konak' bahanesi 
Kayahan da, avukatı Aydın Kurban aracılığıyla 7 sayfalık bir 'cevap' gönderdi. İşte bazı satırbaşları 
Nilüfer, sahneden kazandığının yüzde 5'ini Kayahan'a telif olarak ödemekle yükümlü. 1997 - 2003 arasında 120 konserde 3 milyon dolar civarında ciro yaptı. 150 bin yerine 50 bin dolar telif ödedi. 2003'te hiç ödemedi.Nilüfer'in Kayahan'dan beste almadığı albümleri satmadı.1982'de Nilüfer'in bir arabası, Etiler'de küçük bir dairesi vardı. Kayahan ile çalışmaya başladıktan sonra İngiltere'de 2 ev, İstanbul'da 3 milyon dolarlık villa, Alkent'te 600 bin dolarlık daire, Datça'da yazlık, biri lüks cip iki araba ve muhtelif bankalarda hatırı sayılır nakit sahibi oldu.Nilüfer, Kayahan, 'Gel seni albüme çalıştırayım' dediğinde, 'Asmalı Konak seyredeceğim' dedi.Nilüfer, Rumca bir şarkıya söz yazarken Kayahan'ın 'Firar Eder Aklım Başımdan' dizelerini izinsiz kullandı, altına Nilüfer Yumlu yazdı. Kayahan, hukuklarına binayen Nilüfer'i mahkemeye vermeyip ikazla yetindi. 
Yanıt hemen geldi 
Kayahan'ın 7 sayfasına, Nilüfer'in avukatı Tayfun Akçay'dan da yedi sayfalık yanıt geldi. "Bu iş ilişkisinde kimin kime ün ve para kazandırdığını kamuoyunun takdirine bırakıyorum" diyen Akçay, özetle şunları yazdı "Ben olmazsam o olmaz diyen Kayahan'ın, Nilüfer'in servetinin muhasebesini yapması, kendine pay çıkarma arayışıdır. Kayahan'ın 18 albüm 8 plak çıkaran bir yorumcuya, şarkı söylemeyi öğretmeye kalkması saygısızlıktır." 
Dostlukları 22 yıla dayanan ikilinin onlarca sayfadan oluşan dava dosyasının özeti işte bu, şarkısı ise şu 
"Bir öfkeye mahk m ettik her şeyi, bir yemin ettim ki dönemem, sana Asmalı Konaklar, bana şarkılar..." 


</TEXT>
</DOC>
