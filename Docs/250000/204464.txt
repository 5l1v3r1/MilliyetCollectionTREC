<DOC>
<DOCNO> 204464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/ekonomi/eko09.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın şirketi AKP'de tartışıldı 
</HEADLINE>
<TEXT>

   ANKARA Milliyet 
   
   Başbakan Tayyip Erdoğan'ın, kardeşi ve ortağıyla birlikte yeni bir gıda şirketi kurması AKP'de tartışma konusu oldu. 
   AKP Bursa Milletvekili Ertuğrul Yalçınbayır, siyaset yapanların belirli işlerde belirli üstünlükleri olacağını belirterek, "Başbakan'ın şirket kurması rekabete uygun mudur, değildi midir, bu tartışılacak bir durum. Ama mutlaka siyasi etik komisyonunun kurulması zarureti var" diye konuştu. 
   Erdoğan'ın şirket kurmasının kanuna aykırı bir durumu olmadığını belirten Yalçınbayır, şöyle konuştu 
   
   'İzliyoruz' 
   "Ama bunu tasvip etmeyen kimseleri halk arasında gördük. Biz tartışmaları izliyoruz. Bunun yanında yapılan iş milletvekilliği ile bağdaşmayan işlerden değil. Kurulacak siyasi etik komisyonu belirli ilkeler üzerinde konuşabilir. Bazı değerleri belirli seviyelere çıkarabilir." 
   
   
</TEXT>
</DOC>
