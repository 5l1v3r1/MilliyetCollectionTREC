<DOC>
<DOCNO> 214715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sondun22.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorgunluk da kalp krizi nedeni... 
</HEADLINE>
<TEXT>

     Kalp krizine yakalanmada yüksek tansiyon, kolesterol, sigara gibi nedenler yanında aşırı yorgunluğun da önemli oranda etkili olduğu belirtildi. 
     Maastricht Üniversitesi tarafından 5 bin yetişkin üzerinde yapılan araştırmaya göre, aşırı yorgunluk ve buna bağlı olarak görülen isteksizlik, iştahsızlık, alınganlık, neşesizlik gibi durumlar, kalp krizi ve felç riskini büyük ölçüde artırıyor. 
     Bugüne kadar daha çok yüksek tansiyon, kolesterol, sigara içme gibi etkenlerin kalp krizinde etkili olduğunun bilindiğine dikkati çeken araştırmacılar, yorgunluğun da en az bu faktörler kadar kalp krizi riskini artırdığını kaydettiler. 
     Araştırmacılara göre, aşırı yorgunluk şikayeti olanların derhal doktora görünmeleri gerekiyor. 
     
</TEXT>
</DOC>
