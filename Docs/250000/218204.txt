<DOC>
<DOCNO> 218204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun06.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava kirliliği daha seyrek ama daha şiddetli yağmura sebep oluyor 
</HEADLINE>
<TEXT>

     Alman, İsveçli ve Brezilyalı araştırmacıların yaptığı araştırmada, hava kirliliğinin, daha seyrek ancak daha şiddetli yağmur yağmasına yol açtığı ortaya çıktı. 
     Amerikan Science dergisinin yarınki sayısında yer alacak habere göre, AB'nin desteğiyle yapılan araştırmada, Brezilya'nın Amazon ormanlarındaki yangınlar ve bunların bulut ve yağmur oluşumlarına etkisi incelendi. 
     Araştırmada, yanan ormanlardan yükselen dumanın, bulutların su kaybetmesini engellediği ve boyutlarının büyümesine neden olarak yağmur yağmasını geciktirdiği belirtildi. Araştırmaya göre, bu dev bulutlar, irtifa kazanmaları halinde, normal şiddetteki yağmur yerine şiddetli fırtınalara neden oluyor. 
     Araştırmacılar, yangınların ardından Amazon üzerinde uçaktan yapılan ölçümlerle, yanmış ormanlık alanların bulut oluşumuna ve yağışa etkisinin incelediğini belirttiler. 
     Araştırmacılar, hava kirliliğinin sadece tropikal yağmurlara yol açmadığını, tüm dünyada yağmur şekillerini değiştirebileceğini kaydettiler. 
     
</TEXT>
</DOC>
