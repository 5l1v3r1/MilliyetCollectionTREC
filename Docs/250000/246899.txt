<DOC>
<DOCNO> 246899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo15.html </URL>
<DATE> 2004/06/10/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Del Bosque Real Madrid'e dönmek akıllıca olmazdı... 
</HEADLINE>
<TEXT>

     Beşiktaş Teknik Direktörü Vicente del Bosque, İspanyol Marca radyosuna verdiği demeçte, ''Real Madrid'e dönmek akıllıca olmazdı'' dedi. 
     Marca radyosuna canlı yayın bağlantısı yapan Del Bosque, Real Madrid'in kendisine teklif ettiği futbol şube teknik sorumluluğunu neden kabul etmediğini açıkladı. Geçen sezon Real Madrid'den kendisini ateşleyecek hiçbir jest görmediğini söyleyen İspanyol teknik adam, haziran ayında yapılacak başkanlık seçimine alet olmak istemediğini kaydetti. 
     Real Madrid'te görevden alınan teknik direktör Carlos Quieroz'a da arka çıkan Del Bosque, ''Ona karşı adil olmadılar. Hakkında çok zalimce şeyler söylendi. Denilenler doğru olsa da söylenmemek zorunda. Real Madrid bu tip şeylere karşı daha dikkatli olmalı'' diye konuştu. 

     
</TEXT>
</DOC>
