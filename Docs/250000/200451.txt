<DOC>
<DOCNO> 200451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur37.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Tatlıses, savcılıkta ifade verdi... 
</HEADLINE>
<TEXT>

     Hakkındaki şikayet üzerine dün akşam bir süre gözaltına alındıktan sonra polisten serbest kalan türkücü İbrahim Tatlıses, savcılıkta ifade verdi. 
     Milliyet gazetesinde görevli magazin muhabiri Yaşar Çakmak ile bir haber konusunda telefonda tartıştıktan sonra dün akşam gittiği gazete binasında şikayette bulunulması üzerine gözaltına alınan ve bir süre sonra polisten serbest kalan Tatlıses, bugün Bağcılar Cumhuriyet Başsavcılığı'na geldi. 
     Nöbetçi Cumhuriyet Savcısı tarafından ifadesine başvurulan Tatlıses, gazeteci Çakmak'ın şikayetinden vazgeçtiği göz önüne alınarak serbest bırakıldı. 
     Gazeteci Yaşar Çakmak da aynı olaya ilişkin savcılıkta ifade verdi. 

     
</TEXT>
</DOC>
