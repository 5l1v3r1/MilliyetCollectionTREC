<DOC>
<DOCNO> 238074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun39.html </URL>
<DATE> 2004/05/07/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
New York Times, Rumsfeld'i istifaya çağırdı 
</HEADLINE>
<TEXT>

     New York Times gazetesi, Amerikan askerlerinin Iraklı tutuklulara işkence etmesi skandalına ilişkin olarak, ABD Savunma Bakanı Donald Rumsfeld'i istifaya davet etti. 
     Gazetede yayımlanan başyazıda, ''Dünya şu anda Bush'dan, olanların ciddiyetini kavradığına dair bir işaret bekliyor. Başkan Bush'un, 'üzüldüğünü söylemekten' başka şeyler de yapması gerekiyor, Başkan Bush, kalbinden gelenleri ifade etmeye başlayarak, Savunma Bakanı'nın istifasını istemeli'' denildi. 
     Başyazıda, ''Rumsfeld'in istifa zamanının sadece Ebu Garip skandalı yüzünden gelmediği'' vurgulanarak, ''Kuşkusuz bu skandal da yeter, ancak hükümet yetkilileri, dünyanın alay etmesinden çekindikleri için, insan hakları raporunu bu hafta yayımlayamamışlardır ve ABD'nin onuru kırılmıştır'' ifadesi kullanıldı. 
     Ebu Garib cezaevinde Amerikan askerlerinin yaptığı işkencelerin fotoğraflarının basına yansıması, dünya kamuoyunda infial yaratmıştı. 
     
</TEXT>
</DOC>
