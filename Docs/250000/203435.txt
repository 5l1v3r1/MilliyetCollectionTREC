<DOC>
<DOCNO> 203435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/ekonomi/eko07.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekirdek enflasyonu yüzde 0.6 bekleniyor 
</HEADLINE>
<TEXT>

   Bu ay fiyatların özel sektör imalat sanayiinde yüzde 0.6 artacağı kamuda ise yüzde 0.3 gerileyeceği tahmin ediliyor 
   EKONOMİ SERVİSİ 
   
   Özel sektör imalat sanayiinin fiyat artışı olan "Çekirdek enflasyon"da, aralık ayı beklentisi yüzde 0.6 olarak ölçüldü. Kamu işyerlerinde ise fiyatların yüzde 0.3 gerileyeceği belirtildi. 
   Devlet İstatistik Enstitüsü'nün DİE imalat sanayii eğilim anketine, özel sektörde toplam üretimdeki payı yüzde 22.8 olan işyerleri bu ay fiyatlarını artıracağını bildirdi. Üretimin yüzde 70.8'ini gerçekleştiren kesim fiyatlarını değiştirmeyeceğini, yüzde 6.4'ünü yapan kesim ise fiyat indirimine gideceğini açıkladı. 
   Kamuda ise fiyatların bu ay yüzde 0.3 gerileyeceği tahmin edildi. Kamu işyerlerinde üretiminin yalnızca yüzde 12.8'ini gerçekleştiren işyerleri fiyat artırımına gideceğini bildirirken, fiyat indirimine gideceğini açıklayan işyerlerinin oranı yüzde 34.9, fiyatların değişmeyeceğini bildirenlerin oranı da yüzde 53.2 oldu. 
   
   İmalat üretimi yüzde 7.3 
   İmalat sanayiinde faaliyet gösteren işyerlerinin eğilimlerine göre bu ay özel sektörde üretimin yüzde 7.3 artacağı, kamuda ise yüzde 0.8 düşeceği, böylece imalat sanayiinin toplam üretiminde yüzde 4.1 artış olacağı bekleniyor. Bu ay yurt içi satışların özel sektör işyerlerinde yüzde 8.3, kamuda yüzde 0.2 artacağı tahmin ediliyor. 
   Bundan yola çıkılarak sektörün toplam satışlarında yüzde 5.2'lik bir artış olacağı bekleniyor. 
   
   İmalat sanayiinde beklentiler Aralık Devlet Yüzde Özel Sektör Yüzde Toplam Yüzde Art. Azal. Ort. Art. Azal. Ort. Art. Azal. Ort. Üretim 33.2 46.4 -0.8 45.3 19.7 7.3 40.6 30.1 4.1 Satış 56.9 33.1 0.2 49.3 12.8 8.3 52.2 20.5 5.2 Fiyatlar 12.8 34.9 -0.3 22.8 6.4 0.6 19.0 17.2 0.3 Hammadde 42.0 4.8 0.9 33.1 4.0 1.0 36.6 4.3 1.0 
   
   
</TEXT>
</DOC>
