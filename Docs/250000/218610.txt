<DOC>
<DOCNO> 218610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur31.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de dernek lokalinde gözaltı... 
</HEADLINE>
<TEXT>

     Şişli'de ihbar üzerine bir dernek lokaline giden polis, Sami Hoştan ile ''Kürt Ahmet'' lakaplı Ahmet Turgut'un da aralarında bulunduğu 18 kişiyi gözaltına aldı. Hoştan ve Turgut ile 8 kişi, suç unsuruna rastlanmadığı gerekçesiyle serbest bırakıldı. 
     A.A muhabirinin aldığı bilgiye göre, bir ihbar üzerine dün gece Halaskargazi Caddesi üzerinde açılışı yapılacak bir dernek lokaline giden polis, Ahmet Turgut ile Susurluk davasında yargılanan Sami Hoştan'ın da aralarında bulunduğu 18 kişiyi gözaltına aldı. 
     Gözaltına alınan kişilerden 3'ünden ruhsatsız silah elde edilirken, 5'inin de çeşitli suçlardan arandığı anlaşıldı. 
     Hoştan ve Turgut'un da aralarında bulunduğu 10 kişiyse herhangi bir suç unsuruna rastlanmadığı gerekçesiyle daha sonra serbest bırakıldı. 
     Arama kaydı bulunan 5 kişiyle ruhsatsız silah bulunduran 3 kişi hakkında yasal işlem yapıldı. 
     
</TEXT>
</DOC>
