<DOC>
<DOCNO> 212816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/magazin/amag.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Abidin keyifli bir çocuk 
</HEADLINE>
<TEXT>

   Firdevs Güneş, Popstar'ın 11 haftasının sında 'kırmızı oda'dan kıl payı çıktı. Şimdi 2 finalistten biri. Ve işte Abidin'den geçmişine, Firdevs... 
      Ali Eyüboğlu Renkli Hayatlar 
   
   Popstar'da, en az oy alan iki kişiden birinin yarışmaya veda ettiği 'kırmızı oda'da en çok kalan aday oydu... 11 haftanın 6'sında 'kırmızı oda'dan kıl payı çıkan Firdevs Güneş, şimdi Popstar'daki iki finalistten biri. En büyük düşü, 'şan dersleri alıp şarkı söylemek'ti. Şimdi, bu hayali, ulaştığı noktanın yanında 'cüce' kaldı. Popstar'ın tek kadın finalisti, soruları kaçamak yanıtlarla geçiştirip jüridekileri kızdırmasıyla da ünlü. Buna rağmen Firdevs'e merak ettiklerimizi sorduk, o yanıtladı. Söyleşi yaptığımız İçerenköy Green Park Otel'den ayrılırken, sanki fonda "Şarkı da söylerim, yalan da" şarkısı çalıyordu... 
   
   Geçenlerde bir okuyucumuz arayıp, "Firdevs, eski sevgilimdi. Ankara Etlik'te kuafördü. Adı 'Figen'di. Babasının cinsel tacizine uğradığını söylüyordu" dedi... 
   "Ailem Ankara'da yaşıyor ve ben de orada başladım kuaförlüğe. Üç adım var biri de Figen. Bir taciz olayı yaşamadım ve insanlar neden böyle bir şey yapma gereği duyuyorlar onu da anlamadım." 
   
   Bir söyleşinde İstanbul'a ilk kez Popstar nedeniyle geldiğini söyledin. Sonra İstanbul'da Vural Menderes Sağay'la evlendiğin, bu kentte yaşadığın ortaya çıktı. Bu nasıl oldu 
   "Geçmişte çok güzel şeyler yaşamadım, mutlu olmadım. Eşimle evlenmeye geldim Şişli'ye. O soruya çocukça cevap verdim. İstanbul'a tek başıma ilk kez Popstar için geldiğimi anlatmak isterken söyledim. Popstar'a girerken hep yarışmayla ilgili sorular sorulacak zannettim. Hayatımla ilgili soruları düşünmedim. Doğru - yanlış, yaptığım her şeyin arkasındayım. Utanılacak bir şey yapmadım. Çıkıp 'Kötü bir geçmişim var' deyip duygu sömürüsü yapmayı da istemiyorum. Özel hayatımın ve geçmişimin deşifre edileceğini ve bu yarışmanın bu kadar ihtişamlı olacağını da hesaba katmadım." 
   
   Popstar'daki fiziksel değişimin kendi zevklerin doğrultusunda mı oluyor 
   "Kendime yakışmayan hiçbir şeyi yapmıyorum. İmaj fotoğraflarına bakınca kendi kendime, 'Bu ben miyim ' dedim. Bambaşka biri çıktı ortaya. Makyaj herkesi değiştirir. Tırnaklarıma ve yüzüme bir şeyler yapmayı seviyorum. 
   
   Bayhan gibi burnuna estetik yaptırır mısın 
   "Hiç düşünmedim. Burnumu seviyorum. Allah'ın yaptığını bozmak istemiyorum. 
   
   Popstar seçilince yapacağın ilk şey ne olacak 
   "Ders almak ve nasıl daha iyi şarkı söylenir, öğrenmek istiyorum ve bir enstrüman çalmak istiyorum. Mesela gitar." 
   
   Abidin yardımcı oluyor mu 
   "Abidin bana ders vermiyor, para istiyor." 
   
   Sana şık olan Abidin'i kullandığın iddia ediliyor Abidin nasıl bir erkek 
   "Sorunun ilk kısmına gülüyorum, ikinci kısmına gelince Abidin çok keyifli bir çocuk. Çok iyi arkadaşız. Onun hakkında söyleyebilecek çok şeyim yok." 
   
   Diyelim ki Popstar seçildiniz, albüm de çıkardınız ama tutmadı. O zaman eski işiniz olan kuaförlüğe ya da dansçılığa mı dönüş yapacaksınız 
   "Hayatta hiçbir şeyin garantisi yok. Buraya kadar nasıl geldiysem bundan sonra da böyle devam edecek. Buraya çok çalışarak geldim, yolculuğum şarkıcılık olarak devam edecek. Pop şarkıcısı olacağım." 
   
   Bayhan'ın gittiği hafta "Hayatım boyu bu kadar sevildiğimi hissetmemiştim" dedin. Annesiz büyümek, küçük yaşta evlenip ayrılmak seni nasıl etkiledi 
   "O odadan çıktığımda gerçekten Türk halkının beni sevdiğini hissettim. Kendimi nasıl sevdirdiğimi bilmiyorum. Telefon açıp 'Annen olayım', 'Ailen olalım' diyenler var. Dört kardeşim vardı ve babamızın hepimize bakacak durumu yoktu. Halam, beni yanına aldı. Kendimden yaşlı biriyle evlenmeye gelince herhalde insan kendine kol kanat gerecek birilerine ihtiyaç duyuyor. Evliliğin yürümeme sebebi de yaş farkı diye düşünüyorum, çünkü kadınlık yapacak yaşta değildim. Onu kaldıracak durumda değildim ve bazı şeyleri anlamıyordum." 
   
   Popstar kim olacak 
   "Favorim Barış'tı, elendi ve ortada kaldım. Artık kendimi tutuyorum." 
   
   Yüzde kaç oyla seçilirsin, tahminin var mı 
   "Tahminim yok. Bu tür lotoları tutturamıyorum. Tuttursaydım gerçek hayatta tuttururdum. Milli Piyango'dan amorti bile çıkmadı şimdiye kadar." 
   
   Yarışma öncesi uğuruna inandığınız için yaptığınız bir şey var mı 
   "Batıl inancım yok, Allah'a inancım var. Üzerimde beni koruyacağına inandığım bir cevşen taşıyorum." 
   
   Yarışma rüyalarınıza giriyor mu 
   "Hemen her gece rüya görürüm ve çıkar. 10 ay önce böyle bir yarışmayı gördüm. Rüyamda kırmızı odayı görmedim ama sahneyi görmüştüm." 
   
   Artık nerede yaşayacaksın 
   "Bir evim yok artık. Nerede ekmek, tekneyi oraya çekeceğim." 
   
   Kemer'de bir evin yok muydu 
   "Bir giriş katında kiracıydım. Yarışmadayken Antalya'yı vuran sel beni de etkiledi. Evimi su bastı, eşyalarım kullanılmaz hale geldi." 
   
   
</TEXT>
</DOC>
