<DOC>
<DOCNO> 200219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo10.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 3-Galatasaray 1 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor, Galatasaray'ı 3-1 mağlup etti. 
     İstanbulspor, ilk yarıyı da 1-0 önde kapattı. 
     7. dakikada Hakan Şükür'ün pasında ceza alanının sol çaprazında uygun durumda topla buluşan Hasan'ın yerden şutunda, top az farkla auta çıktı. 
     12. dakikada İstanbulspor öne geçti. Bu dakikada atılan uzun pasla savunmanın arkasında topla buluşan Balili, düzgün bir vuruşla topu Galatasaray ağlarına gönderdi 1-0. 
     26. dakikada Berkant'ın pasıyla sol çaprazda topla buluşan Hasan, daralan açıya karşın kaleciyle karşı karşıya kaldı. Bu futbolcunun kaleye vuruşunda, kaleci Oğuz tehlikeyi önledi. 
     27. dakikada Hasan'ın sol çaprazdan yerden vuruşunda, kaleci Oğuz ayaklarıyla topu uzaklaştırdı. Pozisyonun devamında Ergün'un vuruşunda, meşin yuvarlak yine Oğuz'da kaldı. 
     32. dakikada Hasan, orta alandan taşıdığı topu ceza alanı içinde Hakan Şükür'ün önüne çıkardı. Genç kaleci Oğuz, deneyimli golcüden önce davranarak topu uzaklaştırdı. 
     33. dakikada İstanbulspor mutlak bir golden oldu. Bu dakikada Mehmet, orta alandan aldığı topla rakiplerinden birer birer sıyrılarak tek başına ceza alanına girdi. Bu futbolcu, uygun durumda kaleci Mondragon'u da geçmeye çalışınca, Kolombiyalı kaleci son anda uzanarak topa sahip oldu. 
     Kalan sürede başka gol olmayınca, ilk yarı 1-0 İstanbulspor'un üstünlüğüyle kapandı. 
     
     İKİNCİ YARI 

     50. dakikada Aytekin'in pasında Balili, sağ çaprazda Mondragon ile karşı karşıya kaldı. Ancak İsrailli oyuncu topu ayağından fazla açınca, kaleci Mondragon meşin yuvarlağa sahip oldu. 
     65. dakikada Yordanov ile verkaça giren Mehmet, altıpasın sağ köşesinde kaleci Mondragon ile karşı karşıya kaldığı pozisyonda, kötü bir vuruşla topu auta attı. 
     68. dakikada Galatasaray'da, tüm savunma oyuncularının köşe atışı sırasında rakip ceza alanına gittiği sırada Ergün kötü bir ortayla topu Faruk'a kaptırdı. Bu futbolcu, kendi ceza alanı yakınlarından uzun bir pasla ilerideki Balili'yi gördü. Ceza alanı dışında kaleci Mondragon ile karşı karşıya kalan İsrailli oyuncu, uzun mesafeden düzgün bir vuruşla topu kale direği dibinden filelere gönderdi 2-0. 
     70. dakikada Hasan'ın sağ çaprazdan yaptığı ortada ceza alanında topla buluşan Hakan Şükür, meşin yuvarlağı kafayla filelere bıraktı 2-1. 
     71. dakikada bu kez soldan Ergün'ün ceza alanına gönderdiği ortaya altıpas içinde Hakan Şükür'ün yaptığı kafa vuruşunda, top yan direğe çarparak ceza alanına döndü. Dönen topu savunma uzaklaştırdı. 
     78. dakikada Balili'nin tedavisi sürdüğü sırada hakem, Galatasaraylı taraftarların bulunduğu tribünlerden gelen çakı nedeniyle 3 numaralı anonsun yapılmasını işaret etti. 
     80. dakikada Mehmet'in sağdan pasında, ceza alanı çizgisinin hemen önünde topla buluşan Yordanov, ileri çıkan kaleci Mondragon'un üstünden aşırtma bir vuruşla meşin yuvarlağı direğin üstünden auta attı. 
     85. dakikada Hasan'ın sağdan kullandığı serbest vuruşta, arka direkte Tamas'ın kafa şutunda, top kaleci Oğuz'da kaldı. 
     86. dakikada Mehmet'in sağdan ceza alanına gönderdiği topu penaltı noktası üzerinde uygun durumdaki Bushaj şık bir kafa vuruşuyla Mondragon'un müdahalesine karşın filelere göndererek, farkı 2'ye çıkardı 3-1. 
     Maç da İstanbulspor'un 3-1 galibiyetiyle sonuçlandı. 
     
     MAÇIN KÜNYESİ 

     Stat Güngören Mimar Yahya Baş . 
     Hakemler M.Selçuk Dereli, Ekrem Kan, Hakan Osman Yavuz . 
     İstanbulspor Oğuz xxx, Tolga xx, Deniz Uygar xxx, Saffet xxx, Faruk xxx, Mehmet xxx, Aytekin xx, Saidou xxx, Musa Kuş xx Dk. 90 Yalçın , Yordanov xx, Balili xxx Dk. 79 Bushaj xx . 
     Galatasaray Mondragon xx, Tamas x, De Boer x Dk. 46 Bülent xx , Orhan xx, Hakan Ünsal x Dk. 46 Bratu x , Sabri xx, Berkant xx, Petre x Dk. 73 Ümit x , Hasan xx, Ergün x, Hakan Şükür xx . 
     Goller Dk. 12 ve 68 Balili, Dk. 70 Hakan Şükür, Dk. 86 Bushaj . 
     Sarı Kartlar Dk. 61 Tamas, Dk. 83 Ümit, Dk. 88 Hasan Galatasaray , Dk. 82 Musa Kuş, Dk. 89 Bushaj İstanbulspor . 
     

     
</TEXT>
</DOC>
