<DOC>
<DOCNO> 237358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/guncel/gun04.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatiplerin referans dergisi 
</HEADLINE>
<TEXT>


İSTANBUL Milliyet 

"El - Kaide, Hamas, İslami Cihad neden terörist oluyor ", "Müslüman erkeğin İslami kıyafetini terk etmiş olması onun kimliğinde ciddi bir kırılmaya neden olmuştur." Bu görüşler, Kartal Anadolu İmam Hatip Lisesi'nin kütüphanesinde bulunan "Umran" adlı dergide yer alan makalelerde yer alıyor. 
"Umran"ın "Kamusal Y alan" başlığıyla çıkan sayısının sunuş yazısında, kamusal alanın, dini ve dindarlığı azaltma mücadelesi olduğu savunuluyor. 
"Sonsuz adalet" başlıklı yazısına, "Anarşist bir siyasal duruşa sahip olduğunu" belirterek giriş yapan Dilaver Demirağ, şunları kaydediyor "... Yeterince güçlü bir orduya sahipseniz hiç kimse sizin bir terörist, bir cani olduğunuzu iddia edip bunun için yargılayamaz. Peki o zaman El - Kaide, Hamas, İslami Cihad ya da Hizbullah neden terörist oluyor ve neden onlar için hukuk geçerli olabiliyor. Siz Hamas, İslami Cihad ya da başka örgütün mensubu olsanız yaptığınız eylemi terör olarak mı yoksa bir savaş durumu olarak mı görürsünüz Dahası kendinizce saptadığınız askeri hedefleri imha ederken orada ölen sivilleri 'istem dışı zayiat' olarak görmez misiniz " 
Abdurrahman Arslan da, Kemalizmin tercih ettiği modernleşme yöntemine karşı çıkmanın modernizme karşı çıkma anlamına gelmediğini savunarak şunları söylüyor "Geçen yüzyılın başlarında Müslüman erkeğin kamusal alana katılım şartı, başındaki ve üstündekini çıkartıp özellikle kasket giyinmesine bağlanmıştı... İstediği kadar İslam'ın bir kıyafeti yoktur dense de, Müslüman erkeğin İslami kıyafetini terk etmiş olması onun kimliğinde ciddi bir kırılmaya neden olmuştur." 



</TEXT>
</DOC>
