<DOC>
<DOCNO> 201709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur31.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan'ın kardeşi şoförünü tabancayla vurmaktan gözaltında 
</HEADLINE>
<TEXT>

     Beşiktaş'ta eski şoförünü tabancayla yaraladığı gerekçesiyle aranan Selahattin Gürsaçer, teslim oldu. 
     Alınan bilgiye göre, önceden şoförlüğünü yapan Erkan Yılmaz'ı 27 tabancayla dizlerinden yaraladığı iddiasıyla aranan ve ''Sedat Sayan'' olarak bilinen Selahattin Gürsaçer, bugün avukatıyla birlikte İstanbul Adliyesi'ne geldi. 
     Müracaat Savcısı Faruk Kurdoğlu'na teslim olan Selahattin Gürsaçer, soruşturma evrakları emniyette olduğu için, mevcutlu olarak soruşturmayı yürüten Beşiktaş İlçe Emniyet Müdürlüğü'ne gönderildi. 
     Seda Sayan olarak bilinen sanatçı Aysel Gürsaçer'in kardeşi Selahattin Gürsaçer'in, 27 Kasım 2003 tarihinde bayramlaşmak için yanına çağırdığı ve bu tarihten yaklaşık 1.5 ay önce şoförlüğünden ayrılan Erkan Yılmaz ile cipiyle dolaşırken tartıştığı, Levent Karanfildere Caddesi'nde araçtan indirdiği bu kişiye ateş edip olay yerinden kaçtığı ileri sürülmüştü. 
     Sağ dizinde 2, sol dizinde 1 kurşun yarası olan Erkan Yılmaz, hastaneye kaldırılarak tedavi altına alınmıştı. 
     Selahattin Gürsaçer, 4 yıl önce de ağabeyi Şahin Gürsaçer'i tabancayla yaraladığı gerekçesiyle bir süre cezaevinde kalmıştı. 
     
</TEXT>
</DOC>
