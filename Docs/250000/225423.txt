<DOC>
<DOCNO> 225423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun14.html </URL>
<DATE> 2004/03/25/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Irak'taki ABD askerleri ya intihar ediyor, ya çıldırıyor... 
</HEADLINE>
<TEXT>

     ABD ordusunun Saddam Hüseyin rejimini devirmek için bir yıl önce ülkeyi işgalinden bu yana Irak'taki Amerikan askerleri arasında intihar vakalarının büyük artış gösterdiği bildirildi. 
     ABD Kara Kuvvetleri'nin bugün açıklayacağı resmi araştırmanın sonucu Associated Press ajansınca yayımlandı. Araştırma sırasında, Irak'ta Ağustos-Ekim 2003'te görev yapan ruhbilim uzmanlarının verilerinden yararlanıldı. 
     Amerikan ordusu içindeki intihar istatistiği dikkate alındığında Kuveyt ve Irak'ta intiharların arttığı ve geçen yıl 2003 24 askerin yaşamına kendi eliyle son verdiği kaydedildi. 
     ABD Kara Kuvvetleri'nde ortalama 100 binde 12,8 olan intihar oranı, Irak işgalinden sonra 100 binde 17,3'e çıktı. 
     1995-2002'nin 7 yıllık ordu ortalamasında intihar oranı yüz binde 11,9 oldu. 
     2003'te Irak harekatına katılan askerler arasındaki 24 intihar, operasyondaki askerlik görevi biterek yurduna dönen ve intihar edenleri kapsamıyor. 
     Devlet kurumu olan Hastalıkları Denetleme ve Önleme Merkezi'ne Centers for Disease Control and Prevention CDC göre, 2001'de ABD'de sivil intihar oranı 100 binde 10,7 olarak belirlendi. 
     
     18-34 YAŞ 
     18-34 yaş grubunda tüm Amerikan toplumunda intihar oranı 100 binde 21,5 oldu. Irak operasyonunda araştırmalarda bulunan uzmanlar, intihar eden 24 asker içinde benzer niteliklerde kişisel mali zorluklar, insani ilişki sorunları ve adli zorluklar bulunduğunu saptadılar. 
     1990'lı yıllarda orduda intihar artışı olduğunu saptayan uzmanlar, askerlerin ruh hekimlerine gitmeye çekindiklerini de belirledi. 
     Irak'ta savaş bölgelerinde 750 askeri muayene eden uzmanlar, ''çok şiddetli gerilim içinde bulunduklarını'' belirtenlerin oranını yüzde 7 olarak buldu. ''Orta çapta veya düşük düzeyde gerilim yaşadığını'' belirten askerin oranı yüzde 77 olarak saptandı. 
     Irak'ta mülakata alınan askerlerin yüzde 80'i doğrudan ''muharebe alanına'' girdiğini söyledi. 
     ABD ordusunun savaş bölgesine ruhbilim tahlil uzmanları heyeti göndermesi nadir görülüyor. Temmuz'da Irak'ta 5 askerin intihar etmesi üzerine bu araştırmanın yapılması ve yayınlanması hızlandı. Temmuz'dan sonra Irak'ta Amerikalıların intiharı ortalaması ayda 2 oldu. 
     
     IRAK DİRENİŞİ VE MORAL DARBESİ 
     ABD ordusu askerleri için, 20 Mart 2003'te başlatılan ve 9 Nisan'da Devlet Başkanı Saddam Hüseyin'in devrildiği büyük çaplı Amerikan askeri saldırısında Haziran ve Temmuz ayları ''çok zor darbe deneyimi'' oldu. Çünkü ABD Başkanı George Walker Bush, 1 Mayıs 2003'te ''Savaşın esas kısmı bitmiştir'' demesiyle birçok asker savaşın gerçekten bittiğini zanettti. Halbuki Irak'taki direnişçilerin pusuları ve yol kenarlarına kurdukları bombalı tuzaklar 2003 yazında yoğunlaştı, her gün ortalama 1 Amerikan askeri ölmeye başladı. 
     Irak'ın yaz sıcağı ve diğer zor koşullar da, askerler için gerilim kaynağı durumuna geldi. 
     ABD Savunma Bakanlığı Sağlık Daires Başkanı Dr. William Winkenwerder, Ocak ayında yaptığı açıklamada, ruh sağlığı bozulan toplam 10 bin askere Irak'tan ''geçici'' ayrılma için izin verildiğini bildirdi. 400 asker de temelli Irak'tan uzaklaştırılarak tedavi altına alındı. 
     Dr. Winkenwerder, ordunun temel tercihinin askerleri görev başında tedavi altına almak, psikolojik danışma sağlamak olduğunu da hatırlattı. 
     Irak'ta bulunan 130 bin Amerikan askerinin yüzde 1'e yakını her hafta akıl sağlığı tedavisinden geçiriliyor. 
     ABD'nin Körfez Savaşı'ndan Ocak-Şubat 1991 12 yıl sonra giriştiği 2. Irak savaşında bugüne kadar, yani 370 günlük savaşta verilen kayıplar ölümler şöyle 
     Parantez içindeki ölümler, Bush'un 1 Mayıs 2003'te 'Savaşın esas kısmı bitmiştir' demesinden beri kaydedilen zayiatı kapsıyor 
     
     
ABD 397 282 İngiltere 20 12 Diğer ''koalisyon'' ülkeleri 36 36 
     
     Savaş dışı kazalar 
     
     
ABD 189 166 İngiltere 38 13 Diğer ülkeler 6 6 
     
     Iraklılardaki ölümler 
     Bu bölüm, araştırma kurumlarının tahminlerini kapsıyor. 
     Resmi açıklama hiçbir kurumdan gelmiyor. 
     Üniversite uzmanları ve barış girişimcilerinin www.iraqbodycount.net internet sitesi ve en az iki ana haber kaynağına göre derleniyor. 
     
     
Irak askerleri 4 bin 895 ila 6 bin 370 ölü Iraklı siviller 8 bin 782 ila 10 bin 631 ölü 
     Saddam Hüseyin iktidarının, ''18. vilayeti'' diye Kuveyt'i 2 Ağustos 1990'da işgal etmesinden 5,5 ay sonra, Irak ordusunu Kuveyt'ten çıkarmak için 16 Ocak-28 Şubat 1991'de yapılan Körfez Savaşı'nda ABD toplam 147 asker kaybetmişti. 
     
</TEXT>
</DOC>
