<DOC>
<DOCNO> 202311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sontur15.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı Berkant, hastaneye kaldırıldı... 
</HEADLINE>
<TEXT>

     Samanyolu şarkısının yorumcusu ünlü sanatçı Berkant, kalp krizi şüphesiyle kaldırıldığı Mersin Üniversitesi Tıp Fakültesi Hastanesi'nde anjiyo oldu. 
     AA muhabirinin, Sultaşa Oteli Genel Müdür Yardımcısı Ayhan Kutlukaya'dan aldığı bilgiye göre, 8 yıldır aynı otelde sahneye çıkan sanatçı Berkant, 12 Aralık Cuma günü kalp krizi şüphesiyle Mersin Üniversitesi Tıp Fakültesi Hastanesi'ne kaldırıldı. 
     Ünlü sanatçı Berkant'ın hastanede yapılan tahliller sonucu, bu sabah anjiyo olduğu, sağlık durumunun iyiye gittiği belirtildi. 
     Samanyolu şarkısı ile yıllardır beğeni ile dinlenen 67 yaşındaki ünlü sanatçı Berkant, sanat yaşamına çeşitli kulüplerde sahne alarak devam ediyor. 
     
</TEXT>
</DOC>
