<DOC>
<DOCNO> 225818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/soneko25.html </URL>
<DATE> 2004/03/26/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Çarter uçak şirketi "Air Holland" iflas etti... 
</HEADLINE>
<TEXT>

     Hollanda'da, içine düştüğü maddi sıkıntı nedeniyle bir süredir uçuşlarını yapamaz duruma gelen çarter uçak şirketi Air Holland, resmen iflas etti. 
     10 Şubat'tan bu yana uçuşlarını yapamayan şirketin iflasına, Haarlem Mahkemesi'nce karar verildi. 
     Şirket, yaklaşık 30 milyon euro dolayında borcu bulunduğunu belirterek, bu borçlarının ertelenmesi istemiyle mahkemeye başvurmuştu. 
     Mahkeme ise şirketin borçlarını ödeyemeyeceğine karar vererek iflasını açıkladı. 
     Air Holland, maddi sıkıntı içine düşmesinden sonra, bazı noktalara yaptığı uçuşlarını 'Holland Exel' adlı özel bir uçak şirketine devretmişti. Air Holland personelinin de büyük bir bölümü bu şirkete geçmişti. 
     Bu şirket halen Hollanda'dan Antil Adaları ile Meksika'ya uçuşlar yapıyor. 
     
</TEXT>
</DOC>
