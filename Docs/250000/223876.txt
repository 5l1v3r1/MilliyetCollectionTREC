<DOC>
<DOCNO> 223876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonyas11.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğraflı cep telefonları suçluların korkulu rüyası oldu... 
</HEADLINE>
<TEXT>

     Yalnızca iletişim aracı olarak görülen, ancak fotoğraf da çekebilen kameralı cep telefonları artık suçluların korkulu rüyası haline geldi. 
     Son olarak ABD'nin Atlanta kentinde Lisa Johnson ismindeki kadın, otoparkta kendisini teşhir eden bir kişinin fotoğrafını çekerek, imdat istenen 911'i aramak yerine fotoğrafı en yakın polis yetkililerine teslim etti. 
     Bölgedeki bir okulun eski müdürü olan teşhirci ise kamu ahlakına aykırı hareketten dolayı tutuklandı. 
     Yetkililer kameralı cep telefonlarından, suçluların yakalanmasında gerek mağdur gerekse tanıklar tarafından çekilen fotoğrafların büyük yardımının olduğunu vurguluyorlar. 
     Kameralı cep telefonlarının, yalnızca ABD'de değil, Japonya'da da kamu toplu taşıma araçlarındaki taciz olayları başta olmak üzere suçlulara karşı kullanılmaya başlandığı ifade ediliyor. 
     
</TEXT>
</DOC>
