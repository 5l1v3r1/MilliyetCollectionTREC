<DOC>
<DOCNO> 218924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun29.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
George Clooney babası için otomobil yıkayacak 
</HEADLINE>
<TEXT>

     Hollywood yıldızı George Clooney'in, eyalet başkanlığına adaylığını koyan babasına maddi destek sağlamak için otomobil yıkayacağı belirtildi. 
     İnternetteki ''E Online'' sitesinin haberine göre, Clooney, babası Nick Clooney'e maddi destek sağlamak için, üzerinde sadece kısa bir ihramla zengin müşterilerin otomobillerini parlatacak. Haberde, Clooney'in 6 Mart tarihinde Kaliforniya'da düzenleyeceği bir partide, otomobil yıkama hizmetini davetliler için açık artırmaya çıkaracak. 
     Clooney hazırladığı davetiyede, babası için bağış yapmayı düşündüğünü, fakat bağışların yasal olarak 4 bin dolarla sınırlı olduğunu kaydederek, en az 4 bin dolar vermeye hazır olan davetlilerin otomobilini yıkayacağını ifade etti. 
     Baba Clooney, Demokrat Parti'den Kentucky eyaleti başkan adayı. 
     
</TEXT>
</DOC>
