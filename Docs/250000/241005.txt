<DOC>
<DOCNO> 241005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo20.html </URL>
<DATE> 2004/05/18/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Fenerbahçe'de 82 golün 55'ini Hooijdonk, Tuncay ve Nobre kaydetti 
</HEADLINE>
<TEXT>

     Fenerbahçe'nin golcü futbolcuları Van Hooijdonk, Nobre ve Tuncay, attıkları gollerle takımlarını şampiyonluğa taşıdı. 
     Sarı-lacivertlilerin bu sezon attığı 82 golün 55'ini Van Hooijdonk, Tuncay ve Nobre üçlüsü kaydetti. 
     Van Hooijdonk, 24 golle takımının en golcü oyuncusu olurken, Hollandalı yıldızı 19 golle Tuncay takip ediyor. 
     
     İKİNCİ YARININ GOLCÜSÜ NOBRE 
     Devre arasında transfer edilen Marcio Nobre, ikinci yarıda takımının en golcü oyuncusu oldu. 
     Ligde oynadığı 18 maçta 12 gol kaydeden Nobre, gollerinin 9'unu Kadıköy'de kaydetti. 
     Ligde en son 27. haftada Adana deplasmanında 2 golle takımına 3 puan kazandıran Nobre, bu maçtan sonra oynadığı 7 maçta gol atamadı. 
     
     SÜRPRİZ GOLCÜ LUCİANO 
     Fenerbahçe'nin Brezilyalı futbolcusu Luciano, savunmada oynamasına rağmen bu sezon attığı 4 golle takımına katkı sağladı. 
     Ligin 8. haftasında Konyaspor'a ilk golünü atan Luciano, 18. haftada İstanbulspor'u Fenerbahçe'nin 1-0 yendiği karşılaşmada attığı golle takımına 3 puan kazandırdı. Brezilyalı oyuncu, 30. haftada Kadıköy'de 1-1 sona eren Samsunspor maçında da fileleri havalandırarak, takımına 1 puan getiren isim oldu. Ligin son haftasında ise Fenerbahçe'nin yine gol silahlarından birisi Luciano oldu ve 4-2 Malatyaspor'a mağlup olmalarına rağmen bir kez fileleri havalandırdı. 
     Ligin ilk yarısında 1 gol atan kaptan Ümit, ikinci yarıda attığı 6 golle gol sayısını 7'ye çıkardı. Ümit, 22. haftada Gaziantepspor'a 3 gol atarak, ''Hat trick '' yapmıştı. 
     
     FENERBAHÇE'NİN GOLCÜLERİ 
     
     
Futbolcu Gol Van Hooijdonk 24 Tuncay 19 Nobre 12 Serhat 8 Ümit 7 Luciano 4 Rebrov 2 Kemal 1 Aurelio 1 Selçuk 1 Mehmet 1 Semih 1 Yusuf 1 
     
</TEXT>
</DOC>
