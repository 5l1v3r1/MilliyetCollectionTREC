<DOC>
<DOCNO> 219369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/siyaset/siy02.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömer İnönü vefat etti 
</HEADLINE>
<TEXT>

   İsmet İnönü'nün büyük oğlu Ömer İnönü, tedavi gördüğü hastanede dün yaşamını yitirdi 
      İSTANBUL Milliyet 

   
   Türkiye'nin İkinci Cumhurbaşkanı İsmet İnönü'nün büyük oğlu Ömer İnönü, İstanbul'da vefat etti. 
   İnönü Ailesi'nden alınan bilgiye göre, Erdal İnönü'nün ağabeyi olan Ömer İnönü 80 , tedavi gördüğü özel hastanede saat 16.30'da hayatını kaybetti. 
   Bu arada Erdal İnönü, iki yıldır lösemi rahatsızlığı bulunan Ömer İnönü'nün eşini kaybettikten sonra çok üzüldüğünü, iki ay sonra da kendisini kaybettiklerini belirtti. Erdal İnönü, Amerikan Hastanesi'nde bulunan Ömer İnönü'nün cenazesiyle ilgili programın bugün belli olacağını belirtti. 
   İnönü, ağabeyinin özgeçmişi ile ilgili şunları söyledi 
   
   İzmir'de doğdu 
   "1924'te İzmir'de doğdu. Liseyi Ankara'da okudu. İTÜ Makine Mühendisliği'nden 1946'da mezun olduktan sonra ABD'de bir yıl eğitim gördü. Türkiye'ye dönünce bir süre Karayolları'n-da mühendis olarak çalıştı. Daha sonra hayatının sonuna kadar özel sektörde madencilik yaptı." İnönü, 1 Ocak 2004'te eşi Engin İnönü'yü 73 kaybetmişti. 1952'de evlenen Engin-Ömer İnönü çiftinin, Hayri ve Eren adlı iki çocuğu ve 5 torunu bulunuyor. 
   
   
   
</TEXT>
</DOC>
