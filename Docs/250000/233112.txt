<DOC>
<DOCNO> 233112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun49.html </URL>
<DATE> 2004/04/20/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
AİHM'den Türkiye'ye iki ayrı davadan 17 bin euro ceza 
</HEADLINE>
<TEXT>

     Avrupa İnsan Hakları Mahkemesi AİHM , gözaltı süresinin uzunluğu ve adil yargılanma hakkının ihlal edildiği gerekçesiyle yapılan iki şikayet başvurusunda Türkiye'yi haksız buldu. 
     AİHM, Yavuz Mamaç, Necdet Dinçel ve Nevzat Kalaycı isimli vatadaşların gözaltı süresinin uzun tutulduğu gerekçesiyle yaptıkları başvuruda, Türkiye'nin Avrupa İnsan Hakları Sözleşmesi'nin 5. maddesini ihlal ettiği görüşüne vardı. Türkiye, karar gereği, başvuruda bulunanlara mahkeme masrafları da içinde olmak üzere yaklaşık 17 bin euro ödeyecek. 
     AİHM, adil yargılanma hakkının ihlal edildiği gerekçesiyle Ayşe Tezcan Uzunhasanoğlu'nun yaptığı başvuruda da Türkiye'yi haksız buldu, ancak maddi tazminata gerek görmedi. Türkiye, karar gereği mahkeme masrafı olarak 3 bin euro ödeyecek. 
     
</TEXT>
</DOC>
