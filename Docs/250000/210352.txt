<DOC>
<DOCNO> 210352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun18.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü yönetmen Godard, telif haklarını ihlalden mahkum oldu 
</HEADLINE>
<TEXT>

     Fransız yönetmen Jean-Luc Godard, telif hakları yasasını ihlal suçundan mahkum oldu. 
     Fransız yönetmen, Shakespeare'den uyarlanan ''Kral Lear'' adlı filminde, Viviane Forrester'ın bir romanından bir paragrafı yazarın iznini almadan kullandığı gerekçesiyle suçlu bulundu. 
     Godard ile birlikte Bodega isimli yapımcı şirketin, yazara ve romanı basan yayınevine 5'er bin euro maddi tazminat ödemesine karar veren Paris mahkemesi, filmin jeneriğinde bundan sonra romanla ilgili bölüm için yazarın ismine atıfta bulunulmasına hükmetti. 
     Mahkumiyet kararının, iki gazete veya dergide ilan olarak basılmasını isteyen mahkeme, bu ilanın masraflarının da yönetmen ve film şirketi tarafından ödenmesini istedi. 
     Peter Sellars vet Burgess Meredith gibi ünlü oyuncuların yer aldığı ve çekimi 1987 yılında biten ''Kral Lear'', çeşitli sorunlar yüzünden ancak 2002 yılında gösterime girmişti. 
     
</TEXT>
</DOC>
