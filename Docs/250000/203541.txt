<DOC>
<DOCNO> 203541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo14.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 2 - Fenerbahçe 2 Maç sonucu 
</HEADLINE>
<TEXT>

     Birinci Süper Futbol Ligi'nde Malatyaspor ile Fenerbahçe ile 2-2 berabere kaldı. 
     Stat İnönü Hakemler Ünsal Çimen xx, Adil Sinem xx, Mustafa Emre Eyisoy xx Malatyaspor Fevzi xx, Tolga xxx, Murat Duman xx, Serkan Bensol xxx, Mkalele xxx Dk. 75 Serkan Özsoy x , Ayman xxx, Pachola xx Dk. 46 Mithat xx , Celaleddin xx, Atilla Birlik xxx, Muhammed Hanifi xx, Fazlı xx Fenerbahçe Volkan xx, Ali Güneş xx, Petkov xx Dk. 80 Semih x , Tomas xx, Luciano xx, Selçuk xxx, Aurelio xx, Ümit xx Dk. 80 Rebrov x , Mahmut Hanefi x, Serhat x, Van Hooijdonk xxx Goller Dk. 9 ve 26 penaltıdan Van Hooijdonk, Dk. 20 Atilla Birlik, Dk. 76 Tolga Sarı Kartlar Dk. 44 Ümit, Dk. 83 Serhat Fenerbahçe , Dk. 83 Ayman, Dk. 89 Atilla Birlik Malatyaspor 
     
     İlk yarı 

     5. dakikada Aurelio'nun sağ taraftan ceza alanına yaptığı ortada Van Hooijdonk, topa kafayla dokundu. Meşin yuvarlak üstten auta çıktı. 
     8. dakikada Malatyaspor'un geliştirdiği atakta, Fazlı'nın pasıyla ceza alanına giren Atilla'nın vuruşunda, top kaleci Volkan'da kaldı. 
     9. dakikada Fenerbahçe'nin golü geldi. Kazanılan serbest vuruşu Petkov kullandı. Bu futbolcunun ceza alanına gönderdiği topu Selçuk kafayla aşırttı. Van Hooijdonk'un kafa vuruşuyla top filelerle buluştu 1-0 
     12. dakikada Fenerbahçe'nin geliştirdiği atakta Ali Güneş, ceza alanı dışından çok sert vurdu. Top, üst direkten geri döndü. 
     20. dakikada Malatyaspor beraberlik golünü kaydetti. Sağdan gelişen atakta Muhammed Hanifi'nin ceza alanına ortaladığı topa Atilla Birlik sert vurdu ve meşin yuvarlağı ağlara gönderdi 1-1 
     26. dakikada Malatyaspor ceza alanı içinde Tolga ile Van Hooijdonk'in ikili mücadelesinde hakem Ünsal Çimen penaltı noktasını gösterdi. Penaltı vuruşunu kullanan Van Hooijdonk, topu filelere buluşturdu 2-1 
     32. dakikada Mkalele'nin ceza alanına gönderdiği topa Atilla Birlik kafayla dokundu. Kaleci Volkan, kalesindeki tehlikeyi iki hamlede önledi. 
     34. dakikadaki Malatyaspor atağında, Ayman'ın ceza alanı dışındaki sert vuruşunda, top yandan az farkla auta çıktı. 
     Karşılaşmanın ilk yarısı Fenerbahçe'nin 2-1'lik üstünlüğüyle sona erdi. 
     
     İkinci yarı 

     Maçın ikinci yarısına evsahibi Malatyaspor, Pachola'nın yerine Mithat'ı alarak oyuna başladı. 
     51. dakikada Malatyaspor'un sol kanattan kazandığı köşe atışını Muhammed Hanifi kullandı. Murat Duman'ın kafayla kaleye gönderdiği topu Van Hooijdonk kale çizgisi üzerinden çıkardı. 
     54. dakikada Petkov'un pasında Aurelio meşin yuvarlağa sol çaprazdan dokundu, ancak top yandan auta çıktı. 
     60. dakikada ceza alanında topla buluşan Muhammed Hanifi'nin vuruşunda meşin yuvarlak, yan direği sıyararak auta gitti. 
     68. dakikada kazanılan köşe atışını Mithat kullandı. Ceza alanında Fazlı'nın dokunduğu top, üstten auta çıktı. 
     76. dakikada Malatyaspor'un beraberlik golü geldi. Kazanılan serbest vuruşu Ayman kullandı. Ceza alanında pozisyonu iyi izleyen Tolga, kafayla topu kalecinin üzerinden aşırtarak meşin yuvarlağı ağlara gönderdi ve eşitliği sağladı 2-2. 
     87. dakikada ceza alanında topla buluşan Semih, sol çaprazda kaleci Fevzi ile karşı karşıya kaldı. Bu futbolcunun sert vuruşunda top kaleciden döndü. Malatyaspor savunması tehlikeyi uzaklaştırdı. 
     Kalan dakikalarda eşitlik bozulmayınca Malatyaspor ile Fenerbahçe arasındaki karşılaşma 2-2 eşitlikle sona erdi. 
     
</TEXT>
</DOC>
