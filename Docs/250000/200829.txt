<DOC>
<DOCNO> 200829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun14.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da ikinci patlama kontrollü... 
</HEADLINE>
<TEXT>

     İkinci patlamanın, burada bulunan bombanın imhası ile meydana geldiği bildirildi. 
     İtar-Tass, polisin, olay yerinde bulunan patlayıcı maddeyi kontrollü şekilde imha ettiğini belirtti ve ikinci patlamada can veya mal kaybının olmadığını duyurdu. 
     Ajans, emniyet yetkililerine dayanarak verdiği haberde, ilk patlamaya neden olan 2 kadın intihar eylemcisinin kimliğinin belirlendiğini ve kadınların Temmuz ayından beri polisin arananlar listesinde bulunduklarını kaydetti. Haberde, intihar eylemcisi kadınların Çeçen militanların kampında eğitim gördüğü savunuldu. 
     İtar-Tass, İçişleri Bakanlığı'ndan üst düzey bir yetkiliye dayanarak verdiği haberde, ''Kadınlardan sadece biri bombaları patlatabildi. Diğer kadın da olay yerinde hayatını kaybetti. Bu kadının üzerindeki patlamamış bomba Rus gizli servisi FSB'nin teknik birimi tarafından imha edildi'' ifadelerini kullandı. 
     Bombanın patlatılarak imha edildiği yerde bulunan National Hotel'in boşaltılmasının devam ettiği, kapatılan trafiğin açıldığı bildirildi. 
     
</TEXT>
</DOC>
