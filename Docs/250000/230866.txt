<DOC>
<DOCNO> 230866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun12.html </URL>
<DATE> 2004/04/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Talat, Güney Kıbrıs'ta Hristofyas ile bir araya geldi... 
</HEADLINE>
<TEXT>

     Kuzey Kıbrıs Türk Cumhuriyeti KKTC Başbakanı Mehmet Ali Talat, 24 Nisan'da referanduma sunulacak Annan planı konusunda görüşmelerde bulunmak üzere Güney Kıbrıs'a geçti. 
     Talat'ın ziyareti ile ilk kez bir Türk başbakan Kıbrıs Rum kesimini ziyaret etmiş oldu. 
     Başbakan Talat, ilk olarak Komünist AKEL partisi Genel Sekreteri ve Rum Meclis Başkanı Dimitris Hristofyas ile bir araya geldi. 
     Hristofyas, Başbakan Talat'ı, AKEL binasının dışında karşıladı. Burada basın mensuplarına görüntü verildikten sonra görüşmeye geçildi. Görüşmeden önce açıklama yapılmadı. 
     Talat'ın temaslarında, AKEL partisinin referandumun ertelenmesi önerisi ağırlıklı olarak ele alınacak. 
     Başbakan Talat, çözüm için, iki tarafın da ''evet'' demesi gerektiğini belirterek, Güney Kıbrıs'ta referanduma ''evet'' sonucunun çıkması için AKEL'in ''evet'' demesi gerektiğini söylemişti. 
     Talat, hükümetin büyük ortağı AKEL yetkililerinden sonra ana muhalefetteki Demokratik Seferberlik Partisi DİSİ temsilcileriyle de görüşecek. 
     
</TEXT>
</DOC>
