<DOC>
<DOCNO> 220565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur15.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden yağmur geliyor... 
</HEADLINE>
<TEXT>

     
Hüseyin NARİN 

Hafta sonunu yağmur, sel ve karlı geçiren Türkiye, yarından itibaren yeni bir yağışlı havanın etkisine giriyor. Yağmur yarın akşam saatlerinde Trakya’dan giriş yapıyor. Çarşamba günü ise kar yağışı yine Trakya’dan geliyor, yağmur tüm bölgelerimize yayılıyor. 
     Hava sıcaklığı ise yarından itibaren batı bölgelerimizden başlayarak artarken, Çarşamba gününden itibaren kuzeybatı kesimlerden başlayarak tekrar azalacak. Meteoroloji, Ege ve Akdeniz’de don uyarısı yaptı Meteoroloji Genel Müdürlüğü’nden alınan bilgiye göre, bugün akşama kadar Orta ve Doğu Karadeniz ile Kuzeydoğu Anadolu’daki etkili kar yağışı sürecek. Diğer bölgelerimiz çok bulutlu. Sis, Marmara ve Ege’de sabah saatlerinde etkili. 
     Önümüzdeki 3 günün hava raporu ise şöyle 
     
     PAZARTESİ 

     Trakya ve Kıyı Ege akşam saatlerinden itibaren yağmur alırken, diğer bölgelerimizin tamamı çok bulutlu bir gün geçirecek. Marmara’da sabah saatlerinde yer yer yoğun olmak üzere sis görülecek. 
     
     SALI 

     Marmara, Batı Karadeniz, Ege ve Batı Akdeniz yağmurlu, diğer bölgelerimiz çok bulutlu. Sabah saatlerinde sis etkili. 
     
     ÇARŞAMBA 

     Kar yurda Trakya’dan giriş yapıyor. Marmara, Batı ve Orta Karadeniz, Ege, İç Anadolu ve Akdeniz’de yağmur var. Diğer bölgelerimiz çok bulutlu. 
     Buzlanma ve don İhbarı 
     06-07 Mart gecesi Ege ve Akdeniz Bölgelerinin kıyı kesimlerinde hafif don olayı beklenirken, bu bölgelerin iç kesimlerinde orta, yükseklerde ise kuvvetli don olayı beklenmektedir. Özellikle bu bölgelerdeki üreticilerimizin, don olayına karşı gerekli tedbirleri almaları önerilmektedir. 

     
</TEXT>
</DOC>
