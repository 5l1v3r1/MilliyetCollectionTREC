<DOC>
<DOCNO> 232119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur35.html </URL>
<DATE> 2004/04/16/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Erenköy'de bir binada patlama... Yaralılar var... 
</HEADLINE>
<TEXT>

     Erenköy'de bir binada patlama meydana geldi. Alınan ilk bilgilere göre, Kazasker Sinan Ercan Caddesi üzerindeki bir binanın 3. katındaki işyerinde patlama gerçekleşti. Erenköy'de bir işyerinde meydana gelen patlamada yaralanan 4 kişi tedavi altına alındı. 
     Alınan bilgiye göre, Kazasker Sinan Ercan Caddesi'nde bulunan bir binadaki işyerinde patlama meydana geldi. 
     Olayda yaralanan Elif Şenlik, Mehpare Torun ve Tolga İpek, Özel Acıbadem Hastanesi'ne kaldırıldı. Olay sırasında işyerinin penceresinden dışarı atladığı belirtilen Murat Bayraktar da aynı hastaneye götürüldü. 
     Bu arada, bombadan kaynaklanmadığı belirlenen patlamanın nedenine ilişkin inceleme sürüyor. 
     Öte yandan, İGDAŞ yetkilileri ise olayın doğalgazla ilgisi bulunmadığını ifade ettiler. 
     
</TEXT>
</DOC>
