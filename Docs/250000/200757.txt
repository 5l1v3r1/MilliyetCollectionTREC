<DOC>
<DOCNO> 200757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/siyaset/siy06.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Yönetmeliği düzenlendi 
</HEADLINE>
<TEXT>
   Psikolojik harek t yetkisi Başbakanlık'ta 
   Yeniden kaleme alınan MGK yönetmeliğinde "psikolojik harek t" yetkisi Başbakanlığa devredildi. Başbakanlığın psikolojik harek t yetkisini, Hükümet Harek t Merkezi'nde yürütmeyi planladığı belirtildi 
      Barkın Şık 

   
   Milli Güvenlik Kurulu MGK Genel Sekreterliği'nin 7. Uyum Paketi'nde yapılan yasal düzenlemelerle ortadan kalkan "Psikolojik Harek t" yetkisi Başbakanlığa devredildi. 2945 sayılı MGK Genel Sekreterliği Yasası'ndaki değişikliklerin ardından, yeniden kaleme alınan yönetmelikle, ortadan kalkan bazı yetkiler yeniden sekreterliğe verildi. Yeni yönetmelikle, Topyekün Savunma Sivil Hizmetler Başkanlığı yerine, Seferberlik ve Savaş Hali Planlama Dairesi Başkanlığı oluşturulacak. Bu birimin görevleri şöyle olacak 
   Silahlı Kuvvetlerin yürüttüğü savunma siyaseti dışında kalan siyasetlerin tayini, tespiti, düzeltme ve değişiklikleriyle eylem planlarının hazırlanması. 
   Topyekün savunma, sivil hizmetler ve savaş hazırlıkları planlarının yapılması. 
   Yasal düzenleme öncesi psikolojik harek t faaliyetlerinin planlanması ve yürütülmesinden sorumlu Toplumla İlişkiler Başkanlığı'nın görev ve yetkileri yeni yönetmelikte yer almayacak. Yasal düzenlemede MGK Genel Sekreterliği bünyesinden çıkan yetkiler Başbakanlığa devredildi. Başbakanlığın psikolojik harek t yetkisini, Acil Durum Genel Müdürlüğü üzerinden, Hükümet Harek t Merkezi'nde yürütmeyi planladığı belirtildi. 
   2945 sayılı yasadaki, "MGK Genel Sekreteri, Başbakanın teklifi ve Cumhurbaşkanının onayıyla atanır. Söz konusu atamanın, Türk Silahlı Kuvvetleri mensupları arasından yapılmasının öngörülmesi halinde Genelkurmay Başkanı'nın olumlu görüşü alınır" hükmü doğrultusunda hazırlanan yeni yönetmeliğin personel bölümünde, en fazla üç genel sekreter yardımcısına kadar atama yapılabileceği kayıt altına alındı. 
   Sekreterin kimler arasından atanabileceğine ilişkin hiçbir hüküm de yönetmeliğe girmedi. Daha önce genel sekreterin asker olması durumunda yardımcısının sivil, sekreterin sivil olması durumunda yardımcısının asker olması öngörülüyordu. 
   12 - 13 Aralık'ta Brüksel'de yapılacak AB zirvesi öncesi Türkiye, reformların uygulanması konusunda üç önemli adımı tamamlayacak. İnsan Hakları Danışma Kurulu toplantısının açılışında konuşan Dışişleri Bakanı Abdullah Gül, bu hafta MGK'nın yeni yönetmeliğinin yayınlanacağını açıkladı. Gül, "Yönetmelik yayınlanınca herkes abartılı bir şey olmadığını görecek" dedi. 
   Gül, "İlerleme Raporu'ndan bu yana uygulamaya dönük en önemli adımları attık. Ülkemizi şeffaflaştırıyoruz. Şeffaflaştıkça yolsuzluklar olmaz" diye konuştu. 
   
   
   
</TEXT>
</DOC>
