<DOC>
<DOCNO> 242528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/guncel/gun08.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Topbaş Tören yerine laboratuvar yapın 
</HEADLINE>
<TEXT>


İSTANBUL Milliyet 

İstanbul Büyükşehir Belediye Başkanı Kadir Topbaş, bundan sonra açılış ve temel atma törenleri yerine yatırım yapılan bölgedeki okulların ihtiyaçlarının karşılanacağını bildirdi. Topbaş, İl Milli Eğitim Müdürü Ömer Balıbey, İSKİ Genel Müdürü Dursun Ali Çodur ve Küçükçekmece Belediye Başkanı Aziz Yeniay ile birlikte, Küçükçekmece'deki Mustafa Kemalpaşa İlköğretim Okulu'nda 25 bilgisayarlı laboratuvarın açılışını yaptı. Topbaş konuşmasında, "Bu kadar öğrenciye bir bilgisayar laboratuvarı açıyoruz. Çok değil ama seviniyoruz ilk adımı attığımız için. 2 bin 237 öğrenciye ne kadar zamanda sıra gelecek de ekranı açacak " dedi. Okula laboratuvar yaptıran İSKİ müteahhitlerinden Bayazıt İnşaat Taahhüt ve Sanayi Ticaret A.Ş. ile Timsa-Öztaş-Hazinedaroğlu-Simelko temsilcilerine teşekkür plaketi sunuldu. 


</TEXT>
</DOC>
