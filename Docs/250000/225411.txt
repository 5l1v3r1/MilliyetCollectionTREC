<DOC>
<DOCNO> 225411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun02.html </URL>
<DATE> 2004/03/25/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Başbakan Erdoğan Brüksel'de 
</HEADLINE>
<TEXT>

     Başbakan Recep Tayyip Erdoğan, Avrupa Birliği Bahar Zirvesi'ne katılmak ve çeşitli temaslarda bulunmak üzere Brüksel'e geldi. 
     Erdoğan, bugün Belçika Başbakanı Guy Verhofstadt'ın Avrupalı Liberal Grup liderlerine vereceği öğle yemeğine katıldıktan sonra, AB Yüksek Temsilcisi Javier Solana, AB Komisyonu'nun bilim ve araştırmadan sorumlu üyesi Philippe Busquin ve AB Komisyonu'nun genişlemeden sorumlu üyesi Günter Verheugen ile ikili görüşmeler yapacak. 
     AB üyesi ve adayı ülkelerin devlet ve hükümet başkanlarının buluşacağı akşam yemeğine katılacak olan Erdoğan, yarın Fransa Cumhurbaşkanı Jacques Chirac ile bir araya gelecek. 
     Erdoğan, AB Dönem Başkanlığı tarafından düzenlenen aday ülke devlet ve hükümet başkanlarını bilgilendirme toplantısının ardından, yarın akşam Belçika'dan ayrılacak. 
     
</TEXT>
</DOC>
