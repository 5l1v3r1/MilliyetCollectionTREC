<DOC>
<DOCNO> 249481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur21.html </URL>
<DATE> 2004/06/20/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Hortum... Ankara'da hasar tespitleri tamamlandı... 
</HEADLINE>
<TEXT>

     Ankara'nın Çubuk ilçesine bağlı Sünlü köyünde dün meydana gelen hortum sonucu oluşan hasarla ilgili tespit çalışmalarının tamamlandığı bildirildi. 
     Köyde incelemelerde bulunan Bayındırlık ve İskan Bakanlığı Müsteşarı Sabri Erbakan, yaklaşık 600 haneli köyde 4 binanın ağır, 20 binanın orta ve 8 binanın da az hasarlı olduğunu tespit ettiklerini kaydetti. 
     Erbakan, hasar tespit çalışmalarının tamamlandığını, ancak muhtemel itirazlar için bir iki gün bekleyeceklerini sözlerine ekledi. 
     Öte yandan köyde yaşam normale dönmeye başladı. Vatandaşlar, hortum sebebiyle oluşan yıkıntıları temizliyorlar. Köyde sivil savunma ekipleri ile askeri birlikler enkaz kaldırma çalışmalarına yardım ederken, kopan telefon hatları da süratle tamir ediliyor. 
     Köyde Kızılay ve Ankara Büyükşehir Belediyesi tarafından vatandaşlara yemek dağıtımı sürüyor. 
     
</TEXT>
</DOC>
