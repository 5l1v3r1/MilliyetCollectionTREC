<DOC>
<DOCNO> 223427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun56.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Irak'ın "Geri Dön" çağrısını değerlendiriyor 
</HEADLINE>
<TEXT>

     BM'nin, Irak yöneticilerinin yapmış olduğu ''geri dön'' çağrısını incelemekte olduğu bildirildi. 
     BM sözcüsü Fred Eckhard, BM'nin, Iraklı yöneticilerin geçici hükümet kurulması ve gelecek yıl başında yapılacak seçimler konusunda tavsiyelerde bulunmasını talep eden mektubunun değerlendirildiğini ifade etti. 
     Sözcü, BM Genel Sekreteri Kofi Annan'ın mektuba gün içinde cevap vereceğini, ayrıca Lahdar Brahimi başkanlığındaki heyet üyelerinin Irak'a ne zaman dönebileceklerine karar vermeden önce ülkenin güvenlik durumunu değerlendireceğini sözlerine ekledi. 
     Irak'ta oluşturulacak geçici hükümetin 30 Haziran'da görevi koalisyon kuvvetlerinden devralması öngörülüyor. Seçimlerin ise 2005 yılı Ocak ayı sonunda yapılması planlanıyor. 
     
</TEXT>
</DOC>
