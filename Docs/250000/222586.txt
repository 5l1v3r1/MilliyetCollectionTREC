<DOC>
<DOCNO> 222586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonyas06.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Seddi uzaydan görünüyor mu, görünmüyor mu 
</HEADLINE>
<TEXT>

     Amerikalı astronot Gene Cernan, Çin Seddi'nin uzaydan görülebildiğini yineledi. 
     Uzaydan çıplak gözle görünebilen tek esere, yani Çin Seddi'ne sahip olmak, Çinliler'in en çok övündükleri konulardan biri. Ancak Çin'in uzaya giden ilk astronotu Yang Livey'in Yang Liwei yolculuğu sırasında Çin Seddi'ni görmediğini söylemesi, bu efsane ile ilgili tartışmalar başlattı. Hatta Çin'deki ders kitaplarının yeniden yazılması bile gündeme geldi. 
     Ancak, ayda yürüyen son astronot Gene Cernan, Çin Seddi'nin uzaydan göründüğünü kaydetti. Eski NASA astronotu Cernan, Singapur'da yayınlanan The Starits Times gazetesine verdiği demeçte, dünyaya 160 ila 320 kilometre mesafedeki yörüngeden Çin Seddi'nin çıplak gözle görüldüğünü söyledi. Cernan, ''gözlerinizin iyi olması ve nereye bakacağınızı bilmeniz yeterlidir'' diye konuştu. 
     Cernan'ın bu açıklaması ile NASA'nın internet sayfasındaki açıklamalar çelişiyor. NASA'nın internet sayfasında, Çin Seddi'nin sadece birkaç metre genişlikte olması, doğal malzemelerden yapılması ve renginin toprakla karışmasından dolayı çıplak gözle görülemeyeceği iddia ediliyor. 
     Cernan, Aralık 1972'de Apollo 17 ile aya gitmişti. 
     
</TEXT>
</DOC>
