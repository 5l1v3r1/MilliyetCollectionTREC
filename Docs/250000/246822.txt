<DOC>
<DOCNO> 246822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/soneko23.html </URL>
<DATE> 2004/06/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Enver Ören, İhlas Holding başkanı seçildi... 
</HEADLINE>
<TEXT>

     İhlas Holding Yönetim Kurulu Başkanlığı'na, Enver Ören yeniden seçildi. 
     İhlas Holding'den İMKB'ye gönderilen açıklamaya göre, şirketin 28 Mayıs tarihinde yapılan olağan genel kurul toplantısında belirlenen yönetim kurulu üyeleri, dün toplanarak görev dağılımını gerçekleştirdi. 
     Enver Ören Yönetim Kurulu Başkanlığı'na getirilirken, Yönetim Kurulu Başkan Vekili ve Genel Müdürlük görevini de Ahmet Mücahit Ören'in yürütmesi kararlaştırıldı. 
     Mali İşlerden Sorumlu Murahhas Üyeliğe Mahmut Kemal Aydın, İdari İşlerden Sorumlu Murahhas Üyeliğe Yavuz Özgün, Hukuk İşlerinden Sorumlu Murahhas Üyeliğe Alaettin Şener, İnşaat İşlerinden Sorumlu Murahhas Üyeliğe Zeki Celep seçildi. 
     Abdullah Turalı ise Yönetim Kurulu Üyesi olarak görev yapacak. 
     
     BAĞIMSIZ ÜYELER DENETİM VE YÖNETİM KOMİTESİNDE 
     Denetimden Sorumlu Komite, bağımsız Yönetim Kurulu Üyeleri Hüseyin Aydın Arvasi ve İsmet Erkut'tan oluştu. 
     Komite Başkanlığı'na Hüseyin Aydın Arvasi getirildi. 
     Kurumsal Yönetim Komitesi de yine bağımsız Yönetim Kurulu Üyeleri Ertuğrul Taka ve Bekir Eren'den teşkil edilirken, Başkanlığı'na Ertuğrul Taka seçildi. 
     
</TEXT>
</DOC>
