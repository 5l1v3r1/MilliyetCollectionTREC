<DOC>
<DOCNO> 217373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun08.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Arama motorlarının kralı Google 
</HEADLINE>
<TEXT>

     İnternette Google'ın, arama motorları arasında hala birinci sırada olduğu belirlendi. 
     Google'ı, 2004 ocak ayı itibarıyla yapılan incelemeye göre, internette arama yapanların yüzde 39'u kullanıyor. Google kullanıcılarının sayısının 59,3 milyon olduğu belirlendi. 
     İkinci sırada bulunan Yahoo ve MSN arama motorlarından ise yaklaşık yüzde 30 oranında kullanıcı yararlanıyor. 
     Araştırma, Nielsen NetRatings adlı kuruluş tarafından yapıldı. Araştırmacılar, Yahoo'nun 45,7 milyon, MSN'in ise 44,6 milyon kullanıcısı olduğunu bildirdiler. 
     Dördüncü sırada, dünyanın en büyük internet hizmeti sağlayan kuruluşu olan America on Line'ın AOL hizmete sunduğu arama motoru bulunuyor. Kullanıcıların yüzde 15'ine hitap eden bu motoru kullananların sayısı 23,4 milyon. Beşinci sırada ise 12,8 milyon kişi ve yüzde 8 ile Ask Jeeves geliyor. 
     Bazı kullanıcıların birden fazla arama motoru kullanmaları nedeniyle, kullanıcı oranlarının toplamı yüzde 100'ü geçiyor. 
     
     114,5 MİLYON KULLANICI 
     Araştırmacılar, 2004 ocak ayı içinde arama motorlarından yararlananların sayısının 114,5 milyon kişi olduğunu belirttiler. 
     Diğer bir deyişle, internete girenlerin yüzde 76'sı motorlardan birini kullanarak arama yapıyor. 
     Bu arada her bir kullanıcının, arama motorlarından birini en az 40 dakika süreyle kullandığı da saptandı. 
     
</TEXT>
</DOC>
