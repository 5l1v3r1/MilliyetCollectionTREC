<DOC>
<DOCNO> 228511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/magazin/mag01.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beşinci Kat' artık 'artist' 
</HEADLINE>
<TEXT>

   Altın Portakallı oyuncu Yasemin Alkaya, işletmeciliğini yaptığı Cihangir'deki Bilsak 'Beşinci Kat'ın filmini çekti 
      DENİZ ALTUNTAŞ 
   
   Usta oyuncu Yasemin Alkaya, işletmecisi olarak hayatının büyük bölümünü geçirdiği İstanbul Cihangir'deki Bilsak 'Beşinci Kat' lokanta - barı, yeni çektiği filminin 'başrol oyuncusu' yaptı. 
   Alkaya, 'Beşinci Kat' adını verdiği sinema filmini şöyle anlattı 
   "Filmde, Beşinci Kat'in bir günü anlatılıyor. Bunun içinde benim yaptıklarım, yapamadıklarım, müşteri ve personel hik yeleri de var. Diğer filmlerden farkı, bire bir personel ve müşterilerin oynaması. Spontane çekimler yapıldı. Çalıştığım insanların hiçbiri oyuncu değildi ama yüzde 100 verim aldım. Bir mek nın bir gününü anlatmak kolay değil." 
   
   Teknoloji 'kurtardı' 
   'Beşinci Kat'la ilk kez yönetmenlik yaptığını anlatan Altın Portakallı oyuncu Alkaya, 'Çok eğlendim' dediği bu tecrübesini de şu sözlerle aktardı 
   "Beş yıldır 'Film çekeceğim' deyip duruyordum. Nihayet çekebildim. Yönetmek çok farklı, çok eğlenceli. Herkesin yerine düşünüyorsunuz. Oyunculuğu da çok seviyorum ama herhalde artık sadece kendi filmlerimde oynarım. En iyi rolleri kendime yazıyorum." 
   Alkaya, maliyetle ilgili olarak da, "Filmi 12 günde, dijital kamera ile çektik. Diğer kameralarla, 500 bin dolardan aşağı bir film çekilemiyor. Filme maksimum 70 bin dolar harcayacağım. Bu mükemmel bir durum" şeklinde konuştu. 
   
   
</TEXT>
</DOC>
