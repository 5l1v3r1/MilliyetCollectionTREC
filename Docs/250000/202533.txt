<DOC>
<DOCNO> 202533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo27.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolculardan mini defile 
</HEADLINE>
<TEXT>

     Fenerbahçeli futbolculardan Tuncay, Volkan ve Mahmut Hanefi, Sarar'ın 2003-04 sonbahar kış koleksiyon ürünlerini mini bir defileyle tanıttı. 
     Nişantaşı'ndaki Sarar mağazasında gerçekleştirilen organizasyonda, genç futbolcular spor ve takım elbiselerle basın mensupları için mini bir defile yaptı. 
     
     ŞEHİT ''AVRUPA DEFTERİNİ ŞİMDİLİK KAPATTIK'' 
     Tuncay'ın menajeri Erdinç Şehit, Fenerbahçe Kulübü ile 18 Aralık Perşembe günü biraraya geleceklerini belirterek, ''Perşembe günü ön görüşme yapacağız. Önümüzdeki hafta da Tuncay'ın sözleşmesini uzatacağız'' dedi. 
     Mini defilenin ardından basın mensuplarının sorularını yanıtlayan Şehit, ''Tuncay, sarı-lacivertli forma ile taraftarlarının gönlüne girdi. Fenerbahçeli Tuncay olarak kalacak. Arsenal, Milan ve Juventus gibi kulüplerin Tuncay'ı takip ettiği dış basında yer almıştı. Biz Avrupa defterini şimdilik kapattık. İmzayı atarak, spekülasyonlara son vereceğiz'' diye konuştu. 
     
</TEXT>
</DOC>
