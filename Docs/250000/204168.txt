<DOC>
<DOCNO> 204168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/soneko16.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
80-150 milyona minyatür ayakkabı... 
</HEADLINE>
<TEXT>

     Dünyanın çeşitli ülkelerinde ilgi gören Palais Royal markalı minyatür ayakkabılar, Türkiye pazarında da satışa sunuldu. 
     Her biri el yapımı olan ve sınırlı sayıda üretilen minyatür ayakkabılar, dekorasyon ve ayakkabı tutkunları için yeni bir koleksiyon niteliği taşıyor. 
     Dünyaca ünlü Swarovski kristalleriyle işlenen minyatür ayakkabılar, birbirinden ilginç tasarımları ve modelleriyle ince işçiliğin ve sabrın ürünü olarak dikkat çekiyor. Ürünler, dekoratif niteliğiyle dünya genelinde özellikle hanımların ve koleksiyonerlerin büyük beğenisini kazanıyor. 
     Palais Royal tarafından yalnızca birkaç yıldır üretilmesine rağmen kısa zamanda büyük ilgi gören ayakkabılar, 350 parçalık bir koleksiyon sunuyor. Bir zamanlar yalnızca Romanoff hanedanlığı için üretilen porselen yumurtalar gibi özgün bir buluş olan minyatür ayakkabılar, sevdiklerine özel bir hediye armağan isteyenlere seçenek oluşturuyor. 
     Ürün profili arasından Türkiye'ye ilk olarak minyatür ayakkabıları tanıtan Palais Royal, yakın bir zaman içinde yine Swarovski kristalleriyle işlenmiş çerçeveleri ve minyatür çantalarını da Türk dekorasyon tutkunlarının beğenisine sunacak. 
     Nişantaşı ve Bağdat Caddesi'ndeki bazı mağazaların vitrininde yerini alan ayakkabılar, 80 ila 150 milyon lira arasında satılıyor. 
     
</TEXT>
</DOC>
