<DOC>
<DOCNO> 219260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo18.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya sıralaması... Cimbom zirvede, Gençler Kartal'ı geçti... 
</HEADLINE>
<TEXT>

     Birinci Süper Futbol Ligi'nin ikinci yarısında düşüşe geçen ve 23. haftanın ardından liderliği Fenerbahçe'ye kaptıran Beşiktaş, Uluslararası Futbol Tarihi ve İstatistikleri Federasyonu'nun IFFHS Şubat ayı değerlendirmesinde de düşüşte. 
     Ocak ayı sonunda 58. sırada bulunan Beşiktaş, şubat ayı değerlendirmesinde 24 basamak gerileyerek 125 puanla 82. sırada yer aldı. 
     Sıralamada yer alan 10 Türk takımından sadece Beşiktaş ve Malatyaspor şubat ayı değerlendirmesinde gerilerken, ilk 100 içinde bulunan Galatasaray, Gençlerbirliği, Gaziantepspor ve Trabzonspor ile daha alt sıralarda bulunan Fenerbahçe, İstanbulspor, Denizlispor ve Konyaspor yükseldiler. 
     
     EN İYİ TÜRK TAKIMI GALATASARAY 
     Ocak ayında 152 puanla 43. sıraya yükselen Galatasaray, çıkışını sürdürerek şubat ayı sonunda 32.'liğe yerleşti. 
     IFFSH değerlendirmesinde yer alan Türk takımlarının en iyisi konumunda bulunan sarı-kırmızılılar, 11 basamak birden yükselerek 166 puanla 32. sırada yer aldı. 
     
     GENÇLERBİRLİĞİ EN İYİ İKİNCİ TÜRK TAKIMI 
     Sıralamada ilk 100 içinde yer alan Türk takımlarından, Gençlerbirliği ve Gaziantepspor da çıkışını sürdürdü. 
     UEFA Kupası'nda aldıkları başarılı sonuçlarla dikkat çeken iki ekipten Gençlerbirliği 42 basamak yükselerek 161 puanla 77.'likten 35. sıraya, ilk 100 içindeki Türk takımları arasında bu ayın en iyi çıkışını yapan Gaziantepspor ise 71 sıra yükselerek 145 puanla 120.'likten 49. sıraya yerleşti. 
     Geçen ay 136. sırada bulunan Trabzonspor 58 basamak yükselip 127 puanla 78.'likte yer aldı. 
     
     FENERBAHÇE 151 BASAMAK YÜKSELDİ 
     Ligin yeni lideri Fenerbahçe, 315. sıradaki yerini bırakarak tam 151 basamak birden yükseldi. 
     Sarı-lacivertliler, şubat ayı sonunda 91.5 puanla 164. sırada yer aldı. 
     Ocak ayı sonunda 175. sırada bulunan Malatyaspor 17 sıra düşerek 192. sıraya yerleşirken, 380. İstanbulspor 232.'liğe, 333. Denizlispor 251.'liğe ve 481'inci Konyaspor da 327.'liğe çıktı. 
     
     MİLAN ZİRVEYİ REAL MADRİD'E KAPTIRDI 
     IFFHS'nin ''Dünyanın en iyi takımları'' sıralamasında, Ocak ayında ilk sırada bulunan İtalya'nın AC Milan takımı, şubat ayında zirveyi İspanya'nın Real Madrid takımına kaptırdı. 
     
     
SIRA TAKIM ÜLKE PUAN 1. Real Madrid İspanya 317 2. Milan İtalya 296 3. Santos Brezilya 278 4. Juventus İtalya 270 5. Porto Portekiz 267.5 6. Celtic İskoçya 264 7. Arsenal İngiltere 262 8. Cruzeiro Brezilya 258 9. Boca Juniors Arjantin 250 10. Lazio İtalya 245 32. Galatasaray Türkiye 166 35. Gençlerbirliği Türkiye 161 49. Gaziantepspor Türkiye 145.5 78. Trabzonspor Türkiye 127 82. Beşiktaş Türkiye 125 164. Fenerbahçe Türkiye 91.5 192. Malatyaspor Türkiye 81.5 232. İstanbulspor Türkiye 73.5 251. Denizlispor Türkiye 70.5 327. Konyaspor Türkiye 61.5 
     
</TEXT>
</DOC>
