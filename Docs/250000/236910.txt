<DOC>
<DOCNO> 236910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonsiy05.html </URL>
<DATE> 2004/05/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hatayı YSK önledi... 
</HEADLINE>
<TEXT>

     Aydın'ın Karpuzlu İlçesi'nde belediye meclisi üye dağılımında yapılan hatayı fark eden Yüksek Seçim Kurulu YSK , üye dağılımını yeniden belirledi. 
     Alınan bilgiye göre, 28 Mart tarihinde yapılan yerel seçimleri AK Parti'nin adayı Hayrettin Anmak, kazandı. Seçim sonucunda, belediye meclis üyeliği dağılımı AK Parti 5, DYP 4 üye olarak belirlendi. 
     Karpuzlu İlçe Seçim Kurulu ile Aydın İl Seçim Kurulu'nun fark edemediği ''kontenjan hatası'' YSK tarafından düzeltilerek İl Seçim Kurulu'na yazı ile bildirildi. 
     Buna göre, belediye başkanlığını kazanan partinin kontenjan adayını hesaplamayan seçim kurulu, YSK'dan gelen uyarı ile üye sayısını AK Parti 5, DYP 3 olarak düzeltti. 
     Yeni düzenleme ile DYP'den 4. sıra belediye asil meclis üyesi seçilen Nurettin Akalın yedek üye, AK Parti'den 5. sıra meclis üyesi adayı olan fakat yedek 1. sırada bulunan Rafet Bunaldı asil üye oldu. 
     
</TEXT>
</DOC>
