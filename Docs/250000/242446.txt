<DOC>
<DOCNO> 242446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur09.html </URL>
<DATE> 2004/05/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Simitçinin tiyatro aşkı... 
</HEADLINE>
<TEXT>

     Ailesinin geçimini simit satarak sağlayan 3 çocuk babası Hamdi Yılmaz 43 , içindeki tiyatro tutkusunu amatör grupların sahnelediği oyunlarda rol alarak gideriyor. 
     AA muhabirinin görüştüğü Yılmaz, tiyatro sevgisinin ilköğretim okulu yıllarında rol aldığı bir oyunla başladığını ve artarak devam ettiğini söyledi. 
     Tiyatroyu çok sevdiğini, ancak amatörce yaptığı için para kazanamadığını anlatan Yılmaz, ''Önce ailemin nafakasını çıkarmam gerekiyor. Bunun için de simit satmayı aksatmamaya özen gösteriyorum. Tiyatroya olan tutkumu, rol aldığım oyunlarda gideriyorum'' dedi. 
     Yılmaz, Denizli'de faaliyet gösteren bazı amatör tiyatro gruplarının sahnelediği ''Delinin Hatıra Defteri'', ''Paydos'', ''Töre'' ve ''Ayıkla Pirincin Taşını'' isimli oyunlarda roller aldığını belirtti. 
     Son rol aldığı oyunun, Güneydoğu Anadolu Bölgesi'ndeki kan davasının konu alan Turgut Özakman'ın yazdığı, Mevlüt Yılmaz'ın yönettiği ''Töre'' olduğunu, bu oyunda ''Kara Hasan'' rolünü oynadığını ifade eden Yılmaz, ''Bir gün profesyonel olarak tiyatro oyunlarında oynamayı, televizyon dizilerinde rol almayı hayal ediyorum'' diye konuştu. 
     
</TEXT>
</DOC>
