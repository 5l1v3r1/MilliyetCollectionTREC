<DOC>
<DOCNO> 208080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun33.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Orangutanlar yok oluyor 
</HEADLINE>
<TEXT>

     Tek yavru ve gebelik süreleriyle insana çok benzeyen orangutanların 20 yıla kadar bütünüyle soyunun tükenmesi tehlikesiyle karşılaşacağı bildirildi. 
     Dünya Doğa Vakfı'nın WWF İngiltere'deki merkezinden yapılan açıklamaya göre, son 100 yılda orangutanların son anavatanları Borneo ve Sumatra'da nüfusları yüzde 91 oranda yok oldu. Böyle giderse 20 yıl içinde doğadan bütünüyle silinecekler. 
     Malezya ve Endonezya'da koruma altına alınan, Malezya dilinde ''orman adamı'' demek olan insansımaymun türü orangutanların nüfusu doğada bugün yalnızca 30 bin. 
     Malezya ve Endonezya'da orangutanların sayısı, ormanlarda ticari ağaç kesimi ve palmiye yağı tarlaları açılması yüzünden yüzde 80 azaldı. 
     Ormanların hızla kesimi ve kaçak avcılık uysal ağırbaşlı, zeki ve çok sessiz orangutanların yaşam alanlarını hızla daralttı. 
     Orangutan nüfusunun yüzde 60'ı zaten kendi yurtları dışında yaşıyor. Annesiz yavrular, özel koruma kamplarında, yavrunun güven kazanması için çok sabırlı özel bakıcılar tarafından hamaklarda kıpırdamadan uzun saatler boyu tutuluyor. 
     WWF-İngiltere'nin Koruma Dairesi Müdürü Francis Sullivan, ''Doğanın eşsiz simgelerinden orangutanların kurtarılması için harcanacak maddi manevi her çabanın gösterilmesi gerektiğini'' bildirdi. 
     Orangutanlar, azami 17 yılda ilk kez çiftleşmeleriyle de doğada ayrı bir yere sahipler. 
     
</TEXT>
</DOC>
