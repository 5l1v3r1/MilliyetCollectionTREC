<DOC>
<DOCNO> 234095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sondun15.html </URL>
<DATE> 2004/04/23/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kuzey Kore'de resmi ölü sayısı 54, yaralı sayısı 1249 
</HEADLINE>
<TEXT>

     Kuzey Kore'de dün meydana gelen tren kazısında resmi rakamlara göre ölü sayısının 54, yaralı sayısının 1249 olduğu bildirildi. 
     Uluslararası Kızılhaç ve Kızılay Dernekleri Federasyonu'nun IFRC Pekin'deki bölgesel heyetinin sözcüsü John Sparrow, dün iki yük treninin çarpıştığı kazada 1850 evin de tamamen yıkıldığını ve 6350 evin kısmen zarar gördüğünü bildirdi. 
     Sparrow, Kuzey Kore'nin Çin sınırı yakınlarındaki Ryongchon kasabasında bulunan tren istasyonunda meydana gelen kazaya vagonlarda bulunan patlayıcıların infilak etmesinin yol açtığını bildirerek, ölü sayısının artabileceğini kaydetti. 
     Kurtarma görevlilerinin enkaz kaldırma çalışmaları sürdükçe ölü sayısının daha da artmasının muhtemel olduğunu söyleyen Sparrow, patlamaların tren vagonlarındaki patlayıcılar, büyük olasılıkla da mayınlar yüzünden meydana geldiğini ifade etti. 
     
</TEXT>
</DOC>
