<DOC>
<DOCNO> 212463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/ekonomi/eko08.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
40 trilyonluk yatırımla görücüye çıkacak 
</HEADLINE>
<TEXT>

   İlk ihalede düşük fiyat geldiği için satışı yapılmayan ve şimdi ikinci ihaleye hazırlanan Tekel, 40 trilyon liralık yatırımla cazip hale gelecek 
      BÜLENT YARDIMCI 
   
   Özelleştirme kapsamında 292 milyon dolara satılan 16 alkol tesisini 20 Şubat'ta devretmeye hazırlanan Tekel, şimdi de tütün ve tütün mamulleri tesislerinin satışı için açılacak olan ikinci ihaleyi bekliyor. 
   Tekel Genel Müdürü Sezai Ensari, özelleştirilmeyi bekleyen Tekel'in, B planının uygulayarak pazar payını artırmaya çalışacağını söyledi. B planı ile, kaliteyi, mamul çeşitlerini ve pazar payını artırarak ikinci ihaledeki fiyatı yükseltmeyi amaçladıklarını belirten Ensari, şunları söyledi 
   "Alıcının teklif ettiği bir milyar 150 milyon dolarlık fiyat düşük bulunduğu için satış gerçekleşmedi. İkinci ihalede daha yüksek fiyat elde etmek için Tekel'in değerini artırmalıyız. Bunun için de yeni yatırımlarla kaliteyi yükseltip, 40 trilyon liralık yatırım yapmak üzere harekete geçtik." Ensari şöyle konuştu 
   "Tüketici hard box dediğimiz kutu sigara istiyor. Tekel özelleşecek diye uzun süredir alamadıkları kutu sigara ambalaj makinalarını almak için harekete geçtiklerini belirten Ensari şöyle devam etti "20 trilyon lira dolayındaki bu yatırımla kutu sigara imalatını 3 bin ton yükselteceğız. Daha sonra 2 yeni makina daha alacağız ve soft box makinalarımızı hard box'a çevirerek kapasiteyi 9 bin ton artıracağız. Böylece kutu 2000 ve kutu 2001 sigaralarındaki talebi karşılayabileceğiz ve yeni çeşitler çıkaracağız. Üretim kapasitesi yetmediği için durdurduğumuz kutu Samsun 216 sigarası imalatına da yeniden başlayacağız. 40 trilyon lira harcayarak tüm bu işleri eylül ayında bitireceğiz." 
   
   
</TEXT>
</DOC>
