<DOC>
<DOCNO> 230674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonspo05.html </URL>
<DATE> 2004/04/12/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Real Madrid yerle bir, yeni lider Valencia... 
</HEADLINE>
<TEXT>

     Hüseyin Narin 
İspanya'da taşlar yerinden oynadı, Real Madrid Devler Ligi şokundan sonra şimdi de La Liga'da liderliği takipçisi Valencia'ya kaptırdı. 
     Şampiyonlar Ligi'nden şok bir şekilde elendikten sonra tek umudunu La Liga'da şampiyonluğa bağlayan "rüya takım" Real Madrid, kendi evinde Osasuna'ya 3-0 yenilerek yerle bir oldu. 
     Beyaz şimşekleri yıkan golleri 2'de Valdo, 44'te Pablo Garcia ve 61'de Moha kaydederken, Bernabeu'ya gelen taraftarlar bu sonuçla büyük hayal kırıklığı yaşadılar. Real Madrid, bu sonuçla 67 puanda kaldı ve 69 puana yükselen Valencia liderlik koltuğuna oturdu. 
     Yeni lider Valencia 
     UEFA Kupası'nda iki Türk takımını eleyerek çeyrek finale yükselen Valencia, La Liga'da da şampiyonluğa koşuyor. 
     Zaragoza'ya konuk olan Benitez'in öğrencileri, Angulo'nun 67. dakikadaki golüyle sahadan 1-0 galip ayrıldı ve Osasuna'ya yenilen Real Madrid'den liderlik koltuğunu devraldı. 
     
</TEXT>
</DOC>
