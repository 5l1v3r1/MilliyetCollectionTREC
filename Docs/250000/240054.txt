<DOC>
<DOCNO> 240054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo25.html </URL>
<DATE> 2004/05/14/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Alman basını Matthaeus Türkiye'ye mi gidiyor .. 
</HEADLINE>
<TEXT>

     Beşiktaş'ın, Fenerbahçe Teknik Direktörü Christoph Daum'a rakip olarak, Macaristan Milli Futbol Takımı'nın teknik direktörlüğünü yapan Almanya Milli Takımı'nın eski futbolcusu Lothar almak istediği bildirildi. 
     Alman Bild gazetesi, ''Matthaeus Türkiye'yi mi gidiyor Beşiktaş onu Daum'a rakip olarak istiyor'' başlığıyla verdiği haberde, Matthaeus'un 12 Mayıs'ta İtalya'nın Milano kentinde Beşiktaş başkan adayı Yıldırım Demirören ile görüştüğünü hatırlattı. 
     Matthaeus'un buluşmayı doğruladığı, ancak bir sözleşme imzaladığı şeklindeki haberleri yalanladığı belirtilen haberde, Alman teknik adamın, ''Bunlar spekülasyon. Demirören başkan seçildikten sonra beni yeniden arayacak'' dediği kaydedildi. 
     Lothar Matthaeus'un Macaristan Milli Takımı'yla 2005 yılına kadar sözleşmesi olduğu, takımın Dünya Futbol Şampiyonası elemelerinde başarılı olması durumunda sözleşmenin doğrudan 2006 yılına kadar uzayacağı, ancak sözleşmeyi tek taraflı fesh etme imkanına sahip olduğu belirtildi. 
     Matthaeus'un İstanbul'da yaklaşık 1,5 milyon euro alacağı, Beşiktaş'ın da kendisine 1 Haziran'dan itibaren görev vermek istediği iddia edildi. 
     
</TEXT>
</DOC>
