<DOC>
<DOCNO> 203239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sonspo02.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol'da üzüldük... Barcelona 92 - Ülkerspor 57 
</HEADLINE>
<TEXT>

     Salon Palau Blau Grana . 
     Hakemler Tsanidis xx Yunanistan , Beloseviç xx Yugoslavya , Tola xx italya . 
     FC Barcelona Ilievski xx 12, Fucka xxx 14, Femerling xx 8, Navarro xxx 9, De La Fuente xx 8, Grimau xx 9, Varejao xxx 17, Gasol x, Bravo x, Rodriguez x 3, Duenas xx 12 . 
     Ülkerspor Booker xx 10, Arda x 2, Rentzias x 5, İbrahim xx 14, Kerem xx 5, Serkan x, Traina x 7, Muratcan x, Tutku x 5, Fatih xx 8, Amaya x 1 . 
     1. Periyot 24-13 . 
     Devre 48-28 Barcelona lehine . 
     3. Periyot 70-48 . 
     Beş Faulle Çıkanlar 35.41 Amaya Ülkerspor . 
     Basketbolda Erkekler Avrupa Ligi A Grubu'nda yer alan Ülkerspor, gruptaki 6. maçında, deplasmanda İspanya'nın FC Barcelona takımına 92-57 yenilerek 4. yenilgisini aldı. 
     Birinci periyoda evsahibi Barcelona hızlı başladı. Pota altında Fucka ve Femerling ile sayılar üreten İspanya temsilcisi 5. dakikayı 13-8 önde geçti. İstediği hücumları bir türlü oturtamayan Ülkerspor karşısında Navarro ile skora katkı yapan Barcelona bu bölümü 24-13 önde geçti. 
     İkinci periyoda tam saha pres yaparak başlayan Barcelona, bu oyunuyla başarılı olunca fark giderek açılmaya başladı. Pota altında Barcelona'nın uzunlarına çözüm bulamayan Ülkerspor, 15. dakikayı 35-18, devreyi de 48-28 yenik kapadı. 
     Üçüncü çeyrekde de baskılı oyununu sürdüren İspanyol ekibi oyuna sonradan giren Varejao'nun skorer oyunuyla farkı gitgide açtı ve 25. dakikayı 17 sayı farkla 55-38 önde geçti. Hızlı hücumlardan da sayı üretemeyen Ülkerspor bu bölümü de 70-48 geride tamamladı. 
     Son bölümde tamamen oyun disiplininden kopan Ülkerspor karşısında maç boyunca sergilediği rahat oyunu sürdüren Barcelona, 35. dakikasını 81-51 gibi 30 sayı farkla önde geçtiği karşılaşmadan 92-57 galip ayrıldı. 
     
</TEXT>
</DOC>
