<DOC>
<DOCNO> 210165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/soneko38.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Coca Cola İçecek Üretim halka açılıyor... 
</HEADLINE>
<TEXT>

     Coca-Cola İçecek Üretim A.Ş. hisselerinin yüzde 25 civarında bir bölümünün, yılın ikinci çeyreğinde halka arzının düşünüldüğü bildirildi. 
     Anadolu Efes'ten Borsa'ya gönderilen açıklamada, şirket iştiraklerinden Coca Cola İçecek A.Ş.'nin, zamanlaması piyasa koşullarına göre belirlenecek olan muhtemel bir halka arzı için ön çalışmalara başlamak üzere, global koordinatör olan Schroder Salomon Smith Barney'in yanı sıra yurtiçinde de İş Yatırım Menkul Değerler A.Ş.'nin görevlendirildiği belirtildi. 
     Açıklamada, Coca Cola İçecek A.Ş.'nin bu konuda henüz alınmış nihai bir Yönetim Kurulu kararı olmamakla birlikte, şirket hisselerinin yüzde 25 civarında bir bölümünün bu yılın ikinci çeyreğinde halka arz edilmesinin düşünüldüğü kaydedildi. 
     Açıklamada, söz konusu konulara ilişkin görevli yatırım bankalarının çalışmalarının devam ettiği duyuruldu. 
     
</TEXT>
</DOC>
