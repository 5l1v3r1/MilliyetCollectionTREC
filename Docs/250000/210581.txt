<DOC>
<DOCNO> 210581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/yasam/yas02.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turhal'ın 'uyuyan' trilyoneri 
</HEADLINE>
<TEXT>

   Yılan hik yesine dönen Turhallı trilyoner sonunda ortaya çıktı. 2.5 trilyon kazanan Tamer Gökçek, 'Bilete bakıp, uyudum" dedi 
      
   Milli Piyango'nun yılbaşı çekilişinde 10 trilyonluk büyük ikramiyenin isabet ettiği '5196322' numaralı çeyrek biletin Turhal'daki gerçek sahibi, savcılığın soruşturmasıyla sonunda 'resmen' ortaya çıktı. 
   İkramiyenin sahibinin, ev ve otomotiv elektroniği konusunda çalışan Tamer Gökçek 32 olduğu anlaşıldı. Varlıklı bir kişi olarak tanınan, tatillerini yurt dışında geçirdiği belirtilen Gökçek, hikayesini şöyle anlattı 
   "Bileti 28 Aralık'ta aldım. Yılbaşı gecesi uyurken, sabaha karşı saat 02.00 sıralarında Akhisar'dan arayan arkadaşım, Milli Piyango çekilişinde 2.5 trilyonun Turhal'a çıktığını, biletlerimi kontrol etmemi söyledi. İki biletim vardı. Televizyondan büyük ikramiyenin isabet ettiği numarayı öğrendim. İlk baktığım bilete rastladığını gördüm. Şaşırdım. Soğukkanlılığımı koruyarak, tekrar uyudum." 
   
   'Diğerlerine güldüm' 
   Gökçek, ertesi gün durumu işyerindeki babasına anlattı. Babasını sakin görmenin rahatlığıyla konuyu şehir dışındaki kardeşi Mustafa Kemal Gökçek'e aktardığını kaydeden Gökçek, şöyle devam etti 
   "Ailemin olgun davranışı bende, ikramiyenin gizliliğini sonuna kadar sağlayabileceğim kanaatini sağladı. Akşam biletin farklı kişilere çıktığı söylentilerini duyunca, kendi kendime gülümsüyordum. 2 Ocak'ta Turhal'da birinin biletin kendisinde olduğunu iddia ettiğini öğrendim. Ben de biletimin sahte olabileceğinden şüphelendim. Araya giren hafta sonu tatili nedeniyle, biletin tahsilatını pazartesi kendim yaptım." 
   Farklı kişilerin bileti sahiplenmesi, savcılığın soruşturma başlatması üzerine kendi isteğiyle ifade verdiğini söyleyen Gökçek, sözlerini şöyle bitirdi 
   
   'İşime yatırım yaptım' 
   "19 Ocak'ta savcılığın takipsizlik kararı vermesi ve şikayetçi tarafa adımı açıklaması sonucu gizliliğimle ilgili umudum kalmadı. Bu nedenle konuyu medya aracılığıyla sonlandırma gereği duydum. Geçen 15 gün zarfında mesleğimle ilgili ciddi yatırımlar yaptım. İkramiyenin tamamını yatırıma yönelttim." 
   
   
</TEXT>
</DOC>
