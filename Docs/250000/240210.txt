<DOC>
<DOCNO> 240210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/yasam/axyas02.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'Külkedisi' masalı 
</HEADLINE>
<TEXT>


2000 yılındaki olimpiyatlar sırasında bir barda tanışan Danimarka Veliaht Prensi Frederick ile Avustralyalı Mary Elizabeth Donaldson dünya evine girdi 

İRFAN KURTULMUŞ Kopenhag 

Danimarka Veliaht Prensi Frederick ile Avustralyalı Mary Elizabeth Donaldson, Kopenhag'da düzenlenen görkemli bir törenle evlendi. Başkent sokaklarını dolduran yaklaşık 1 milyon kişi, ellerinde Avustralya ve Danimarka bayraklarıyla, prens ve yeni prenseslerini selamladı. Başta Avrupa'dan kraliyet aileleri olmak üzere seçkin bir davetli topluluğunun katıldığı düğünün şerefine Danimarka'da bir haftadır konserler, yarışmalar ve partiler düzenleniyordu. 
Babası matematik profesörü, annesi yazar olan Donaldson'la Frederick'in aşk hik yesi, modern bir peri masalına benzetiliyor. Dün, Vor Frue Kirke Katedrali'nde evlilik yemini eden çift, 2000'deki olimpiyatlar sırasında Sydney'deki bir barda tanışmıştı. Donaldson, prens olduğunu bilmeden şık olduğu Frederick'le bir yıl boyunca gizli gizli görüşmüştü. Telefon konuşmaları, e-postalar ve aşk mektuplarıyla yürütülen ilişkinin ardından Donaldson 2001'de Paris'e, 2003'te de Kopenhag'a taşınarak, Frederick'le ilişkisini ilerletmişti. Frederick'le 8 Ekim'de nişanlanan Donaldson, Avustralya ve İngiltere vatandaşlığından ayrılarak Danimarka vatandaşlığına geçmişti. 
Çiftin 2000'de tanıştığı Sydney'deki Slip Inn adlı barda da, dün akşam "Prensinle Tanış" adlı bir parti düzenlendi. 


</TEXT>
</DOC>
