<DOC>
<DOCNO> 231078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur22.html </URL>
<DATE> 2004/04/13/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Çalıştığı eczaneyi dolandırdı 
</HEADLINE>
<TEXT>

     Kızılay'da bir eczaneyi dolandırdıkları belirlenen 7 kişi gözaltına alındı. 
     Eczane sahibi Hacer Ö, Cumhuriyet Başsavcılığı'na başvurarak, yanında çalışan Ferdi Ş'nin kendisini dolandırdığını bildirdi. Başsavcılığın talimatı üzerine Ankara Emniyet Müdürlüğü Yankesicilik ve Dolandırıcılık Büro Amirliği görevlilileri Ferdi Ş'yi gözaltına aldı. SSK'lı olarak 5 yıldır çalıştığı eczanede, kendisine gelen reçete kupürleri üzerinde usülsüzlük yaptığını itiraf eden Ferdi Ş, reçeteleri imha ederek, ilaç kupürlerini yüzde 10-15 arasındaki bir kazançla başka eczanelere sattığını söyledi. 
     Ferdi Ş'nin itirafları üzerine, yüzde karşılığı ilaç kupürü aldığı belirlenen eczacı ve eczane çalışanlarından, Erdal D, Caner A, İlkay C, Cemal T, Özgür U, Berna Ç. gözaltına alındı. 
     Emniyette sorguları tamamlanan 7 kişi adliyeye sevk edildi. 
     
</TEXT>
</DOC>
