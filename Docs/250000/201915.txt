<DOC>
<DOCNO> 201915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/siyaset/siy01.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk Esirgeme'de imam kadrolaşması 
</HEADLINE>
<TEXT>

   AKP'nin kamudaki kadrolaşması sürüyor. Atatürk yadig rı Gazi Kız Yetiştirme Yurdu'na din eğitimi öğretmeni atandı 
   Yıldız Yazıcıoğlu 

   
   Sosyal Hizmetler ve Çocuk Esirgeme Kurumu'na SHÇEK son dönemde yapılan atamalarda "imam ve din öğretmeni" kadrolaşmasının filizlendiği ortaya çıktı. Son olarak SHÇEK Genel Müdür Yardımcılığı'na vek leten, 1977'de Diyanet İşleri Başkanlığı'nda imam olarak memuriyet hayatına başlayan ve din eğitimi öğretmenliği yapan İmam Bey Ertem getirildi. 
   SHÇEK'e "müşavir" danışman kadrosunda atanan Ertem, Diyanet İşleri Başkanlığı'ndan sonra memuriyetini Milli Eğitim Bakanlığı bünyesinde imam - hatip lisesinde öğretmen olarak sürdürdü. Son olarak Erzincan'da öğretmenlik yapan Ertem, SHÇEK Genel Müdür Yardımcılığı'na vek leten atandı. 
   
   Önce yönetmelik değişti 
   SHÇEK Görevde Yükselme Yönetmeliği'nin 23 Ekim'de değiştirilmesinin hemen ardından Ankara İl Müdürü Şükrü Akdoğan görevden alındı. Atatürk Çocuk Yuvası Müdürlüğü'nden sonra uzun süredir il müdürlüğünü yürüten Akdoğan'ın yönetimden uzaklaştırılması tepki çekerken yerine eski yönetmelik hükümlerine göre kıdemi yeterli olmayan Yıldırım Tektaş atandı. 
   Kimsesiz çocuklara hizmet veren Sincan Çocuk Yuvası Müdürlüğü'ne de imam - hatip lisesi mezunu ve Ümitköy Huzurevi'nde "din görevlisi" kadrosunda görev yapan Emin Tantürk getirildi. Tantürk'ün bu göreve atanması için sosyal hizmet uzmanı olan Ali Rıza Şahindokuyucu görevden alındı. 
   Atatürk'ün bizzat ilgilendiği ve kimsesiz genç kızlara yuva olan Gazi Kız Yetiştirme Yurdu Müdürlüğü'ne de din eğitimi öğretmeni olan Sezai Güven atandı. Güven, Refahyol döneminde Yenimahalle Kreş ve Gündüz Bakımevi Müdürü yapıldı ancak daha sonra Hasan Gemici'nin bakanlığı döneminde "usulsüz atama" gerekçesiyle görevden alındı. Güven, böylece yeniden kuruluş müdürü oldu. 
   
   
   
   
   
</TEXT>
</DOC>
