<DOC>
<DOCNO> 208509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas10.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Sandığı benzini araştıracak 
</HEADLINE>
<TEXT>

      BAHAR ATAKAN Ankara 
   
   Milli Eğitim Bakanlığı, Ağrı'nın Doğubeyazıt ilçesinde bir ilkokulda çıkan yangında yaşamını yitiren Burçin ve Aysun öğretmenlerin vazife malulü sayılıp eşi, çocukları ile anne ve babalarına maaş bağlanması için dün Emekli Sandığı'na yazı gönderdi. Emekli Sandığı ise "öğrencinin sobaya döktüğü benzinin" okula nasıl girdiğini araştırmak için harekete geçti. 
   Ortadirek Köyü Birleştirilmiş Sınıflı İlköğretim Okulu'nda görev yapan Burçin Uysal ve Aysun Karalar, Aralık 2003'te sınıfta bulunan sobayı yakmak istedi. Öğretmenlerine yardım etmek isteyen Okan Kömürcü bu sırada sobaya benzin döktü. Uysal, bir anda Kömürcü'yü saran alevleri söndürmek için üzerine atladı. Uysal ile Kömürcü'yü kurtarmak isteyen Karalar da alevlerin içine daldı. Uysal olay yerinde, ağır yaralanan Karalar da tedavi gördüğü GATA'da öldü. Emekli Sandığı'ndan bir yetkili şunları kaydetti "Vazife malullüğünün şartlar var. Benzin okula nasıl girmiş, nereden getirilmiş Tek arayacağımız şey benzinin okula nasıl girdiği. Savcılık tutunakları da değerlendirilecek. Kurumu vazife malullüğünü kabul ederse biz de bu yönde değerlendiririz." 
   
   
</TEXT>
</DOC>
