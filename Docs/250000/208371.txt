<DOC>
<DOCNO> 208371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko38.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel Müdür Danış TÜPRAŞ'ın faaliyetlerinde aksama yok 
</HEADLINE>
<TEXT>

     Tüpraş Genel Müdürü Hüsamettin Danış, Tüpraş'da çalışanlarının operasyonel faaliyetleri engelleyici davranışlarda bulunmalarının günümüze kadar söz konusu olmadığı gibi bundan sonra da aynı sorumluluk bilinciyle hareket edeceklerinden yönetim olarak kuşku duyulmadığını bildirdi. 
     Danış, yaptığı açıklamada, Tüpraş'ın 4 rafineri ve bir petrokimya kompleksinde süregelen faaliyetlerin günlük bazda planlandığı şekilde yürütüldüğünü belirterek, üretim ve satış faaliyetlerinde herhangi bir aksamanın olmadığını kaydetti. 
     Bunun yanı sıra rafinaj sektöründe grev ve iş yavaşlatma gibi eylemlerin yasal olmadığını hatırlatan Danış, şöyle devam etti 
     ''Tüpraş'ın zor şartlarda, yangında selde canı pahasına fabrikada üretime devam eden fedakar çalışanların operasyonel faaliyetleri engelleyici davranışlarda bulunmaları günümüze kadar söz konusu olmadığı gibi, bundan sonra da aynı sorumluluk bilinciyle hareket edeceklerinden yönetim olarak kuşku duyulmamaktadır.'' Danış, dünyanın çeşitli bölgelerinde çetin geçen mevsim şartlarının azalan ham petrol, ürün stokları ve düşük dolar kurunun etkisiyle brent bazlı rafineri marjlı varil fiyatının 5.99 dolar ve Ural bazlı Akdeniz rafineri marjının da artışını sürdürerek 3.60 dolar sevilerine çıktığını belirtti. 
     Danış, Akdeniz rafinerilerine olan üstünlükleri de göz önüne alındığında, Tüpraş'ın bu süregelen işletme faaliyetleri ve beklentilerin üzerinde yüksek seyreden rafineri marjlarıyla bu yıl da koyduğu karlılık hedefine rahatlıkla ulaşacağını kaydetti. 
     
</TEXT>
</DOC>
