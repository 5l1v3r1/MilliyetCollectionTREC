<DOC>
<DOCNO> 218199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun01.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de ayaklanma sürüyor... Bir şehir daha düştü... 
</HEADLINE>
<TEXT>

     Haiti'de, Devlet Başkanı Jean-Bertrand Aristide'yi devirmek için ayaklanan isyancılar, başkent Port-au-Prince kapılarına dayanırken, ABD, Aristide'den durumunu gözden geçirmesini istedi. 
     ABD Dışişleri Bakanı Colin Powell, Aristide'ye istifa tavsiyesi olarak algılanabilecek açıklamasında, kanlı darbeyle karşı karşıya kalan Haiti devlet başkanından, görevini devam ettirip ettiremeyeceğini sorgulamasını istedi. 
     Powell, ''Aristide demokratik yollardan seçilmiş bir devlet başkanı. Ancak zorluklar yaşıyor. Görevini etkin bir şekilde yürütüp yürütemeceğini incelemeli. Haiti halkının çıkarları doğrultusunda hareket edeceğini umuyorum'' dedi. 
     Bu arada isyancılar, ülkenin üçüncü büyük kenti Cayes'i de düşürdüler. 
     Polis kaynaklarına göre, 125 bin nüfuslu güney kenti Cayes, dün silahlı muhaliflerin eline geçti. 
     Kent düşerken ölen ya da yaralanan olup olmadığı belirtilmedi. 
     Muhaliflerin, Cote-de-fer ve Cavaillon kasabalarına da yüklenmeye başladığı kaydedildi. 
     
</TEXT>
</DOC>
