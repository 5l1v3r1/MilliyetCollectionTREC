<DOC>
<DOCNO> 211303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sontur04.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerin gizli derdi 
</HEADLINE>
<TEXT>

     Türk erkeklerinin yüzde 3'ü penis eğriliğinden mustarip. Ancak hastaların çoğu bu 'ağrılı' sorunlarını gizliyor. 
     Erkeklerin ciddi sorunları arasında iktidarsızlığın yanı sıra 'peyronie' de penis eğriliği var Hastalığın, Türk erkeklerinde görülme sıklığı yüzde 3 civarında. 
     Akdeniz Üniversitesi Üroloji Anabilim Dalı öğretim üyesi Yrd. Doç. Dr. Mustafa Faruk Usta, Peyronie'nin ereksiyon sırasında karşılaşılan, karakteristik özellikleri ağrı ve penis üzerinde elle hissedilen plaklar olduğunu ifade etti. Yrd. Doç. Dr. Usta, bazı hastalarda cinsel ilişkiye girmenin imk nsız hale geldiğini söylerken hastalıkla ilgili şu bilgileri verdi 
     "Genel olarak hastalık 50'li yaşlarda çıkıyor. Hastalığın iki dönemi var. İlki, penisin sertleşmesi sırasında hissedilen ağrı ile karakterize akut dönem. Bu dönem 12-18 ay sürüyor. İkinci dönem de penis eğriliğinin sürekli hale geldiği evre. İlk evrede ilaç, E vitamini takviyesi ve enjeksiyon tedavileri yapılabilir. Penisteki eğriliğin sabitleştiği ve cinsel ilişkiyi olanaksız hale getirdiği durumda cerrahi müdahale gerekebilir. Ancak peyronie hastalığı olanların çoğu sorunlarını hekimlerle paylaşmıyor." 
     
</TEXT>
</DOC>
