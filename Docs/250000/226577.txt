<DOC>
<DOCNO> 226577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/soneko20.html </URL>
<DATE> 2004/03/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Vergi haftası etkinlikleri... 
</HEADLINE>
<TEXT>

     Vergi Haftası etkinlikleri kapsamında Aydın Defterdarı Mesut Yılmaz ile Aydın Ticaret Odası AYTO Başkanı Mustafa Baştuğ ve Ege Bölgesi Sanayi Odası EBSO Aydın Şube Başkanı Tahir Işıklıoğlu, Aydın Valisi Muharem Göktayoğlu'nu ziyaret ettiler. 
     Göktayoğlu yaptığı konuşmada, vergi haftasının toplumda iyi anlatılması gerektiğini, belirli bir kazancı olan her Türk vatandaşının vergi vererek, vatandaşlık görevini yerine getirmesinin toplumda dayanışmayı arttıracağını ifade effi. 
     Vergi olmadan hizmetlerin götürülmesinin mümkün olmadığını belirten Göktayoğlu, vergisini zamanında ödeyenleri takdirle karşıladığını bildirdi. 
     İl Defterdarı Yılmaz ise kamuoyunda sağlıklı bir vergi bilincinin oluşturulması, verginin toplumun tüm kesimlerine benimsetilmesi ve vergiyi gönüllü olarak ödeme alışkanlığının arttırılması amacıyla, 1990 yılından bugüne kadar ''Vergi Haftası''nın ülkemizde çeşitli etkinliklerle kutlandığını belirtti. 
     Okullar düzeyinde yaptıkları çalışmalarla, vergi bilincini öğrencilere de aşılamaya çalıştıklarını belirten Yılmaz, vergisini zamanında ödeyen Aydın ilindeki tüm oda başkanlarına, kurum olarak teşekkür plaketi vereceklerini söyledi. 
     
</TEXT>
</DOC>
