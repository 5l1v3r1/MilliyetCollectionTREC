<DOC>
<DOCNO> 226185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur25.html </URL>
<DATE> 2004/03/27/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Tokat'ta 2 yayaya çarpan ehliyetsiz sürücü yakalandı 
</HEADLINE>
<TEXT>

     Tokat'ta, 2 yayaya çarparak yaralayan ehliyetsiz sürücü, polisin 2 saat süren kovalamacasının ardından yakalandı. 
     AA muhabirinin aldığı bilgiye göre, Gaziosmanpaşa Bulvarı üzerinde, yolun karşısına geçmeye çalışan 2 kadına çarptıktan sonra olay yerinden kaçan 60 DU 764 plakalı otomobilin sürücüsü, polisi alarma geçirdi. 
     Bedestenlioğlu Mahallesi'ndeki ara sokaklarda ve Tokat-Turhal karayolu üzerinde süren kovalamacanın ardından, polis, kaçan aracın izini kaybetti. Yaklaşık 2 saat süren çalışmalar sonucu söz konusu otomobil, Yeşilırmak kenarında terk edilmiş bulundu. 
     Aracın plakasından yola çıkan ekipler, otomobili kullanan ve sürücü belgesinin olmadığı anlaşılan Cengiz Kılıç'ı 25 gözaltına aldı. 
     Emniyetteki sorgusunun ardından Tokat Cumhuriyet Başsavcılığı'na sevk edilen Kılıç, çıkarıldığı mahkemece serbest bırakıldı. 
     Yetkililer, Tokat Dr. Cevdet Aykan Devlet Hastanesi'ne kaldırılan ve kimlikleri bildirilmeyen 2 yaralının sağlık durumlarının iyi olduğunu kaydettiler. 
     
</TEXT>
</DOC>
