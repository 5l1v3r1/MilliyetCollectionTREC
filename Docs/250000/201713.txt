<DOC>
<DOCNO> 201713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur35.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili Mercan KKTC'de tamamen tarafsız davranıyoruz 
</HEADLINE>
<TEXT>

     AK Parti Genel Başkan Yardımcısı Murat Mercan, ''AK Parti olarak Kıbrıs'taki hiçbir siyasi partiye destek vermek ya da o siyasi partiye karşı olmak durumunda değiliz. Tamamen tarafsız davranıyoruz'' dedi. 
     Mercan, KKTC'de BDH'nın bu akşam yapacağı mitingle ilgili olarak ''AK Parti'' imzasıyla cep telefonlarına mesaj gönderildiği yolundaki haberle ilgili açıklamasında şunları kaydetti 
     ''Biz AK Parti olarak Kıbrıs'taki hiçbir siyasi partiye destek vermek ya da o siyasi partiye karşı olmak durumunda değiliz. Tamamen tarafsız davranıyoruz. Bu nedenle bizim böyle bir mesaj göndermemiz mümkün değil. Bu bizim partimiz kanalıyla gönderilmiş bir mesaj olmadığı gibi bu mesajı gönderenler hakkında da bir suç duyurusunda bulunacağız. Bizim Kıbrıs'taki seçimlerle ilgili herhangi bir müdahalemiz olmamıştır ve bundan sonra da olmayacaktır. Seçimlerin tüm Kıbrıs Türk halkına hayırlı olmasını diliyoruz.'' 
     
</TEXT>
</DOC>
