<DOC>
<DOCNO> 203765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur02.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Liselere giriş sınavına başvurular başladı... 
</HEADLINE>
<TEXT>

     Fen, Anadolu ve bazı meslek liseleri ile Sosyal Bilimler Lisesi'ne öğrenci yerleştirmek amacıyla gerçekleştirilecek Ortaöğretim Kurumları Öğrenci Seçme ve Yerleştirme Sınavı'na liselere giriş sınavı başvurular, bugün başladı. 
     Sosyal Bilimler Lisesi fen, Anadolu, Anadolu öğretmen, Anadolu imam hatip, Anadolu meslek ve teknik liseleri, MEB Sağlık İşleri Daire Başkanlığı'na bağlı sağlık meslek liseleri, Adalet Bakanlığı'na bağlı meslek liseleri, Tarım ve Köyişleri Bakanlığı'na bağlı tarım meslek liseleri, Başbakanlık Tapu Kadastro Genel Müdürlüğü'ne bağlı meslek lisesi ve Başbakanlık Meteoroloji İşleri Genel Müdürlüğü'ne bağlı meslek lisesine girmek isteyen ilköğretim son sınıf öğrencileri, okul müdürlüklerinden başvuru formu alabilecekler. 
     Öğrenciler, başvurmak istedikleri lise ile ilgili istenen koşulları kılavuzdan öğrenebilecekler. Adaylar, başvuru formunu kılavuzdaki kurallara uygun dolduracaklar ve velilerine imzalatacaklar. Başvuru formunun eksiksiz veya hatasız doldurulup doldurulmadığından, öğrenci velileri sorumlu olacak. 
     Adayların, T.C Ziraat Bankası şubelerinden birine 13 milyon lira sınav ücreti yatırması gerekiyor. Sınav ücretinin yatırıldığını gösterir belge ile başvuru formu, 5 Ocak 2004'e kadar okul müdürlüklerine teslim edilecek. Sınav, 13 Haziran 2004'te gerçekleştirilecek. 
     
     DPY 
     Öte yandan, Devlet Parasız Yatılılık ve Bursluluk Sınavı da 8 Mayıs 2004 Cumartesi günü gerçekleştirilecek. Bu sınavın başvuruları, 19 Ocak-13 Şubat 2004 arasında alınacak. DPY sonuçları, 2004 Ağustos ayının son haftasında açıklanacak. 
     
     KONTENJANLAR 
     Fen ve Anadolu liseleri ile diğer bakanlıkları bağlı meslek liselerine, gelecek öğretim yılında toplam 132 bin 185 öğrenci yerleştirilecek. 
     13 Haziran 2004'te gerçekleştirilecek sınav sonucuna göre öğrenci alacak okulların kontenjanları şöyle 
     - Resmi Fen Liseleri 4 bin 800 . 
     - Sosyal Bilimler Lisesi 96 . 
     - Anadolu Liseleri 55 bin 210 . 
     - Erkek Teknik Öğretim Genel Müdürlüğü'ne bağlı Anadolu Teknik ve Anadolu Meslek Liseleri 12 bin 844 . 
     - Kız Teknik Öğretim Genel Müdürlüğü'ne bağlı Anadolu Meslek ve Anadolu Kız Meslek Liseleri 15 bin 380. 
     - Ticaret ve Turizm Öğretimi Genel Müdürlüğü'ne bağlı okullar 17 bin 10. 
     - Anadolu Öğretmen Liseleri 9 bin 936 . 
     - Anadolu İmam-Hatip Liseleri 11 bin 250. 
     - Özel Fen Liseleri 4 bin 711 . 
     - Özel Meslek Lisesi 96 . 
     - MEB Sağlık İşleri Daire Başkanlığı'na bağlı Sağlık Meslek Liseleri 160 . 
     - Adalet Bakanlığı'na bağlı meslek liseleri 206. 
     - Tarım ve Köyişleri Bakanlığı'na bağlı Tarım Meslek Liseleri 380 . 
     - Başbakanlık Tapu Kadastro Genel Müdürlüğü'ne bağlı Meslek Lisesi 60 . 
     - Başbakanlık Meteoroloji İşleri Genel Müdürlüğü'ne bağlı Meslek Lisesi 46. 
     
</TEXT>
</DOC>
