<DOC>
<DOCNO> 235985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur18.html </URL>
<DATE> 2004/04/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Ölüdeniz'de yamaç paraşütü kazası 2 ölü, 1 ağır yaralı 
</HEADLINE>
<TEXT>

     Fethiye'nin Ölüdeniz Beldesi Ovacık Mevkii'nde yamaç paraşütüyle atlayış yapan Türk, Alman ve Hollandalı 3 kişi, ters hava akımına kapılıp kayalık bölgeye düştü. 
     Alman ve Hollandalı turistler hayatını kaybetti, Türk paraşütçü ise ağır yaralandı. 
     Alınan bilgiye göre, Alper Aydın 29 , Alman vatandaşı Christian Watermann 37 ve Hollanda uyruklu Anela Ewa Polkowska 31 , Babadağ'ın bin 700 metre yüksekliğindeki parkurdan art arda ''Single Atlayış'' gerçekleştirdi. 
     Paraşütçüler, atlayışlarından kısa süre sonra ters hava akımına kapılarak kayalık bölgeye düştü. 
     Farklı alana düşen paraşütçülerden Hollandalı Polkowska, jandarmaya cep telefonuyla ulaşarak, yaralı olduklarını ve acil yardım gönderilmesini istedi. 
     Arama-kurtarma ekipleri, eğitimli köpeklerle dağlık alanda çalışma başlatırken, Polkowska'nın bulundukları yeri tarif edememesi nedeniyle bir süre yerleri bulunamadı. Havanın kararması üzerine arama kurtarma çalışmalarına ara verilirken, Polkowska ile cep telefonunun çalmasına rağmen irtibat kurulamadı. 
     Günün aydınlanmasının ardından harekete geçen arama kurtarma ekipleri, Lykia World Tatil Köyü'nün arkasındaki ormanlık alanda Türk paraşütçü Aydın'ı ağır yaralı bulurken, Polkowska ile Watenman'ın ise cesetleriyle karşılaştı. 
     Helikopterle Fethiye Özel Letton Hastanesi'ne kaldırılarak tedavi altına alınan Aydın'ın, sağlık durumunun ciddiyetini koruduğu bildirildi. 
     Polkowska ile Watenman'ın cenazeleri, ülkelerine gönderilmek üzere Dalaman Havaalanı'na gönderildi. 
     
</TEXT>
</DOC>
