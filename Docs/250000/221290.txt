<DOC>
<DOCNO> 221290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo18.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
David Beckham'a 200 milyon euro fiyat... 
</HEADLINE>
<TEXT>

     Avrupa'nın en büyük kulüplerinden İspanyol Real Madrid, oyuncusu David Beckham'la henüz sözleşmesi bitmemesine rağmen, ünlü futbolcu için 200 milyon euro istediğini açıkladı. 
     Kendisini bu ücreti veren ilk kulübe satacağını açıklayan Real Madrid'e tepki gösteren Beckham, olayla ilgili, ''Bu kısaca delilik'' şeklinde yorum yaptı. 
     Avrupa'da bu rakamı verebilecek tek kişinin Chelsea Kulübü Başkanı Roman Abramovic olduğu düşünülüyor. Chelsea'ye harcama yapmaktan çekinmeyen Abramovic'in, kulübünün Şampiyonlar Ligi'ni kazanması için her türlü yola başvurabileceği yorumları yapılıyor. 
     Şimdiye kadar hiçbir kulüpten teklif almadığını belirten Beckham, ''Chelsea'den de haber yok. Ancak futbol bu, ne olacağı hiç belli olmaz'' diye konuştu. 
     
</TEXT>
</DOC>
