<DOC>
<DOCNO> 207692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yazar/theper.html </URL>
<DATE> 2004/01/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir bulabilsek 
</HEADLINE>
<TEXT>

   
   Bir haber okudum, haberin özeti şu Bir aile evlatlık almak istiyor, her şartı tamam ama bir de bakıyorlar ki, hanımın ilkokul şahadetnamesi yok. Olmaz diyorlar. 
   Yasalarımız yeni değişti ya, böyle bir şart yoktu, acaba ben mi yanılıyorum dedim ve başladım karıştırmaya. Ne şartlar var ne şartlar... Evlat edinmeden önce çocuğa bir yıl müddetle bakıp gözetmekten tutun da psikolojik durumunun elverişli olmasına kadar. Hepsi var da bir tek tahsil şartı yok. Tahsil şartının manası da yok. Üstelik evlilik birliği içinde evlat edinilecekse eşlerin birlikte evlat edinmeleri şart, peki öyleyse niye hanımın tahsili problem oluyor Yeni Medeni Kanun daha taslak halinde iken uygulamada önemli aksaklıkların olacağını yazmıştım. Bu yasanın tatbikinin problemler yaratacağını, bir süre sonra kurtulmak için çareler aranılmak zorunda olunacağını söylemiştim. Yasada tahsil şartı yok. Ancak evlat edinme öyle karmaşık birtakım şartlara bağlanmış ki, maddeleri yorumlamaya kalkarsanız tahsil şartı da ararsınız, bedensel güzellik şartı da. Yok kardeşim, yok işte, pratik çözüm üretecek kapasite yok, fikir üretmeye kalkanlarda tatbikat yok, iş sadece teori ile çözülmeye kalırsa olmuyor işte. 
   
      
   
   
</TEXT>
</DOC>
