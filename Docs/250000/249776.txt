<DOC>
<DOCNO> 249776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonyas09.html </URL>
<DATE> 2004/06/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İş'te Genç'in sanal pop star yarışmasında adaylar kıran kırana yarışıyor 
</HEADLINE>
<TEXT>

     İş Bankası’nın gençlik sitesi İş’te Genç’te www.istegenc.com.tr düzenlenen, sanal dünyanın pop starı"nın belirleneceği Yıldız Avcısı" adlı yarışmada, her müzik dalından 10 kişi olmak üzere finale kalan toplam 60 aday belli oldu. 
     Yaklaşık 4 bin kişinin katıldığı yarışmada finalistler arasında Hiphop dalında öne çıkan yıldız adayı Hep hiphop" adlı parçasıyla Atomic Girl olurken, pop müzik dalında yarışan Balım, Til til stil" adlı parçayla rakiplerini geride bıraktı. Rock müzikte, kadınlarda Takmam Kafamaö ile Çikita, erkeklerde ise 1 Zımba Yetmez" parçası ile El Turco ilgi toplarken, Metal bölümünde Hate’n Metal"le Strat en yüksek puanı aldı. Techno dalında Browni, Groove into The Zoo" ile yarışmayı şimdilik önde götürürken, Arabesk dalında önde giden aday Bana Hayrın Yok- Dertliyim" parçasıyla Hazin Ballıses. 
     Finalistler arasından 27 Haziran’a kadar İş’te Genç üyelerinin oyları ve yorumlarıyla her müzik dalı için ayrı ayrı belirlenecek yıldızlar, 5 Temmuz’da açıklanacak. 
     www.istegenc.com.tr adresinde izleyebileceğiniz Yıldız Avcısı"nda, adaylar için yorum yaparak pop star jürisi" olmak da mümkün. 
     
     İŞTE YILDIZ ADAYLARINDAN BAZILARI 

     Arabesk dalında yarışmaya katılan ve hayat hikayesini fakir bir işçi çocuğu olarak büyüdüğü ve düğün salonunda keşfedildiği şeklinde yazan Hazin Ballıses, hit olacağını düşündüğü şarkısında Bana Hayrın Yok" derken, bir diğer yıldız adayı Firuzan, Annesini hasta yatağında bırakıp yarışmaya katıldığını" söylüyor ve Sensizlikte Buldum Seni" ile birinciliğe oynuyor. 
     Hip hop dalında Hipernefret takma adıyla parlayan yıldız adayı, Nefret" parçasında nefreti kuru fasulyeye benzeterek çok yersen patlarsın" mesajını verirken, kadın yıldız adaylarından Atomic Girl, Hep hip hop" diyor. Hip hop’ta yeni bir soluk olacak yıldızlardan Kelis ise Uh oh" adlı parçayla öne çıkarak Hayat hikayemi meşhur olduktan sonra anlatacağım" diyor. 
     Metal müzik dalında, Hate’n Metal" parçasıyla Strat’ın hayat hikayesi de bir hayli renkli Pentagram grubundaki solist amcasının onu metal müziğe yönlendirdiğini, gitar çalmaya 17 yaşında Pentagram grubunda başladığını yazıyor. Diğer bir finalist Brian Stone, Full throttle" parçasıyla öne çıkışının nedenlerini Asi, güçlü ve bağımsız bir erkek sesine sahibim, eleştirel sözlü ve oldukça farklı çalıyorum" diye açıklıyor. 
     
</TEXT>
</DOC>
