<DOC>
<DOCNO> 232048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonsiy13.html </URL>
<DATE> 2004/04/16/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Denktaş bayrak açtı... 
</HEADLINE>
<TEXT>

     KKTC Cumhurbaşkanı Rauf Denktaş, 24 Nisan'da Kıbrıs'ta yapılacak referandumda Türk tarafının "evet" demesi halinde Kıbrıs'ın tümünün kaybedileceğini öne sürerek "Bizden şerefli insanların yapamayacağı şeyler isteniyor" dedi. 
     Denktaş, Ankara'dan ayrılırken Esenboğa Havaalanı'nında yaptığı açıklamada, TBMM'de açıklama yapmış olmasından dolayı içinin rahat olarak geri döndüğünü belirtti. Denktaş, ABD ve AB'den yapılan açıklamaların hep Rum tarafının referandumda evet demesi yönünde olduğuna dikkat çekti. Rum tarafının "hayır", Türk tarafının "evet" oyu kullanması halinde ABD ve AB'nin Türk tarafının, "cezasını devam ettirmeye gerek olmadığı" yönünde açıklamalar yaptığını ifade eden Denktaş, "Ben Rum tarafının evet diyeceğine inanıyorum" şeklinde konuştu. 
     

     
</TEXT>
</DOC>
