<DOC>
<DOCNO> 240460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun20.html </URL>
<DATE> 2004/05/16/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bush ve Blair birlikte Bağdat'a gidecek 
</HEADLINE>
<TEXT>

     İngiliz Sunday Mirror gazetesi, İngiltere Başbakanı Tony Blair ile ABD Başkanı George Bush'un aynı anda Irak'ın başkenti Bağdat'ı ziyaret etme niyetinde olduklarını ileri sürdü. 
     Sunday Mirror'ın haberinde, Bush ile Blair'in iki ayrı uçakta Bağdat'a gideceği ve bu ziyarette iki liderin uçaklarına savaş uçaklarının eşlik edeceği belirtildi. 
     Haberde, Bush ile Blair'in Bağdat'ta her türlü işkence uygulamasını kınayacakları kaydedildi. 
     ABD Başkanı George Bush, geçen kasım ayında Bağdat'a giderek, şükran gününü Amerikan askerleriyle geçirmişti. Blair de geçen ocak ayında, Irak'taki İngiliz güçlerine sürpriz ziyarette bulunmuştu. 
     İngiltere Başbakanlığı sözcüsü, haberle ilgili yorum yapmadı, ancak iki liderin her gün konuştuğunu söyledi. 
     
</TEXT>
</DOC>
