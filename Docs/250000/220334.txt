<DOC>
<DOCNO> 220334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur26.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak kayması sonucu raylar kapandı İran treni yolda kaldı 
</HEADLINE>
<TEXT>

     İran'dan İstanbul'a gitmekte olan DDY'ye ait Trans Asya Treni, toprak kayması sonucu rayların kapanması nedeniyle Muş'un Kızılağaç Beldesi yakınlarında yolda kaldı. Trendeki 125 İranlı yolcu Muş Garı'na getirildi. 
     AA muhabirinin aldığı bilgiye göre, İran'ın Tahran kentinden hareket eden ve İstanbul Haydarpaşa Tren İstasyonu bağlantılı demiryolunda seyir halinde olan Trans Asya Treni, Kızılağaç Beldesi yakınlarında, Kızılağaç-Kulp Demir Yolu İstasyonu arasında meydana gelen toprak kayması sonucu, rayların üzerinin tamamen kapanması nedeniyle yolda kaldı. 
     Trendeki 125 İranlı yolcu, sorunun kısa sürede giderilebileceği ihtimali ile trende bekletildi. Çalışmaların uzun sürmesi nedeniyle daha sonra yolcular Muş Gar'ın getirildi. 
     DDY yetkilileri, ekiplerin söz konusu bölgede, toprağı rayların üzerinden kaldırmaya çalıştıklarını belirterek, rayların hasar görüp görmediğinin kontrol edileceğini bildirdiler. 
     
</TEXT>
</DOC>
