<DOC>
<DOCNO> 213454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/yasam/yas03.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi ve kızını ağır yaraladı 
</HEADLINE>
<TEXT>

   Kartal'da, kızı eve geç gelince sinirlenen Süleyman Aras boşanma davası süren eşi ve kızına kurşun yağdırdı... 
      M. AKİF ERDEM İstanbul 
   
   Kartal'da, tartıştığı eşi ve kızını tabancayla ağır yaralayan Süleyman Aras, son kurşunu da kendi kafasına sıktı. 
   Petrol - İş Mahallesi Harput Sokak'taki 31 1 numaralı evde meydana gelen olayda, Süleyman Aras 41 , arasında boşanma davası bulunan eşi Dilber Aras'la 38 , kızları Ebru Aras'ın 19 eve geç gelmesi nedeniyle tartışmaya başladı. Tartışma sırasında cinnet getiren Süleyman Aras, ruhsatsız tabancayla eşine birkaç el ateş etti. Ebru Aras ise annesinin vurulduğunu görünce kaçmaya başladı. Süleyman Aras, peşinden koştuğu kızını evin dış kapısının önünde tabancayla ağır yaraladı. Aras, son kurşunu ise kafasına sıkarak yaşamına son verdi. Dilber Aras ve Ebru Aras, Dr. Lütfi Kırdar Kartal Eğitim ve Araştırma Hastanesi'ne kaldırıldı. Anne ve kızın durumlarının ağır olduğu öğrenildi. Aras ailesinin komşuları, ikili arasında şiddetli geçimsizlik bulunduğunu ve Süleyman Aras'ın bir süredir işsiz olması nedeniyle bunalım geçirdiğini, boşanma davası açılmasına rağmen çiftin birlikte yaşadığını söyledi. 
   
   
</TEXT>
</DOC>
