<DOC>
<DOCNO> 234642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/soneko05.html </URL>
<DATE> 2004/04/25/ </DATE>
<TIME> 10.40 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
İşte Türkiye'nin kira zenginleri... 
</HEADLINE>
<TEXT>

     İstanbul'da oturan Sıtkı Çiftçi adlı kişi, 3.5 trilyon lirayı aşan kira geliri ile Türkiye'nin en büyük gayrimenkul zengini oldu. 
     Maliye Bakanlığı Gelirler Genel Müdürlüğü, 2003 yılında elde edilip de geçen ay beyanda bulunulan gayrimenkul sermaye iratlarına ilişkin değerlendirme çalışmalarını tamamladı. Bu çerçevede, ülke genelinde en yüksek kira beyanında bulunan ilk 100 mükellef de belirlendi. 
     Türkiye'nin ilk 100 kira zengininin 82'si İstanbul'dan çıkarken, zenginler listesine Ankara'dan 9, İzmir ve Düzce'den 2'şer, Aydın, Bolu, Bursa, Hatay ve Sakarya'dan da 1'er isim girdi. 
     
     TRİLYONLUK KİRA GELİRLERİ 
     Gelirler Genel Müdürlüğü'nün gayrimenkul sermaye iradı sıralamasında, geçen yıl elde ettiği 3 trilyon 564 milyar 34 milyon liralık kira geliri için beyanda bulunan Sıtkı Çiftçi, emlak zenginleri listesinde zirveye oturdu. 
     Çiftçi'nin söz konusu gelir karşılığında 1 trilyon 592 milyar 765 milyon lira kira vergisi ödeyeceği ortaya çıktı. 
     Yine İstanbul'dan Mehmet Haluk Ündeğer, 1 trilyon 824 milyar liralık gelire karşılık tahakkuk eden 809 milyar 769 milyon liralık vergi ile ikinci sırada yer alırken, kendisini İstanbul'dan Mehmet Ragıp Devres izledi. 
     Devres'in beyan ettiği kira geliri tutarı 1 trilyon 729 milyar 360 milyon lira, bunun vergisi de 767 milyar 162 milyon lira olarak hesaplandı. 
     Emlak zenginleri listesinde kumarhane işletmeciliği ile tanınan Sudi Özkan da ilk 10 içinde yer aldı. Özkan, 992 milyar 576 milyon liralık kira geliri beyan ederken, bunun karşılığı olarak 435 milyar 609 milyon lira vergi ödeyeceği belirlendi. 
     
     DENETİM BAŞLIYOR 
     Bu arada, Gelirler Genel Müdürlüğü geçen yıl kira geliri elde edip de beyanname vermeyen ve bu şekilde vergi kaçıran gayrimenkul sahiplerinin peşine düşüyor. 
     Vergi İstihbarat Merkezi'ne yapılan değerlendirme çalışmaları sonrasında, defterdarlıklar, ay başından itibaren kendi yörelerinde vergi kaçıran emlak sahiplerini ortaya çıkarmak için harekete geçecek. Bunu yaparken emlak vergisi beyanları ile ücretlilerin vergi iade zarflarında yer alan kira kontratları da taranacak. 
     Vergi iade zarflarında ev sahibi görünenlerin listesi ile beyanda bulunanlar karşılaştırılacak. Böylece vergi kaçıran ev sahiplerine daha kolay ulaşılabilecek. 
     
     EMLAK ZENGİNLERİ 
     Mart ayında verilen gelir vergisi beyannamelerine göre belirlenen kira gelirleri rekortmenleri ile ödeyecekleri vergi tutarları şöyle 
     
     
Kira rekortmenleri İli Ödeyeceği Vergi milyon TL 1-Sıtkı Çiftçi İstanbul 1.592.765 2-Mehmet Haluk Ündeğer İstanbul 809.769 3-Mehmet Ragıp Devres İstanbul 767.162 6-Ali Rıza Özkan İstanbul 549.624 10-Sudi Özkan İstanbul 435.609 11-Nurten Topçuoğlu İstanbul 403.600 12-Mahmut Bayraktar İstanbul 398.646 13-İbrahim Orhan Bursa 396.276 14-Yaşar Dalkıran İstanbul 389.304 15-Dilara Aktar Sakarya 380.510 23-Mehmet Bayraktar İstanbul 328.282 31-Şadiye Bayer İstanbul 262.689 34-Mustafa Bezci Ankara 241.841 43-Erden Sipahioğlu Ankara 225.373 44-Erdinç Sipahioğlu Ankara 224.640 45-Ercüment Sipahioğlu Ankara 224.477 51-Satvet Çiftçi İstanbul 213.938 57-Ayşen Çebi İstanbul 205.6 59-Necmiddin Boyner İstanbul 201.157 78-Veysel Mermer İstanbul 183.328 84-Bolkan Başeğmez Ankara 180.973 87-Gazi Gazioğlu İstanbul 178.976 99-Zeynel Abidin Erdem İstanbul 166.171 100-Naci Aydın İstanbul 165.255 
     
</TEXT>
</DOC>
