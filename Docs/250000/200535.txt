<DOC>
<DOCNO> 200535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yazar/pulur.html </URL>
<DATE> 2003/12/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıbrıs'ta iki seçenek... 
</HEADLINE>
<TEXT>

   
   YANİ adam kalkıp dese ki "Ben Annan planına razıyım, bıktım artık bu iş çözülsün " 
   Gider oyunu, planı destekleyenlere verir, çözümü de görür. 
   Annan planının iki önemli noktası vardır, biri Türklerin, topraklarını terk etmesidir, biri de Rumlarla birlikte yaşamaya razı olmalıdır. 
   Annan planına göre, Türklerden Kıbrıs'ı terk etmeleri istenen toprak, KKTC'nin yüzde 42'sini oluşturur. Buraları verimli toprağın yüzde 80'idir, 93 milyon ton su rezervinin 84 milyon tonu da bu bölgededir. 
   
   GELELİM insanlara, topraklarını terk edecek olan insanlara... 
   50 bin insandan söz edilmektedir. 
   Bu insanlar nereye yerleştirilecektir 
   Bu insanlar nerede çalışıp üreteceklerdir 
   Bu on binlerce insan, Beşparmak Dağı'nın eteklerinde keçiboynuzu toplayarak mı karınlarını doyuracaklardır 
   
   RUMLARLA bir arada, yan yana yaşamak mümkün müdür 
   Keşke mümkün olsa 
   Bugün yaşı 40'ı geçen Kıbrıslı Türklere sorun, Rumlarla birlikte yaşamanın ne olduğunu anlatacaklardır. 
   Sen, kırk yıldır adamın elinde olan evi, araziyi al, getir Ruma ver, sonra da kardeş kardeş yaşayın de 
   Bunun gerçekçi tarafı var mı 
   Hele 1974 öncesini bilenler için... 
   
   ATEŞ düştüğü yeri yakar derler, eğer Kıbrıslı bütün bunları boş verir, yine de Annan planını beğenen Avrupa destekli partilere oy verirse, eskilerin deyimiyle sonucu kendisi görür. 
   Avrupa pasaportu almak uğruna, yapılanların sonucu dileriz hüsran olmasın. 
   
   ORTADA "zalim" iki seçenek var... 
   Kıbrıs Türklerinin önüne konan bu iki seçenekten birincisi, Türkiye ile birlikte olmak, Türkiye'nin Avrupa Birliği'ne katılışını beklemek. 
   Bu Kıbrıslı Türklere soyutlanışın ve yoksulluğun faturasını getirir, dayanmak gerek... 
   Ya da, Annan planına göre, istenen ödünleri vererek, Kıbrıs Rum devletinin, Avrupalı vatandaşı olmanın nimetlerinden yararlanmak. 
   
   KIBRIS Türkleri bu iki seçenekten birini tercih ederek oylarını kullanacaklardır. 
   Göreceğiz, Avrupa'ya mı güveneceklerdir, Türkiye'ye mi 
   Eğer, ikinciyi tercih ederlerse, yazık olacaktır. Avrupa'nın "euro"larına ve onları adaya taşıyan simsarlara... 
   
      
   
</TEXT>
</DOC>
