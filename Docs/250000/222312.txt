<DOC>
<DOCNO> 222312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/ekonomi/eko10.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Unakıtan'a sorarım 
</HEADLINE>
<TEXT>

   ANKARA Milliyet 
   
   Maliye Bakanı Kemal Unakıtan'ın "Bizim partiye oy verene para muslukları açılır" sözlerine sert tepki gösteren Başbakan Recep Tayyip Erdoğan, Unakıtan'ı programdan sonra arayıp bu konuyu soracağını belirterek, "Bu sözleri kullanmışsa ayıp etmiş" dedi. Miting için gittiği Diyarbakır'da Kanal D'de yayımlanan Teke Tek programına katılan Erdoğan, Unakıtan'ın oğlunun 8 bin tonluk mısır ithalatının sorulması üzerine şöyle konuştu 
   "Unakıtan, bakan olduktan bu işi oğluna devretti. Babası politikaya girdi diye oğlu da işi mi bıraksın. Benim oğullarım baba maaşıyla mı geçinecek Getirilen 4 bin ton mısırın üstünde kıyametin koparılması haksızlıktır. Bunları Kemal Bey'le de konuştuk. Oğlu da babası da çok hassas. " 
   Erdoğan, CHP Genel Başkanı Deniz Baykal'ın "milletvekili olduktan sonra borsa oynamıyorum" sözlerini de, "Baykal 'borsada oynamak ticaret değil' diyor. Bal gibi ticaret. Ticaret zaten al ver üzerine kuruludur. Bu hisse senedi olur, çarşıda karpuz satışı da olur" diye değerlendirdi. 
   
   
</TEXT>
</DOC>
