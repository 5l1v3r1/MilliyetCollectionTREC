<DOC>
<DOCNO> 222515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonsiy16.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TUSAM Başkanı Kantarcı Kıbrıs'a asker çıkarsa AB üyeliği suya düşer 
</HEADLINE>
<TEXT>

     Türkiye Ulusal Güvenlik Stratejileri Araştırma Merkezi TUSAM Başkanı Şenol Kantarcı, Kıbrıs'taki askeri varlığını çekmesi durumunda Türkiye'nin Avrupa Birliği'ne AB üyelik umudunun sona ereceğini savundu. 
     Gaziantep Üniversitesi Öğrenci Topluluğu'nca düzenlenen toplantıda konuşan Kantarcı, Kıbrıs sorununun Yunanistan'ın ya da Kıbrıs'taki Rumların davası olmaktan çıktığını, bu davayı AB'nin sahiplendiğini kaydetti. 
     Kantarcı, Türk askerinin Kıbrıs'ı terketmesi halinde AB'nin Türkiye'ye bir gereksiniminin olmayacağını ifade ederek, konuşmasını şöyle sürdürdü 
     ''Avrupa Parlamentosu Kıbrıs'taki Türk askerine karşı çıkıyor, ama adadaki İngiliz üstlerini görmemezlikten geliyor. 
     AB'ye giriş için dayatılan kriterler aslında ABD'nin 'Büyük Ortadoğu' projesinin parçasıdır. Türkiye'den Kopenhag Siyasi Kriterlerinin ötesinde talepler edildi. Kıbrıs konusu bu taleplerden biridir.'' Kantarcı, konuşmasının ardından öğrencilerin Türkiye'nin dış politikasına ilişkin sorularını yanıtladı. 
     
</TEXT>
</DOC>
