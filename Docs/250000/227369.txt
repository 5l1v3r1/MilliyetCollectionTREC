<DOC>
<DOCNO> 227369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas10.html </URL>
<DATE> 2004/03/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Tom Cruise'u çabuk unuttu... 
</HEADLINE>
<TEXT>

     Tom Cruise ile 3 yıl süren beraberliğine nokta koyan İspanyol oyuncu Penelope Cruz, ünlü aktörü çabuk unuttu. Güzel yıldız, ayrılığın açıklanmasından birkaç gün sonra Jennifer Lopez'in ''The Wedding Planner'' filmindeki rol arkadaşı aktör Matthew McConaughey ile görüntülendi. 
     Internetteki ''imdb'' sitesinin haberine göre, eski eşi Nicole Kidman'ı unutamadığı için Cruz ile ayrıldığı söylenen Cruise çok çabuk unutuldu. 
     Kendisine başka bir kadının tercih edilmesini içine sindiremeyen güzel oyuncu, Sahra çöllerinde film çektiği yakışıklı McConaughey'ye gönlünü kaptırdı. 
     Cruise ile ayrıldıktan sonra aktörün Cruz'un ayrılık acısını unutmasına destek olmak için sürekli yanında bulunduğunu belirten set çalışanları, bu yakınlaşmanın giderek yeni bir beraberliğe dönüştüğünü ifade etti. Bir set çalışanı, ''İkisi sürekli biraradalar. Uzun süredir de bu böyle devam ediyor. Adeta bulutların üzerinde uçuyorlar'' yorumunda bulundu. 
     Tom Cruise ile Penelope Cruz, henüz ünlü aktör Nicole Kidman ile evliyken ''Vanilla Sky'' filminin setinde tanışmış, 3 yıllık beraberliğin sonunda yaklaşık 1 hafta önce ayrıldıklarını basın sözcüleri kanalıyla açıklamışlardı. 
     
</TEXT>
</DOC>
