<DOC>
<DOCNO> 201907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/guncel/gun90.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   No 16 Yanlış Numara Tiplemeleri...    1 Klasik modeller... En sinir tiplerdir. "Alo, Mustafa Bey " dediklerinde "Yanlış efendim " gibi nazik bir cevap vermenize rağmen özür dilemeden "Tık" diye yüzünüze kapatarak insanı uyuz ederler. Çocukluklarında yanlış aradıklarında başlarından kötü bir şey geçmiş olma ihtimali vardır. Özür dileyerek efendi gibi telefonu kapatmak yerine arkalarından küfür yemeyi tercih etmelerinin sebebi anlaşılamaz... 
   2 İnanamayanlar... Kendilerinden o kadar eminlerdir ki, yanlış numara çevirdiklerine asla inanmazlar. Onlar doğru çevirir, suçu hatlara bulurlar. Yanlış numara olduğunu söylersiniz, kapatıp tekrar ararlar. Yine yanlış olduğunu söylediğiniz halde bir kez daha şanslarını denerler. Sinirlendiğinizi bildikleri halde "acaba " diye son bir kez daha denerler ama artık sesinizi tanıdıkları için tepkinizden korkup sessiz telefonla tık diye kapatıp kaybolurlar... 
   3 Şaşıranlar... Görüşmek istedikleri kişi yerine siz çıkınca apışıp kalırlar. Haddinden fazla rahatsız olup "Aaa öyle mi Şey, pardon, rahatsız ettim, kusura bakmayın, iyi günler, affedersiniz " gibi bir sürü ünlemle biten kelimeyle neredeyse normal bir konuşma kadar süre harcarlar... 
   4 Kafadan olaya girenler... "Abi selam. Nasılsın Kusura bakma arayamadım epeydir. Başıma neler geldi bi bilsen, arabayı vurdum, eve hırsız girdi, hanım kaçtı, neyse şimdi iyiyim çok şükür. Sen nasılsın, yenge nasıl " diye tam gaz giderken "birader yanlış galiba, kimi aramıştınız " dediğinizde yanlış aradıklarını anlarlar. Tüm bu hikayeyi aynı sırayla doğru kişiye de anlatacaklarından hiç şüpheniz olmaz... 
   5 Beleşçiler... En beterleri bunlardır. Çaldırır kapatırlar, ödemeli çağrı yaparlar, kısacası her tür rahatsızlığı verirler. Numarayı tanımadığınız için "cevap verip de ne masrafa giricem, o arasın " demeniz sizi kurtarmaz. Israrla çaldırmaya devam ederler. Sonunda yanlış aradıklarını söylemek ve beladan kurtulmak için arayarak ya da mesaj atarak masrafa girmek zorunda kalırsınız. Uzatmanız sizin için zararlıdır... 
   
   100 Kişiye sorduk ..    SMS yoluyla mesaj atarak desteklemek istediğiniz bir şey var mı 
   32 Reha Muhtar'ın derhal bir haber merkezinin başına geçerek haber sunması... 
   21 Ben Evleniyorum'a Kuşum Aydın'ın katılması ve seçtiği bir kızla evlenerek her gün smokinle ekranda kıvırtması... 
   26 Deniz Akkaya'nın CHP'nin başına geçerek sosyal demokrasinin makus tarihini değiştirmesi... 
   20 Biten BBG'yle birlikte kaybolan Doğa Bey'in bir şov programı yapması... 
   01 SMS olayının komple yasaklanması... 
   
   Ben aptal değilim makine mühendisiyim .. 
   Henry Ford 
   
   Aha Budur 
   "Latif Doğan Küstüm Show" 
</TEXT>
</DOC>
