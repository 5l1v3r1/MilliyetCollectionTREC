<DOC>
<DOCNO> 236871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/soneko08.html </URL>
<DATE> 2004/05/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Asya borsaları son 4 ayın en düşük seviyesinde... 
</HEADLINE>
<TEXT>

     Asya'nın önde gelen borsalarında endeksler haftanın ilk işlem gününe 4 ayın en düşük düzeyine yakın bir seviyeden girdi. 
     Borsa endekslerinde görülen gerilemeye neden olarak Çin'in ekonomik büyümeyi yavaşlatma planı ile ABD Merkez Bankası'nın bu hafta yapacağı ve uyguladığı faiz hadlerini gözden geçireceği toplantısı gösteriliyor. 
     Asya'nın en büyük borsalarından olan Japonya, Çin ve güneydoğu Asya'nın büyük bölümünde ulusal tatil nedeniyle borsaların kapalı durumda olması, para ticaretinin hızını kesti. ABD Doları'nın değeri diğer para birimleri karşısında çok az değişiklik gösterdi. 
     Piyasalarda, Japonya'da perşembe gününe kadar ve İngiltere'de de bugün kapalı olması nedeniyle işlem yapılmayacak. 
     
</TEXT>
</DOC>
