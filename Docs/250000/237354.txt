<DOC>
<DOCNO> 237354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/guncel/agun.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatip rövanşı 
</HEADLINE>
<TEXT>


İmam hatip mezunları, yeni YÖK tasarısının 28 Şubat sürecinde yürürlüğe konulan farklı katsayı uygulamasına ilişkin düzenlemeyi kaldırmasıyla, 'düz liseliler' gibi oldu 

ANKARA Milliyet 

28 Şubat sürecinde getirilen meslek ve imam hatip lisesi İHL mezunlarına yükseköğretime girişte farklı katsayı uygulaması ortadan kaldırılıyor. Milli Eğitim Bakanlığı'nca MEB hazırlanan ve yükseköğretime girişi yeniden düzenleyen yasa tasarısında, genel ve meslek lisesi mezunlarına uygulanacak katsayıların eşit olması öngörüldü. Tasarı yasalaşırsa, mevcut sistemdeki farklı katsayıların değerleri de artırılacak. 

Üç grupta toplanacak 
Tasarı uyarınca, 20 Haziran'daki Öğrenci Seçme Sınavı'na ÖSS kadar MEB Talim ve Terbiye Kurulu, genel liselerle mesleki - teknik liselerin bölümlerini "sözel", "eşit ağırlık" ve "sayısal" puan türüne göre üç grupta toplayacak. Yükseköğretim Kurulu YÖK da, yükseköğretim programlarını, MEB'in yaptığı gruplama doğrultusunda üç puan türünde toplayacak ve hangi lise programlarının hangi yükseköğretim programına karşılık geldiğini belirleyecek. 
Yeni katsayılarla meslek lisesi mezunlarının fakültelere aynı koşullarda girmesinin yolu açılırken, bu durumun genel lise mezunlarının yükseköğretime geçişte yarışacağı aday sayısını artıracağı ve dezavantaj yaratacağı yorumu yapıldı. 

Nasıl hesaplanacak 
Tasarının "bütün lise ve meslek liseliler" için öngördüğü "standart" düzenleme şöyle 
Liseden mezun olanlar, ÖSS'de, ortaöğretimdeki kendi program alan kol bölümünü tercih ederse, hesaplanacak olan OÖBP Orta öğretim başarı puanı 0.8 katsayısı ile çarpılacak. Yani lisede gruplara ayrılmış programları bitiren öğrenciler, yükseköğretimde de aynı puan türünde öğrenci kabul eden okullara yönelirlerse, OÖBP'leri en yüksek katsayı olan 0.80 ile çarpılacak. 
Lisede sözel bölüm mezunları, eşit ağırlığa dayalı yükseköğretim programını tercih ederse OÖBP'si 0.6, sayısala dayalı programı seçerse 0.45 katsayısıyla çarpılacak. 
Sayısal bölüm öğrencileri eşit ağırlığa dayalı yükseköğretim programını tercih ederse OÖBP 0.6, sözele dayalı yükseköğretim programını tercih ederse 0.45 katsayısıyla çarpılacak. 
Eşit ağırlıklı lise mezunları, sözel ya da sayısala dayalı yükseköğretim programını tercih ederse OÖBP'leri 0.6 katsayısıyla çarpılacak. Eşit ağırlık programlı lise mezunları grubunda, hiçbir seçenek en düşük katsayı 0.45 ile çarpılmıyor. 

İHL'li düz liseli gibi 
İHL mezunu ilahiyat fakültesinde öğrenim görmek isterse OÖBP'si 0.80 ile çarpılacak. İHL'liler, tıpkı "sözel" gruba ayrılmış düz liseyi bitiren öğrenciler gibi, eşit ağırlıklı puana göre öğrenci alan kamu, hukuk, işletme alanlarında eğitim almak isterse OÖBP'si 0.60 ile mühendislik dallarında öğrenim görmek isterse OÖBP'si 0.45 ile çarpılacak. 
Adayların ortaöğretimdeki başarıları ÖSYM tarafından geliştirilecek yöntemle OÖBP olarak hesaplanacak ve bu puan ÖSS puanlarına eklenecek. 
Yükseökğretim kurumlarına giriş ile ilgili diğer usul ve esaslar, MEB ve YÖK tarafından birlikte çıkarılacak yönetmelikle düzenlenecek. 

28 Şubat düzenlemesiydi 
YÖK Genel Kurulu, 1999'da, İHL ve meslek lisesi mezunlarının alanlarıyla ilgili bölüm seçmeleri durumunda puanlarının 0.5, alan dışı program seçmeleri durumunda 0.2 ile çarpılması kararını aldı. Geçen yıl bu katsayılar 0.3 ve 0.8 olarak değiştirildi. 

TEPKİLER... 'MEB-YÖK çatışması kaçınılmaz' 

BAHAR ATAKAN Ankara 

Hükümetin TBMM'ye sunduğu Yükseköğretim Yasa Tasarısı tartışmalara neden oldu. Tasarıya tepkiler şöyle 
YÖK Başkanı Erdoğan TEZİÇ Üniversitelerin, akademisyenlerin, bilim adamlarının nerede durduğunu merak ediyorum. Bugüne kadar bizim huzurumuzda hep öğrenciler sınava girmişti, şimdi üniversiteler ve rektörler sınava giriyor. 
YÖK Başkan Vekili Aybar ERTEPINAR Tasarıdaki katsayılar eğitim sisteminde tahribata yol açacak. 
Üniversitelerarası Kurul Başkanı Ayhan ALKIŞ Siyasiler katsayıyı belirlememeli. Katsayıyı YÖK'ün belirlemesi gerekir. Talim ve Terbiye Kurulu'nun hangi lisenin hangi gruba gireceğini belirlemesi kritik. 
Tüm Öğretim Üyeleri Derneği Başkanı Tahir HATİPOĞLU Tasarıda öngörülen katsayı sistemi yürümez. Örneğin Milli Eğitim Bakanlığı imam hatip lisesini eşit ağırlıklı puan türü olarak saydı. Bu kez YÖK, hukukun puan türünü sözele çevirecek. MEB ve YÖK arasında çatışma çıkacak. Öğrenci velileri tedirgin. 
Sabancı Üniversitesi Rektörü Prof. Dr. Tosun TERZİOĞLU Problemi imam hatip liselerine hapsettik. 'Onlar da meslek okulu' dedik, işin içinden çıktık. Bu çözüm değil. 

'Mağduriyet gideriyoruz' 
Başbakan Recep Tayyip ERDOĞAN Kimse ülkeyi germenin gayretine girmesin. Sorunlara çözüm üretip meslek liselilerinin mağduriyetini gideriyoruz. 
CHP Genel Başkanı Deniz BAYKAL Meslek liselerinin, meslek yüksekokullarına yönlendirilmesi gerekir. Kimse kendi arka bahçesi kavgasını götürmeye kalkmasın. 

Koltuk tartışması 
Alkış ve rektörlerin, Başbakan Erdoğan'la geçen cuma yaptığı görüşmede "Görev sürelerimize dokunmayın, İHL'yle ilgili düzenlemeyi kabul ederiz" dediklerini öne süren Hatipoğlu şöyle konuştu "Alkış, YÖK Başkanlığı'nı bekliyor. Kendilerine bir tümce dokundurtmadan YÖK'ü yok ettirdiler. Hani istifa edeceklerdi Gıkları çıkmıyor. Çünkü pazarlıklarını yaptılar." 
İddialara karşı çıkan Alkış, "Seçim olan bir yerde nasıl YÖK Başkanlığı teklif edilmiş denilebilir " dedi. 


Yardımcı doçentlere müjde 

TBMM Milli Eğitim Komisyonu'nda yarın görüşülecek tasarı, yardımcı doçentlere birinci derecenin son kademesine kadar yükselme olanağı öngörüyor. Yardımcı doçentlikte bekleme süresini 12'den 8 yıla indiren tasarıda, öğretim üyelerinin görevlendirileceği kuruluşlar arasına Başbakanlık eklendi, TSK'yı Güçlendirme Vakfı çıkarıldı. Tasarıya göre, intihal halleri dışında öğretim üyeleri akademik unvanlarını koruyabilecek. 

Boş kadro bulunursa... 
Yasanın yürürlüğe girdiği tarih itibariyle doçentlik unvanını alanlarla profesörlüğe başvurmak için doçentlikteki 5 yıllık bekleme süresini dolduranlar üniversitede boş kadro bulunması halinde kadroya kavuşacak. Tasarıdan bazı maddeler şöyle 
Öğretim elemanları, esere temel ve karakteristik özelliğini kazandıran hususlara ilişkin olarak yazara ait olmadığı sonucunu doğuran ve eserin orijinal niteliğini kaybettirdiğine karar verilen intihal halleri dışında, kazanmış oldukları akademik unvanlardan yoksun bırakılamayacak. 
Masraflarının tamamı gerçek ya da tüzel kişilerce karşılanmak üzere sözleşme ile araştırma öğretim elemanı istihdam edilecek. 
Sivil toplum örgütleri, dernekler ve vakıflar ya da gerçek kişiler ücretini kendileri ödeyerek üniversitede sözleşmeli araştırma öğretim elemanı istihdam edebilecek. 


İlköğretimdekilere seviye tespit sınavı 
ANKARA Milliyet 
Milli Eğitim Bakanlığı MEB , ilköğretim öğrencilerinin İngilizce ve bilgisayar alanlarındaki bilgi ve becerilerini ölçmek amacıyla yarın seviye tespit sınavı düzenleyecek. MEB Eğitimi Araştırma ve Geliştirme Dairesi Başkanlığı'nca, "Yabancı dil yeterliliği" ve "Bilgisayar okur yazarlığı" alanlarında farklı sınıf düzeylerindeki öğrencilerin hangi temel becerilere sahip olduğunun belirleneceği sınav, 7 coğrafi bölgeden seçilen 48 ilde gerçekleştirilecek. Sınava, tesadüfi yöntemle belirlenen 492 okuldan 77 bin 246 öğrenci katılacak. Sınavın gerçekleştirileceği okullarda ders yapılmayacak. 



</TEXT>
</DOC>
