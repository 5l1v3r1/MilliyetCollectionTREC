<DOC>
<DOCNO> 215297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/soneko02.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, ikisi tahvil, biri bono olmak üzere 3 ihale düzenleyecek... 
</HEADLINE>
<TEXT>

     Hazine, bu hafta ikisi tahvil, biri bono olmak üzere, toplam üç borçlanma ihalesi yapacak. 
     Buna göre, yarın tahvil, Salı günü ise biri bono diğer tahvil olmak üzere iki ihale düzenlenecek. 
     İlk olarak yarın 3 ayda bir değişken faiz ödemeli, TL cinsinden Devlet Tahvili ihalesi yapılacak. Söz konusu tahvil, TRT180106T11 tanımlı senedin yeniden ihracı olacak. 
     18 Şubat 2004 ihraç tarihli tahvillerin geri ödemesi 18 Ocak 2006 tarihinde yapılacak. Tahvilin ilk kupon ödemesi 21 Nisan 2004 tarihinde yapılacak, kupon ödemesine esas teşkil edecek faiz oranı ise 21 Ocak 2004 ihraç tarihli referans bono ihalesinde belirlendi. 
     Salı günü ise 203 gün vadeli Türk Lirası cinsinden iskontolu Hazine Bonosu ile 434 gün vadeli Türk Lirası cinsinden iskontolu Devlet Tahvili ihaleleri yapılacak. 
     18 Şubat 2004 ihraç tarihli söz konusu kağıtlardan, bonoların geri ödemesi 8 Eylül 2004, tahvillerin geri ödemesi ise 27 Nisan 2005'te yapılacak. 
     
</TEXT>
</DOC>
