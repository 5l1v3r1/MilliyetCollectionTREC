<DOC>
<DOCNO> 211341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/ekonomi/eko05.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz dışı fazla hedefi 100 trilyon lira aşıldı 
</HEADLINE>
<TEXT>

   IMF'ye taahhüt edilen faiz dışı bütçe fazlasının aşılmasıyla 'teknik olarak ek tedbire ihtiyaç kalmadığı' bürokratlarca hükümete iletildi 
   AHMET ERHAN ÇELİK Ankara 
   
   Milli hasılaya oranla yüzde 5 olarak IMF'ye taahhüt edilen faiz dışı bütçe fazlası FDF hedefi 100 trilyon lira aşıldı. 17 katrilyon 852 trilyonluk FDF hedefinin aşıldığını Maliye Bakanı Kemal Unakıtan bugün açıklayacak. Bütçe ve bütçe dışı hesaplar netleşmeye doğru giderken, ekonomi yönetimi mart sonuna kadar "ek tedbire ihtiyaç olmayabilir" sonucuna ulaştı. 
   Maliye ve Hazine yetkililerinden edinilen bilgilere göre, emekli maaşları ile asgari ücret artışlarının yarattığı ek yük yüzde 10'luk ödenek iptalleriyle oluşturulacak 3.1 katrilyonluk ek bütçeye sığdırıldı. Unakıtan'ın "Hem vergi indireceğiz, hem de bütçedeki gelirimizi artıracağız" sözlerinin esrarı da aydınlanmaya başladı. Geçen yılın vergi tahsilatından kaynaklanan 2.4 katrilyonluk gelir eksiğinin baz kayması ilaç ve ihracattaki KDV oranının yüzde 18'den 8'e çekilmesi halinde kapatılabileceği "teknik" olarak hükümete anlatıldı. 
   
   Hükümetten gövde gösterisi 
   Ekonomi bürokrasisi vergi ağırlıklı tedbirler için tahsilatta yılbaşı sayılan mart ayına beklenmesi ve "gidişata göre tedbir alınması" yönünde hükümete bilgi aktardı. Ancak hükümetten "ek tedbirler ekonomide sinerji yaratacaksa bu yönde karar alırız. Seçim kaygımız yok yanıtı" geldi. Ek tedbire ihtiyaç doğmayabileceğini ortaya koyan teknik hesaplar şöyle 
   Vergi hedefi tutmadı, FDF hedefi aşıldı Ekonomi yönetimi 2004 vergi geliri tahminlerini yaparken 2003 gelirlerinin daha yüksek çıkacağı öngörmüştü. 2003 gelirleri öngörülenin altında kalınca bu yılın tahminleri "baz kaymasıyla" karşılaştı. Gelinen aşamada 2003'teki düşük vergi tahsilatının "eğilim olarak" 2004'te de yaşanıp yapanmayacağı sorusuna yanıt aranıyor. Bu soruya yanıt verilebilmesi için mart sonu beklenecek. Vergi indirip, gelir artırılabilecek Tekstil başta olmak üzere ihracattan alınan KDV oranının 1 puan düşürülmesi halinde vergi iadelerinde "1 puanın üzerinde düşüş etkisi" yaratacağını belirledi. Bu hesaba göre Maliye vergi indirimiyle k ra geçecek. İhracat KDV'sinden indirim IMF'yle halen "entellektüel temelde" görüşülmeye devam ediyor. Ek bütçe 3.1 katrilyon Emekli ve asgari ücret artışlarının bütçeye getirdiği ek yükün öngörülenden daha düşük olduğu saptandı. Asgari ücret zamlarının getireceği yükü DPT 1.7 katrilyon, Hazine 1 katrilyon 350 trilyon olarak hesaplamıştı. Son hesaplar bu rakamın 950 trilyon olduğu ortaya koydu. Emekli maaş zamlarından gelen 2.5 katrilyonluk yükle birlikte gelir vergisi tahsilatından sağlanacak ek gelirle ek bütçe hesapları denkleşti. 
   
</TEXT>
</DOC>
