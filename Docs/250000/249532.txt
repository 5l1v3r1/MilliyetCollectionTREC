<DOC>
<DOCNO> 249532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/magazin/axmag02.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Okur'dan Pistons'a sürpriz 
</HEADLINE>
<TEXT>


Detroit Pistons başkanı Dumars'a, 'şampiyonluk yüzüğü'nün taklidini veren Baba Okur, Dumars'tan gerçek yüzük sözü aldı 

GÖKHAN TÜRE İstanbul 

"Çok özel" bir hediye 
MEHMET Okur'un iki ciddi akciğer ve beyin ameliyatı geçiren babası Abdullah Okur, sağlığına kavuşur kavuşmaz soluğu Detroit Pistons-Los Angeles Lakers final serisinde aldı. Ancak baba Okur ABD'ye giderken, "çok özel" bir hediyeyi de yanında götürdü. Abdullah Okur, NBA Başkanı David Stern tarafından finali kazanan takımlara yeni sezona girerken dağıtılan yüzüklerin gümüş bir taklidini yaptırdı. 

Dumars söz verdi 
OKUR bu yüzüğü, serinin ikinci maçı öncesi Detroit Pistons Başkanı Joe Dumars'a hediye ederken, "Bu yüzüğün gerçeğine hak kazanmanızı diliyorum" dedi. Sürpriz karşısında donup kalan Dumars da "Söz veriyorum, bu yüzüğün gerçeğini Mehmet parmağına takacak" dedi. Seri sonunda hem Abdullah Okur'un, hem Dumars'ın, hem de Mehmet'in rüyaları gerçek oldu. 

'Söz veriyorum Son şampiyonluk olmayacak' 

NBA'DE kazandığı şampiyonlukla Türk spor tarihine geçen Mehmet Okur, İstanbul'a iner inmez, Milliyet'e konuk oldu. Basketbolcu, şampiyonluk yüzüğünden önce, 7 Temmuz'da parmağına evlilik yüzüğünü takacak. Okur, "Türk halkına söz Bu son şampiyonluk olmayacak" dedi. 

Detroit'te mutlu 
OKUR, ABD'den ayrılmayı düşünmediğini ve Detroit'te çok mutlu olduğunu dile getirdi. Okur'u havalimanında da annesi Nimet, babası Abdullah, nişanlısı Yeliz, ablası Yasemin Tınaztepe, eniştesi Şenol Tınaztepe ve yeğeni Yağmur karşıladı. THY yetkilileri de Okur için "şampiyonluk pastası" kesti. 


</TEXT>
</DOC>
