<DOC>
<DOCNO> 218018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/soneko38.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan, benzin zammı ile ilgili soruları geçiştirdi Hangi imza 
</HEADLINE>
<TEXT>

     Maliye Bakanı Kemal Unakıtan, ''Bütün niyetimiz 2003'te olduğu gibi 2004'te de bütçe hedeflerini yakalamaktır'' dedi. 
     Unakıtan, Sheraton Oteli'nde Tataristan Başbakanı Rustam Minnihanov onuruna yemek verdi. 
     Kemal Unakıtan, otelden ayrılırken gazetecilerin Uluslararası Para Fonu'nun IMF geldiğini hatırlatarak, ''benzin zammına ilişkin karanameyi imzaladınız mı '' şeklindeki sorularına, şu yanıtı verdi 
     ''IMF geldi diye değil, karşılıklı değil... Bu daha önceden yapılmış çalışmanın neticesidir. Hükümetin bir kararı var. Kaynağı olmayan harcama yapılmadı, yapılmayacak. Ondan dolayı mali disipline aynen riayet ediyoruz. Bütün niyetimiz 2003 yılında olduğu gibi 2004'te de bütçe hedeflerini yakalamaktır. Hangi imza Bir çok kararname imzaladım.'' Bir gazetecinin ''Tekstilde KDV indirimi paketin içinde var mı '' şeklindeki sorusunu üzerine Unakıtan, ''Zaten yoktu, onunla ilgili Maliye Bakanlığı'nın bir çalışması var. O çalışma devam ediyor, sonuçlanmadı'' dedi. 
     Tekstilde KDV indirimine ilişkin bir başka soru üzerine Unakıtan, ''Bu konuda çeşitli iddialar olabilir, aslolan teknik ekibin çalışması sonucu, bize göstereceği rakamlardır'' yanıtını verdi. 
     
     TATARİSTAN BAŞBAKANI ''TÜPRAŞ'TA ÖDEMEMİZ HAZIR'' 
     Tataristan Başbakanı Minnihanov, TÜPRAŞ konusunda finansman sorunu olup olmadığına yönelik soru üzerine, ''ödememiz hazır'' dedi. Peşin ödemeye ilişkin bir soru üzerine de Minnihanov, ''bu konuda Başbakan Tayyip Erdoğan ile görüştükten sonra bir açıklama yapabileceklerini ifade etti. 
     Zorlu Holding Yönetim Kurulu Başkanı Ahmet Nazif Zorlu da peşin ödeme konusunda Başbakan Erdoğan ile görüştükten sonra bir açıklama yapacaklarını kaydetti. 
     Bir gazetecinin ''PETKİM konusunda da bir ortaklığınız olacak mı'' şeklindeki sorusunu Zorlu, ''şimdi onun zamanı değil. Önümüzdeki dönem sorarsınız'' diye yanıt verdi. 
     
</TEXT>
</DOC>
