<DOC>
<DOCNO> 242316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun24.html </URL>
<DATE> 2004/05/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
New York'ta suç azaldı, cinayetler arttı 
</HEADLINE>
<TEXT>

     ABD Federal Soruşturma Bürosu'nun FBI yaptığı araştırmanın sonuçlarına göre, New York'ta geçen yıl suç oranları son on yılın en düşük seviyesine geriledi. 
     Ancak aynı dönemde ABD'de işlenen cinayet sayısı yüzde 1.3 arttı. Yalnızca New York'ta işlenen cinayet sayısı da yüzde 1.9 oranında yükseldi ve 907 kişi öldürüldü. 
     FBI Suç Raporlama Sistemi verilerine göre, önemli suçlarda eyalet bazında yüzde 3.5 oranında gerileme oldu. Cinayet, tecavüz, hırsızlık, aşırı saldırganlık gibi şiddet içeren saldırıların sayısında ülke genelinde tespit edilen yüzde 3.2 oranındaki gerilemeye rağmen, New York'ta gerileme oranı yüzde 5.6 oldu. 
     Ev soygunu ve otomobil hırsızlığı gibi suçlarda da yüzde 3 oranında azalma tespit edildi. 
     Bu suçların azalmasında, New York dışında suçların yüzde 80'inin işlendiği 15 şehirde uygulamaya konulan suçla mücadele girişiminin etkili olduğu kaydedildi. 
     New York eyaleti çapında işlenen bütün suçlarda 1994 yılından bu yana yüzde 45 oranında, şiddet içeren suçlarda ise yüzde 50 oranında düşüş kaydedildiği belirtiliyor. 
     
</TEXT>
</DOC>
