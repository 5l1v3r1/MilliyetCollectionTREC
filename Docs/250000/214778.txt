<DOC>
<DOCNO> 214778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo12.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur'suz Pistons yine yenildi... 
</HEADLINE>
<TEXT>

     ABD Profesyonel Basketbol Ligi'nde NBA 16. hafta mücadelesine, bu sabaha karşı yapılan 9 maçla devam edildi. 
     Pasifik Grubu lideri Sacramento Kings, deplasmanda Merkez Grubu ikincisi Detroit Pistons'ı, Sırp forveti Predrag Stojakoviç'in son saniyede attığı basketle yenerek ''ligin en iyi galibiyet yüzdesine sahip ekibi'' unvanını yeniden ele geçirdi. 
     50. maçında 37. galibiyetine ulaşan Sacramento Kings'de Mike Bibby, 26 sayı ve 5 asist, Predrag Stojakoviç, 25 sayı, 8 ribaunt ve 4 asist, Brad Miller, 18 sayı, 15 ribaunt ve 5 asist, Doug Christie de 11 sayı ve 5 asistle galibiyetin mimarları oldu. 
     Mehmet Okur'un, sakatlığı nedeniyle yine forma giyemediği Detroit Pistons'da ise Richard Hamilton'ın 27 sayı, 5 ribaunt ve 5 asist, Ben Wallace'ın da 17 sayı ve 19 ribauntluk performansları galibiyete yetmedi. 
     Atlantik Grubu'nda liderliğini sürdüren son 2 sezonun finalisti New Jersey Nets, deplasmanda Cleveland Cavaliers'ı farklı skorla yenerek üstüste 10. galibiyetini elde ederken, 51. maçında da 31. galibiyetini aldı. 
     Karşılaşmada konuk ekibi galibiyete taşıyan isimler olarak 27 sayıyla Kerry Kittles, 21 sayı, 9 ribaunt ve 4 blokla Kenyon Martin, 17 sayı, 7 ribaunt ve 6 asistle Richard Jefferson, 14 sayı, 6 ribaunt ve 12 asistle de Jason Kidd dikkati çekti. 
     Evsahibi ekipte ise Eric Williams, 14 sayı ve 4 ribaunt, Litvanyalı dev pivot Zydrunas Ilgauskas, 13 sayı, 17 ribaunt, 4 asist ve 5 blok, Dajuan Wagner 11 sayı, Carlos Boozer da 8 sayı ve 13 ribauntla oynadı. 
     Bu arada NBA Ligi tarihinin en genç teknik adamı olan New Jersey Nets Başantrenörü Lawrence Frank 33 , antrenörlük kariyerine böylece üstüste 9 galibiyetle başlayarak bu alandaki NBA Ligi rekoruna da ortak oldu. 
     Öte yandan Atlantik Grubu sonuncusu Orlando Magic'in, sahasında Miami Heat'e yenildiği maçta ise evsahibi ekipte Gürcü asıllı Türk vatandaşı Zaza Pachulia, sahaya ilk 5'te çıkıp 19 dakika forma giydi ve bu sürede 1 sayı, 3 ribaunt, 2 assist ve 1 blokluk performans gösterdi. 
     Ligde 16. hafta mücadelesine, TSİ yarın sabaha karşı yapılacak Chicago Bulls-Boston Celtics, Portland Trail Blazers-Denver Nuggets ve Seattle Supersonics-Toronto Raptors maçlarıyla devam edilecek. 
     NBA'de, günün maçlarında alınan sonuçlar şöyle 
     Cleveland Cavaliers 85 - New Jersey Nets 105. 
     Orlando Magic 98 - Miami Heat 111. 
     Philadelphia 76'ers 113 - Washington Wizards 88. 
     Detroit Pistons 94 - Sacramento Kings 96. 
     New Orleans Hornets 106 - New York Knicks 98. 
     Memphis Grizzlies 110 - Los Angeles Clippers 102. 
     Utah Jazz 66 - Minnesota Timberwolves 77. 
     Houston Rockets 102 - Los Angeles Lakers 87. 
     Golden State Warriors 110 - Phoenix Suns 99. 
     
</TEXT>
</DOC>
