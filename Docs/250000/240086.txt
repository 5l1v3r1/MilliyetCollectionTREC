<DOC>
<DOCNO> 240086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur07.html </URL>
<DATE> 2004/05/14/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Türk polisi, AB polisi ile işbirliği yapacak... 
</HEADLINE>
<TEXT>

     Emniyet Genel Müdürlüğü, Avrupa Birliği Polis Teşkilatı ile ''İşbirliği Anlaşması'' imzalayacak. 
     Emniyet Genel Müdürü Ramazan Er'in Ankara dışında bulunması nedeniyle haftalık bilgilendirme toplantısı yerine yazılı açıklama yapıldı. 
     ''19 Mayıs Atatürk'ü Anma, Gençlik ve Spor Bayramı'' gününü de içine alan ''Gençlik Haftası'' nedeniyle tüm gençliği kutlayan Er, ''Dünya Engelliler Haftası''nı nedeniyle de engellileri kutladı. Er, emniyet teşkilatının engellilerin günlük yaşamlarını kolaylaştırıcı tedbir alınması için elinden gelen gayreti gösterdiğini ifade etti. 
     Avrupa Birliği Konseyi'nin, Avrupa Birliği Polis Teşkilatı EUROPOL Müdürü Jürgen Storbeck'i, AB üyesi olmayan ülkeler ve AB ile bağlantısı bulunmayan uluslararası kuruluşlarla işbirliği anlaşması imzalamak üzere yetki verdiği belirtilen açıklamada, Türkiye ile EUROPOL arasında ''İşbirliği Anlaşması'' imzalanacağı kaydedildi. Anlaşmanın 18 Mayıs 2004 tarihinde Ankara'da Emniyet Genel Müdürü Gökhan Aydıner ve EUROPOL Müdürü Jürgen Storbeck arasında imzalanacağı ifade edildi. 
     Açıklamada ayrıca geçen hafta meydana gelen trafik kazalarında ölüm ve yaralanma oranlarında azalma olduğu, asayiş olaylarında ise artış meydana geldiği vurgulandı. 
     
</TEXT>
</DOC>
