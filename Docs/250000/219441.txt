<DOC>
<DOCNO> 219441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun08.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
McDonalds'tan "büyük boy"a veda... 
</HEADLINE>
<TEXT>

     ABD'nin en yaygın fast-food zinciri McDonald's menü seçeneklerinden ''büyük boyu'' kaldırıyor. 
     ABD çapında 13 binden fazla lokantası bulunan fast food devi, yıl sonuna kadar menülerinden büyük boy patates ve meşrubatı çıkaracağımı açıkladı. 
     McDonald's Sözcüsü Walt Riker, müşterilere daha basit menü seçeneği sunmak ve dengeli bir yaşam tarzına destek için bu kararı aldıklarını söyledi. 
     Tüketiciye daha sağlıklı yemek seçeneği sunma baskısı altında bulunan McDonald's, geçen yıl da menülerine salata, daha fazla meyve, sebze ve yoğurt eklemişti. 
     Merkezi Illinois eyaletinin Oak Brook kentinde bulunan dev lokanta zinciri, buna karşın geçen yıl yedikleri Big Mac ve Chicken Mcnugget'ların sağlıklarını kaybetmelerine neden olduğunu ileri süren 2 kişinin açtığı tazminat davalarıyla karşı karşıya kalmıştı. 
     
</TEXT>
</DOC>
