<DOC>
<DOCNO> 240875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun05.html </URL>
<DATE> 2004/05/18/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Venezüella'da darbe girişimi .. 7 subay tutuklandı... 
</HEADLINE>
<TEXT>

     Venezüella'da Devlet Başkanı Hugo Chavez'i öldürmeyi amaçlayan bir darbe girişimine karıştıkları gerekçesiyle 7 subay tutuklandı. 
     Venezüella Devlet Başkan Yardımcısı Jose Vicente Rangel, 7 subay arasında 2 albay ile 1 yüzbaşı bulunduğunu açıkladı, ancak ayrıntılı bilgi vermedi. Rangel, aralarında Eski Maliye Bakanı Francisco Uson'un da bulunduğu iki emekli general hakkındaysa soruşturma açıldığını kaydetti. 
     Başkent Caracas yakınlarındaki bir çiftliğe 10 gün önce baskın düzenlenmesinin ardından Devlet Başkanı Chavez, bir darbe girişiminin çökertildiğini açıklamıştı. Konuyla ilgili olarak şu ana kadar 102 şüphelinin gözaltına alındığı belirtiliyor. 
     Yetkililer, şüphelilerin Kolombiya'daki aşırı sağcı Birleşik Özsavunma Güçleri adlı paramiliter bir gruba bağlı olduklarını düşünüyor. 
     
</TEXT>
</DOC>
