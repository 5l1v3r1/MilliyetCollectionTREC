<DOC>
<DOCNO> 211938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko23.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklilerin zam farkı bayram sonrasına kaldı... 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, hükümetin bütçe dengelerinde sıkıntı yaratmayı göze alarak SSK ve Bağ-Kur emeklilerine ilk altı ay için verdiği yüzde 10 zamdan doğan farkların bayram tatili öncesinde ödenemeyeceğini söyledi. 
     Asgari ücrete net yüzde 34.1 zam yapan hükümet, Bağ-Kur ve SSK emeklilerinin maaşlarının da ilk altı ay için yüzde 10, ikinci altı ay için de yüzde 10 artırmıştı. 
     Başesgioğlu, "Türkiye'de iş sağlığı ve güvenliğinin iyileştirmesi" Projesi'nin başlaması nedeniyle düzenlenen toplantıda bir soru üzerine, "Meclis'teki yasal süreç nedeniyle SSK ve Bağ-Kur emekli maaşlarındaki farkları büyük ihtimalle bayramdan önce ödeyemeyeceğiz " diye konuştu. 
     Başesgioğlu, artış farkının Şubat ayı içinde en kısa zamanda emeklilere ödeneceğini söyledi. 
     Asgari ücretle birlikte bütçeye yaklaşık 3 katrilyon ek yük getirmesi planlanan artışlar, 7. gözden geçirme çalışmalarının ilk bölümü için Türkiye'ye gelen IMF Heyeti ile de üzerinde en çok durulan konuların başında yer aldı. 

REUTERS 


     
</TEXT>
</DOC>
