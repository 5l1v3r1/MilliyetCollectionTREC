<DOC>
<DOCNO> 231592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun20.html </URL>
<DATE> 2004/04/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
15 yaşından itibaren fuhuş batağı... 
</HEADLINE>
<TEXT>

     Endonezyalı çocukların 15 yaşından itibaren fuhuş pazarına sürüldükleri bildirildi. 
     Uluslararası Çalışma Örgütü tarafından, ülkenin en kalabalık nüfuslu Java adasında yapılan bir araştırmada, bu adadaki çocukların 15 yaşından itibaren anne babaları, aile bireyleri veya ''satıcılar'' tarafından fuhuş pazarına sürüklendikleri ortaya çıktı. 
     Araştırmada, burada 21 binden fazla ''çocuk yaşta fahişenin'' bulunduğuna dikkat çekilerek, ''fakirlik, eğitimsizlik, genç kızlarla ilgili değer yargıları konusundaki geleneksel düşünceler ve sosyal kontrol kaybı'' bu durumun başlıca nedenleri olarak gösterildi. 
     Endonezya'da fuhuş endüstrisinin genellikle masaj salonları veya karaoke barlar adı altında faaliyet gösterdiği belirtildi. 
     Çocukların uyuşturucu kaçakçılığında kullanıldıkları, ayakkabı imalathanelerinde, altın madenlerinde ve balıkçılık alanlarında çalıştırılarak sömürüldükleri kaydedilen araştırmada, ülkede 18 yaşın altında yaklaşık 4 milyon çocuğun tehlikeli işlerde çalıştırıldıkları vurgulandı. 
     
</TEXT>
</DOC>
