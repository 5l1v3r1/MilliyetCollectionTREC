<DOC>
<DOCNO> 213033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yasam/yas16.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fidyeciler bizi zengin biliyor' 
</HEADLINE>
<TEXT>

   Kaçırılıp 200 bin euro fidye istenen İzmirli Şükran Aslan'ın babası, 'Herşeyimi satsam, 100 milyar lira bile etmez' diyor 
      İZMİR DHA 
   
   İzmir'de kaçırıldıktan 13 gün sonra Antalya'da serbest bırakılan Şükran Aslan 19 , babası Selahattin Aslan'a teslim edildi. 
   Ege Üniversitesi Edebiyat Fakültesi İngiliz Dili Edebiyatı Bölümü ikinci sınıf öğrencisi genç kızın Van'da hamam işletmeciliği ve halıcılık yapan babası Selahattin Aslan'ı 22 Ocak'ta arayan bir kişi, 'Kızını kaçırdık' diyerek 50 milyar lira fidye istedi. Arslan, İzmir'e gelerek polise başvurdu. Polis genç kızın yurda gelen ve adının 'Eda' olduğunu söyleyen bir kadınla görüşmek için ayrıldığını belirledi. Telefon görüşmeleri takibe alınan genç kızın Antalya'da olduğu belirlendi. Şükran'ın ağabeyi Medeni Aslan'ın telefonda tanıştığı Eda isimli kadın hakkında verdiği bilgileri değerlendiren ekipler, Antalya'da operasyon başlattı. 
   
   Sokak ortasına bıraktılar 
   Ancak polisin devreye girdiğini anlayan fidyeciler, Aslan'ı tekrar arayarak fidyeyi bu kez 200 bin euroya 330 milyar lira yükselttiklerini, vermemesi halinde kızın vücudundan bir parça kesip yollayacaklarını söyledi. 
   Bu sırada polis, adının Şükrü Baran olduğu belirlenen erkekle, Berfin ve Eda adlarını kullanan kadını yakalamak için operasyonları sürdürdü. Operasyonlar sıklaşınca, Şükran önceki gün bir sokak ortasında serbest bırakıldı. Baba Aslan, gelinen noktayı şöyle anlattı 
   "Kızım okuluna devam edecek. Polis zanlıları arıyor. Resmi çıkarsa kızım tekrar hedef olabilir. 12 gündür gözüme uyku girmedi. Bu işi yapanlar bizi tanıyor. 500 milyar istediler. Mal varlığımı satsam 100 milyarı geçmez. Bizi zengin biliyorlar." 
   
   
</TEXT>
</DOC>
