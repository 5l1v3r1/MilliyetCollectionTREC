<DOC>
<DOCNO> 245438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/astro/index.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazgı, özgür irade ve Stoa felsefesi 
</HEADLINE>
<TEXT>

Stoa felsefesi ile astroloji arasında sıkı bir bağ var 


Felsefeden yoksun bir astrolojinin insana kafa karıştırmaktan başka hiçbir yararı olmayacağını söyleyebiliriz. Kültürün bir parçası olarak astroloji, doğal biçimde, insan ve evren arasındaki bağı ortaya koyarken, hayat hakkındaki temel düşüncelerimizi, hayat görüşümüzü de ilgilendirir. Belki doğrudan olmasa bile, astroloji kendi içinde, hayat biçimimizin nedenleri ve neden böyle bir hayat yaşadığımıza dair bir temel oluşturur. Bu temel soruların göbeğinde insanın mutluluğu, özgürlüğü ve yaratıcı kapasitesi yer alıyor. 

Doğru seçim yapmanın önemi 

Eğer hayatınızla ilgili nedenleri araştırmaya kalkarsanız özgür iradenin sahte bir kavram olduğunu düşünebiliriz. Aslına bakarsanız özgür irade yoktur, ancak özgür seçimler vardır ve seçimlerimiz, hayatımızı çevreleyen sınırlarla belirlenir. Köyde doğan bir kişi ile İstanbul'da doğan bir kişi arasında çok farklı seçimler yapma olanakları vardır. Benzer biçimde, zengin bir aileye doğan bebek ile fakir bir aileye doğan bebeğin aynı özgürlük kümesinde olmadığını görürüz ama insan geliştikçe, kendini daha bilinçli bir şekilde tanıdıkça bu olası seçimler kümesinde daha mutlu ve dolayısıyla daha başarılı bir hayat çizmeye başlayacaktır. Kuşkusuz bu, doğuştan gelen kapasitemizle de birebir ilişkilidir. Köyden gelen bir kişi bir devletin başına da geçebilir, zengin aile çocuğu yaptığı seçimlerle kendi hayatını çok daha zor ve mutsuz da kılabilir. Mutlak özgürlükten söz edemeyiz ama seçimlerimiz belirleyicidir. 
MÖ 300'lü yıllarda topraklarımızda yeşermeye başlayan Stoa felsefesi işte bu can alıcı özgür seçimler ve kader konusuna da değinir. İlk defa Citium'lu günümüzde Kıbrıs'ta düşünür Zenon tarafından tarafından ortaya konan bu felsefe, doğaya uygun yaşamanın ve doğru seçimler yapmanın önemine işaret eder. Ona göre doğal olan aynı zamanda doğrudur. Bir başka deyişle, akıl yani logos, doğanın ta kendisidir ve yaratıcı ya da Tanrı, logosla eşdeğerdir. Bu felsefe daha sonra Roma İmparatorluğu'nun Hıristiyanlık öncesi döneminde, temel itici felsefi güç haline gelmiştir. Stoa felsefesini izleyenler arasında, imparatordan köleye pek çok düşünüre rastlarız. 
Stoa felsefesi yaratıcının cezalandırıcı değil, tam tersine yardımcı olduğunu ve akıl sahibi kişinin yaratıcının planına uymasının gerektiğini, yazgıyla ya da doğal olan savaşmanın cehalet olduğunu anlatır. 
Astroloji de bize aynı şeyleri söylemiyor mu Kendini bilmek, bilincini geliştirmek ve kendini tanımak astrolojinin bize sunduğu altın anahtarlardır. Kişi kendini daha doğru tanıdıkça hayat planını daha verimli şekillendirebilir. Düşünün bir kez, olamayacağımız bir şey olmaya çalışmak, kısaca akıntıya karşı kürek çekmek kime mutluluk getirir 12 Haziran'da Doğuş Üniversitesi'nde bu konuyla ilgili bir seminer veriyorum. Detaylarını www.hakankirkoglu.com'da okuyabilirsiniz. 

Bu hafta sonu nelere dikkat etmeli 

Pazar günü saat 10.10'a kadar Oğlak burcunda kalan Ay çok ferah bir tablo çizmiyor. Bu durum kararsızlıklara ve daha kötümser 
ya da ciddi bir bakış açısına neden olmakta. Pazar günü ise sosyal konular, entelektüel çalışmalar, arkadaşlıklar açısından çok daha uygun bir görünüm sergiliyor. 



</TEXT>
</DOC>
