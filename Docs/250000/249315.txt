<DOC>
<DOCNO> 249315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sontur36.html </URL>
<DATE> 2004/06/19/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ankara'daki hortum... Hastanelere 3 ceset ile 21 yaralı getirildi 
</HEADLINE>
<TEXT>

     Çubuk ilçesinin Sünlü Köyü'nde meydana gelen hortum sonucunda Ankara ve Çubuk'taki hastanelere 3 ceset ile 1'i ağır 21 yaralının getirildiği belirlendi. 
     AA muhabirlerinin aldığı bilgiye göre, yaralılardan Aysun Çayırlı, Fatma Çoban, Fatma Fındıklı, Masum Uluçay, Ahmet Kulak, Satı Kulak, Ayşe Demirci, Bilal Demirci ve Recep Demirci Çubuk Devlet Hastanesi'nde Dilek Cinci, Hacı Cinci, Fatma Corman, Ayşe Demir, Recep Demir ve Halil Demir Ankara Numune Hastanesi'nde Azime Cinci, Mazer Uluçay, Kezban Uluçay, Satı Kılıç ve Ali Kılıç SSK Dışkapı Hastanesi'nde tedavi altına alındı. 
     İbni Sina Hastanesi'nde ise kimliği belirlenemeyen 9-10 yaşlarında bir çocuğun tedavisi sürüyor. Çocuğun durumunun ağır olduğu bildirildi. 
     Yaralıların birçoğunda kafa travması ve vücutlarının değişik yerlerinde kırıklar bulunduğu öğrenildi. 
     Hastane yetkilileri, yaralıların genel sağlık durumlarının ise iyi olduğunu bildirdiler. 
     
     ÖLEN VATANDAŞLAR 
     Bu arada, Çubuk Kaymakamı Mehmet Niyazi Tanılır'ın hortum sırasında yaşamını yitirdiğini bildirdiği Hayriye Cinci'nin adı, Çubuk Devlet Hastanesi'nin kayıtlarında Aysel Cinci olarak yer aldı. 
     Yaşamlarını yitiren Bahar ve Kürşat Cinci'nin cesetleri de aynı hastanenin morguna kaldırıldı. 
     
</TEXT>
</DOC>
