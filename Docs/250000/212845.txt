<DOC>
<DOCNO> 212845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/spor/ydemirkol.html </URL>
<DATE> 2004/02/03/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Çekeriz cefa 
</HEADLINE>
<TEXT>

   
   Bizim yaptığımız işin en büyük zorluğu, yıldırıcı kısmı, taraftar tepkileridir. Bir yazı yazarsınız. Aldığınız tepkilerin yüzde ellisi eleştirdiğiniz takımın taraftarlarından gelen, hakaret sınırlarını zorlayan ve çoğunlukla aşan mesajlardır. Yüzde otuz size hak verir, az bile yazdığınız söyler ve o takımın ezeli rakibinin taraftarı olduğunu belirtir. Yüzde 20 civarında da beğenen ya da beğenmeyen ama doğru düzgün tepkilerini belirtenler vardır. 
   Yazara ulaşan her mesajın 5 bin okuyucuya denk geldiği söyleniyor. Bu hesap doğruysa, misal 20 mesaj aldıysanız 50 bin taraftarın yazınız nedeniyle size küfür etmek istediğini söyleyebiliriz. Bu zor bir durumdur. Sizi eğip bükebilir. Bazen taraftar gruplarının organizasyonuyla mesaj sayısı başedilemez boyutlara gelir. Cevap yazamazsınız. Zaman yetmez. Yetse karşınızdakilerin sizi anlayacak ruh halinde olmadığını görürsünüz. Sizi dövmek isteyen biriyle ne konuşabilirsiniz ki Bu zor bir durumdur. Gerçekten zordur. Koca bir kitlenin üzerinize yürümesi gibi. Binlerin, onbinlerin... 
   Geçen hafta Galatasaray'ın oynadığı iki maçı seyrederken bunlar geçti aklımdan. Rize kupa maçında satılan bilet sayısı 100 yazıyla yüz , Gaziantep maçında ise 700 diğerinin 7 katı olan sayı . Halbuki benim bir Galatasaray maçından sonra 100 elektronik küfür mesajı aldığım vakidir. Bu nasıl oluyor a dostlar Bu nasıl iştir Biliyorum, o adı olimpik, kendisi olimpik sörf etrafı, ulaşım şartları, iklimi tundra ortamın bir çekiciliği yok. Gitmek dert, kalmak ve dönmek daha büyük bir dert. Ama yine de bu kadar müdahil, anında tepki veren bir taraftar kitlesi işin özünden, kendisinden nasıl bu kadar çabuk kopar Kendisini 25 milyonluk bir kitle olarak tanımlayan bu en büyük sosyal birliktelik nasıl olur da aşkına bu kadar çabuk döner sırtını Bizim ettiğimiz laflar, yazdığımız yazılar, konuşulan binlerce söz bir kenara, bu iş aslında o 90 dakikada olup bitmiyor mu Yani bu aşkın yatağı stadyum değil mi Nedir bu aseksüel tavır 
   Ve asıl acısı Rize maçında 100 bilet satabilen Galatasaray yönetiminin oraya taraftarın gitmeyeceğini bilmesidir. Bunun için bir taraftar grubuna 5 milyar TL verip 500 kişiyi para karşılığı oraya toplamasıdır. 
   Bırakın Beşiktaş'ın farkı açışını, ligin üç takımlı bir kör dövüşü oluşunu, hakemleri, şunu bunu. Durumun vehameti Türk futbolunun bugün geldiği yerin tek mimarının maçının seyirci bulamayışındadır. Eğer bizler işsiz kalacaksak göstergesi budur. Başka bir şey değil. Yani aslında futbolu sevmiyor olmamız. 
   Bu durumu, iki yıl önce bugün, Galatasaray Şampiyonlar Ligi'inde 2. turdayken biri söylese aklınız alır mıydı Deselerdi ki, "İki yıl sonra yönetim taraftara maça gelmesi için para verecek." 
   Lütfen mesaj atmayın. Gidin ve orada yine eskisi gibi bağırın, "Taraftarız biz çekeriz cefa..." 
   
      
   
</TEXT>
</DOC>
