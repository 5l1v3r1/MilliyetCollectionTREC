<DOC>
<DOCNO> 233859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/soneko55.html </URL>
<DATE> 2004/04/22/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Dolar serbest piyasada yüzde 1.76 yükseldi. 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri, bu hafta ortalama yüzde 0.84 değer kazandılar. 
     Ulusal Egemenlik ve Çocuk Bayramı nedeniyle yarın piyasaların kapalı olması nedeniyle, bu hafta 4 işlem günüyle tamamlandı. 
     Geçen hafta 19,269.46 puandan kapanan İMKB Ulusal 100 Endeksi, bu haftayı 162.04 puan artışla 19,431.50 puandan noktaladı. Mali endeks yüzde 2.00, Sınai Endeks yüzde 0.58 yükselirken, Hizmetler Endeksi yüzde 2.45 kayıp yaşadı. 
     İstanbul serbest piyasada, Türk Lirası karşısında ABD Doları'nın haftalık değer kazancı yüzde 1.76, Euro'nun yüzde 0.92, İngiliz Sterlini'nin yüzde 0.82, İsviçre Frangı'nın yüzde 1.14 oldu. 
     24 ayar külçe altının gram satış fiyatı yüzde 0.28, Cumhuriyet altınının satış fiyatı yüzde 0.42 oranında geriledi. 
     Yatırım fonlarının seyrini izleyen A.A. Fon Endeksi ortalama yüzde 0.68 oranında artış kaydetti. A tipi fon endeksindeki artış yüzde 2.71, B tipi fon endeksindeki artış ise yüzde 0.32 olarak gerçekleşti. 
     
</TEXT>
</DOC>
