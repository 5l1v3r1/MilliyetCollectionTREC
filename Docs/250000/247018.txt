<DOC>
<DOCNO> 247018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/magazin/axmag02.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İş başa düştü, 'jön' de o oldu 
</HEADLINE>
<TEXT>


ABDULLAH MALKOÇ 

'Müjgan Bey' isimli dizide hem kadın hem erkek olarak kamera karşısına geçen Şevval Sam, "Erkek kılığına girip jön oldum. Türkiye'de jön yok' dediler, iş başa düştü" dedi. Sam, senarist arkadaşı Funda Alp'in yazdığı projeyi, anlatır anlatmaz kabul ettiğini de sözlerine ekleyip jön kavramıyla ilgili tartışmaları da şöyle yorumladı "Jönden kasıt yetenekli, karizmatik, altyapısı olan iyi bir oyuncudur. Gerçek anlamda bir başrol oyuncusu, işini iyi yapabilmeli ve yetenekli olmalı. Yakışıklı olması şart değil. Böyle insanların var olduğunu düşünüyorum, ancak Türkiye'deki jön kavramı yakışıklı, genç oyuncu olduğu için diğerlerine talep olmuyor ve biz bu yüzden jön yok sanıyoruz." 


</TEXT>
</DOC>
