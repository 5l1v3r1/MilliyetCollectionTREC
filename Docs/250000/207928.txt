<DOC>
<DOCNO> 207928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sonspo14.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da İstanbul etabı tamam, rota Antalya 
</HEADLINE>
<TEXT>

     Galatasaray, ikinci yarı hazırlıklarının İstanbul'daki ilk etap çalışmalarını tamamladı. 
     Florya Metin Oktay Tesisleri'nde teknik direktör Fatih Terim yönetiminde yaklaşık 1.5 saat süren çalışmada, sarı-kırmızılı futbolcular kondisyon çalışmasının ardından, hücum ve savunma organizasyonlarına yönelik bir antrenman yaptı. 
     Yağmur altında yapılan bu çalışma sırasında Terim, futbolcularının daha çabuk oynamalarını isterken, idmanı zaman zaman durdurarak futbolcuları uyardı. Sarı-kırmızılılar, kanatlardan yapılan ortalarla gerçekleştirilen gol çalışmasıyla antrenmanı tamamladı. 
     Galatasaray'ın bugünkü antrenmanına gribal enfeksiyona yakalanan Ümit Karan, ve çeşitli nedenlerle Antalya kafilesinde yer alan futbolcular katılmadı. 
     Galatasaray, ikinci yarı hazırlıkları çerçevesinde Efes Cup Futbol Turnuvası'na katılmak üzere öğleden sonra Antalya'ya gidecek. 
     Alınan karar sonrası çalışmalarını ayrı sürdüren futbolcuların yanı sıra, sakatlıkları bulunan Hakan Şükür, Hasan ve Prates antrenmanlarını yarından itibaren İstanbul'da sürdürecek. 
     Öte yandan, Fatih Terim hasta olmasına rağmen antrenmanda takımının başında bulundu. 
     Diğer yandan sarı-kırmızılı kulüp, basın mensupları için çalışma öncesinde bir kahvaltı verdi. 
     
</TEXT>
</DOC>
