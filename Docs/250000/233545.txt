<DOC>
<DOCNO> 233545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo03.html </URL>
<DATE> 2004/04/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Malatyaspor Galatasaray'ı saha ve seyirci avantajıyla yenmek istiyoruz 
</HEADLINE>
<TEXT>

     Malatyaspor Teknik Direktörü Mehmet Özdilek, Galatasaray'ı saha ve seyirci avantajını kullanarak yenmek istediklerini söyledi. 
     Özdilek, Malatyaspor'un son iki haftada iyi bir çıkış yakaladığını belirtti. Galatasaray'daki performans düşüklüğüne aldanmayacaklarını ifade eden Özdilek, şöyle dedi 
     ''Takım olarak son iki haftada iyi çıkış yakaladık. Uzun süredir iyi oynuyorduk, ancak bunu skora yansıtamıyorduk. İki haftadır iyi futbolu skora da yansıtmaya başladık. Galatasaray'ı, saha ve seyirci avantajını kullanıp yenmek istiyoruz. Rakibimizin bu sezonki performans düşüklüğüne aldanmayacağız. Bu nedenle önlemlerimizi de alıyoruz.'' 
     
</TEXT>
</DOC>
