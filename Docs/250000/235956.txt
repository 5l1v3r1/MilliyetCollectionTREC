<DOC>
<DOCNO> 235956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo40.html </URL>
<DATE> 2004/04/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Süreyya Ayhan Başbakanın 10 dakikasını bana ayırması beni üzdü... 
</HEADLINE>
<TEXT>

     Milli atlet Süreyya Ayhan Kop, antrenman için piste alınmamasıyla ilgili, ''Çıkan haberler tamamen doğru. Yaşanan sorun hem çok küçük, hem çok büyük. Birçok çocuğun orada olumsuz şeylerle karşılaşması birçok Süreyyaların yok olmasına neden olabilir'' dedi. 
     Yaklaşık iki haftadır Atletizm Olimpiyatları için Antalya'daki hazırlık kampını Gençlik Spor İl Müdürlüğü'ne ait pistte sürdüren Ayhan, antrenörü ve eşi Yücel Kop ile çim saha pistine alınmaması konusundaki haberler üzerine, konakladığı Falez Otel'de basın toplantısı düzenledi. 
     ''Çıkan haberler tamamen doğru. Yaşanan sorun hem çok küçük, hem çok büyük'' diyen milli atlet Süreyya Ayhan Kop, ''Sorunun küçük kısmı, Antalya il sınırında çözülecek bir problem olması. Büyüklüğü ise yapılan hataları Türkiye'ye yapılmış hatalar olarak düşünüyoruz. Çünkü birçok Türk genci ve çocuk oraya spor yapmaya geliyorlar. Olumsuzluklarla karşılaştıkları zaman birçok Süreyyaları kaybetmiş oluyoruz belki de bu nedenle. Büyüklüğü bundandır'' şeklinde konuştu. 

     
</TEXT>
</DOC>
