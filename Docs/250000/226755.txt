<DOC>
<DOCNO> 226755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/yasam/yas04.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Psikolojik alerji ve depresyon mevsimi BAHAR 
</HEADLINE>
<TEXT>

   Uzmanlara göre yalnız sonbaharda değil, ilkbaharda da depresyon görülme sıklığı artıyor. Bunun nedeni de mevsim değişikliği ve kararsız havalar... 
   Ayşegül Aydoğan 
   
   "EN sık görülen psikiyatrik sorunlardan depresyonun görülme sıklığı, sonbahar ve ilkbaharda artar. Halk arasında 'kurdeşen' olarak bilinen psikolojik alerji de ilkbaharda çok sık görülen psikolojik kökenli rahatsızlıklardandır." Bu sözlerin sahibi Psikiyatrist Doç. Dr. Arif Verimli'ye göre, mevsim değişikliği, havalardaki tam düzelmeme, tam uyanamayan doğa, insan psikolojisinde kararsızlık etkisi bırakan nedenler... 
   
   Belirtileri neler 
   2003'TE bazı psikiyatrik şik yetlerle başvuran ve depresyon teşhisi konulan hastaların yüzde 63'ünün sonbahar ve ilkbahar aylarında başvurduğuna işaret eden Verimli, şöyle konuştu "Sıkıntı, çaresizlik, yorgunluk, geçmişe dönük pişmanlık duygusu, yeme düzensizliği, düşünce yoğunlaştırmada ve karar vermede güçlük, işe yaramama duygusu, ağlama ve yalnız kalma isteği, intihar düşüncesi gibi belirtileri olan depresyonun ilkbaharda görülme sıklığı artar." 
   
   Psikolojik kökenli deri döküntüleri    ANJİYO nörotik ödem veya ürtiker olarak tanımlanan psikolojik alerjinin de, herhangi bir fizyolojik duruma bağlı olmaksızın deri üzerinde oluşan kırmızımsı döküntüler tamamen psikolojik kökenli olduğunu söyleyen Verimli, bu sorunun da ilkbaharda daha sık görüldüğünü söyledi. 
   
   
</TEXT>
</DOC>
