<DOC>
<DOCNO> 205702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun07.html </URL>
<DATE> 2004/12/31/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Sri Lanka'da cesetler çalınıyor, mücevherler için parçalanıyor 
</HEADLINE>
<TEXT>

     Sri Lanka'da korkunç felaketin kurbanlarının cesetleri satılmak için çalınıyor, üzerlerindeki mücevherleri uğruna parçalanıyor. 
     Sri Lanka'da yayımlanan Lankadeepa gazetesinin haberine göre, bir Sri Lankalı, güneydeki Galle kentinde ölen babasının cesedini alabilmek 50 dolar ödemek zorunda kaldığını anlatıyor. 
     ''İnsan akbabaların'' bu kıyı bölgesinde cesetleri hastanelerden çaldıktan sonra ailelerine, cesedi canları pahasına bulduklarını yalanıyla sattıklarını yazan gazete, bazılarının da 100 dolar karşılığı kayıp cesedi bulma önerisinde bulunduklarını bildiriyor. 
     Birçok cesedin mücevherleri için parmaklarının ve kulaklarının koparıldığı belirtilen haberde, ''birçok kişinin yakınlarının ölülerini bulabilmek için para ve zaman harcadığını, bu durumun utanç verici olduğu'' bildirildi. 
     Bu arada, Sri Lanka makamlarının verdiği son bilançoya göre, felakette ölenlerin 28 bin 400, kayıp sayısı en az 5 bin. 

     
</TEXT>
</DOC>
