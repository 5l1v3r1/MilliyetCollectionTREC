<DOC>
<DOCNO> 204212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo23.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak En önemli şey G.Saray'ın 2. yarıya fırtına gibi girmesi 
</HEADLINE>
<TEXT>

     Galatasaray Kulübü'nün eski futbol şubesi sorumlularından Abdurrahim Albayrak, futbol takımının büyük bir çıkış yaşamasını çok arzuladığını belirterek, ''Benim için en önemli şey, takımın ikinci yarıya fırtına gibi girmesi'' dedi. 
     Galatasaray muhabirlerini işyerinde ağırlayan Albayrak, her Galatasaraylının kulüpte aktif görev almak isteyebileceğini, kendisinin de gönlünden bunun geçtiğini vurgulayarak, ''Ancak, şu anda benim için en önemli olan şey takımın başarılı olmasıdır. Camianın birlik ve beraberlik içinde olmasını çok arzuluyorum. Böylece futbol takımı da çok daha iyi yerlere gelecektir'' diye konuştu. 
     Abdurrahim Albayrak, şu anda gündeminde 2004 yılının Mart ayında yapılacak genel kurul toplantısının bulunmadığını belirtirken, sadece takımın yükselişe geçmesini düşündüğünü sözlerine ekledi. 
     
</TEXT>
</DOC>
