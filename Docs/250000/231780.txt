<DOC>
<DOCNO> 231780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur18.html </URL>
<DATE> 2004/04/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Uzmanlardan uyarı Bolu'da hasarlı binalara girmeyin, depreme hazır olun 
</HEADLINE>
<TEXT>

     Boğaziçi Üniversitesi Kandilli Rasathanesi ve Deprem Araştırma Enstitüsü, tarafından yapılan basın açıklamasında, Bolu'da hasar görülebileceği tahmin edilen binalara girilmemesi ve dikkatli olunması, istendi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden yapılan yazılı açıklama Abant İzzet Baysal Üniversitesi yönetimi tarafından, üniversitede bulunan yurt ve kantinlere asıldı. Açıklamada, şu ifadeler yer alıyor 
''14 Nisan 2004 Çarşamba günü saat 00 47'de Bolu İl merkezinin yaklaşık 3 kilometre Kuzeydoğusunda aletsel dış merkez koordinatları 407 Kuzey ve 31.6 Doğu olarak hesaplanan bir deprem meydana gelmiştir. Depremin büyüklüğü 4.6 büyüklüğü Lokal Manyitüd olarak hesaplanmıştır. 
     - Depremin dış merkezi Kuzey Anadolu Fay kırığının kuzeyindedir. 
     - Meydana gelmiş olan bir depremin zaman zaman başka depremleri tetikleyebildiği bilinmektedir. Ancak bu sıkça gözlenen bir olgu değildir sadece bir olasılık olarak gündeme gelir. Bu konularda bilimsel ve somut görüşler ileri sürmek için fayların birbirleriyle olan konumları, deprem sırasında ortaya çıkan enerji söz konusu diğer faylardaki enerji birikimi gibi ayrıntılı bilgilere sahip olunması ve değerlendirmelerin yapılmış olması gerekir. 
     - Sadece bu durumlarda bir depremin başka depremlere nerede ve ne zaman yol açabileceği, olasılığı ne kadar artırdığı bağlamında bilimsel açıklamalar yapmakla mümkün olabilir. Bu bilgilere sahip olmadan ve gerekli ayrıntılı ve uzun çalışmaları yapmadan öngörülerde bulunmak ancak rastlantısal gerçekleşme şansına sahiptir. 
     - Kuzey Anadolu Fay hattında, büyüklüğünü ve zamanını önceden bilemeyeceğimiz, hasar verici bir depremin meydana gelmesi olasılığı her zaman yüksektir. Bu tehlike yaşadığımız bugünlere özgü bir problem olmayıp, her zaman için geçerli bir sorundur. 
     - Yörede, daha önce meydana gelmiş hasar verici depremler göz önüne alınırsa , hasar görebileceği tahmin edilen binalara girilmemesi ve dikkatli olunması gereklidir. 
     - Bu bölgede her an depreme hazırlıklı olmalı, depreme dayanıklı bina konusunda çok duyarlı ve kararlı olmalıyız'' 
Üniversite öğrencilerinin yapılan açıklamaya yoğun ilgi gösterdikleri gözlendi. 
     
</TEXT>
</DOC>
