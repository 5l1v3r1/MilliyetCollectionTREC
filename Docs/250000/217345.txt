<DOC>
<DOCNO> 217345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yasam/yas07.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Civcivden' sorumlu başpehlivan 
</HEADLINE>
<TEXT>

   Eski başpehlivan Sezgin Yüksel'in görevi, cezaevi civcivlerine bakmak 
      GURBET GÖKÇE, EMRE SEDEF Edirne DHA 
   
   Cinayet suçundan Edirne Tarım Açık Cezaevi'nde yatan başpehlivan Sezgin Yüksel, civciv yetiştiriyor. 17 Ağustos depreminde İzmit Yenimahalle'de hasarlı evi önüne çadır kuran Yüksel 34 , bu yüzden tartıştığı kayınbiraderi Okan Cop'u elindeki demiri fırlatarak öldürmüştü. 12 yıl ceza alan, çeşitli cezaevlerinde kaldıktan sonra 2 yıl önce Edirne'ye sevk edilen Yüksel, burada cezaevi civcivhanesinin sorumlusu oldu. 
   Yüksel, Adalet Bakanlığı'nın özel izniyle başta Kırkpınar Yağlı Güreşleri birçok turnuvaya katıldı. 
   Kırkpınar'da 1999'da Ahmet Taşçı'ya yenilince başpehlivanlığı kaçıran, ancak başka başpehlivanlıkları olan Yüksel, mahk miyetini bir talihsizlik olarak değerlendiriyor. İnfaz yasası gereği tahliyesine 17 ay kalan Yüksel, Kırkpınar'da bu yıl başpehlivanlığı hedeflediğini belirterek, "İddialıyım" diyor. 
   
   
</TEXT>
</DOC>
