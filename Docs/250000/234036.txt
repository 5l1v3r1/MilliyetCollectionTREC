<DOC>
<DOCNO> 234036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/spor/bbas.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söz Pelle'den 78-75 
</HEADLINE>
<TEXT>

      
   TEKELSPOR, Play - Off ilk turunda ilk kez karşılaştığı rakibi Aras İTÜ'yü Pelle'nin son saniye üçlüğüyle devirdi, seride 2-1 öne geçti. Sekiz sayı geride girdiği son periyodda bitime beş saniye kala Levent Türknas'ın üçlüğüyle skoru 75-75'e getiren Aras İTÜ, Pelle'nin süre dolarken attığı üçlüğe engel olamadı. 
   
   Maçın karnesi 
   HAKEMLER Mehmet Keseratar, Deniz Kıyak, Erşan Kartal 
   TEKELSPOR Reese 8 19, Ufuk 7 13, Gökhan 7 14, Hyman 6 9, Pelle 7 12, Zaza 7 11, Barış 5 , Fatih 5 
   ARAS İTÜ Holloway 6 9, Mert 4 , Harun 8 18, Lett 8 22, Holden 7 15, Levent Türknas 6 9, Ümit 4 2, Levent Bilgin 3 , Serdar 3 
   1.PERİYOT 22 - 16 Tekel , 2.PERİYOT 44 - 32 Tekel , 3.PERİYOT 63 - 55 Tekel , MAÇ SKORU 78 - 75 Tekel 
   
   İkinci randevu    BASKETBOLDA Erkekler Ligi Play - Off ilk turunda Fenerbahçe ile Türk Telekom bugün ikinci kez karşı karşıya gelecekler. İlk turun ilk maçında rakibini Ankara'da 85-84 yenerek 1-0 geride başladığı seriye 1-1'lik eşitliği getiren Sarı - Lacivertliler, Haldun Alagaş Salonu'nda saat 16.00'da rakiplerini konuk edecek. Müsabaka TRT 3'ten naklen yayınlanacak. 
   
   Mirsad mola verdi    RUSYA'NIN CSKA Moskova takımında forma giyen Mirsad Türkcan, Milli Takım'dan "geçici affını" istedi. Önümüzdeki hafta İsrail'in başkenti Tel Aviv'deki Final - Four'da ter dökecek olan 2.06 boyunda ve 28 yaşındaki yıldız oyuncu, "Beş yıldır en ufak ara bile vermeden oynuyorum. Artık çok yoruldum. Bu yaz dinlenerek 2005 Avrupa Şampiyonası'nda Milli Takım için göreve hazır olmak istiyorum" dedi. 
   
   Mavi Kupa heyecanı    BASKETBOLDA 7. Mavi Kupa Üniversitelerarası Basketbol Şenliği, 29 Nisan Perşembe günü başlayacak. Toplam 21 üniversitenin mücadele edeceği organizasyon İTÜ Ayazağa Kampusu Kapalı Spor Salonu'nda yapılacak. Turnuvanın ilk gününde İTÜ - Kadir Has, İstanbul Bilgi - Sabancı, Marmara - Doğuş Üniversiteleri karşı karşıya gelecek. 
   
   
</TEXT>
</DOC>
