<DOC>
<DOCNO> 226075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun06.html </URL>
<DATE> 2004/03/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
ABD Powel, Kıbrıs'ta devreye girmeye hazır... 
</HEADLINE>
<TEXT>

     ABD Dışişleri Bakanlığı, Bakan Colin Powell'in, Kıbrıs'ta ''gerekli ve uygun olduğu şekilde şahsen devreye girmeye hazır olduğunu'' bildirdi. 
     ABD Dışişleri Bakanlığı sözcüsü Richard Boucher, düzenlediği basın toplantısında, Washington'un İsviçre'de süren Kıbrıs görüşmelerine ne şekilde dahil olduğunun sorulması üzerine, ''ABD, konuya çok aktif şekilde dahil. Dışişleri Bakanlığı'nın Kıbrıs özel koordinatörü Thomas Weston ve Lefkoşa büyükelçimiz Michael Klosson orada'' dedi. 
     Sözcü Boucher, ''Bakan Powell konuyu izledi. Başkan gibi kendisinin de belirttiği şekilde Powell, uygun ve gerekli olduğu şekilde şahsen devrede olmaya hazır. Görüşmeler şimdi İsviçre'ye taşındı. Orada çok çalışılıyor. Nereye doğru ilerlendiğini göreceğiz. Durumu çok yakından izliyoruz'' diye konuştu. 
     
</TEXT>
</DOC>
