<DOC>
<DOCNO> 213161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/dunya/dun04.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye üye olmayın demeye geliyor 
</HEADLINE>
<TEXT>

      BRÜKSEL Milliyet 

   
   Türkiye'nin Avrupa Birliği AB üyeliği konusunda olumsuz tavır sergileyen kesimlerin başını çeken Alman Hıristiyan Demokratlar'ın lideri Angela Merkel, Brüksel'den soğuk mesajlar verdi. Türkiye için tam üyelik yerine özel ilişki formülünü savunan Merkel, Ankara'ya boş yere umut verilmemesi gerektiğinin altını çizdi. Merkel, bu ay ortasında Ankara'ya gelerek Türk liderleri özel ilişki konusunda ikna etmeye çalışacak. 
   Hıristiyan Demokratlar'ı çatısı altında toplayan Avrupa Halk Partisi'nin EPP Brüksel'de dün başlayan kongresi öncesinde konuşan Merkel, Türkiye'nin AB'ye katılımı konusunda son 40 yılda hatalar yapıldığını, Türkiye'ye umut verildiğini, oysa dürüst olmak gerektiğini söyledi. Merkel, "AB üyesi ülkeler olarak Türkiye'ye sahte sözler vermemeliyiz, çünkü hayal kırıklıkları yaratırız. Bence son 40 yılda hatalar yaptık. Sonuca ulaşamayacağımızı bildiğimiz halde Türkiye'ye sürekli umut verdik. Dürüst olmak, neyin yapılabileceğini, neyin yapılamayacağını açıkça söylemek lazım" dedi. EPP Başkanı Wilfred Martens de, özel ilişki istediklerini net bir şekilde ortaya koyarken AKP'nin kongreye davet edilmesinin "nezaket icabı" olduğunu söyledi. 
   
   
   
</TEXT>
</DOC>
