<DOC>
<DOCNO> 241103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/guncel/gun90.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Mahsun n'aptın sen 

Alem buysa kral benim " diye yola çıkıp, herhalde "küreselleşme"nin etkisi altında kalmış olacak, başımıza Metroseksüel İtalyan oluverince, yeni albümündeki "Sarı Sarı" şarkısının klipini de gidip Maldiv adasında çekti... 
1 Mahsun, şirketinin yetkilileriyle toplantı yapmakta ve hafiften fırçayı basmaktadır... 
2 İçeri giren bir eleman, bir kağıdı faks Mahsun'a uzatınca Mahsun elindeki kalemi fırlatır ve odayı terk eder... 
3 Bir deniz uçağının içindeki Mahsun, elindeki kağıda bakar. A4 boyutundaki kağıtta bir yuvarlağın içinde kırmızı çarpı vardır. Bir kağıda, bir uçaktan aşağıya bakan Mahsun, pilota eliyle "burası, müsait bir yerde inelim " işareti yapar... 
4 Kız, yattığı yerden uçağın gelişini hisseder, kayığına atlar, Mahsun'un uçağına 2 metre kala park eder. Mahsun uçağın ayağından, kız da kayıktan aynı anda birbirlerine doğru atlarlar... 
5 Sonra, sahilde hiç de oynanası olmayan "Sarı Sarı" şarkısı eşliğinde çılgınlar gibi dans ederler. Klip, Mahsun'un kıza pis pis bakmasıyla biter... 
Mahsun şekil değiştirmeden önce ne güzel Harran'da "lo lo Mahsun"la başlayan klipler çekerdi, biz de anlardık ne olduğunu. Ya şimdi Mantık hatasının bini bir para klipler çekmeye başladı... 
1 Mahsun, klipin başındaki şirket toplantısı sırasında sert yaparken, sevgilisinden gelen faksla bir anda her şeyi nasıl unutup gider 
2 Mahsun, sevgilisinin yerini neden bilmemektedir Daha ilginci, bir dosya kağıdı üzerinde hiçbir enlem-boylam olmadan, 3 daireden kırmızı işaretli alanı Mahsun nasıl çözebilmektedir 
3 Klibin başında "kıza galiba bir şeyler oldu, Mahsun şimdi kurtarır onu" havası varken kız, "Mahsun taa İstanbul'dan gelse de şu plajda bir dans etsek" diye mi Mahsun'u çağırmaktadır Plajda sevgilisiyle oynama fikri, Mahsun'a her şeyi bıraktıracak kadar güçlü müdür 
4 Mahsun, fonda görünen 2-3 palmiye için mi dünya masraf yapmıştır Maldivler 1 kilometrekarelik bir alan mıdır Değilse, klip neden o kadarcık bir yerde çekilmiştir 
5 Mahsun uçağın ayağından, kız tekneden atladığında, kafa kafaya çarpışmışlar mıdır Az çok açı ve geometri bilgimiz varsa kesinlikle kafaları kırmış olmaları gerekiyor... 
Ah be Mahsun, Maldiv'de de çeksen, Ay'da da çeksen, olmuyor. "Sarı Sarı" diye türkü, yine en güzel Harran'da, olmadı Antalya'da falan gidiyor. Bizim İtalyan türkücüye ihtiyacımız olduğunu kim söyledi sana Kimler dolduruşa getiriyor seni 
Not Albüm kapağındaki Mahsun, Tarık Akan ile Mel Gibson arası bir şey olmuş, en azından gözleri kısıp bakınca öyle. "Sarı Sarı"daki "a" harfleri ile "s" izdüşümleri de bir harika, fontun adı nedir acaba 

Anlaşıldı tamam .. 
John Wireless telsizin mucidi, ilk denemesinde 

Nevada araştırmaları 

Nevada'da yapılan bir araştırmaya göre buzdolabındaki meşrubatları bardağa koymadan kafaya dikmek suretiyle içenlerin 67'si ev halkından birine yakalanma korkusu duyuyor, geri kalanlar ise bardağın icadından bile habersiz .. 

Reddedilmiştir .. 
"Birazdan okuyacağınız ekran diyalogları internet aracılığıyla bana ulaştı. Uzun araştırmalarıma rağmen kaynağını bulamadım. Pek çoğuna ekranda şahit olduğum ve ara sıra kendi gördüklerimi de eklediğim bu diyaloglar daha önce bir yerlerde yayınlandıysa, şimdiden özür dilerim..." b b 
</TEXT>
</DOC>
