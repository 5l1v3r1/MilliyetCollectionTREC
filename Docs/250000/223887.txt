<DOC>
<DOCNO> 223887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/astro/index.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftasonu sizi neler bekliyor 
</HEADLINE>
<TEXT>

   
   
   KOÇ 
   Yeni başlangıçlar ve heyecanlar gündemde 
   Hafta sonunda bir dönem biterken yeni enerjiler başlıyor. Uykuda olan her şey şimdi hareket kazanacak. Bu belki yeni bir girişim, yeni bir beraberlik ya da uzun süredir tasarladığınız proje de olabilir. Cumartesiden ziyade pazar gününü daha iyi değerlendirmeye bakın. Cumartesi duygusal açıdan çok huzurlu olmayabilir. Halbuki pazar günü heyecanlar, başlangıçlar ve atılımlar getiriyor. 
   
   BOĞA 
   Daha huzurlu olacaksınız 
   Hafta sonunda Mars son kez sizinle kalıyor. Önümüzdeki günlerde daha huzurlu olabileceksiniz. Hafta sonu için Venüs size sosyal alanda, ilişkilerden yana pozitif titreşimler getiriyor. Cazibenizi daha iyi kullanabileceğiniz günlerdesiniz. Cumartesi sosyal amaçlar, arkadaşlıklar ve grup çalışmaları açısından oldukça uyumlu görünüyor. Sizi gerebilecek konulardan da uzak kalabilirsiniz. 
   
   İKİZLER 
   Başkalarından destek göreceksiniz 
   Bu hafta sonu Koç burcuna geçen Güneş size daha iyimser, akıcı biçimde kullanabileceğiniz enerjiler ve motivasyonlar getiriyor. Cumartesi günü duygusal alanda pek huzurlu olmayabilir. Pazar gününü ise kişisel konulara ayırabilir, istediğiniz yönde daha rahat hareket edebilirsiniz. İleriye yönelik planlar yapmak ve başkalarından destek bulmak size cesaret kazandıracak. 
   
   YENGEÇ 
   İş hayatında öne çıkacaksınız 
   Şimdi pek çok konuda önemli kararlar almak ve ileriye yönelik çalışmak için uygun bir dönem başlıyor. Cumartesi günü Balık burcunda kalan Ay sayesinde yolculuklar, ufkunuzu genişletecek konular size daha büyük keyif verebilir. Bununla birlikte, bu hafta sonuyla birlikte, sorumluluklarda da gözle görülür bir artış olacak. Hatta iş hayatında daha fazla öne çıkabileceksiniz. 
   
   ASLAN 
   Önemli fırsatlar kapıda 
   Bu hafta sonundan başlamak üzere rahat ettiren koşullar size iyimserlik getirecek. Hafta sonunda Koç burcuna geçecek olan Güneş şimdi size daha geniş düşünme fırsatı, öğrenme, eğitim hayatında yeni atılımlar, belki de yolculuklar ve yabancılarla ilgili alanda önemli fırsatlar sunmaya başlıyor. Bununla birlikte cumartesi günü maddi konularda biraz daha önlemci olmaya bakın. 
   
   BAŞAK 
   İlişkilerde daha şeffaf davranın 
   Bu dönemde ilişkiler, ortaklıklar çok daha fazla zamanınızı alıyor. Bugünlerde tek başına hareket etmek pek kolay değil ama başkalarının kaynaklarından daha fazla yararlanabilirsiniz. Ortaklaşa konular sadece maddi değil, duygusal alanda da sizi fazlasıyla meşgul edebilir. İlişkilerde daha şeffaf davranmak ve bencil olmamak gerekiyor. Maddi konularda borç-alacak işlerine dikkat etmelisiniz. 
   
   TERAZİ 
   Tek başına hareket etmemelisiniz 
   Güneş hafta sonunda karşıt burcunuz Koç'a geçiyor ve bu durum özellikle ortaklaşa alanda yeni bir döneme girdiğinizi gösteriyor. Hafta sonundan başlamak üzere beraberlikler, anlaşmalar ve evlilikler açısından daha dikkat çekici gelişmelerle karşılaşabilirsiniz. Kuşkusuz böyle bir zamanda pek çok konuda başkalarına danışmanız ve tek başına hareket etmemeniz gerekecek. 
   
   AKREP 
   Pek çok detayla uğraşacaksınız 
   Hafta sonundan başlamak üzere sizi pek çok konuda daha fazla uğraştırabilecek detaylarla karşı karşıya kalabilirsiniz. Koç burcuna geçen Güneş sayesinde tamamlanması gereken işlerin üzerine gidebilir ve işle ilgili sorumluluklarınız varsa bunları hızla halledebilirsiniz. Cumartesi günü daha akıcı ve duygusal açıdan hareketli olmaya aday gözüküyor. 
   
   YAY 
   Daha güvenli ve iyimsersiniz 
   Bu hafta sonuyla birlikte sizi daha enerjik, girişken ve kişisel konularda daha hevesli görebileceğiz. Koç burcuna geçen Güneş hafta sonundan başlamak üzere kendinizi ifade edebileceğiniz yaratıcı konulara, artan güvene ve iyimserliğe işaret ediyor. Cumartesi günü biraz daha kararsız kalabilirsiniz. Belki de ev ya da yakınlarla ilgili konular yüzünden daha fazla zaman kaybedebilirsiniz. 
   
   OĞLAK 
   Enerjinizi yapıcı yönde kullanın 
   Yoğun ve sizi yakın çevrenizde meşgul edecek bir döneme girmektesiniz. Koç burcuna geçen Güneş ve pazar günü gerçekleşecek olan yeniay enerjinizi yapıcı yönde kullanmanız gereğine işaret ediyor. Cumartesi günü kısa yolculuklar, eğitim ve zihinsel konular bakımından verimli olabilir. Pazar günü ise yerleşim ve eve ait konularda daha yapıcı çaba sarf etmeniz gerekecek. 
   
   KOVA 
   Alışverişte daha akılcı olun 
   Bu dönemde karışık gözüken etkiler daha sonra sizin lehinize dönecek. Koç burcuna geçen Güneş'le birlikte sizi harekete geçiren, fiziksel ve zihinsel yönde canlı kılabilecek pek çok fırsatla karşılaşabilirsiniz. Söz, konuşma ve yazışmaların da daha dikkat çekici olabileceğini söyleyebiliriz. Cumartesi günü alışveriş yaparken daha akılcı olmanız ve ani kararlarla hareket etmemeniz gerekiyor. 
   
   BALIK 
   Kazancınızı artırmanız mümkün 
   Son bir ay boyunca Güneş size önemli konularda girişimler, heves ve kararlılık getirdi. Şimdi bu hafta sonundan başlamak üzere maddi konulara daha fazla eğilebilirsiniz. Harcamalarınızı daha iyi kontrol etmeniz gerekiyor. Ay sayesinde kişisel konularda adım atmanız, anlaşmalar yapmanız daha kolay olabilir. Pazar günü ise parasal alanda daha girişken davranıp kazancınızı artırabilirsiniz. 
   
   
</TEXT>
</DOC>
