<DOC>
<DOCNO> 243566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/soneko39.html </URL>
<DATE> 2004/05/28/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa haftayı 17 bin 327 puanda tamamladı... 
</HEADLINE>
<TEXT>

     İMKB Bileşik Endeksi 2. seansı 96.75 puan kayıpla 17,327.87 puandan tamamladı. 
     Hisse senetleri 2. seansta ortalama yüzde 0.56 oranında değer kaybetti. 
     İlk seanstaki 260.64 puanlık artış dikkate alındığında Borsa endeksi, günün tamamında 163.89 puan yükseldi. 
     Hisse senetlerinin günlük ortalama değer kazancı yüzde 0.95 oldu. 
     Endeks, 2. seansa 22.28 puan kayıpla 17,402.34 puan seviyesinde başladı. Seansın ilk yarısını 17,391.80 puandan geçen endeks, seans içinde en düşük 17,298.56 puanı, en yüksek 17,461.07 puanı gördü. 
     2. seans kapanışında, mali endeks 118.39 puan kayıpla 23,276.04 puana, sanayi endeksi 89.40 puan kayıpla 15,831.03 puana, hizmetler endeksi 46.03 puan kayıpla 9,648.47 puana geriledi. 
     Böylece ilk seansa göre mali grup hisseler ortalama yüzde 0.51, sanayi grubu hisseler ortalama yüzde 0.56, hizmet grubu hisseler ortalama yüzde 0.47 değer kaybetti. 
     2. seansta işlem gören toplam 308 hisse senedinden 169'u değer yitirdi, 75'i değer kazandı, 64'ünün fiyatında değişiklik olmadı. 
     Seansta, 317 trilyon 222 milyar 789 milyon liralık işlem hacmi kaydedildi. Günlük işlem hacmi ise 677 trilyon 159 milyar 220 milyon lira olarak hesaplandı. 
     2. seansta İhlas Holding, İş Bankası C , Doğan Holding, Yapı Kredi Bankası ve Garanti Bankası en yoğun işlem gören hisse senetleri olarak belirlendi. 


     
</TEXT>
</DOC>
