<DOC>
<DOCNO> 218936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun41.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Traykovski'nin cesedine DNA testiyle kimlik tespiti yapıldı 
</HEADLINE>
<TEXT>

     Makedonya Başbakanı Branko Çrvenkovksi, geçen hafta Devlet Başkanı Boris Traykovski'nin ölümüne yol açan uçak kazasının soruşturulması konusunda NATO'dan yardım istedi. 
     Çrvenkovksi, NATO Genel Sekreteri Jaap de Hoop Scheffer'e gönderdiği mektupta, kaza sırasında Mostar'daki havaalanı kontrol kulesinin, NATO'nun Bosna'daki İstikrar Gücü'nde SFOR görev yapan Fransız askerlerinin komutası altında olduğunu belirterek, ''Makedonya, Devlet Başkanı'nın acı kaybının belirsizlik içinde kalmasına hazır değil'' ifadesini kullandı. 
     Kazanın, soruşturmanın resmen Bosna-Hersek federal yetkililerinin elinde olduğunu belirten Çrvenkovksi, ''Mostar'da havaalanı hava sahasının kontrolünün SFOR'a bağlı Fransız birliğinin yetkisinde olduğunu göz önünde bulundurursak, NATO'nun ve şahsen sizin kazayla ilgili tüm bilgi ve verinin, soruşturmada kullanılması kesinleştirmenizi istiyorum'' dedi. 
     Branko Çrvenkovksi, bu acı kaybın üstesinden gelecek olan ülkesinin, Traykovski'nin kurduğu farklı etnik grupların birarada yaşadığı demokrasi yolunu sürdüreceğini belirterek, kazanın nedenlerine ilişkin gerçeği bulmanın, NATO ve Makedonya'nın çıkarına olacağını bildirdi. 
     
     Traykovski'nin cesedine DNA testi 
     Öte yandan, Traykovski'nin cesedine yapılan DNA testi sonucu kimlik tespiti kesinleşti. 
     Makedonya Başbakan Yardımcısı Jovan Manasievski, kimlik tespit işleminin, devlet başkanının babası ve ikiz kardeşinden alınan kan örnekleriyle Zagreb'te yapılan karşılaştırmalı testlerin ardından sonuçlandırıldığını açıkladı. 
     
</TEXT>
</DOC>
