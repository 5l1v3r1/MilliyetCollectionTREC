<DOC>
<DOCNO> 205899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/guncel/gun90.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Bunları 2003'te öğrendik...    Çalınması tehlikesiz şeyler... 
   1 BANKA Çalınması en tehlikesiz şeylerden biridir. Önce gidip BDDK tarafından el konmuş bir tanesi üç otuz paraya alınır. Alırken mevsimine göre taze ya da turfandaymış önlere iyiler, arkalara çürükler konmuş, hiç bakmayın. Alın koca bankayı, toplayın mevduatı, götürün gitsin. 1 milyar doların altında hüpletirseniz başarısız olmuşsunuz demektir... 
   2 BARAJ Yap-İşlet-Soy-Soğana Çevir formülüyle trilyona trilyon değil, yat-uçak-New York'ta daire deyin. Derhal çalınabilir, "banka hüpletmek" kadar olmasa da oldukça tehlikesiz bir eylemdir... 
   3 MAAŞ Asgari ücretliye 423 milyon gibi açlık sınırında bir rakam belirlersiniz. Sonra da bunun 120 milyonunu vergi olarak kesersiniz, net 303 milyonu verirsiniz. İnsanları açlık sınırının altında bırakır, "Asgari ücretin miktarı utanılacak bir seviyede, düzeltin " dediğinizi hiç hatırlamazsınız. Gecede 50-60 milyar kazananla asgari ücretliden aynı vergiyi alır, sosyal adaleti Sayın Unakıtan'ın dediği gibi "tersten" sağlarsınız. Tıpkı "yeni vergi koymayacağız" deyip, geçici deprem vergilerini ebedi hale getirdiğiniz gibi... 
   Tüm bunları yaptığınız için en ufak bir ceza almazsınız. Yeter ki dilinizi tutmayı bilin... Bkz ilk 2 madde 
   
   Çalınması çok tehlikeli şeyler... 
   1 KURU PARA Bırakın bu demode işleri. Yok eline silah almalar, bankaya gidip "doldur çantayı" demeler... O-hooo, Roma'dan beter yanarsınız. Neron'a bile "insan boş yere kendini böyle yakar mı " dedirtirsiniz. Üstelik de komple binayı götürmek bu kadar zahmetsizken... 
   2 BAKLAVA Çok sakat .. Diyarbakır'da bir tepsi baklava çalan çocukları hatırlarsınız. Arı kovanına çomak sokun, kış uykusundaki bir ayıyı uyandırın ya da piranha dolu bir havuza atlayın daha iyi... Yıllarca hapis cezası alırsızınız, sürünürsünüz.... 
   3 SUCUK Nasıl yani Hani İzmir Bornova'daki bir marketten acıkıp 2 kangal sucuk çalan 19 yaşındaki H.K Yaşı tutuyor ama yine de yazmayalım gibi mi Taaam 2 kangal sucuk ha Büyük terbiyesizlik... 
   Siz siz olun, bari 2004'te küçük işlerle uğraşmayın. Boğulacaksanız okyanustan lezizi yok... 
   
   Spiker klişeleri Top5    1 Sayın dinleyiciler bu golü kaçırmak inanın atmaktan daha zor... Genelde radyo spikerleri kullanır, futbolcunun kazmalığını belirtir. 
   2 Ha gayret çocuklar... Daha çok milli maç veya yabancı takımlarla yapılan maçlarda kullanılır. Muhtemelen rakip bastırıyor,biz ise ecel terleri döküyoruzdur. 
   3 Gerçekten çok ilginç bir pozisyon sayın seyirciler... Pozisyon ilginçtir. 
   4 Direği yalayan top az farkla auta çıktı... Doğal olarak her maçta bolca meydana gelir. 
   5 O noktalardan etkili vuruşları olan bir oyuncu... Frikiklerden sonra kullanılır. 
   
   Yahu ne güzel sakin sakin oturuyorduk şurda... 
   Hulk 
   
   E Oha Artık 
   "Üzme tatlı canını, bırak el alemin patlıcanını..." 
   
</TEXT>
</DOC>
