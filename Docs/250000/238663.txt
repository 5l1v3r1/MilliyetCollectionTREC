<DOC>
<DOCNO> 238663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/astro/index.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzlaşmak daha kolay 
</HEADLINE>
<TEXT>


Kova burcundaki Ay ve diğer etkiler anlaşma yapmak ve düşüncelerimizi ortaya koymak için uygun bir atmosfere işaret ediyor. İstediklerimizi acele etmeden ve sabırla elde edebiliriz. Koç'lar için pozitif bir gün. Yeni projeleri konusunda iyimser olabilirler. Birçok konuda başkalarından destek görebilecekler. Boğa'lar oldukça yoğun bir gündeler. İş hayatlarında kendilerini gösterebilme şansları var. Kariyer konusundaki gelişmelerde acele karar vermekten kaçınmalılar. İkizler orijinal ve iyimser düşüncelerini çok iyi aktarabilirler. Yabancılarla alakalı konularda yeniliklere açık olmalılar. Yengeç'ler pek çok konuda esnek olmalı. Duyguları konusunda açık olmaya çalışmak gerekir. Geleceğe yönelik planlar yapmalarında fayda var. Aslan'lar yakın ilişkilerden yana şanslılar. Yeni anlaşmalar ve ortaklıkla ilgili kararlarını abartıdan uzak vermeliler. Başak'lar yeni girişimlerinden fayda sağlayabilirler. 
Günlük işlerinde başkalarının fikirlerine açık durmaları verimli olmalarını sağlayabilir. Terazi'ler için iyimser olabilecekleri bir gün. Yaratıcı yanlarını kullanarak kendilerini gösterebilirler. Aşk hayatında heyecan verici gelişmeler mümkün. Akrep'ler olaylar karşısında sakin olmalılar. Ev ve iş hayatında disiplinli olmaları onları daha da verimli kılabilir. Yay'lar kendilerini ve düşüncelerini ifade etmekte başarılılar. İşle alakalı kısa yolculuklardan kazançlı çıkmaları mümkün görünüyor. Oğlak'lar maddi alanda rahat edebilirler. Kendi kaynakları konusunda yeni fikirler ortaya koyabilir ve bundan fayda sağlayabilirler. Kova'lar birçok konuda hareketlilikten yanalar. Kendilerini ifade etmek ve etkileyici olmak onlara iyimserlik katıyor. Kişisel girişimlerinden yana şans onlardan yana. Balık'lar biraz önlemci olabilirler. Duygusal olarak kendilerini yıpratmak yerine girişimlerini gözden geçirmelerinde fayda var. 


</TEXT>
</DOC>
