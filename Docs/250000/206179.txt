<DOC>
<DOCNO> 206179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/yazar/akyol.html </URL>
<DATE> 2004/01/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sol ve CHP 
</HEADLINE>
<TEXT>

   
   2004 yılında solun hali ne olacak Türkiye'nin müzmin sorunlarından biridir bu Solun geleneksel zaafı demokrasimizin dengesini bulmasını zorlaştırıyor. Sağın karşısında güçlü bir sol alternatif olmayınca, "devlet muhalefeti" ortaya çıkıyor demokrasiye de, sosyal gelişmeye de zarar veriyor. 1950'lerde Menderes, 1960'larda Demirel, 1980'lerde Özal, şimdilerde Erdoğan'ın karşılaştığı sorun... 
   Sosyal demokrat bir alternatife ülkenin ihtiyacı var. Ama olmuyor. 
   Salih Memecan çok güzel çizmişti. CHP'liler dertleşiyor, Kemal Derviş diyor ki 
   - Arkadaşlar, CHP'liyiz diye hep böyle olumsuz mu olacağız 
   Baykal tepki gösteriyor 
   - İcat çıkarmayın Sayın Derviş... 
   
   CHP'NİN atılım yapmak için yeni 'icat'lara ihtiyacının olduğu ama bunu yapamadığı izlenimi kamuoyunda yaygın. Bu doğru ama CHP'nin sorunlarını Baykal'a bağlamak yanlıştır. Bu parti kaç defa lider değiştirdi, kaç defa "gürültay" yaptı Çıkış yolu bulabildi mi 
   CHP'deki tıkanmanın sebepleri daha köklüdür. CHP bütün tarihinde bir defa halkla kaynaşabildi 1970'lerdeki "Ortanın Solu" hareketi... 
   Şimdi 2000'li yılların şartlarında yeni bir 'hareket' "icat" etmesi gerekiyor. 
   ANAR'ın bir ay önceki araştırmasına göre, AKP yüzde 45, CHP yüzde 20... 
   Sorun şu AKP neden başka partilerin tabanından oy çekiyor da, CHP çekemiyor Halbuki CHP'nin stratejisine göre, AKP'nin "gericiliğine" karşı, bütün sol, merkez, hatta liberal merkez sağ oylar CHP'ye yönelecekti Mesela, "İstanbul belediye seçimleri, Cumhuriyetçiliğin oylanması olacak" idi... 
   Ama CHP'nin almayı umduğu bu oylar AKP'ye yöneliyor 
   
   DEMEK Kİ, halk meseleyi "Cumhuriyetçiliğin oylanması" olarak görmüyor Demek ki, meseleyi din - laiklik veya ilericilik - gericilik biçiminde ortaya koymak CHP'nin ideolojik genetiğine uygun olsa da, toplumsal gerçeklerimize uymuyor. 
   "Ortanın Solu" hareketi, CHP'nin genlerindeki bu ideolojik ikilemi reddederek, "toplumsal gerçeklere" seslenerek başarılı olmuştu. Ecevit'in "Atatürk ve Devrimcilik" kitabı bu bakımdan hala önemlidir, günceldir Ecevit, hayat tarzları ve kültürel değerlerle uğraşmak yerine, ahalinin sosyal ve ekonomik sorunlarıyla uğraşmayı önerir bu kitapta... 
   Bugüne tercüme edersek, CHP'nin gerçek bir "sosyal demokrat" parti olması... ANAR'ın araştırmasında kendisini "sosyal demokrat" diye niteleyen seçmen oranı yüzde 24.4 ama CHP'nin oy oranı yüzde 20'den ibaret. 
   CHP, gerçek bir sosyal demokrat parti olduğu zaman merkezden de rahatça oy alabilir, çünkü o zaman ideolojik kimliğinden çok sosyal ve ekonomik politikalarıyla belirginleşen, geniş kitlelere açılan bir parti haline gelir. 
   CHP'nin temel sorunu bu 'gen' değişimini yapamamaktır. 
   Öte yandan, CHP, hırçın muhalefet yapmaya kışkırtan radikallerin peşine takılmıyor bunu çok olumlu buluyorum. "Ülkeyi yönetebilir parti" güveni vermenin ilk şartı sorumlu davranmasıdır. 
   2004'teki mahalli seçimler solda bir 'intibah' yaratır mı "İnşallah..." 
   
      
   
</TEXT>
</DOC>
