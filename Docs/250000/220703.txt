<DOC>
<DOCNO> 220703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun32.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan Hakları Örgütü'nden ABD ordusuna suçlama 
</HEADLINE>
<TEXT>

     İnsan Hakları İzleme Örgütü Human Rights Watch , Amerikan ordusunu Afganistan'da sivillere keyfi ve sert davranmakla suçladı. 
     Merkezi New York'ta bulunan örgüt, yayımladığı raporda, ''Amerikan ordusunun Afganistan'da uyguladığı tutuklama sistemi, bütün kurallara aykırı'' ifadesini kullandı. 
     Örgütün Asya sorumlusu Brad Adams, raporu Kabil'de açıklarken, şunları söyledi 
     ''ABD, Afganistan'da korkunç bir tutuklama örneği sergiliyor. Siviller yasalara aykırı olarak tutuklanıyor, mahkemeye çıkarılmıyor, yargılanmıyor, aileleriyle görüştürülmüyor, hiçbir hukuksal yardım görmüyor. Askerler sivillere karşı kaba kuvvet kullanıyor, şiddete başvuruyor.'' Örgüt yetkilisi, Amerikalıların cezaevlerindeki mahkumlara işkence ettiğini gösteren kanıtlar ele geçirildiğini de belirtti. 
     
</TEXT>
</DOC>
