<DOC>
<DOCNO> 248376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sondun44.html </URL>
<DATE> 2004/06/16/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Mıcheal Jackson, 10 yıl önce taciz davasından 15.3 milyon dolar ödemiş 
</HEADLINE>
<TEXT>

     Ünlü pop yıldızı Michael Jackson'ın, 1993'te taciz ettiği iddia edilen bir çocuğa 15.3 milyon dolar ödemeyi kabul ettiği bildirildi. 
     Bir televizyon tarafından ele geçirilen dava kayıtlarındaki 1994 tarihli gizli anlaşmaya göre Jackson, o dönemde suçu kabul etmedi, ancak kariyerine zarar verebileceği düşüncesiyle davacıya tazminat ödemeye razı oldu. 
     Jackson'ın davacıyla anlaşmaya vardığı yolunda o dönemde haberler çıkmıştı, ancak ödenen miktarı gösteren belgelere ilk kez ulaşıldı. 
     Belgelere göre çocuk, ailesi ve Jackson anlaşmanın gizli tutulması konusunda fikir birliğine vardılar. 
     Jackson'ın sözcüsü Raymone K. Bain, belgelerin gerçek olup olmadığını söyleyemeyeceğini belirterek, bu belgeyi her kim sızdırdıysa, amacının ünlü şarkıcıya karşı açılan yeni davanın jürisini etkilemek olduğunu iddia etti. 
     
</TEXT>
</DOC>
