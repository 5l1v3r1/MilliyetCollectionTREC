<DOC>
<DOCNO> 218356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur02.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakar Saldırıyı polemiğe girdiğim kişiler yaptırmış olabilir 
</HEADLINE>
<TEXT>

     Silahlı saldırıda yaralanan FİFA kokartlı eski hakem ve futbol yorumcusu Ahmet Çakar'ın, ''saldırının, futbol yorumlarında polemiğe girdiği kişiler tarafından yaptırılmış olabileceğini'' söylediği öğrenildi. 
     Mecidiyeköy Sağlık Ocağı yakınında uğradığı silahlı saldırıda yaralanan ve Avrupa Florence Nightingale Hastanesi'nde ameliyat edilen Çakar'ın sağlık durumunun iyileşmesi üzerine polis tarafından ifadesine başvuruldu. 
     Çakar'ın ifadesinde, aracından inmek üzereyken elinde bir buket çiçekle yanına yaklaşan tanımadığı bir kişi tarafından vurulduğunu ve bu kişinin yüzünü görmediğini söylediği belirtildi. 
     İfadesinde, yaklaşık 2 yıldır televizyon programı yaptığını anlatan Çakar'ın, ''saldırının, futbol yorumlarında polemiğe girdiği kişiler tarafından yaptırılmış olabileceğini'' söylediği de öğrenildi. 
     
</TEXT>
</DOC>
