<DOC>
<DOCNO> 218995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo04.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkan'ın kolu çıktı, bugün MR çekilecek... 
</HEADLINE>
<TEXT>

     Fenerbahçe'de Galatasaray maçı sonrası seyircilere formasını atarken düşerek kolunu sakatlayan kaleci Volkan'ın durumunun, bugün çekilecek MR sonrası netleşeceği bildirildi. 
     Bakırköy Acıbadem Hastanesi'nde tedavi altına alınan Volkan'ın sağ kolunun çıktığı belirlendi. Hastanede yapılan müdahaleyle kolu yerine oturtulan Volkan'ın taburcu edildiği belirtildi. 
     Genç kalecinin durumunun bugün çekilecek MR'ın ardından netlik kazanacağı ifade edilirken, Volkan'ın yaklaşık 2 hafta sahalardan uzak kalabileceği öğrenildi. 
     Diğer yandan, Galatasaraylı taraftarların maçı izlediği tribünlerde büyük hasar tespit edildi. Tuvaletlere verilen hasarın yanı sıra tribünlerde de çok sayıda koltuğun yerinden söküldüğü veya kırıldığı gözlendi. 
     
</TEXT>
</DOC>
