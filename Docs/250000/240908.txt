<DOC>
<DOCNO> 240908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun38.html </URL>
<DATE> 2004/05/18/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Refah operasyonunda ölü sayısı 19'a yükseldi 
</HEADLINE>
<TEXT>

     İsrail'in Gazze Şeridi'ndeki Refah'ta düzenlediği geniş çaplı operasyonda ölen Filistinlilerin sayısının 19'a yükseldiği bildirildi. 
     Hastane kaynakları, Filistin cankurtaranlarının cesetleri almak üzere Refah mülteci kampındaki Tal El Sultan mahallesine girişine izin verilmesinin ardından, ölü sayısının 19'a yükseldiğini duyurdu. 
     İntifada'nın başladığı Eylül 2000'den bu yana 1 gün içinde en ağır kaybın verildiği operasyon sırasında İsrail askerleri, 11 ve 15 yaşındaki kardeşleri de vurmuştu. 
     İsrail ordusunun 5 İsrailli askerin ölümüyle sonuçlanan saldırının ardından 12 Mayıs'ta başlattığı operasyonda ölen Filistinlilerin toplam sayısı, 33 olarak kayıtlara geçti. 
     İsrail, operasyonun amacının silah kaçakçığı yapılan tünelleri ortadan kaldırmak ve Mısır sınırındaki güvenlik bölgesini genişletmek olduğunu belirtiyor. 
     
</TEXT>
</DOC>
