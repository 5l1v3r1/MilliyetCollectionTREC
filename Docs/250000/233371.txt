<DOC>
<DOCNO> 233371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/yasam/yas05.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Acil servisten sahte doktor çıktı 
</HEADLINE>
<TEXT>

      İZMİR DHA 
   
   İzmir'de Ege Üniversitesi Hastanesi'nde kendisini doktor olarak tanıtan sahte kimlikli dolandırıcı Orhan İpek yakalandı. İpek, böbrek ve kanser hastası olduğunu, ilaçlarını temin edebilmek için bu yola başvurduğunu öne sürdü. Polise başvuran ve adı açıklanmayan bir emekli, internette adını Süleyman Kerem Miçooğulları olarak tanıtan bir kişiyle tanıştığını söyledi. Eve davet ettiği ve kendisini doktor olarak tanıtan kişinin kredi kartlarını çalarak 5 milyar liralık harcama yaptığını ihbar etti. Polis, Ege Üniversitesi Hastanesi Acil Servisi'ne gitti. Burada İpek, Acil Servis'te dolaşırken bulundu. Polislere "Ben doktorum, götüremezsiniz" diyerek tepki gösteren İ-pek, tutuklandı. İpek'in hırsızlıktan sabıkalı olduğu belirlendi. 
   
   
   
</TEXT>
</DOC>
