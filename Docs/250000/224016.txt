<DOC>
<DOCNO> 224016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/soneko06.html </URL>
<DATE> 2004/03/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kapıkule Sınır Kapısı'nda geçişler çift şeride çıkıyor... 
</HEADLINE>
<TEXT>

     Kapıkule Sınır Kapısı'nda yapılacak düzenlemeyle TIR ve otomobil giriş ve çıkışları çift şeritten yapılacak. 
     AA muhabirinin Kapıkule gümrük yetkililerinden edindiği bilgiye göre, Kapıkule'deki giriş ve çıkıştaki düzenlemenin yapılabilmesi için uzmanlar gümrükte ölçüm yapmaya başladı. 
     Kapıkule'deki düzenlemenin iki ay içinde tamamlanabileceğini belirten yetkililer, şunları kaydetti 
     ''Kapıkule'deki düzenlemeyi Uluslararası Nakliyeciler Derneği UND üstlendi. Bulgaristan'dan gelen otobüs ve otomobillerin giriş ve çıkışlarına birer ilave daha yapılacak. Aynı şekilde TIR giriş çıkışları da çift şeride çıkarılacak. Bu sayede hafta sonların yaşanan TIR kuyrukları da sona ermiş olacak. Kapıkule'deki bu çalışmaya paralel olarak Bulgar gümrüğünde de çalışmalar başlatıldı.'' Gümrük yetkilileri, yaz sezonuyla birlikte yurt dışından gelecek olan Türk işçilerinin gümrük işlemlerini tek bir yerden yaptırmaları için de çalışma yapıldığını bildirdiler. 
     
</TEXT>
</DOC>
