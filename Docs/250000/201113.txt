<DOC>
<DOCNO> 201113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun38.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 yılının en ilginç rekorları... 
</HEADLINE>
<TEXT>

     Guinness Rekorlar Kitabı'nın yeni baskısında yine ilginç rekorlar yer alıyor. 
     Hayal gücünün sınır tanımadığını gösteren rekor sahipleri, 2003 yılında 1500'den fazla yeni rekora imza attı. 
     2003 yılında kırılan ve Guinness Rekorlar Kitabı'na girmeyi başaran en ilginç rekorlardan bazıları şöyle 
     -Geri geri bisiklet sürerken keman çalan Alman Christian Adam 39 , 5 saat 8 saniye içinde 60,45 kilometre yol kat etti. 
     -Şanlıurfalı Mehmet Aslan 46 52 porsiyon döner yedi. 
     -Amerikalı Herbert L. Becher, 24 saniye içinde deli gömleğinden kurtulmayı başardı. 
     -Hintli Benji Le'nin başının arka kısmına 114 kilogram ağırlığında bir adam basarken, 5 saniye süreyle yüzüne cam parçaları gelecek şekilde yattı. 
     -Japon Takeru Kobayashi, 12 dakika içinde 50 tam ve bir yarım sosisli sandviç yedi. 
     -İngiliz Ami Barwell, tatlı kaşığını 2 saat 15 dakika 40 saniye süreyle burnunun üzerinde dengede tutmayı başardı. 
     -İngiliz Leo Clouser, paket lastiğini çekip bırakarak, onun 30,17 metre uzağa düşmesini sağladı. 
     -Kanadalı Fan Yang, sabundan yaptığı balonu 47,54 metre uzunluğunda bir duvar olana kadar üflemeyi başardı. 
     -Amerikalı Richard Rodriguez, 549 saat süreyle roller coastere bindi. Rodriguez, 8 saatte bir 15 dakika ara verdi. 
     -Luxemburglu Georges Christen, sıcak su torbasını 12,6 saniye içinde üfleyerek şişirdi. 
     -4 Alman, 48 saat süreyle mangalda sosis kızartarak rekor kırdı ve bir yurda yardım topladı. 
     -Bir Amerikalı, 1965 yılından bu yana biriktirdiği 1 milyon sakız kağıdını birleştirdi. Sakız kağıtlarından oluşan bu eser 267 kilogram ağırlığında ve 13 kilometre uzunluğunda. 
     -Alman Gisela Ewald, daktiloda 276 saat boyunca 548 sayfa yazdı. 
     -İngiliz Dean Gould, 3 dakika içinde 399 tane omlet çevirdi. 
     -Amerikalı Charles Linster hiç mola vermeden 6 bin 6 şınav çekti. 
     -Steve Woodmore, 56,01 saniyede 595 kelime söylemeyi başararak en hızlı konuşan insan oldu. 
     -John Evans 19 kilogram ağırlığında brokoli ve 24,58 kilogram ağırlığında kırmızı lahana yetiştirdi. 
     -Vantrilok Peter Moreno, karşılıklı 10 kişi konuşuyormuş gibi gösteri yaptı. 
     -Alman Roland Maier, 184 gün ve 1 saat süreyle 2,5 metre uzunluğunda, 60x40 santimetre genişliğinde kütüğün üzerinde oturdu. 
     
</TEXT>
</DOC>
