<DOC>
<DOCNO> 228887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun11.html </URL>
<DATE> 2004/04/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Blix Savaş, Saddam'dan daha kötü 
</HEADLINE>
<TEXT>

     BM silah müfettişlerinin eski şefi Hans Blix, Irak savaşı ve sonuçlarının, hem Iraklılar hem de bütün dünya açısından Saddam Hüseyin diktatörlüğünden daha kötü olduğunu söyledi. 
     Danimarka'da yayımlanan bir gazeteye demeç veren İsveçli diplomat Blix, ''Saddam ve kanlı rejiminin ortadan kalkması olumlu, ancak savaşın olumsuz yanları ağır basıyor'' dedi. 
     Savaşta nice insanın öldüğüne dikkat çeken Blix, ''Iraklıların, savaşın beslediği terör yüzünden ölmeye devam ettiğini'' söyledi. Blix, ''Batı hükümetlerinin güvenilirliği ve BM'nin otoritesi bu savaşta yıprandı'' diye konuştu. 
     Blix, ''Başkan George Bush bu savaşın, terörle mücadelenin parçası olduğunu söyledi, lakin savaş terörü azaltacağına azdırdı. Savaş, Ortadoğu'yu daha istikrarsız hale koydu'' ifadesini kullandı. 
     
</TEXT>
</DOC>
