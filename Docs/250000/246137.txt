<DOC>
<DOCNO> 246137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/siyaset/siy10.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'ın kızına kreşten diploma 
</HEADLINE>
<TEXT>


ANKARA Milliyet 


Mezun olup diplomasını alan 6 yaş grubu kreş öğrencileri arasında Enerji ve Tabii Kaynaklar Bakanı Hilmi Güler'ın kızı Zişan Güler de olunca, müsamerelerine devlet protokolü de koştu. TBMM Kreşi 6 yaş grubu öğrencilerinin mezuniyet töreninin yapıldığı DSİ Salonu'nun önü dün kırmızı plakalı makam araçlarıyla doldu. Zişan Güler kreşten mezuniyet diplomasını, bir kısmı milletvekili olan velilerin "lütfen katılın" ricalarını kıramayan TBMM Başkanı Bülent Arınç'ın elinden aldı. Güler de Bakanlar Kurulu toplantısı biter bitmez soluğu mezuniyet töreninde alarak kızını bu önemli gününde yalnız bırakmadı. CHP Bilecik Milletvekili Yaşar Tüzün'ün çocuğu Deniz Tüzün de kreş diploması aldı. 




</TEXT>
</DOC>
