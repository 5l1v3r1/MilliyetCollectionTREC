<DOC>
<DOCNO> 228742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur01.html </URL>
<DATE> 2004/04/05/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Konyaspor Teknik Direktörü Tevfik Lav trafik kazasında öldü 
</HEADLINE>
<TEXT>

     Konyaspor Teknik Direktörü Tevfik Lav, Manisa'nın Salihli İlçesi yakınlarında geçirdiği trafik kazası sonucu yaşamını yitirdi. 
     Alınan bilgiye göre, Tevfik Lav 45 yönetimindeki 20 DS 474 plakalı özel otomobil, Manisa'nın Salihli İlçesi'nden İzmir yönüne gelirken, yoldan çıkarak, şarampole yuvarlandı. Lav olay yerinde yaşamını yitirdi. 
     Kazayla ilgili soruşturmaya başlandığı bildirildi. 
     
     SON OKUDUĞU KİTAP 'TUTKUYLA YAŞAMAK' 

     Konyaspor Teknik Direktörü Tevfik Lav'ın ölüm haberi ile oyuncuları, yönetim ve taraftarlar büyük üzüntü yaşıyor. 
     Lav'ın ölümü tüm spor camiasını üzüntüye boğarken, kulüp binasında toplanan yöretim kurulu üyeleri, oyuncular ve taraftarlarda hüzün hakimdi. Basına açılan odasında, Lav'ın son okuduğu ''Tutkuyla Yaşamak'' isimli kitap dikkati çekti. Lav'ın yakın çevresi, kitabın üzerinde ''Başarıyı tayin eden yaşamımızın koşulları değil, bizim bunlara verdiğimiz yanıttır'' ifadesinin Tevfik Lav'ın yaşam felsefesini özetlediğini ve ondaki kararlılığı çok iyi anlattığını söyledi. 

     
</TEXT>
</DOC>
