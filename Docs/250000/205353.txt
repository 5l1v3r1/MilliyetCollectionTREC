<DOC>
<DOCNO> 205353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sondun30.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat "UBP, benim başkanlağımda bir formülü değerlendirecek" 
</HEADLINE>
<TEXT>

     KKTC'de hükümeti kurmakla görevlendirilen Cumhuriyetçi Türk Partisi CTP Genel Başkanı Mehmet Ali Talat, Ulusal Birlik Partisi'ne UBP , kendi başkanlığında CTP-UBP koalisyon hükümeti kurmayı önerdi. UBP, CTP'nin önerisine, konuyu yetkili organlarında değerlendirdikten sonra yanıt verecek. 
     Talat ile UBP Genel Başkanı ve Başbakan Derviş Eroğlu'nun UBP Genel Merkezi'nde yaptığı görüşme, yaklaşık 1,5 saat sürdü. Liderler, görüşmenin adından ayrı ayrı açıklama yaptı. 
     Mehmet Ali Talat, hükümeti kurma konusunda UBP ile görüş alışverişinde bulunduklarını, artık yavaş yavaş somut hükümet seçenekleri üzerinde yoğunlaştıklarını söyledi. 
     UBP'nin, CTP başkanlığında bir hükümete nasıl baktığını, Annan planı zemininde çözüm ve gürüşmecilikle ilgili görüşlerini öğrenmeye çalıştıklarını kaydeden Talat, UBP'nin bu konularda, yetkili organlarında görüştükten sonra görüş bildireceğini belirtti. 
     Talat, UBP ile görüşmelerinden henüz bir sonuç çıkmadığını, daha sonra yeniden bir araya geleceklerini bildirdi. Mecliste kritik sayıya dayalı değil, geniş tabanlı bir hükümet kurmayı amaçladıklarını kaydeden Talat, Demokrat Parti yetkilileriyle de yarın bir araya geleceklerini belirtti. 
     CTP Genel Başkanı Talat, Türkiye'nin Kıbrıs konusunda hazırladığı planla ilgili bir soruya karşılık, ''bunun geç kalınmış bir çalşma olduğunu'' ifade ederek, ''Ankara'nın planının Annan planı zemininden ayrılmadığınının görüldüğünü'' kaydetti. 
     
</TEXT>
</DOC>
