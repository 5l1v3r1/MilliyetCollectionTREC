<DOC>
<DOCNO> 219030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo39.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyakaspor'da futbolculara ceza verilmesi gündemde... 
</HEADLINE>
<TEXT>

     İkinci Futbol Ligi A Kategorisi ekiplerinden Büyükşehir Belediyesi Ankaraspor'a 3-1 yenilen Karşıyaka'da yönetim, futbolculara para cezası vermeyi düşünüyor. 
     Karşıyaka Kulübü Başkanı Cenk Karace, yaptığı açıklamada, deplasmanda aldıkları mağlubiyet nedeniyle son derece üzgün olduklarını ifade etti. 
     Bu konuda bugün oyuncularla bir toplantı yaptıklarını belirten Karace, şunları söyledi 
     ''Oyunculara para cezası vereceğiz. Sabah yaptığımız toplantıda kendilerini uyardık. Bazı oyuncular da takımdan ayrı ama aynı tesiste çalışabilirler. Ayrıntılı kararımızı, yarın yapacağımız yönetim kurulu toplantısında vereceğiz. Oyuncularımızdan önümüzdeki 3 maçı almalarını istiyoruz. Ancak böyle kendilerini affettirebilirler.'' Öte yandan, önümüzdeki hafta ligde Sivasspor ile mücadele edecek yeşil-kırmızılı ekip, çalışmalara başladı. 
     
</TEXT>
</DOC>
