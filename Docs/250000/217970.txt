<DOC>
<DOCNO> 217970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun41.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fas'taki deprem... Depremzedeler askerlerle çatıştı .. 
</HEADLINE>
<TEXT>

     Fas'ta önceki gün meydana gelen depremden sonra hükümetin isteklerini yerine getirmediğini söyleyen depremzedeler askerlerle çatıştı. 
     Yerel yetkililer, Akdeniz'deki liman kenti El Huseyma'da 1500 kadar depremzede ile askerler arasında çatışma çıktığını, bazı kişilerin yaralandığını belirttiler. 
     Fas İçişleri Bakanı Mustafa Sahil, depremde ölenlerin sayısının 571'e yükseldiğini, bununda son 40 yılın en yüksek rakamı olduğunu söyledi. 
     Sahil, hükümetin depremde travma geçirenlere psikolojik yardım için her türlü teklifi yaptığını kaydetti. 
     Fas gazeteleri, kötü hava koşullarının kurtarma çalışmalarını engellediğini yazarken, yabancı yardım görevlileri enkaz altında hala yaşayanlar olabileceğini belirterek, bu kişileri kurtarmak için yetkililere başvurduklarını, ancak ''çok meşgul'' olduklarını söyleyen yetkililerin kendilerine ilgi göstermediğini belirttiler. 
     
</TEXT>
</DOC>
