<DOC>
<DOCNO> 224849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonsiy13.html </URL>
<DATE> 2004/03/23/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Kutan ''En büyük terörist ülke ABD ve İsrail'dir'' 
</HEADLINE>
<TEXT>

     Saadet Partisi Genel Başkan Vekili Recai Kutan, ''En büyük terörist devlet ABD ve İsrail'dir'' dedi. 
     Kutan, Afyon'un Dinar İlçesi'nde partisince düzenlenen mitingde yaptığı konuşmada, hükümetin dış politikada yanlışlar yaptığını savundu. Hamas'ın kurucusu ve ruhani lideri Şeyh Ahmet Yasin'in öldürülmesini şiddetle kınadıklarını ifade eden Kutan, ''Tekerlekli sandalyede oturan o bölge Müslümanlarının lideri zatı İsrailliler katlettiler. Telin ediyorum ve lanetliyorum'' dedi. 
     ABD'nin Ortadoğu Projesi diye adlandırdığı projeyi de eleştiren Kutan, şöyle konuştu 
     ''ABD, Arap ülkelerinden başlayan bölgeye demokrasi getireceğini söylüyor. Demokrasi tonlarca bombalar atarak gelmez. Irak'a müdahalenin ardından CIA ajanları Suriye'yi karıştırmaya başladılar. Söylemiyorlar ama sıra Türkiye'ye gelecek. En önde gelen terörist devlet ABD ve İsrail'dir. Ama maalesef bu hükümet bu terörist devletlerle kol koladır, işbirliği içindedir.'' 
     
</TEXT>
</DOC>
