<DOC>
<DOCNO> 245472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/guncel/gun14.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülen türbanlıya komutan tepkisi 
</HEADLINE>
<TEXT>


Kars DHA 

Kağızman'da düzenlenen bir sergiye katılan 7. Mekanize Tugay Komutanı Tuğgeneral Orhan Turfan, İstiklal Marşı söylenirken gülen 3 türbanlı genç kıza tepki gösterdi. Biçki, dikiş ve nakış kursunun tamamlanması nedeniyle Halk Eğitim Merkezi bahçesinde önceki gün düzenlenen törene Kars Valisi, vatandaşlar ve kursiyerler katıldı. Banttan çalınan İstiklal Marşı'nın söylenmesi sırasında, protokolün karşısındaki grupta bulunan 17 - 20 yaşlarında 3 türbanlı genç kız gülmeye, başlarını öne eğerek fısıldaşmaya başladı. Marşın bitiminde Turfan, sağ eliyle kızları göstererek, "Yahu sizler, İstiklal Marşı'nda, saygı duruşunda nasıl durulacağını bilmiyor musunuz Ne sırıtıyorsunuz Aynaya bakın, kendi kıyafetinize sırıtın. Terbiyesizler" diye bağırdı. Bu sırada vatandaşlar Turfan'ı alkışladı. 


</TEXT>
</DOC>
