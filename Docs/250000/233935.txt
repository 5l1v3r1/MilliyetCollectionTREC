<DOC>
<DOCNO> 233935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur19.html </URL>
<DATE> 2004/04/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Karı-koca TV kanalı yüzünden 5 yıldır konuşmuyor .. 
</HEADLINE>
<TEXT>

     Iğdır'da, televizyon kanalının değiştirilmesi yüzünden kavga eden karı-koca 5 yıldır dargın yaşıyor. 
     AA muhabirinin aldığı bilgiye göre, 5 yıl önce karısı Nazlı Akar ile televizyon kanalının değiştirilmesi konusunda tartışan 67 yaşındaki Muhammet Akar, evinin bahçesinde yaptığı salıncak barakada yaşamını sürdürüyor. 
     Derme çatma barakayı zincirlerle ağaçlardan asarak, salıncaklı baraka haline getiren Akar, burada kalmayı alışkanlık haline getirdi. Eşi ve çocuklarının ısrarlarına rağmen evine dönmeyen Akar'ın yemeği ailesi tarafından kaldığı salıncak barakaya getiriliyor. 
     Evinde çocukları ve eşi ile anlaşamayan 67 yaşındaki 12 çocuk babası Akar, ''5 yıl önce eşimle izlemek istediğim televizyon kanalının değiştirilmesi konusunda tartıştık. Evde uyumak istediğim zaman, evdeki 4 çocuğumun gürültüsünden de rahatsız oluyordum. Bunun üzerine kendime bir baraka yaparak evden ayrıldım. Burada yaşamaktan çok memnunum'' diye konuştu. 
     Nazlı Akar ise kocasının eve dönmesi için çok ısrar ettiklerini, ancak barakada yaşama alışkanlığından vazgeçiremediklerini belirterek, ''Bir inat uğruna yaptığı barakada yaşamayı alışkanlık haline getirdi. Evimize gelmiyor ama her türlü ihtiyacını karşılıyoruz'' dedi. 
     
</TEXT>
</DOC>
