<DOC>
<DOCNO> 203964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo05.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de 2 yabancı teknik direktör kaldı... 
</HEADLINE>
<TEXT>

     Birinci Süper Lig'de 2003-2004 sezonunun ilk yarısında, 18 takımda 25 teknik direktör görev aldı ve 7 kulüp, çalıştırıcısıyla yollarını ayırdı. 
     Ligdeki takımların büyük çoğunluğu Türk teknik adamla çalışmayı tercih ederken, yalnızca 5 kulüp takımlarını yabancılara emanet etti. Yabancıların 3'ü Rumen, 1'er tanesi de Sırp ve Alman teknik adamdan oluştu. 
     Ligde 20 yerli çalıştırıcıdan 4'nün görevine son verilirken, 11 takım da teknik adamını değiştirmedi. 
     Bu ekiplerde eski ve yeni teknik direktörlerin görev yaptıkları hafta sayıları şöyle 
     Samsunspor Gigi Multescu 6 , Erdoğan Arıca 11 . 
     Elazığspor Ümit Turmuş 4 , Milorad Mitroviç 5 , Faruk Gökçe 1 , Güvenç Kurtar 7 . 
     Bursaspor Georgi Hagi 12 , Ümit Kayıhan 5 . 
     Ankaragücü Tevfik Lav 12 , Rıza Çalımbay 5 . 
     Trabzonspor Samet Aybaba 14 , Turgay Semercioğlu 3 . 
     Akçaabat Sebatspor Ekrem Al 9 , Olkan Yavruoğlu 1 , Mehmet Birinci 7 . 
     Konyaspor Hüsnü Özkara 16 , Mehmet Yıldırım 1 takımın yeni teknik direktörü henüz belirlenmedi . 
     
     5 KİŞİYLE BAŞLAMIŞTI 
     Sezon başında 5 olan yabancı teknik direktör sayısı son değişikliklerle birlikte 2'ye düştü. 
     George Hagi ile lige başlayan Bursaspor, Gigi Multescu yönetimindeki Samsunspor ve Ümit Turmuş'tan sonra takımın başına getirdiği Milorad Mitroviç ile sözleşmelerini fesheden Elazığspor, daha sonraki tercihlerini Türk teknik adamlardan yana kullandı. Ligde son sırada bulunan Elazığspor ayrıca, ilk yarıda 3 teknik direktör değiştiren tek takım oldu. 
     Birinci Süper Lig'de lider Beşiktaş Rumen Mircea Lucescu, Fenerbahçe de Alman Chirstoph Daum ile yollarına devam ediyorlar. 
     
     BAŞLADIKLARIYLA DEVAM EDENLER 
     17 haftalık ilk yarısı geride kalan Birinci Süper Lig'de sezona başladıkları teknik adamlarla devam eden ekipler ise şunlar 
     Fenerbahçe Christoph Daum. 
     Beşiktaş Mircea Lucescu. 
     Galatasaray Fatih Terim. 
     Gençlerbirliği Ersun Yanal. 
     Denizlispor Giray Bulak. 
     Adanaspor Yılmaz Vural. 
     İstanbulspor Aykut Kocaman. 
     Diyarbakırspor Sakıp Özberk. 
     Gaziantepspor Nurullah Sağlam. 
     Çaykur Rizespor Hikmet Karaman. 
     Ligin ilk yarısını takımın başında tamamlayan Malatyaspor Teknik Direktörü Ziya Doğan ise Fenerbahçe karşılaşması sonrasında görevinden istifa ettiğini açıklamıştı. 
     
</TEXT>
</DOC>
