<DOC>
<DOCNO> 213017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yasam/ayas.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hubble oksijen buldu 
</HEADLINE>
<TEXT>

   Hubble teleskopu, Dünya'ya 150 ışık yılı uzaklıkta, hayatın yapıtaşı oksijen ve karbon bulunan bir gezegen keşfetti 
      DIŞ HABERLER SERVİSİ 
   
   Amerikan Uzay ve Havacılık Dairesi NASA'nın Dünya yörüngesindeki uzay teleskopu Hubble, uzak bir gezegenin atmosferinde karbon ve oksijen buldu. 
   Bilim adamları, 'HD 209458b' ya da 'Osiris' adı verilen, Dünya'dan 150 ışık yılı uzaklıkta bir yıldızın çevresinde dönen gezegenin, Güneş Sistemi dışında, atmosferinde karbon ve oksijen belirlenen ilk gezegen olduğunu açıkladı. Güneş'e benzeyen bir yıldızın etrafında dört günden az sürede dönen gezegenin, Dünya'nın aksine, sıcak ve gazlı bir atmosfere sahip olduğu belirtildi. Uzmanlara göre, Hubble'ın bu keşfi, çok uzaktaki gezegenlerin atmosferlerindeki kimyasal bileşimin ölçülebileceğini ve bu sayede, atmosferi yaşama elverişli gezegenlerin keşfedilebileceğini ortaya koydu. 
   
   
   
   
</TEXT>
</DOC>
