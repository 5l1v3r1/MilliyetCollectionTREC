<DOC>
<DOCNO> 212900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/soneko07.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Satılan mal geri alınmaz mı 
</HEADLINE>
<TEXT>

     Tüketiciyi Koruma Derneği Antalya Şubesi Başkanı Abdullah Özçulcu, bazı mağazalarda asılı bulunan ''Satılan mal geri alınmaz'' yazısının suç teşkil ettiğini bildirdi. 
     Özçulcu, insanların haklarını aramaya üşendiklerini söyledi. Kadınların haklarını daha çok aradıklarını kaydeden Özçulcu, bazı satıcıların kelime oyunlarıyla tüketiciyi kandırdıklarını kaydetti. 
     Abdullah Özçulcu, 2003 yılında TÜKODER'e 1046 resmi ve 1642'de telefonla başvuru yapıldığını belirterek, derneğe gelen şikayetlerin yüzde 75'nin kapıdan pazarlamayla ilgili olduğunu kaydetti. Bunu cep telefonu arızaları, giyim eşyaları, gazete promosyonları, mobilya, gıda bozukluğu gibi şikayetlerin takip ettiğini belirten Özçulçu, genel şikayetlerin yüzde 52'sinin kadınlar, yüzde 48'nin erkeklerden geldiğini belirtti. 
     Şikayetçilerin genel eğitim düzeyi hakkında da bilgiler de veren Özçulcu, şikayetcilerin yüzde 60'nın ilköğretim, yüzde 19'nun lise, yüzde 13'nün üniversite mezunlarından, yüzde 8'nin de eğitimsizlerden oluştuğunu kaydetti. Şikayetlerin mart-nisan ile eylül-ocak dönemlerinde artış gösterdiğini de belirten Özçulcu, bunun da okulların açılma dönemi ve yılbaşı alış-verişlerine denk geldiğini bildirdi. 
     Tüketici Kanunu'da yapılan değişikliklerle tüketici haklarının daha da güvence altına alındığını belirten Özçulcu, kredi kartı ve gazete promosyonu mağdurlarının başvurularının yasadan sonra sona erdiğine dikkati çekti. 
     Tüketicinin çeşitli kelime oyunlarıyla kandırıldığı da belirten Avukat Abdullah Özçulcu, işyerlerine asılan, ''Satılan mal geri alınmaz'','' Kredi kartına sıfır komisyon'', ''Yıl boyunca indirim'' gibi işyerlerine asılan yazıların kanuni olmadığını bildirdi. 
     Özçulcu, şunları söyledi 
     ''Satılan mal geri alınmaz yazısı suçtur. Satılan mal nasıl geri alınmaz Mal hatalıysa satıcı geri almak zorunda. Öte yandan Kredi kartına komisyon alınmaz veya Sıfır komisyon gibi yazılar da göze çarpıyor. Kredi kartına komisyon almak da suçtur. Yıl boyunca indirim gibi yazılar da mağazalar da sıklıkla görülüyor. İlk önce bindirip sonra indiriyorlar bunlara karşı tüketicilerimiz çok daha dikkatli olmak zorunda.'' TÜKODER'e gelen şikayetlerin yüzde 80'ini çözüme kavuşturduklarını da kaydeden Özçulcu, tüketicilerin şikayetlerini derneklerine bizzat veya telefonla yapabileceklerini belirtti. Özçulcu, tüketicilerin Sanayi ve Ticaret İl Müdürlüğü'ne de doğrudan şikayet başvurusu yapabileceklerini sözlerine ekledi. 
     
</TEXT>
</DOC>
