<DOC>
<DOCNO> 237989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/guncel/gun20.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



Turiste 'itiraz' dayağı 
Marmaris'te 3 Rus turiste 1060 dolar yaklaşık 1.5 milyar lira fatura çıkaran restoran, Kaymakamlıkça bir ay süreyle kapatıldı. Marmaris Kaymakamı Cemalettin Özdemir, çıkan tartışma sırasında Rus turist Anastasia Slevenskaya'nın 24 darp edildiğini kaydetti ve olaya karışan işyeri sahibi Veysel G. 32 ile çalışanlar Ahmet D. 29 ve Sedat E. 22 hakkında adli takibat başladığını ifade etti. Özdemir, Rus turistlerin adisyonlarında çok abartılı rakamlar olduğunu belirterek, şöyle devam etti "Uygulanan fiyatlar, fiyat listesiyle de uyuşmuyor. Bu davranış çok büyük infial uyandırdı. Kapatma yetkim 6 ay, 1 ay olarak uyguladık. 10 - 15 kişinin bir kadın turisti dövmesi kabul edilecek bir olay değil." 

Deniz Gezmişanıldı 
Dolmabahçe'de dün öğle saatlerinde toplanan çeşitli sendika ve sivil toplum örgütlerine mensup yaklaşık 1500 kişi, Deniz Gezmiş, Yusuf Aslan ve Hüseyin İnan'ı andıktan sonra ABD'yi protesto etti. Kendilerini "NATO ve Bush Karşıtı Birlik" diye adlandıran grup üyeleri, daha sonra yanlarında getirdikleri Bush'u temsil eden maketi yaktı. Polisin geniş güvenlik önlemi aldığı eylem olaysız sona erdi. Haziranda İstanbul'da gerçekleştirilecek NATO zirvesini ve ABD Başkanı George Bush'u protesto eden grup, toplantı için gelecek olanları Türkiye'de istemediklerini belirtti. 



</TEXT>
</DOC>
