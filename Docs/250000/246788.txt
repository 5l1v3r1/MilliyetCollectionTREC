<DOC>
<DOCNO> 246788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun45.html </URL>
<DATE> 2004/06/10/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Chirac ABD mutfağına bayıldı 
</HEADLINE>
<TEXT>

     Dünyanın en zengin ve ünlü mutfaklarından birine sahip Fransa'nın Cumhurbaşkanı Jacques Chirac, Amerikan mutfağını, özellikle dün akşam yemeğinde yediği ''cheeseburger''i çok beğendiğini söyledi. 
     G-8 zirvesi dolayısıyla ABD'nin Georgia eyaletindeki Sea Island'da bulunan Chirac, ABD Başkanı George Bush ile yaptığı ikili görüşmenin ardından düzenlenen basın toplantısında, en azından mutfak konusunda bir anlaşma zemini bulduklarını gösterdi. 
     Gülerek açıklamalarda bulunan Chirac, Bush'a misafirperverliği dolayısıyla teşekkür ederek, son iki gündür sunulan yemekler konusunda da Bush'u tebrik etti ve ''Diyebilirim ki, Amerikan mutfağının Fransız mutfağından kıskanacak hiçbir şeyi yok. Bush'tan şef garsona teşekkürlerimi iletmesini rica ettim'' dedi. 
     Bush da, Chirac'ın Amerika'nın simgesi olan bu yiyeceğe ''bayıldığını'' söyledi. 
     
</TEXT>
</DOC>
