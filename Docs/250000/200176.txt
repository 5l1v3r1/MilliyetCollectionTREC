<DOC>
<DOCNO> 200176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/yazar/pulur.html </URL>
<DATE> 2003/12/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Suratsız adam" Yüzbaşı Şaban'ı tanır mısın 
</HEADLINE>
<TEXT>

   
   TÜRKİYE'nin, Avrupa Birliği'ne girmemesi için, elinden gelen her şeyi yapan, Verheugen namındaki "suratsız adam", "Türk halkı, Kıbrıs konusunda, generallerin söylediklerini dinliyor" demiş. 
   Ya kimi dinleyeceklerdi 
   
   "KIBRIS'ı verin de kurtulun " diyenleri mi 
   Sizin gibilerin yerli işbirlikçilerini mi Karen Fogg denilen kadının çetesinin söylediklerini mi Türkiye'yi bölmek isteyenlerin "demokratik ve insan hakları" maskesi takarak oynadıkları oyunu mu alkışlayacaklardı 
   
   ÇÜNKÜ Silahlı Kuvvetler Türkiye'nin bölünmezliği için, savaşırken, siz ve yandaşlarınız, yerli işbirlikçiler, ceplerinizde Sevr haritası, Türkiye'yi bölmeye çalışıyordu. 
   "Onlar" Türkiye bölünmek istenirken, vatanı böldürmemek için can veriyorlardı, şehit düşüyorlardı. 
   Orhan Veli'nin "Neler yapmadık şu vatan için Kimimiz öldük Kimimiz nutuk söyledik" dediği şiirin "ölen" hanesinde "onlar" vardır. 
   
   OSMAN Pamukoğlu, da bunlardan biridir, PKK ile savaşın en ateşli günlerinde Hakkari, Dağ ve Komanda Tugayı'nın komutanıdır. 
   Emekli Tümgeneralin anlattığı bir harekat 22 23 Eylül 1993 gecesi Şemdinli'deki, Balkaya Dağı eteklerinde başlar, dağın tepesinde, mağaralarda PKK'lılar vardır, dağın bir bölümü Irak tarafında, bir bölümü de Türkiye tarafındadır. Harekatın en zor yanı, Irak tarafında yapılacak olan bölümüdür. Birlikler Irak topraklarına girecek, sekiz kilometre yürüdükten sonra yüzeyleri jilet gibi keskin dağa PKK ateşi altında tırmanacaklardır. 
   
   GENERAL Pamukoğlu, dağa tırmanmayı "manda sabrı"na benzetir. Manda önce bir adımını atar, arkadan yavaşça ikinci adımını atarmış, ama ne pahasına olursa olsun, ilk attığı adımı geri çekmezmiş, dört at, gelse mandaya geri adım attıramazmış... x 
   Pamukoğlu, dağın tepesinden, askerine roket ve mermilerinin yağdığı bu harekatın bir subayını anlatır 
   "Yüzbaşı Şaban'ın o gece gösterdiği liderlik örneği ve fedakarlığı, insanların hayalleriyle bile anlayabilmesi çok zordu. Askerler onu gördükçe, bunca yorgunluğa rağmen inanılmaz bir enerji ile sanki koşuya yeni başlamış yarışçılar gibiydi. 
   Yüzbaşı Şaban'ı gördüğümde ceketi yoktu, haki fanilası muhtelif yerlerinden jiletle kesilmiş gibi parçalanmış, pantolonu dikiş yerlerinden atmış, botlarından biri, tabanı düşmesin, diye bot bağcıkları ile konçlarına bağlanmıştı, üstelik hiçbir yorgunluk emaresi yoktu." 
   
   PEKİ, bir insanı bu hale, görevinin gereğini yapmak veya sorumluluk duygusu gibi etkenler getirebilir miydi 
   General Pamukoğlu "Hayır " der 
   "Bu, derinliği ölçülemez, millet ve vatan aşkıydı. 
   İnsanoğlunun yeryüzü serüveninde, her zaman konuşan, doğru düşündüğünü sanan, fikir sahibi olan hatta iyi plan yapabilenler, her zaman bulunmuştur. Ama, işi yapan zor bulunmuştur." 
   
   EVET, Türk halkının büyük çoğunluğu her zaman erine, astsubayına, subayına, generallerine inanacak, güvenecektir. 
   Verheugen gibi "suratsız adamlara" değil 
   
   x Unutulanlar Dışında Yeni Bir Şey Yok Harmoni Yayınları. 
   
      
   
</TEXT>
</DOC>
