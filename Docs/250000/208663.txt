<DOC>
<DOCNO> 208663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/ekonomi/eko06.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik'in ihracatı 530 milyon euro 
</HEADLINE>
<TEXT>

   Yurtdışı yatırımlarını artıran Arçelik, ihracat rakamını da 410 milyon euro'dan 530 milyon euro'ya çıkardı 
   
   Almanya, Avusturya ve İngiltere'de satın aldığı fabrika ve şirketlerle yurtdışındaki marka sayısını Beko ile birlikte 7'ye çıkaran Arçelik, Romanya'nın en büyük buzdolabı fabrikası Arctic'i bünyesine katması sonucu çalışan sayısını 9 bine işletme sayısını da 11'e çıkardı. Her yıl ihracatını artıran Arçelik A.Ş. yetkililerinin verdiği bilgiye göre, şirket yurtdışına ağırlıklı olarak Beko markasıyla ihracat yapıyor. Ürünlerini Batı Avrupa ve Kuzey Afrika, Ortadoğu ve Bağımsız Devletler Topluluğu gibi 100 ülkeye gönderildiğini açıklayan yetkililer, 2002 sonunda 410 milyon euroluk ihracat yapılırken, 2003 sonu rakamlarının 530 milyon euroya çıkması bekleniyor. 
   İhracatın yaklaşık yüzde 80'inin Avrupa Birliği ülkelerine yapıldığını belirtirten yetlililer, İngiltere'de buzdolabında yüzde 10, fırında ise yüzde 11 pazar payına sahip bulunduğunu ifade ettiler. 
   İngiltere'de bulunan Leisure ve Flevel markalarını alan Arçelik, yurt dışındaki marka sayısını Beko ile birlikte 7'ye çıkarttı. Arçelik Romanya'nın en büyük buzdolabı fabrikası Arctic'i eylül ayında bünyesini katması ile çalışan sayısını 9 bine, işletme sayısını da 11'e çıkardı. 
   
   
</TEXT>
</DOC>
