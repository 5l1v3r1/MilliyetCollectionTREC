<DOC>
<DOCNO> 247390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo20.html </URL>
<DATE> 2004/06/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Beşiktaş, Konyasporlu Sedat'tan vazgeçti... 
</HEADLINE>
<TEXT>

     Beşiktaş, yeni sezon hazırlıkları öncesinde, yeni teknik direktör Vicente Del Bosque'nin yardımcılarının İstanbul'a gelmesini bekliyor. 
     Futbol Şube Sorumlusu Kıvanç Oktay, Del Bosque'nin siyah-beyazlı takımda Real Madrid'de birlikte çalıştığı ekibiyle birlikte görev alacağını ve bu ekibin 14 Haziran Pazartesi günü İstanbul'a gelerek, yeni sezon için çalışmalara başlayacağını söyledi. 
     Oktay, transfer konusunda İspanyol çalıştırıcının istekleri doğrultusunda hareket ettiklerini, buna göre daha önce anlaştıkları Konyasporlu Sedat'tan vazgeçtiklerini ifade etti. 
     Kıvanç Oktay, eski yönetimin sözleşme imzaladığı futbolcuların ise şu aşamada takımda yer aldıklarını sözlerine ekledi. 
     
</TEXT>
</DOC>
