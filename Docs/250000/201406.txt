<DOC>
<DOCNO> 201406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo17.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basını İspanyollar elektroşoktan kurtuldu 
</HEADLINE>
<TEXT>

     Avrupa Şampiyonlar Ligi D Grubu'nda dün akşam yapılan ve Galatasaray'ın İspanyol Real Sociedad ile 1-1 berabere kalarak yoluna UEFA Kupası'nda devam etmesiyle sonuçlanan karşılaşma Yunan basını tarafından, ''Galatasaray, İspanyollar üzerinde soğuk duş etkisi yaptı'' biçiminde değerlendirildi. 
     Atina'da yayımlanan Goal News gazetesi, Real Sociedad'ın, karşılaşmanın ilk dakikalarından itibaren Galatasaray ile adeta ''kovalamaca'' oynadığını kaydettiği haberinde, ''İspanyollar'ın beceriksizliklerine, bir de 26. dakikada Hakan Şükür'ün kaydettiği gol eklendi. 'Boğaz'ın boğası' Şükür'ün bu insafsızlığı karşısında Sociedad adeta elektroşoka tutuldu'' ifadesini kullandı. 
     Galatasaray'ın golünden sonra İspanyollar'ın yavaş yavaş uyanmaya başladıklarını belirten gazete, ''Sociedad'ın golü, Bülent Korkmaz'ı durdurmayı başaran De Paoula'dan geldi. İspanyollar ataklarını sürdürdüler ama Mondragon engelini aşamadılar. Meşin yuvarlağın kahpeliği İspanyolları neredeyse gözleri yaşlı bırakacaktı'' yorumunu yaptı. 
     
</TEXT>
</DOC>
