<DOC>
<DOCNO> 208987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/spor/spo15.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Başvuru tamam    İSTANBUL Olimpiyat Oyunları Hazırlık ve Düzenleme Kurulu HDK , Türkiye'nin 2012 Olimpiyat Oyunları'na adaylık dosyasını Uluslararası Olimpiyat Komitesi'ne IOC gönderdi. Türkiye, 8 aday adayı ülke ile birlikte yarışacak. IOC, 18 Mayıs'ta adayları belirleyecek. 
   
   Türkiye 8. sırada    FIFA, 2003 yılının dünya klasmanını açıkladı. İlk üç sırada yer alan Brezilya, Fransa ve İspanya'nın yeri değişmedi. Türkiye ise 738 puanla İngiltere ile birlikte sekizinci basamağı paylaştı. Ülkemiz, Avrupa sıralamasında da yine İngiltere ile birlikte beşinci sırayı aldı. 
   
   Milli değişim    FIFA, beklenen statü değişikliğini yaptı ve yılbaşından itibaren hayata geçirdi. Buna göre, 21 yaş altındaki futbolcular, bir defaya mahsus milli takım değiştirebilecek. Statüye göre, çifte vatandaş olan bir futbolcunun A Milli Takımı formasını giymemiş olması gerekiyor. 
   
   İki fark yetmedi    GALATASARAY'IN UEFA Kupası'ndaki rakibi Villarreal İspanya Kral Kupası üçüncü tur rövanş maçında deplasmanda karşılaştığı Sevilla'yı 2 - 0 mağlup etmesine rağmen elenmekten kurtulamadı. Kendi sahasındaki ilk maçta rakibine 3 - 1 yenildiği için turnuvaya veda eden Sarı - Mavililer'in gollerini Rdondo ve Jose Mari kaydetti. 
   
   Maliye yumuşadı    İKİ önemli vergi kanununda yapılacak değişiklikle sponsorluğun uygulanmaya konulması kesinleşti. Bu gelişme ile taslağın yasallaşmasının ardından federasyon, sporcu ve kulüplerle sponsorluk anlaşması yapan her türlü kişi ve kuruluş masraflarınının tümünü gider olarak yazabilecek, Gelirler ve Kurumlar Vergisi kanunlarının öngördüğü ölçüde vergiden düşebilecek. 
   
   Samsun'da iki imza    SAMSUNSPOR, Gençlerbirliği'nden kiralanan Bülent Karaman ve Brezilya'nın Santos takımından transfer edilen Cesar Sauza ile dün sözleşme imzaladı. Bülent sezon sonuna kadar, Sauza da 1.5 yıllığına Kırmızı-Beyazlı formayı giyecek. 
   
   Tek formül el koymakta    ADANASPOR ve İstanbulspor'un kurtuluşu, Uzanlar'a ait şirket hisselerine devletin el koyup satışa çıkarmasıyla mümkün olacak. Sarı - Siyahlılar'ın yüzde 80, Adana ekibinin ise yüzde 60 hissesine sahip olan Uzan grubunun devlete olan vergi borçları nedeniyle her iki kulüpteki paylarına haciz yoluyla el konulup satılabileceği bildirildi. 
   
   Alphand zirveye tırmanıyor    PARİS - Dakar Rallisi'nin dün Ayoun El Atours, Tidjikja arasında koşulan 14. etabını iki gün önceki 12. etabın birincisi Fransız Luc Alphand ilk sırada tamamladı. 551 kilometrelik etabı önde bitiren ve genel klasmanda da dördüncü sıraya yerleşen BMW pilotunu eski Dünya Ralli Şampiyonu Colin Mc Rae takip etti. Fransız Peterhansel'in genel klasman liderliği h l sürüyor. 
   
   Vieri gidiyor Ronaldo geliyor    AVRUPA'DA ara transferin başlamasıyla ortalık karıştı. Inter, Real Madrid'de mutsuz olduğunu açıklayan Ronaldo'ya talip oldu. İtalyan ekibinde Teknik Direktör Alberto Zaccheroni'yle arasında soğuk rüzgarlar esen Christian Vieri'nin de Inter'den ayrılmasına kesin gözüyle bakılıyor. Golcünün Chelsea ile görüştüğü, ancak Barcelona'yı istediği vurgulandı. 
   
   Parma krizden kurtuldu    GENÇLERBİRLİĞİ'NİN UEFA Kupası'ndaki rakibi Parma'da kriz sona erdi. Sezon sonunda satılacak İtalyan ekibinde Tanzi dönemi sona ererken, başkanlık görevine Enrico Bondi getirildi. 
   
   
</TEXT>
</DOC>
