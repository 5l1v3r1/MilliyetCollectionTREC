<DOC>
<DOCNO> 233727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/yasam/yas04.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li miniklerden 'güçlü kalın' mesajı 
</HEADLINE>
<TEXT>

   İstanbul'daki bombalı saldırıların ardından ABD'li öğrenciler gönderdikleri kartpostallarla Türk halkının acısını paylaştı 
      İSTANBUL Milliyet 
   
   ABD'li 364 ilkokul öğrencisi, 15 - 20 Kasım 2003 tarihlerinde İstanbul'da gerçekleşen 4 bombalı intihar saldırısının ardından iyi niyet dileklerini hazırladıkları mektuplar ve kartpostallarla Türk halkına yolladı. Çocuklar, "Güçlü kalın" mesajı verdi. Kasım saldırılarının ardından ABD'nin değişik eyaletlerindeki okullardan 364 öğrenci, öğretmenlerinin yönlendirmesiyle Türkiye'ye gönderilmek üzere mektuplar hazırladı. Çocuklar duygularını hazırladıkları kartpostallara aktardılar. Toplanan mektuplar, ABD Dışişleri Bakanlığı'na iletildi. Dışişleri Bakanlığı'nın mektupları gönderdiği İstanbul'daki ABD Başkonsolosluğu ise Darüşşafaka Lisesi'yle anlaşarak, 23 Nisan'da bir sergi açılmasına karar verildi. 
   Bugün 11.30'da Darüşşafaka Lisesi'nde açılacak sergiye, ABD Başkonsolosluğu Basın ve Kültür Konsolos Yardımcısı Bennett Lowenthal da katılacak. 
   
   'Çok üzüldük' 
   ABD'li miniklerin Türk halkına gönderdikleri mesajlardan bazıları şöyle 
   Amerikalı çocuklardan, Türkiye'deki çocuklara... Olanlara çok üzüldük. Neler hissettiğinizi biliyoruz. Aynı şeyi biz de yaşadık. Umarım kendinizi daha iyi hissedersiniz.Sevgili Bay Türkiye Dear Mr. Turkey , geçen hafta olanlar için çok üzüldüm. Amerika'daki insanlar, Türkiye'de yaşayanlar için dua ediyor. 
   
   
</TEXT>
</DOC>
