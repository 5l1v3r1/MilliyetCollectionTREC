<DOC>
<DOCNO> 201763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/spor/bbas.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom terledi 55-51 
</HEADLINE>
<TEXT>

   Mavi-Beyazlılar ligde henüz galibiyeti bulunmayan Tofaş karşısında zor anlar yaşadı, ilk devreyi yenik kapamasına rağmen Mack'in skorer oyunuyla kazanmayı başardı 
      
   BAŞKENT ekibi, ligde henüz galibiyeti olmayan Tofaş karşısında zorlanmasına rağmen sahadan galip ayrıldı. Karşılıklı basketlerle geçen ilk periyotu Türk Telekom 17 - 14, devreyi de 30 - 27 geride kapadı. İkinci yarıya hızlı başlayan başkent ekibi Mack'in sayılarıyla 3. periyotu 48 - 38 önde tamamladı. Son periyotta Bursa temsilcisi farkı bir ara 2 sayıya kadar indirmesine rağmen Türk Telekom karşılaşmayı 55 - 51 kazandı. 
   
   Maçın karnesi 
   HAKEMLER İsmail Özgün, Tarkan Tuser, Ozan Çakar 
   TÜRK TELEKOM Mack 7 18, Bekir 5 4, Umut 5 8, Can 4 4, Nedim 3 - Stanescu 6 8, Şemsettin 6 6, Avlijas 5 5, Mutlu 4 2 
   TOFAŞ Melih 6 11, Halil 5 7, Hakan Erol 6 7, Hasan 5 3, Ömer 7 12 - Hadi 4 , Volkan 4 , Murat 4 , Atı 6 9, Hakan Demirel 5 2 
   1. PERİYOT 17 - 14 Tofaş 
   2. PERİYOT 30 - 27 Tofaş 
   3. PERİYOT 48 - 38 Türk Telekom 
   MAÇ SKORU 55 - 51 Türk Telekom 
   
   Avrupa Ligi'nde k bus gördük    İki temsilcimiz de 6. haftayı yenilgiyle kapattı. Efes liderlikten indi, Ülker'de Öngören veda etti 
   AVRUPA Ligi'nde Efes Pilsen ve Ülker'in yenilgileri basketbolseverleri üzdü. Efes Pilsen, Polonya deplasmanında Idea Slask'a 76-69 mağlup olarak, geçen hafta Pamesa'dan aldığı liderlik koltuğunu yeniden İspanyol ekibine devretti. Coach Mahmuti, rakibin sertliğine aynı şekilde karşılık veremediklerinden yakındı ve "Başa baş giden maçı bu yüzden kazanamadık" açıklamasını yaptı. 
   ÜLKER ise geçen yılın Fransa Şampiyonu Pau Orthez'ten Abdi İpekçi'de 16 sayı fark yiyerek herkesi şaşırttı. Sakat Booker'in yokluğunda İbrahim ve Rentzias gibi yıldızlar varlık gösteremedi. Turuncu - Yeşilliler, 78-62 kaybedilen maç sonrası Coach Tolga Öngören'in istifası ile ikinci kez sarsıldı. Bir maçı eksik olan Ülker A Grubu'nda beşinci, Efes ise C Grubu'nda ikinci sırada bulunuyor. 
   
   PUAN CETVELİ A GRUBU Barcelona 6 5 1 426 384 11 Partizan 6 4 2 453 419 10 Pau Orthez 6 3 3 481 457 9 Olimpija 6 3 3 462 473 9 ÜLKER 5 3 2 363 369 8 Roma 6 2 4 422 435 8 Cibona 5 2 3 370 401 7 AEK 6 1 5 438 477 7 
   Toplu sonuçlar 
   Ülkerspor - Pau Orthez 62 - 78 
   Olimpija - AEK 78 - 77 
   Partizan - Barcelona 61 - 57 
   Roma - Cibona 80 - 72 
   
   PUAN CETVELİ C GRUBU Pamesa 6 5 1 491 447 11 EFES PİLSEN 6 4 2 451 417 10 Benetton 6 4 2 491 470 10 Idea Slask 6 4 2 462 450 10 Tau 6 3 3 529 510 9 Asvel 6 2 4 422 473 8 Olympiakos 6 1 5 450 477 7 Alba 6 1 5 447 499 7 
   Toplu sonuçlar 
   Idea Slask - Efes Pilsen 76 - 69 
   Asvel - Olympiakos 77 - 92 
   Alba Berlin - Benetton 70 - 86 
   Pamesa - Tau 84 - 71 
   
   Brown zirvede    BASKETBOLDA Avrupa Ligi'nde haftanın "en değerli oyuncusu" MVP , Rusya'nın CSKA Moskova takımının ABD'li oyun kurucusu Marcus Brown oldu. Geçen sezon Efes Pilsen'de görev yapan Brown, İsrail'in Maccabi Elite Tel Aviv takımını deplasmanda yendikleri maçta 24 sayı, 3 ribaunt, 3 asist ve 3 top çalmayla oynadı. 
   
   Erdemirspor çarpıldı    TÜRKİYE Bayanlar Basketbol Ligi'nde Arı Koleji, şampiyonluğun güçlü adayı Erdemirspor'u Ankara'da 83 - 75 yendi. Ereğli temsilcisi bu sonuçla ligdeki üçüncü yenilgisini aldı. Günün diğer maçında ise İÜSK, Edremit Güre Belediyesi'ni 76 - 60 mağlup ederek çıkışını sürdürdü. 
   
   Ataman imzaladı    BASKETBOLDA ligde bekleneni veremeyen, Avrupa Ligi'nde de beşinciliğe gerileyen Ülker, istifa eden antrenör Tolga Öngören'in yerine takımı Ergin Ataman'a emanet etti. Son üç yılda çalıştırdığı takımlarla iki kez Avrupa Ligi'nde final - four oynadığını, 1 kez de Avrupa Kupası kazandığını hatırlatan Ataman, "Hedef iki kez kapısından döndüğüm Avrupa Ligi şampiyonluğu" dedi. 
   ÜLKERSPOR ile kendisinin amaçlarının çakıştığını vurgulayan tecrübeli antrenör, "Avrupa Ligi'nde zirveye oynayan bir takımda çalışmak istediğim için sezon başında hiçbir kulüple anlaşmadım. 2.5 yıl sonra yeniden Türkiye'ye döndüm. Ülker'i hak ettiği yere taşıyacağız" diye konuştu. Ataman, bugün lider Tuborg Pilsener ile oynanacak zorlu maçta takımın başında sahaya çıkacak. 
   
   Rum tehlikesi    FIBA Avrupa Kupası Güney Konferansı A Grubu'nda Tekel'i 83-74 yenerek ilk sırayı ve turu garantileyen Tuborg, ikinci turda D Grubu'nda yer alan iki Güney Kıbrıs takımından biriyle karşılaşacak. İzmir temsilcisinin, ocak ayındaki üç maçlık play - off serisinde Keravnos Keo veya P.Express Limasol ekiplerinden biriyle eşleşmesi kesinleşti. 
   
   Potada bugün 
   Bursa Atatürk Spor Salonu 
   17.00 O.Renault - Aras İTÜ 
   Ahmet Cömert Spor Salonu 
   16.30 Ülker - Tuborg 
   Haldun Alagaş Spor Salonu 
   14.00 Fenerbahçe - B.Kolej 
   İzmir Celal Atik Spor Salonu 
   16.00 P.Karşıyaka - Tekel 
   
   
</TEXT>
</DOC>
