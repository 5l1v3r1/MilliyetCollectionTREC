<DOC>
<DOCNO> 249069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur06.html </URL>
<DATE> 2004/06/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ÖSS pazar günü yapılacak... Son uyarılar... 
</HEADLINE>
<TEXT>

     Üniversite adaylarının yarışacağı Öğrenci Seçme Sınavı ÖSS , 20 Haziran Pazar günü gerçekleştirilecek. 
     ÖSS, Türkiye'de 81 ve 63 ilçede, KKTC'de de Lefkoşa'da 6 bin 176 binada, 93 bin 4 salonda yapılacak. 
     Öğrenci Seçme ve Yerleştirme Merkezi ÖSYM , sınava ilişkin hazırlıklarını tamamladı. Sınav yapılacak binalarda 262 bin 491 personel görev alacak. Ayrıca Ankara'dan diğer illere koruma kuryesi, nakil kuryesi, ÖSYM temsilcisi ve engelli adaylar için temsilci olmak üzere toplam 1600 görevli gönderilecek. 
     Sınava, 1 milyon 786 bin 924 aday katılacak. Adaylara, sınavda sözel ve sayısal alanlarda çoktan seçmeli 180 soru yöneltilecek. 
     Sözel bölümde adayların Türkçe'yi kullanma güçleri ile sosyal bilimlerdeki temel kavram ve ilkelerle düşünme becerilerini ölçen sorular bulunacak. Sayısal bölümde ise adayların matematiksel ilişkilerden yararlanma güçleri ile fen bilimlerindeki temel kavram ve ilkelerle düşünme becerilerini yoklayan sorular yer alacak. 
     Sözel bölümde soruların yüzde 25'i Türkçe, yüzde 10'u Tarih, yüzde 9'u Coğrafya, Yüzde 6'sı Felsefe Sayısal bölümde de yüzde 25'i Matematik, yüzde 10'u Fizik, yüzde 8'i Kimya, yüzde 7'si Biyoloji sorularından oluşacak. 
     Sınav, saat 09.30'da başlayacak ve 3 saat sürecek. Adayların, sınava gelirken kılık kıyafet kurallarına uygun giyinmeleri gerekiyor. Başları açık olmayan veya kılık kıyafeti yürürlükteki mevzuata uygun bulunmayan adaylar, sınava alınmayacak. 

     
</TEXT>
</DOC>
