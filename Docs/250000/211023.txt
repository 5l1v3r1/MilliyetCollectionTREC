<DOC>
<DOCNO> 211023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun14.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, Arap aşiret liderleriyle federasyonu görüştü 
</HEADLINE>
<TEXT>

     Irak Geçici Hükümet Konseyi GHK üyesi ve Irak Kürdistan Demokrat Parti IKDP lideri Mesud Barzani, Bağdat'ta Arap aşiret liderleriyle görüştü. 
     IKDP'nin yayın organı Khabat gazetesinin haberine göre, Bağdat, Basra, Zikar, Misan ve Vasıt bölgelerinde bulunan Arap aşiret liderleriyle Bağdat'ta biraraya gelen Barzani, federalizm konusu hakkında aşiret liderlerine bilgi verdi. 
     Barzani, federalizmin millettin birleşmesi ve toprak birliği olduğunu öne sürerek, şu görüşleri savundu 
     ''Federalizm sayesinde Irak'taki tüm milletler huzurlu bir yaşam süreceklerdir. Irak'ın servetine gelince, bu servet tüm Iraklılarındır ve hepsinin eşit şekilde bölünmesi lazım. Federalizm ayrıca Irak'ta tek bir grubun iktidar yönetimi veya diktatör bir rejimi ortaya çıkarmaz. Irak milletinin, özellikle de Kürtlerin yaşadıkları veya çektikleri bir daha yaşanmaz. İktidarın Iraklıların eline geçmesinin en iyi yolu seçimdir. Ama benim görüşüme göre genel bir sayım yapılmalı. Ancak sayım, içinde bulunduğumuz şartlarda çok zor olacaktır. İleride genel bir nüfus sayımı yapılmalıdır.'' 
     
</TEXT>
</DOC>
