<DOC>
<DOCNO> 230383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun19.html </URL>
<DATE> 2004/04/11/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İtalyan askerleri Mukteda Sadr'ın bürosunu yıktı 
</HEADLINE>
<TEXT>

     Irak'ta Şii lider Mukteda Sadr'ın güneydeki Nasıriye kentinde bulunan bürosunun İtalyan askerleri tarafından yıkıldığı bildirildi. 
     Görgü tanıkları, İtalyan askerlerinin sabaha karşı büroya gelerek, patlayıcı yerleştirdiklerini ve binayı yıktıklarını belirttiler. 
     Milislerin binanın yıkılmasına henüz tepki vermedikleri, İtalyan askerlerinin kentteki devriye görevlerini artırdıkları kaydedildi. 
     Irak'a dün sürpriz ziyarette bulunan İtalya Başbakanı Silvio Berlusconi, kentteki İtalyan üssüne giderek ''dayanışma mesajı'' vermişti. 
     Sadr'ın ''Mehdi Ordusu''na bağlı Şii milisler ve İtalyan askerleri arasında geçen Salı günü çıkan çatışmada 3'ü milis 15 Iraklı ölmüş, 37 kişi yaralanmıştı. Çatışmalar sırasında 12 İtalyan askeri de hafif yaralanmıştı. 
     
</TEXT>
</DOC>
