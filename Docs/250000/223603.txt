<DOC>
<DOCNO> 223603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/magazin/amag.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil vergide atağa kalktı 
</HEADLINE>
<TEXT>

   Milliyet'in ortaya çıkardığı gelir vergisi geçici beyanlarında Hülya Avşar'ın ardında kalan Erbil, matrahını artırıp birinciliğe yükseldi 
      Ali'ce 
ALİ EYÜBOĞLU 
   
   İki büyük yıldız arasındaki 'Vergi rekortmenliği" yarışı kızıştı. Her yıl olduğu gibi, İstanbul Defterdarlığı resmi sonuçları açıklamadan haftalar önce sanatçıların vergi listesini hazırlayıp haber yaptık. Vergi dairelerindeki Gelir Vergisi geçici beyanlarına göre sanatçılar arasında bu yıl da vergi rekortmeni Hülya Avşar'dı. Geçen yıl 776 milyar lira matrah beyan edip 340 milyar vergi ödeyen Mehmet Ali Erbil, bu yıl gelirleri ve vergisinde büyük artış göstermesine karşın kıl payı farkla ikinci çıktı. Milliyet'te haberi gören Erbil, mükellefi olduğu Beşiktaş Vergi Dairesi'ne beyannamesini verdi. Ve bu yıl 2 trilyon 670 milyar k r beyan ederek, sanatçılar arasında vergi rekortmeni görünen Avşar'ı geçebilmek için matrah artırımına gitti. Mali müşaviri, Erbil'in 2 trilyon 640 milyar lira olan matrahını 53 milyarlık artışla 2 trilyon 693 milyar liraya çıkardı. Erbil, ödeyeceği 1 trilyon 200 milyar 800 milyon lirayla sanatçılar listesinde şimdilik birinciliğe yükseldi. 
   "Hasta halimde bu kadar vergi ödüyorum ya, helal olsun bana" diyen Erbil'e, Avşar'ın henüz beyanını vermediğini, erken hamle yaptığını söyledik. 
   
   'Böyle rekabet güzel' 
   Erbil, "Bizim birincilik suya mı düştü Hülya beyannamesini versin, bakarsın bir hamle yaparız. Bundan güzel rekabet mi olur " dedi. 
   Peki, Avşar cephesinde durum ne 
   Mükellefi olduğu Sarıyer Vergi Dairesi'nin kayıtlarına göre Avşar'ın 2003 yılındaki faaliyetlerinden elde ettiği k r 2 trilyon 670 milyar lira. Buna karşılık ödeyeceği vergi 1 trilyon 190 milyar 450 milyon lira. Muhasebe kayıtlarını tutanlar, bu ay sonuna kadar teslim edecekleri gelir vergisi beyannamesine Avşar'ın bankalardaki paralarının faiz gelirlerini, o da yetmezse tişört satışlarından elde ettiği geliri de ilave edecek. Böylece Avşar, 1 trilyon 200 milyar 800 milyon vergiyle şimdilik önde görünen Erbil'den rekortmenliği geri alacak. Erbil, söylediği gibi son anda ek bir kazanç beyan ederse, o başka 
   
   
</TEXT>
</DOC>
