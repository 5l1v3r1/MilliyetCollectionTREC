<DOC>
<DOCNO> 228841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/spor/spo00.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Geçmişler olsun 
   Bu dilek hem Trabzonspor'a gönül verenler hem de Ali Aydın için geçerli. Anlaşılan, Bordo Mavililer'in, Şampiyonlar Ligi şansı oldukça zor, Aydın için de güvenilirlik artık çok uzak gibi 
      TAMER BAĞLAN 

   
   Hem öncesinde hem sonrasında, haftanın en çok konuşulacak karşılaşmasının İkitelli'de oynanacağı belliydi. Her iki takım için bu sezon güç dengeleri ve amaçlar farklı da olsa, sonuçta bu bir derbiydi. Ancak, beklenen elbette ki, böylesi değildi. Beşiktaş'ı idari ve teknik anlamda yönetenler hariç, Ali Aydın hemen herkesi şaşırtan kararlarıyla son dönemlerde sıkça yaşandığı gibi, bir maçın daha önüne geçmeyi becerdi. Onun adına ne yazık ki, Türkiye'nin en çok eleştirilen hakemi Mutlu Çelik'ten bile daha çok konuşuluyor artık Ali Aydın. 'Kural hatası', 'hakem hatası', kimi zaman 'üç maymun'u oynaması ile 'çok iyi hakem'liği bir yana, sade hakemliği bile tartışılıyor. Üstelik, onca küfre rağmen kulakları, onca omuz, göğüs darbesine, el, kol hareketlerine rağmen gözleri ve kartları da yeterince çalışmıyor. Gerçekten çok yazık Ona artık ilk yıllarındaki kadar umut ve güvenle bakılmıyor... 
   Fenerbahçe yeterince önde rakiplerinden ve ebedi dostlarının kendi aralarındaki mücadelesinin sonucu da, aslında lideri pek fazla ilgilendirmiyor. Ancak, ya Trabzonspor Ziya Doğan'la mükemmele yakın bir çıkış yakalayan, 7 haftadır kazanan Bordo - Mavililer'e gönül verenler İkitelli'de yaşananlardan dolayı tırnak yiyip, saç baş yoluyor. Haksız da sayılmazlar hani Yalnızca futbol oynayarak, sahanın dışındakilerle muhatap bile olmayarak geldikleri noktada, Şampiyonlar Ligi şansları sanki bilerek ellerinden alınıyor. Ve şu soru geliyor akıllara doğal olarak, "Yoksa, İstanbul dışındaki takımların, büyük maddi imkanlar sunan bu lige katılması çok mu görülüyor "... 
   Bir iki çatlak ses dışında, tribünde, kulübede, sahada ve puan cetvelinde liderin keyfi gayetle yerinde. Ne var ki, iki haftadır yardımcılardan muzdarip Fenerbahçeliler. Eyvallah Onlar asil değil yardımcılar, ancak yardımla sorumlu oldukları tek varlığın orta hakem olduğunu da bilmeliler 
   Ligin son beş sırasında yer alan ve küme düşme endişesini en çok yaşayan takımlardan bir tek Bursaspor üç puan kazandı bu hafta. Biyediç'le filizlenen umutlarını iki haftada aldıkları 4 puanla pekiştirdiler. Trabzonspor'la belki de en kritik maçlarını oynayacaklar haftaya, İstanbulspor - Elazığspor, Sebat-spor - Adanaspor maçlarının sonuçlarını da merakla bekleyecekler. 
   Futbolun oyun olduğunu unutup, hayat memat meselesi gibi görenler, Tevfik Lav'ın herkesi gözyaşına boğan kaybından sonra umarız biraz daha düşünürler. Etiğe aykırı bile düşse sizce maçı bilerek vermezmiydi Konyasporlu futbolcular, yenilgi sonrası hocalarının onlarla kalacağını bilseler... 
   
   HAFTANN PORTRESİ 
   Tuncay ŞANLI Fenerbahçe 
   Enerjisini doğru yönlendirdiğinde, özel yeteneklerini sergileme konusunda cömert davrandığında ortaya izlemeye doyum olmayan bir görsel şov çıkıyor. Bitip, tükenmek bilmeyen enerjisi, rakiplerini rüzgarına katan sürati ve gol pozisyonları üretme konusundaki becerisiyle tribünlerde karşı koyulmaz bir heyecan dalgası yaratıyor. Tek sorun Tuncay'ın, Türk futbolunun müzmin rahatsızlığı istikrarı koruyamamasında yatıyor. Sebat önünde 50. saniyede yenilen şok golün ardından sahneye çıkan genç yıldız, dengeyi sağlayıp, Daum'un mekiğinin ateşleme sistemini çalıştırdı. Çalışkanlığı ile atom karıncayı aratmadı. 
   
   HAFTANIN KARMASI 
   Souleymanou Denizlispor 
   Çağdaş Denizli 
   Serkan Özsoy Malatya 
   Miu Bursa 
   Tuncay F.Bahçe 
   Aurelio F.Bahçe 
   Altan Konya 
   Yattara Trabzon 
   Youla G.Birliği 
   Van Hooijdonk F.Bahçe 
   Lazarov G.Antep 
   
   HAFTANIN TAKIMI 
   BURSASPOR İki yıldır süren deplasmanda kazanamama fobisine Adana'da son verdi, patlama yaparak, haftanın en flaş sonucunu elde etti. Umudu kalmamasına rağmen Güney ekibinin ortaya koyduğu müthiş direnci kırmak için azimle çalıştı, emeğinin karşılığını da haklı galibiyetle aldı. Ligde kalma savaşını kazanma umudunu artırdı. 
   
   HAFTANIN HOCASI 
   Nejat BİYEDİÇ Bursa Timsah dostu, bu sezon hastalığın pençesinde kıvranan Bursa'yı yerinde teşhislerle ayağa kaldırdı. Bir türlü çare bulunamayan özgüven bunalımına son verdi, karamsarlık bulutlarını dağıttı. 35 maçlık üzücü seriye koyulan nokta, onun tehlikelerle dolu lig yokuşlarında direksiyon hakimiyetindeki ustalığının göstergesiydi. 
   
   HAFTANIN HAKEMİ 
   Yunus YILDIRIM D.Bakır - Denizli Temiz bir maç yönetti, ligin iki diri takımının mücadelesinde pozisyonları sektirmedi. Oyuncularla kurduğu olumlu ilişkiler kendisini rahatlattı, düdük seçimlerinde doğruluktan şaşmadı. Öğretmenlik mesleğini yürüten genç hakem, son haftalarda formdan düşen meslektaşlarına için de derslik örnekler verdi. 
   
   GOL KRALLIĞI Futbolcu Takım Maç Gol Zafer Biryol Konyaspor 27 21 Van Hooijdonk Fenerbahçe 28 20 Serkan Aykut Samsunspor 24 16 Tuncay Şanlı Fenerbahçe 25 16 Yunus Altun Elazığspor 21 14 Ahmed Hassan Beşiktaş 24 14 
   
   GOL PASI Futbolcu Takım Maç Gol Pası A.Yordanov İstanbulspor 25 12 İ.Yattara Trabzonspor 24 10 Ali Tandoğan Gençlerbirliği 25 10 Van Hooijdonk Fenerbahçe 28 10 M.Yozgatlı İstanbul-FB 25 9 Z.Lazarov Gaziantep 27 9 
   
   ALTIN ELDİVEN Futbolcu Takım Maç Gol Serdar Kulbilge Bursaspor 18 17 M.Petkovic Trabzonspor 22 23 Fevzi Tuncay Malatyaspor 22 24 Oğuz Dağlaroğlu İstanbulspor 20 25 Oscar Cordoba Beşiktaş 23 27 
   
   KART CEZALILARI 
   Kırmızı Güngör Adanaspor 
   Sarı Mustafa Gürsel Bursaspor , Necati Galatasaray , Serkan Gençlerbirliği 
   Depnar Elazığspor 
   
   HAFTANIN SONUÇLARI 
   Fenerbahçe - Akçaabat Sebatspor 4 - 2 
   Selahattin Dk.1 , Tuncay Dk.16 , Serhat Dk.19 ve 44 , Hooijdonk Dk.85 , Oktay Dk.86 
   Trabzonspor - İstanbulspor 2 - 0 
   Mehmet Yılmaz Dk.29 , Sommers Dk.50 
   Diyarbakırspor - Denizlispor 0 - 1 
   Ömer Rıza Dk.75 
   Gaziantepspor - Ankaragücü 2 - 1 
   Lazarov Dk.23 , Umut Dk.25 , Bülent Dk.62 
   Galatasaray - Beşiktaş 1 - 2 
   İbrahim Dk.31 kk , Pancu Dk.54 Pen. , İlie Dk.88 Pen. 
   Adanaspor - Bursaspor 0 - 3 
   Okan Dk.69 , Frasineanu Dk.78 , Sertan Dk.84 
   Elazığspor - Malatyaspor 0 - 0 
   Konyaspor - Çaykur Rizespor 2 - 1 
   Okan Öztürk Dk.10 , Altan Dk.13 , Cenk Dk.64 
   Gençlerbirliği - Samsunspor 2 - 1 
   Youla Dk.68 ve 90 , Serkan Aykut Dk.76 
   
   HAFTANIN MAÇLARI 
   CUMA Çaykur Rizespor - Fenerbahçe, CUMARTESİ Bursa - Trabzon, Akçaabat Sebat - Adana, İstanbulspor - Elazığ, Ankaragücü - Galatasaray, PAZAR Malatya - Diyarbakır, Denizli - Gaziantep, Samsun - Konya, Beşiktaş - Gençlerbirliği 
   
   ALKIŞ ALANLAR 
   Aranan kaptan bulundu 
   Trabzon'un ligde adımlarını sağlıklı atmasını sağlayan başlıca kahramanlardan biri Atay Aktuğ... Sağduyulu yaklaşımı, camiayı kenetlemek için geliştirdiği projeler ve eski başkan ile yöneticilerle oluşturduğu uyumlu birliktelikler Karadeniz'de özlenen tabloyu sağladı. Gittiği her yere centilmenliği, dostluğu, sıcaklığı götürdü. Samsunspor Başkanı İsmail Uyanık ile el ele tribünleri dolaşması unutulmadı. Şimdi Başkanı, Bordo - Mavili seyirciler arasına kümelenmiş, beleş bilet avcılarını kendi içlerinden ayıklamak gibi bir görev bekliyor. Bu konuda inançlı, geri adım atacağa benzemiyor. Atay Aktuğ'un yıldızı yükseliyor. 
   
   KARA TAHTA 
   Trabzonspor'un iki yüzü 
   Biz bu filmi görmüştük. Özkan Sümer döneminde de yaşanmıştı, çıkar ilişkisi ile Trabzonspor'a bağlanmış bir grubun protestoları Avni Aker'de yankılanmıştı. Yine çıban patladı, takımın başarısını çekemeyenler ortalığa saçıldı. Sekiz yıllık deneme yanılma yöntemlerinin ardından ilk kez hedefin ensesine yapışan, sıcak nefesi ile zirvenin kazanını kaynatan Trabzon-spor, İstanbulspor maçında tribünlerde homurtularla karşılaştı. Alkışlar esirgendi, bazıları köstek olmayı tercih etti. Bölünmeye, parçalanmaya çalışıldı, hak etmediği davranışlarla karşılaştı. Galiba birlikten kuvvet doğar atasözü bazılarının canını acıttı. 
   
   HAFTANIN SÖZÜ 
   Artık Ali Aydın'ın maçlarımıza verilmesini ve Galatasaray ile adının birlikte anılmasını kesinlikle istemiyorum. 
   ÖZHAN CANAYDIN 
   
   
</TEXT>
</DOC>
