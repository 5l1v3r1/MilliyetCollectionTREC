<DOC>
<DOCNO> 245808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sontur06.html </URL>
<DATE> 2004/06/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Üniversite öğrencisi Bağdat Caddesi'nde yayayı ezdi 
</HEADLINE>
<TEXT>

     Kadıköy Bağdat Caddesi'nde otomobiliyle aşırı hız yaptığı ileri sürülen üniversite öğrencisinin çarptığı bir kişi öldü. 
     Fırtına Ültam 20 idaresindeki 06 ZND 60 plakalı otomobil, Bağdat Caddesi Selamiçeşme mevkiinde müşteri beklerken aracını temizleyen Şükrü Özçelik 40 ile 34 TKC 98 plakalı taksisine çarptı. 
     Özçelik, olay yerinde hayatını kaybetti. Otomobil sürücüsü Fırtına Ültam ile yanındaki arkadaşı Okan Kızılırmak 22 ise hafif şekilde yaralandı. 
     Yeditepe Üniversitesi'nde öğrenci olduğu bildirilen Ültam ile Kızılırmak, Haydarpaşa Numune Eğitim ve Araştırma Hastanesi'ne kaldırılarak tedavi altına alındı. 
     Polis kontrolünde tedavi gören Ültam'ın, başka bir otomobille yarıştığı için aşırı hız yaptığı, diğer otomobilin ise olay yerinde durmayarak uzaklaştığı iddia edildi. 
     Özçelik'in cesedinin kaldırıldığı Haydarpaşa Numune Eğitim ve Araştırma Hastanesi'ne gelen yakınları, sinir krizi geçirdi. 
     
</TEXT>
</DOC>
