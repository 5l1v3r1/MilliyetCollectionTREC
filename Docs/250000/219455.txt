<DOC>
<DOCNO> 219455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun22.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te 10 kilo TNT bulununca Şiiler'in yürüşüyü iptal edildi 
</HEADLINE>
<TEXT>

     Irak'ta dün kutsal Muharrem ayının 10. ve son gününde Hazreti Ali'nin oğlu Hazreti Hüseyin'in şehit edilişinin 1324. yıldönümünde düzenlenen bombalı saldırının ardından tutuklamalar sürüyor. 
     Kerbela ve Bağdat'ta, sağlık bakanlığına göre 185 kişinin öldüğü havan toplu bombalı saldırıların ardından ülke genelinde, aralarında Farsça konuşanlar dahil 15 kişi Amerikan askerleri ve Irak güvenlik güçlerince gözaltına alınırken, kutsal Necef kentinde de polis Hazreti Ali'nin türbesi yakınında patlayıcı taşıyan 2 kişiyi tutukladı. Açıklamayı Albay Said El Cubri yaptı. 
     Basra kentinde intihar bombacıları tutuklanırken, Kerkük'te yol kenarında 10 kg TNT trinitrotolüen bulundu. Kerkük Sivil Savunma Komutanı Enver Amin, Şiilerin kentte yapmayı planladığı yürüyüşün, polis duyurusu üzerine iptal edildiğini bildirdi. 
     
</TEXT>
</DOC>
