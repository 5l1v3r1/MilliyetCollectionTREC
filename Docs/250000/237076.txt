<DOC>
<DOCNO> 237076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/siyaset/siy09.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, baskısız eyleme geçmiyor' 
</HEADLINE>
<TEXT>


ANKARA Milliyet 


Avrupa Komisyonu Türkiye Temsilcisi Hansjörg Kretschmer, Türkiye'nin AB şartlarını yerine getirmek için baskı ve reaksiyon görmeden uygulamaya geçmediğini savundu. Kretschmer, "Önünüzde 4 ay var" dedi. Kretschmer, TİSK, Türk - İş ve Hak - İş konfederasyonlarının AB üyesi ülkelerin büyükelçilerine verdiği yemekli toplantıda hükümeti ve Türkiye'nin reform çabalarını sert biçimde eleştirdi. Kretschmer'in konuşmasının ana hatları şöyle Türkçe dışındaki dillerde de konuşulabilmesi için yayın yapılmalı ve dil kursları açılmalı, ayrıca zorunlu göçler önlenmeli. Türkiye, uluslararası yükümlülükleri yerine getirmede iyi bir pozisyonda değil. Kıbrıs konusunda başlayan çabalar devam ettirilmeli ve hız kesilmemeli. 



</TEXT>
</DOC>
