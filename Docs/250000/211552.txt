<DOC>
<DOCNO> 211552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/astro/index.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazanç mümkün 
</HEADLINE>
<TEXT>

   
   
   Günün ilk yarısında çok şey elde etmek pek mümkün olmasa da, öğleden sonra yapıcı adımlar, pozitif sonuçlar elde edilebilir. Akşam saatlerinde içerisinde sezgilerimizi de kullanabileceğimiz değişiklikler yapabiliriz. Koç'lar parasal açıdan gelişen fırsatları değerlendirmeliler. Kendilerine yeni kazanç yolları yaratabilecekler. Birikimlerine daha fazla önem vermeliler. Boğa son derece çekici ve ön planda. Bugün pek çok konuda şanslarını denemeliler. İş hayatında yeni projeler daha hızlı ilerleyebilir. İkizler nedense daha sakin olabilir ama gün içinde onlara duygusal tatmin sağlayacak olaylar olabilir. Fedakarlık teması öne çıkabilir. Yengeç'ler yine keyifliler. Son birkaç gergin günün ardından ileriye dönük daha gerçekçi planlar yapıp, arkadaşlarından destek görebilecekler. Aslan'lar için hızlı hareket etmeleri gereken görevler ortaya çıkabilir. Yeni görevler var ve bunları çok daha rahat biçimde yerine getirebilecekler. Başak'lar kendilerini yaratıcı ve özgür hissedebilirler. Duygularını paylaşmak onlara yeni kişiler kazandırabilir. Yolculuklar olumlu. 
   Terazi için koşullar pek iştah açıcı olmasa da parasal konularda olumlu değişiklikler, ortaklıklar söz konusu olabilir. Duygusal isteklerini ortaya koymakta başarılılar. Akrep'ler dikkat çekmek için daha fazla uğraşmak zorunda. Yeni öneriler var ama alınganlığını da bir kenara bırakmak durumunda. Yay'lar çok şeyle bir anda meşguller. İş ortamında verimli düzenlemeler yapabilirler. Detaylara dikkat etmeleri gerekiyor. Oğlak'lar bugün daha rahatlar ve kendilerini güvende hissedebilirler. Cesur yaklaşımları daha fazla ilgi çekecek. Kova'lar son derece yoğunlar ve tamamlamaları gereken çok iş var. Bununla birlikte yakın çevrelerinden destek bulabilirler. Şans onların yanında. Balık'lar için hızlı hareket, iletişim ön planda. Bugün sözleri ile daha fazla dikkat çekebilirler. 
   
   
</TEXT>
</DOC>
