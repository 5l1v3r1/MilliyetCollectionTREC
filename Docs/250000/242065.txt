<DOC>
<DOCNO> 242065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/magazin/amag.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens, eşini 'aldı' 
</HEADLINE>
<TEXT>


DIŞ HABERLER SERVİSİ 

İspanya veliahtı Asturias Prensi Felipe 36 ve eski TV haber sunucusu Letizia Ortiz 31 , başkent Madrid'deki Almudena Kilisesi'nde çok sayıda seçkin davetlinin katıldığı muhteşem törenle evlendi. 98 yıldır İspanya'da yapılan ilk kraliyet düğününde Prens Felipe, "Ben Felipe. Letizia, seni karım olarak alıyorum" diyerek evlilik yemini etti ve sıradan bir İspanyol kadınına kraliçelik yolunu açtı. İlk kocasından ayrılan Letizia da 'Asturias Prensesi' unvanını aldı. Düğüne, 30 ülkeden devlet ve hükümet başkanlarıyla dünyanın dört bir yanındaki 40 kraliyet ailesinin üyeleri katıldı. 'Yılın düğünü' için, saraydan kiliseye 200 metrelik bir kırmızı halı döşendi. Yaklaşık 1.5 saat süren, İspanyol devlet televizyonu TVE'nin canlı yayınladığı töreni, dünyada yaklaşık 1 milyar kişi izledi. Alınan yoğun güvenlik önlemlerine rağmen dün başkent Madrid ve Barcelona'da monarşi karşıtı gösteriler düzenlenenerek düğün protesto edildi. 

</TEXT>
</DOC>
