<DOC>
<DOCNO> 229774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/magazin/mag01.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çapkın Beckham' efsanesi büyüyor 
</HEADLINE>
<TEXT>

   David Beckham'ın, bir süper model, tuvalette bir sarışın ve Real Madrid'li 'futbolcu avcısı' bir başka kadınla da birlikte olduğu iddia ediliyor... 
      DIŞ HABERLER SERVİSİ 
   
   Eski asistanıyla ilişkiye girdiği iddiaları yüzünden zor günler geçiren İngiliz futbolcu David Beckham'ın, eşi Victoria'yı birçok kadınla aldattığı öne sürüldü. Daily Mirror gazetesinin iddialarına göre, Beckham'ın ilişkisi olduğu öne sürülen eski asistanı Rebecca Loos bir arkadaşına, yıldız futbolcunun süper model Esther Canadas'la da birlikte olduğunu söyledi. 
   Bir İspanyol televizyon kanalına çıkan Helia isimli bir kadın da Beckham'ın bir kafe tuvaletinde sarışın bir kadınla ilişkiye girdiğini ileri sürdü. 
   Real Madrid takımının yarısıyla birlikte olduğunu iddia eden Nuria Bermudez isimli kadın da, Beckham'ın İspanya'ya taşındığından beri Rebecca ve kendisiyle birlikte dokuz kadınla birlikte olduğunu söyledi. Bermudez, ünlü futbolcunun evliliğinin de bir iş anlaşması olduğunu öne sürerek, "Onun evliliği, ayakkabı, gözlük gibi eşyaları satmak için yapılmış" dedi. 
   
   
</TEXT>
</DOC>
