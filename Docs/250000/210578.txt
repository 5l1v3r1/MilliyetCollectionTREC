<DOC>
<DOCNO> 210578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/tv/ekran.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
100 bin star adayı 
</HEADLINE>
<TEXT>

   "Popstar"ın ardından ATV ve Show TV'nin yaptığı yeni yarışmalarda, başvuru sayısı 100 bine ulaşıyor 
      ITIR ILGAZ 

   Popstar'ın gördüğü yoğun ilgi üzerine yeni yarışmalar düzenleniyor. Yetkililerden alınan ilk verilere göre bu yarışmaların ön elemelerinde katılım çok yüksek... "Popstar"ın editörü Özgür Özatay, "İlk 'Popstar'a, yarışma daha tanınmadan üç bin kişi başvurmuştu. Şimdi yarışma tanınıyor, 2. 'Popstar'a 50 bine yakın başvuru bekliyoruz" diyor. 
   Yakında ATV'de başlayacak olan "Star Akademisi"nin başvuruları yarın bitiyor. Yapımcı firma Senkron TV'den aldığımız bilgiye göre başvuru sayısının 12 bini bulması bekleniyor. 
   Show TV'de "Türkiye'nin Yıldızları" yarışmasının başvuruları ise 20 Ocak'ta Trabzon'da başladı. İlk gün 500 kişinin başvurduğu elemeler daha sonra Ankara, Adana, Gaziantep, İzmir, İstanbul ve Köln'de yapılacak. Yetkililer Trabzon'da beklenenin üzerinde başvuru olduğunu, büyük şehirlerde bunun çok daha artacağını ve toplam başvuru sayısını tahmin etmekte güçlük çektiklerini söylüyorlar. 
   Heyecan dorukta 
   "POPSTAR"da finale çeyrek kala heyecan dorukta. Haldun Dormen'in Gamze Özçelik ve Osmantan Erkır ile birlikte sunacağı 11. performans gecesinde Abidin Özşahin, Bayhan Gürhan ve Firdevs Güneş, final öncesi son şarkılarını söyleyecekler. 
   KANAL D 19.50 
   

   Şov günlüğü 
   Beyaz Show Beyazıt Öztürk'ün bu haftaki konukları Nil Karaimrahimgil ve geçen hafta "Popstar"dan elenen Barış Kömürcüoğlu olacak. Yapımda Öztürk'ün sevilen tiplemeleri de yeni maceralarıyla ekrana gelecek. KANAL D 23.10 
   

   
      Evde diyet krizi    YERLİ "Evli ve Çocuklu"da evde diyet krizi yaşanıyor. Niyazi'nin cinsel isteksizliğinin, fazla kilolarından kaynaklandığını düşünen Jale "çifte doyum" adlı bir diyete başlar. Ancak diyet ters teper ve Jale'nin bozulan sinirleri evi cehenneme çevirir. 
   KANAL D 22.00 
   

   
   Çevre öyküleri    "MUHABİR"de bu ay "çevre öyküleri" var. Ahu Özyurt, Bedrettin Dalan'la Haliç'in nasıl temizlendiğini konuşacak. Barçin Yınanç "İki gencin belgesel çekerek Kayseri Talas'taki bir gölü kurtarma çabası"nı Burçin İmir ise "İsrail ve Ürdün'ün 'Kutsal Ölü Deniz'i kurtarmak için yaptığı işbirliği"ni anlatıyor. 
   KANAL D 22.05 
   

   
   Osmanlı uygarlığı    Taha Akyol bu haftaki "Eğrisi Doğrusu"nda konuğu Prof. Dr. Halil İnalcık ile "Osmanlı Uygarlığı" kitabından hareketle, "Türkiye'nin Osmanlı'yı Avrupa'ya anlatıp anlatamadığı"nı konuşacak. CNN TÜRK 23.05 
   
   
   
   
   
   
   
   
   
   
   
</TEXT>
</DOC>
