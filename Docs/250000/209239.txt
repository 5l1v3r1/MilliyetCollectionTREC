<DOC>
<DOCNO> 209239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/yasam/yas05.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe Hatun'u korkuttular 
</HEADLINE>
<TEXT>

   'Kendisini korkutmak için Erdal Acar'dan emir aldık' diyen kar maskeli üç kişi yakalandı ama Ayşe Hatun Önal şik yetçi olmadı 
      ELVAN EZBER İstanbul 
   
   Beykoz Kanlıca Mahallesi'ndeki Temta Sitesi'nde oturan Ayşe Hatun Önal'ın evinin önünde önceki sabah 05.30 sıralarında devriye gezen polis, siteye girmeye çalışan kar maskeli ve silahlı üç kişiye "dur" ihtarında bulundu. 
   Zanlılar, bir şoförün hazır beklediği 34 YVZ 79 plakalı otomobile binerek kaçtı. Yarım saat süren kovalamaca sonunda dört zanlı Çubuklu İskelesi karşısında kaza yapınca koşarak uzaklaştı. 
   
   'Biraz korkutun' 
   Bir süre sonra Çavuşbaşı Jandarma Karakolu'na giderek otomobillerinin çalındığını bildiren Yavuz Taşçı 36 ve Hikmet Kara 30 , polise gönderildi. Sorguya alınan iki zanlının "Erdal Acar bize 'Ayşe Hatun Önal'ı biraz korkutun' dedi. Gittik ama bir şey söylemedi" dediği öne sürüldü. 
   İfadeler doğrultusunda Hüseyin Yapsık 27 adlı zanlı da, Kavacık'taki şirketi Acarlar İnşaat ve Pazarlama'da gözaltına alındı. Ruhsatlı silahı olan üç zanlının da bu şirkette yönetim kurulu üyesi olduğu öğrenildi. Otomobildeki dördüncü kişinin ise Acar'ın şoförü Dursun Ali Dilber olduğu belirtildi. Polis gelişmeler üzerine, Erdal Acar'ı ve olay yerinden kaçtığı belirtilen şoförünü aramaya başladı. 
   
   Kimseden şik yetçi değilim... 
   Önal'ın yeni çıkan kasedinde yer alan kendi yazdığı "Çek elini" isimli şarkıdaki "Ayılık var senin hamurunda" dizelerinde kimi kastettiği merak ediliyordu. Önal, şarkı için "Yaşadıklarımdan yola çıkıp yazdım" demişti. Önal'la geçmişte ilişkisi olan Acar'ın bu sözü üzerine alarak mankeni cezalandırma yoluna gitmiş olabileceğini bildirdi. 
   Dün yaklaşık iki saat polise ifade veren Önal'ın "Acar ve adamlarıyla hiçbir sorunum yok. Beni korkutmak isteyeceklerini düşünmüyorum. Zaten bu konuyu sabah arkadaşlardan öğrendim. Şik yetçi değilim" dediği öğrenildi. 
   
   
</TEXT>
</DOC>
