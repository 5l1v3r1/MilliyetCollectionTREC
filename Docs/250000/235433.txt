<DOC>
<DOCNO> 235433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/guncel/gun20.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



DİSK ve KESK 1 Mayıs'ta Taksim'de 

İSTANBUL Milliyet 
Türkİye Devrimci İşçi Sendikaları DİSK ile Kamu Emekçileri Sendikaları Platformu KESK , 1 Mayıs'ı Taksim'de kutlayacaklarını açıkladı. 2 konfederasyon adına hazırlanan ortak basın açıklamasını okuyan DİSK Genel Başkanı Süleyman Çelebi, 1 Mayıs mitinginin Taksim alanında kutlanması için valiliğe başvurduğunu, ancak buna izin verilmediğini belirtti. Çelebi, "Bu alanın emekçilere kapatılmasını şiddetle kınıyoruz. 1 Mayıs'ta Taksim Meydanı'nda olacağız" dedi 

Kangal davasında DNA çıkmazı 

GÖKHAN KARAKAŞ İstanbul 
Pendik'te Doğukan Okşasın'ı 6 öldürdüğü öne sürülen "Yaman" adlı köpeğin sahibinin yargılanmasına devam edildi. Savcılığın Adli Tıp Kurumu'ndan istediği ve olayın çözülmesi için gerekli olan köpeğin DNA testinin Türkiye'de yapılamadığı belirtildi. Testin, Doğukan'ın öldürülmesinde çok önemli ayrıntı olan sıyrıkların köpeğe ait olup olmadığının belirlenmesi için istendiği belirtildi. Yetkililer, köpek DNA'sının yapılacağı bir kurum ararken, mahkeme ileri bir tarihe ertelendi. 

Anadolu yakasında trafiğe dikkat 

İSTANBUL Milliyet 
İstanbul'da Vecdi Diker Tüneli'nde bugün yapılacak havalandırma sistemi montaj çalışması nedeniyle, tünelin Altunizade - Ümraniye istikameti bugün trafiğe kapatılacak. Karayolları, bu kesimdeki trafik akışının Millet Parkı -Kısıklı Caddesi - Kısıklı Meydanı - Libadiye Kavşağı üzerinden sağlanacağını bildirdi. 

BAYMED'e gençlik dopingi 

Basın Yayın ve İletişim Mezunları Derneği'nin BAYMED 12. Olağan Genel Kurulu'nda, Arif Esin yeniden başkanlığa seçildi. Seçimler de, Başkan Yardımcılığı'na Ziya Güveli getirilirken, son dönem mezunlarından Didem Özden Özkan sekreterliğe, Rafet Aykut Akay saymanlığa, Başar Hatırnaz üyeliğe seçildi. Marmara İletişim'in tüm mezunlarını 15 Mayıs'ta yapılacak ilk geniş kapsamlı "Mezunlar Buluşması"na çağıran BAYMED Başkanı Esen, "Gençleştirme atağımızı üye tabanına yayarak sürdüreceğiz" dedi. 


</TEXT>
</DOC>
