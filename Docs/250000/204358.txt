<DOC>
<DOCNO> 204358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sondun16.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"2 araçtaki 2 kiyi Müşerref'in aracını vurmaya çalıştı" 
</HEADLINE>
<TEXT>

     Pakistan Devlet Başkanı Pervez Müşerref'in limuzin aracının, Ravalpindi kentinde intihar bombacıları tarafından düzenlenen suikast girişiminde hasar gördüğü, ancak Müşerref'in yara almadan kurtulduğu bildirildi. 
     Enformasyon Bakanı Şeyh Raşid Ahmed, yaptığı açıklamada, ''Saldırı, bir suikast girişimiydi. İki araçtaki iki saldırgan, Devlet Başkanı'nın aracını vurmak istedi, Allah kendisini korudu'' dedi. 
     Ahmed, saldırıda Müşerref'in aracıyla birlikte konvoydaki üç aracın da hasar gördüğünü belirtti. 
     Patlamalarla ilgili ilk yapılan açıklamalarda, bomba yüklü bir kamyonetle intihar saldırısı düzenlendiği kaydedilmişt. 
     Ravalpindi'de 14 Aralık'ta yine Müşerref'in bulunduğu konvoyun geçişinden saniyeler sonra patlama meydana gelmişti. 
     
</TEXT>
</DOC>
