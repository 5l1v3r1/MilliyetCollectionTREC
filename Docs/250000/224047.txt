<DOC>
<DOCNO> 224047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonsiy21.html </URL>
<DATE> 2004/03/20/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Bahçeli AK Parti'nin bu seçimlerde uyarılması gerekiyor... 
</HEADLINE>
<TEXT>

     MHP Genel Başkanı Devlet Bahçeli, ''AK Parti'nin bu seçimlerde uyarılması gerekiyor'' dedi. 
     Bahçeli, Trabzon Atatürk Alanı'ndaki mitingde yaptığı konuşmada, Hükümet'i, Anayasa'yı değiştirecek çoğunluğa sahip olmasına rağmen, milletvekilleri genel seçimleri öncesi vaat ettiklerini yapmamakla suçladı. 59. Hükümet'in, Kuran kurslarıyla ilgili bir yönetmelik uygulamasına girdiğini belirten Bahçeli, şunları söyledi 
     ''Kuran kurslarıyla ilgili bu yönetmeliği 15 gün boyunca Türkiye'de tartışmaya açtınız. Meclis'te Anayasa'yı bile değiştirecek çoğunluğa sahip olmanıza rağmen bu yönetmeliği geri çektiniz. Geçmiş dönemlerde Milli Nizam, Milli Selamet, Refah, Fazilet Partisi çizgisinden Milli Görüş düşüncesiyle yetişmiş, o partilerin belediye başkanı olarak nam salıyordun. Şimdi ne oldu da Milli Görüş gömleğini çıkartıyorsun '' Hükümet'in Kıbrıs ve Irak konularında izlediği politikaları da eleştiren Bahçeli, Kıbrıs konusunda verilecek tavizin, başka tavizleri de beraberinde getireceğini kaydetti. Bahçeli, şöyle devam etti 
     ''AK Parti Hükümeti'nin başı döndü. Bu baş dönmesi, milletimiz ve ülkemiz için zararlı hale geliyor. Bunların ayağının yere basması lazım, bu kibirden, gururdan sıyrılmaları lazım. Ver kurtulcu, teslimiyetçi, ürkek siyaset anlayışından, al-vercilikten kurtulmaları lazım. Kıbrıs'ta al-ver, Türkiye'de al-ver, böyle şey olmaz. Onun için bu seçimlerde AK Parti'nin uyarılması gerekiyor. Bu, ülkemiz, milletimiz, hatta AK Partililer için hayırlara vesile olacaktır.'' Medyada yer alan anketleri de eleştiren Bahçeli, bazı basın-yayın organlarının, kendilerine bilinçli bir şekilde yer vermediğini iddia etti. 
     
</TEXT>
</DOC>
