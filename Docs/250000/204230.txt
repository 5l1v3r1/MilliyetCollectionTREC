<DOC>
<DOCNO> 204230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sontur10.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dümeni kilitlenen araba varupu, iskeleye çarptı... 
</HEADLINE>
<TEXT>

     Eceabat-Çanakkale seferini yapan ''İntepe'' adlı araba vapuru, Çanakkale İskelesi'ne yanaştığı sırada, dümeni kilitlenip, tornistan tutmayınca iskeleye çarptı. 
     Alınan bilgiye göre, Eceabat'tan 09.00'da kalkan ''İntepe'' adlı araba vapuru, Çanakkale İskelesi'ne yanaşma manevrası yaptığı sırada hızını kesemedi. 
     Büyük bir gürültüyle iskeleye çarparak, rampaya çıkan araba vapurunda ve iskelede hasar meydana geldi. Vapurun içinde az yolcu ve araç bulunması olası bir faciayı önlerken, kazanın geminin tornistan tutmaması ve suların yüksek olmasından meydana geldiği belirtildi. 
     Yaklaşık 1 saatlik bir uğraşı sonucu kendi imkanlarıyla rampadan inen ve içindeki araçlar boşaltılan araba vapurunun seferlerinin iptal edildiği, ancak Çanakkale-Eceabat arasında sefer aksaması olmayacağı kaydedildi. 
     Türkiye Denizcilik İşletmeleri yetkilileri, kaza yapan ''İntepe'' araba vapurunun yapılacak kontrollerden sonra onarım için İstanbul'a gönderileceğini bildirdiler. 
     
</TEXT>
</DOC>
