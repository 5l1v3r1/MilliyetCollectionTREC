<DOC>
<DOCNO> 206839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sonspo19.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet ve Mehmet Okur galip... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 8 maçla devam edildi. 
     Detroit Pistons'ın Boston Celtics'i 78-68 yendiği maçta Mehmet Okur, sahada kaldığı 25 dakika boyunca 4 sayı, 4 ribaund ve 1 asist kaydetti. 
     Pistons adına Richard Hamilton 6 ribaund ve 3 asistle 15 sayı üretirken, 13'er sayıyla, 5 ribaund, 13 asistli Tayshaun Prince ve 5 ribaund, 1 asistli Elden Campbell ile 12 sayı, 16 ribaund, 5 asistli Ben Wallace çift haneli sayı üreten oyuncular oldu. 
     Celtics'de ise en skorer oyuncu olarak, 27 sayı, 6 ribaund ve 5 asistle Paul Pierce göze çarparken, Ricky Davis, 10 sayı 4 ribaund ve 1 asistle Pierce'ı takip etti. 
     NBA'in Türk oyunculu bir başka takımı San Antonio Spurs da, rakibi Denver Nuggets'ı 98-74 yendi. 
     Maçta Hidayet Türkoğlu, takımı için 3 sayı, 4 ribaund ve 1 asistle oynarken, Tim Duncan 30 sayı üreterek maçın yıldızı oldu. 
     12 ribaund ve 7 asistle oynayan Duncan'ın ardından, Tony Parker 14 sayı, 3 ribaund ve 5 asistle, Ron Mercer ise 13 sayı, 4 ribaund ve 1 asistle galibiyette rol aldı. 
     Nuggets'ta Marcus Camby, 13 sayı, 13 ribaund ve 4 asist, Voshon Lenord 12 sayı, 4 ribaund ve 1 asist ve Andre Miller de 11 sayı, 1 ribaund ve 2 asist kaydetti. 
     NBA'de, günün maçlarında alınan sonuçlar şöyle 
     Milwaukee Bucks-Philadelphia 76'ers 88-76. 
     Indiana Pacers-Miami Heat 87-65. 
     Phoenix Suns-Chicago Bulls 82-87. 
     Golden State Warriors- Houston Rockets 65-83. 
     Dallas Mavericks-Utah Jazz 94-108. 
     Fortland Trail Blazers- Saettle Super Sonics 108-119. 
     
</TEXT>
</DOC>
