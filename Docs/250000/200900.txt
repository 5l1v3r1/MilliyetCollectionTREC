<DOC>
<DOCNO> 200900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo11.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstatistikler Cimbom'a ümit vermiyor... 
</HEADLINE>
<TEXT>

     Galatasaray'ın Avrupa Kupaları'nda İspanyol takımlarına özellikle deplasmanda fazla şansı tutmuyor. 
     Galatasaray ile İspanyol takımları arasında deplasmanda yapılan maçlar gözönünde bulundurulduğunda istatistikler, ''Aslan''a fazla şans vermiyor. 
     Sarı-kırmızılılar, bugüne kadar İspanyol takımlarıyla 20 maç yaparken, bunlardan 10'unu kendi sahasında, 9'unu deplasmanda 1'ini de Süper Kupa finalinde tarafsız sahada oynadı. 
     Galatasaray, 9 deplasman maçından sadece 1'ini kazanırken, 1 maçı da berabere bitirebildi, 7 karşılaşmadan da boynu bükük ayrıldı. 
     ''Cim bom'', UEFA Kupası'nı kazandığı 1999-00 sezonunda Real Mallorca'yı deplasmanda 4-1 gibi farklı bir skorla yenerken, bu Galatasaray'ın rakip sahada İspanyol takımlarına karşı aldığı en büyük zafer oldu. 
     Galatasaray, Lucescu'nun yönetiminde 2001-02 sezonunda da deplasmanda 2-2'lik beraberlik alarak, başarılı olmuştu. 
     Sarı-kırmızılılar, ayrıca Real Madrid'i Monaco'da oynanan Süper Kupa finalinde de 2-1 mağlup ederek, büyük bir başarıya imza atmıştı. 
     
     SON 4 MAÇ KAYIP 
     Galatasaray, İspanyol takımlarına karşı oynadığı son 4 maçtan puan çıkaramadı. 
     Sarı-kırmızılılar, Barcelona karşısında deplasmanda aldığı beraberliğin ardından İspanyol takımlarıyla yaptığı 4 maçı yitirdi. Galatasaray, 3 maçta Barcelona'ya içte dışta yenilirken, bu sezon Şampiyonlar Ligi'nde Real Sociedad ile yaptığı karşılaşmayı da kaybetti. 
     
     İSPANYOLLARA KARŞI 7 GALİBİYET 
     Galatasaray, İspanyol takımlarıyla bugüne kadar toplam 20 maçta karşı karşıya geldi. 
     Sarı-kırmızılılar, bu maçlardan 10'unda sahadan galibiyetle ayrılırken, 7'sinde rakiplerine yenildi, 3 karşılaşma da beraberlikle sonuçlandı. 
     
</TEXT>
</DOC>
