<DOC>
<DOCNO> 218170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/tv/ekran.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece müzik 
</HEADLINE>
<TEXT>

   Yarışması, konserleri ve şovları ile bu geceye müzik damgasını vuruyor 
      Müzik Analaz Sina Koloğlu 

   Türkstar'ın ikincisi İzmir ve Antalya elemelerinden görüntülerle başlıyor bu akşam. Batı bu yarışmalarının üçüncü ve dördüncü ayaklarına geçti. Biz daha yeni başladık. Tartışmalar "iş sulandırılıyor" ve "star böyle olur" karşı tezleri içinde yapıldı. Jüri üyesi Armağan Çağlayan'ın bir sözü aslında özetliyor yarışmayı "Anlatacak hik yesi olmayan popstar olamaz"... Bayhan ve Firdevs örneklerinde bunu yaşadık. Peki ya işin müzik tarafı Yarışma boyu seçilen parçalar, "kısıtlı akorlar" ve belli makamlar içinde dönüp durdu. Rahmetli Cem Karaca'nın da kendini ilk gösterdiği yarışma "Altın Mikrofon" ile karşılaştırma yapılıp "Onlar da yarışmalardan çıktılar" diyenler oldu. O yarışmaya girenler "İstanbul'un iyi çocuklarıydı". Bu yarışmanın finalistleri ise "üç akorlu şarkılar"ın çocukları. Gençlerin müzikle ilgilenmelerine, "star" hayali bile olsa en azından bunu şarkı söyleyerek yapmalarına nasıl karşı olabilirim Eleştirmek başka, reddetmek başka. Tüm gençlere başarılar. Daha güzel müziklere, daha güzel seslere diyorum. 
   KANAL D 19.50 
   
   Kimi ararsanız var 
   Küstüm Show Latif Doğan THM'nin yeni kuşak iki ismini konuk ediyor Hüseyin Turan ve Arzu. Arzu "Ceylanım"dan sonra "Ayrılık" ile daha bir iddialı çıktı. 14 eserin 10'unun arajörlüğünü, Ferhat Livaneli yapmış. Bu, onu anlatmaya yeterli bir belge. KANAL 7 20.45 
   Show Gecesi Emel Müftüoğlu'nun "müzik" konuğu Nil Karaibrahimgil. İkinci albümü "reklamcı aklı" fazla bir "proje albüm" olmuş. Proje güzel sözler ve radyo esprisi ama müzik galiba bunların altında biraz ezilmiş. Diğer konuk, genç oyuncu Yunus Günce. TRT 1 22.35 
   Beyaz Show "Neredesin Firuze"nin oyuncuları Özcan Deniz, Cem Özer, Şebnem Dönmez, Janset ve yönetmen Ezel Akay, Beyazıt Öztürk'e konuk olacak. Programda filmin şarkılarından ve yorumlayanlardan da söz edilecek. Ama tüm bunların bir mimarı var, o unutuluyor Sunay Özgür. Bizim - Bulutsuzluk Özlemi - eski basçımız ve benim sevgili arkadaşım... Helal olsun Sunay.... KANAL D 23.00 
   
   Ve bir müzikal 
   Haldun Taner'in eseri "Keşanlı Ali Destanı", 1988 yılında TRT için çekilen versiyonuyla ekrana gelecek. Engin Cezzar, Gülriz Sururi ve Genco Erkal'ın oynadıkları müzikalde, Keşanlı Ali adlı bitirimin mahallesinde yaşananlar ve Zilha'ya duyduğu aşk anlatılıyor. Müzikler Yalçın Tura'ya ait. 44 film ve üç TV dizisinin yanı sıra 10 tiyatro oyunu, siut, konçerto, senfoni, koro parçaları ve bale yapıtlarından oluşan zengin bir arşiv. Bir "Aşk-ı Memnu" unutulabilir mi . 
   TRT 1 21.30 
   
   
   Çomar'ın kredi kartı olunca    "YERLİ Evli ve Çocuklu"da Niyazi'nin Ege Aydan kredi kartlarının limiti, Jale'nin Yıldız Kaplan katkılarıyla dolar. Bir gün postadan evin köpeğine gelen bir kredi kartı çıkar ve Tonguç ailesi Çomar'ın "adına" çılgınca para harcamaya başlar... 
   KANAL D 21.20 
   
   
   Oscar'a Doğru    Pazar gecesi NTV'den canlı yayınlanacak 76. Oscar Ödül Töreni öncesinde eleştirmenler adayları değerlendirecek. Nehir Erdoğan'ın sunacağı programa Sevin Okyay, Mehmet Açar, Engin Ertan, Yeşim Tabak ve Murat Özer katılacak. 
   NTV 21.05 
   
   

   KISA... KISA...    Son İmparator G. Saray Teknik Direktörü Fatih Terim'in Adana'dan başlayıp Avrupa'ya uzanan futbol öyküsü... TV8 15.30 
   Gündem Dışı Yavuz Bingöl, Gani Müjde'ye çok yakında Kanal D'de başlayacak "Ah Be İstanbul" adlı dizisini anlatacak. NTV 18.10 
   Hayat Bilgisi Öğretmenlere fahiş fiyatla kurs açan Amil Bey, Afet öğretmenin hışmına uğruyor. SHOW 20.30 
   Muhabir Ahu Özyurt, "İstanbul'un hakimi 'sokak' yiyecekleri", Barçın Yinanç "Ankara'daki popüler yemek kursları", Burçun İmir ise "İsrail'de şarap, Filistin'de alkolsüz bira üretimi" konulu haberleriyle karşınızda olacak. n CNN TÜRK 22.05 
   Eğrisi Doğurusu Taha Akyol, İran seçimlerini Doç. Dr. Gökhan Çetinsaya ile ele alacak. CNN TÜRK 23.05 
   
   
</TEXT>
</DOC>
