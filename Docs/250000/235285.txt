<DOC>
<DOCNO> 235285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo12.html </URL>
<DATE> 2004/04/27/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
NBA... Pistons, Bucks'ı 109-92 yendi, Mehmet Okur 8 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA play-off mücadelesi, bu sabaha karşı yapılan 2 maçla devam etti. 
     Doğu Konferansı'nda mücadele ederek normal sezonu Merkez Grubu ikincisi olarak tamamlayan Detroit Pistons, evine konuk olduğu Milwaukee Bucks'ı 109-92 yenerek 3. galibiyetini aldı ve 3-1 avantajlı duruma geçti. 
     Bu maçta, ilk 3 play-off maçına oranla daha uzun süre sahada kalan Mehmet Okur, Pistons'da oyunda kaldığı 14 dakika boyunca 8 sayı attı, 2 savunma ribauntu aldı ve 1 de top çaldı. 
     Okur, 3 sayılık atış denemezken 2 sayılık atışlarda 6'da 4 isabet buldu. 
     Pistons'da Richard Hamilton, 27 sayı, 2 ribaunt ve 6 asistlik oyunuyla maçın en skorer ismi olurken Rasheed Wallace da, 20 sayı, 9 ribaunt ve 3 asistle galibiyette önemli rol oynadı. 
     Öte yandan Chauncey Billups, 19 sayı, 3 ribaunt ve 9 asistle, Tayshaun Prince ise 17 sayı, 4 ribaunt ve 3 asistle takımlarına destek oldular. 
     Ev sahibi Bucks'da Joe Smith'in 17 sayı ve 12 ribauntu, Damon Jones'un 17 sayı ve 10 asisti, Toni Kukoc'un 15 sayı ve 1 asisti ile Michael Redd'in 12 sayı, 5 ribaunt ve 2 asisti galibiyet için yeterli olmadı. 
     
     KINGS DE SERİDE 3-1 ÖNDE 
     Batı Konferansı'nda gerçekleşen mücadelede de Sacramento Kings, Dallas Mavericks'i çekişmeli geçen bir maç sonunda 94-92 yenerek play-off'daki 3. galibiyetini elde etti. 
     Seride 3-1 avantajlı olan takımlar arasına katılan Kings'de, galibiyeti getiren, Mike Bibby'nin 22 sayı, 4 ribaunt, 2 asisti, Predrag Stojakovic'in 20 sayı, 11 ribaunt, 5 asisti, Chris Webber'in 17 sayı, 9 ribauntu ile Doug Christie'nin 13 sayı, 15 ribaunt ve 5 asisti oldu. 
     Dallas'da ise Dirk Nowitzki'nin 21 sayı, 14 ribaunt, 2 asist, Michael Finley'in 16 sayı, 2 ribaunt, 2 asist, Antoine Walker'ın 12 sayı, 8 ribaunt, Steve Nash'in de 11 sayı, 7 ribaunt ve 9 asisti takımlarını yenilgiden kurtaramadı. 
     NBa'de play-off mücadelesi, yarın sabaha karşı yapılacak 2 maçla devam edecek. 
     
</TEXT>
</DOC>
