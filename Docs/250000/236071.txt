<DOC>
<DOCNO> 236071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/siyaset/asiy.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum yemekleri Türk mutfağından 
</HEADLINE>
<TEXT>


İstanbul'a şık olduğunu söyleyen Annan'ın Kıbrıs özel temsilcisi Alvaro De Soto, ilk defa özel hayatını anlattı 

ÜMİT BEKTAŞ, UTKU ÇAKIRÖZER Ankara 


BM Genel Sekreteri Kofi Annan'ın Kıbrıs özel temsilcisi Alvaro De Soto, 1999'da başladığı görevine 4.5 yıl sonra veda ederken, referandum öncesi yaşananları ve özel yaşamına ilişkin ayrıntıları anlattı. 

Kıyafetleriniz, özellikle de kırmızı fularınız ilgi çekiyor. 
Favori rengim kırmızı. Kırmızı fularımı, inanmayacaksınız ama Kapalıçarşı'dan aldım. Bir de sarısını alacağım. Takım elbiselerimi Milano'dan alırım. İndirimdeki hazır giyimleri tercih ederim. Gömleklerde hassasım. Londra'daki Germin Caddesi alışverişlerimin değişmez adresi. 

'Metroseksüel değilim' 
Bakımlı bir erkeksiniz. Türkiye'de son dönemdeki moda deyim "metroseksüel" erkek. Siz bu sınıftan mısınız 
Metroseksüeller, kişisel bakımlarına zaman ve para harcayan heteroseksüel erkeklerdir. Ben öyle olduğumu sanmıyorum. Ben bakımıma çok zaman ve para ayırmam. Berbere gitmem. Ucuz bir tıraş makinem var. Beş altı günde bir saçımı ve sakalımı kendim keserim. Pratik bir şey. Krem sürmem. Tıraş losyonu kullanırım. 

Türkiye'den en çok neyi özleyeceksiniz 
1997'de gelmiş, bir hafta İstanbul'da kalmıştım. Kuşadası, Efes ve Kapadokya'ya gitmiştim. İstanbul'a 30 - 40 kez geldim. Dünyadaki favori şehirlerimden. İstanbul'a şığım. 

Türk ve Rum mutfaklarını karşılaştırır mısınız 
Tavuk ve balık dışında et yemem. Bence Kıbrıslı Türkler, balığı daha iyi yapıyor. Türk tatlıları da çok güzel. Favori yemeğim patlıcan salatası. Patlıcanın bin bir çeşidini bilirim. Rumların "suvlaki" isimli yemekleri de çok güzeldir. Eğer dürüstlerse, bir Rum, evinde size sunulan yemeklerin çoğunun Türk mutfağından olduğunu söyler. 

"Bir Türk'le Rum'u ayırt etmek zor" 

Papadopulos sizi şaşırttı mı 
Böyle güçlü bir karşı çıkışı öngörmüyorduk. Çok şaşırtıcı oldu. Karara saygılıyız, ama bunun doğuracağı farklı sonuçlar olacaktır. Çünkü Rumlar yaklaşık çeyrek yüzyıldır savundukları ve BM Güvenlik Konseyi tarafından da benimsenen iki kesimli, iki toplumlu, federal, tek uluslararası kimliğe sahip, taksim ya da ilhak içermeyen bir yaşam şekline dair planı reddettiler. 

Kıbrıs Türklerinin hayatı değişecek mi 
Büyük ölçüde değişecek. Güvenlik Konseyi kararları olduğu için resmi tanınma gündeme gelemez. Tanınma adayı ikiye böler. Kıbrıslı Türkler adanın yeniden birleşmesi yönünde oy kullandılar. Dolayısıyla asıl hedef h l bu olmalı. Ancak ulaştırma, sivil havacılık, spor müsabakaları ve ihracat gibi alanlarda bazı adımların atılacağını umuyorum. 

Birbirine benzeyen bu iki halk neden barışamıyor 
Benzerliklerine ben de hayret ediyorum. Dışarıdan baktığımda bir Türk'le bir Rum'u ayırt etmem mümkün değil. Churchill'in Balkanlar için söylediği söz Kıbrıs için de geçerli Türkler ve Rumlar sindirebileceklerinden daha çok tarihe sahipler. 1960'da daha baştan bir şeyler yanlış başlamış. 

Nerede hata yaptınız da bu süreç çöktü 
Hayat, Tolstoy'un romanlarında anlattığı gibi "Müdahale edilmeden akan nehir" değildir. New York'ta 13 Şubat'ta taraflar planı bizim tamamlamamız ve referandum şartını kabul ettiklerinde herkes bizi "Bu iş artık bitti" diye kutladı. Ben hep "Durun, bekleyin" diyordum. Ve otomatiğe bağlanan bir sürece rağmen insanoğlunun çok şeyi değiştirebilecek gücü olduğunu anladık. 

Pamuk'la tanışmak istiyor 

Türk kültürüyle ilgili aklınıza ilk gelen şey nedir 
Orhan Pamuk'un "Beyaz Kale" kitabını okudum. "Benim Adım Kırmızı"yı ise şu sıralar okuyorum. Kendisiyle tanışmayı çok isterdim. Tarzı Latin Amerikalı yazarlara çok benziyor. Büyülü bir gerçekçilik var. Semazenlerin hipnotize edercesine güzel gösterisini izlediğimde çok etkilenmiştim. 

Çocuklarınızla aranız nasıl 
Üç çocuğum var. Biri Cüneyt Zapsu'nun Başbakan danışmanı çocuğuyla sınıf arkadaşı. Onları çok fazla göremiyorum. Ortanca çocuğum Lucas bana Kıbrıs'ı sorar. 

Unutamadığınız bir anınız var mı 
4 Aralık 2001'de yaşananları unutmam mümkün değil. Denktaş ve Klerides dört yıldır görüşmüyordu. Müzakerelerin tekrar başlaması yönünde üçlü bir toplantı yaptık. Denktaş bana öğlen yemeği davetinde bulundu. "Olur" dedim. Birden Klerides'e döndü ve "Sen de gelir misin " diye sordu. Daveti hiç beklemeyen Klerides şöyle bir baktı ve "Gelirim" dedi. "Akşam olsa olur mu " diye ekledi. Denktaş, "Olur" deyince, Klerides ilginç bir karşılık verdi "Ama bir şartla gelirim, bana imambayıldı yaptır " Ve 1974 harek tından sonra ilk kez bir Rum lideri imambayıldı yemek için Kuzey'e geçti. Tarihi bir gündü. 

Kıbrıs'ta her şey bitti mi 
Adil ve makul bir plan için en iyisini yaptık. Bundan önce Kıbrıslılar hiçbir zaman kendi gelecekleri hakkında kendileri karar vermemişlerdi. Planı bir tarafın reddetmesine rağmen, ben h l adil olduğunu düşünüyorum. İyimser insanlar olarak sonuç için "Hedefimizin henüz yarısına ulaştık" diyebiliriz. Çünkü taraflardan biri "Evet" dedi. Diğeri ise "hayır" dedi, ama "hayır" diyenler fikrini değiştirebilir. 



Ankara'ya altı uçakla geliyordu 
De Soto'yu en çok Ankara seyahatleri yormuş. KKTC'deki havaalanını ambargo yüzünden kullanamayan De Soto, Rum kesiminden Atina'ya, oradan İstanbul'a, ardından da Ankara'ya uçmak zorunda kalmış. De Soto, "Ankara'da yapacağım bir görüşmeye gidip gelmek için altı kez uçak değiştiriyor, yolda iki gecemi harcıyordum" diyor.Zaman kaybı çalışma temposunu aksatınca, De Soto, yine kendi deyimiyle, "Bazı BM üyeleri arasında şapkasını dolaştırıp sırf Ankara'ya çabuk gelebilmek için" özel uçak kiralamış. 

Bürgenstock gardiyanı 
İsviçre'deki barış görüşmelerinin dışarıya sızmaması için alınan sıkı tedbirler nedeniyle yöneltilen eleştirileri espriyle onaylayan De Soto, kendisini "Bürgenstock gardiyanı" olarak tanımlıyor. De Soto'ya bağlı olarak 45 kişilik bir ekip çalıştı. De Soto, Ledra Palas'ta verdiği mangal partisiyle adaya önceki gün veda etti. Plana katkıda bulunan teknik heyetlerdeki Türk ve Rumları partiye davet eden De Soto, "Bahçede gördüm ki, toplam rakam 250'yi bulmuş. Dünyada bu kadar çok yardımcıyla hazırlanan başka bir barış planı olmadı. Bu plan aslında Kıbrıslılarca hazırlandı" diyor. 

'Erdoğan önemli bir rol oynadı' 
Erdoğan'ın rolü nasıldı 
Bu kadar ileri noktaya ulaşmamızda onun enerjisi önemli rol oynadı. 

Ya Denktaş 
Kendisine büyük bir saygım var. Vizyonunu ve halkını çok içten biçimde savundu. Ama savundukları günümüzün gerçeklerini karşılamadı. 

Denktaş'ın yerinde başkası olsaydı bu iş bitmiş miydi 
Açıkçası, evet. Türkler geçen yıl planı destekleseydi, anlaşmaya daha önce varılır, referandum sürecinde zaman baskısı yaşamazdık. Böylece Rumlar plan hakkında daha dengeli bir fikir sahibi olacak zaman bulurdu. 

'Rumlar bilgi sahibi olmadı' 
Rumların yeni girişimlerine ne diyorsunuz 
Genel Sekreter'den kısa zamanda yeni bir plan gelmez. Kıbrıs Türklerinin cesaretini ve kararını alkışlıyoruz, çünkü planın uygulanması için fedak rlık yapmaya hazırlardı. Plan, Kuzey'de Türkler tarafından çok detaylı incelenmesine rağmen, Rumlar planın kendilerine sunduğu faydalar hakkında bilgi sahibi olamadı. Belki ileride kararlarını yeniden gözden geçirir ve ikinci bir referandum yapabilirler. 


</TEXT>
</DOC>
