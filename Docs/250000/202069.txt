<DOC>
<DOCNO> 202069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur15.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC Bank saldırısında yaralanan bir kişi hayatını kaybetti 
</HEADLINE>
<TEXT>

     Beşiktaş'ta HSBC Bank Genel Müdürlük binasına yönelik 20 Kasım 2003 tarihinde gerçekleştirilen bombalı saldırıda ağır şekilde yaralanan Selahattin Yıldırım, tedavi gördüğü hastanede öldü. 
     Olaydan sonra kaldırıldığı İstinye Devlet Hastanesi'nde tedavi gören Selahattin Yıldırım 31 , tüm tıbbi müdahalelere rağmen kurtarılamadı. 
     Özel bir şirkette bilgisayar uzmanı olarak görev yapan Yıldırım'ın cenazesi, hastanedeki işlemlerin tamamlanmasından sonra Adli Tıp Kurumu'na kaldırılacak. 
     Yıldırım'ın ölümü ile 15 Kasım 2003 tarihinde Beyoğlu'ndaki Neve Şalom Sinagogu ve Şişli'deki Beth İsrael Sinagogu, 20 Kasım 2003 tarihinde Beyoğlu'nda İngiltere'nin İstanbul Başkonsolosluğu ve Beşiktaş'taki HSBC Bank Genel Müdürlüğü'ne yönelik bombalı saldırıda ölenlerin sayısı 54'e yükseldi. 
     Aynı saldırılarda ayrıca, ''canlı bombalar'' Mesut Çabuk, Gökhan Elaltuntaş, Feridun Uğurlu ve İlyas Kuncak da ölmüştü. 
     
</TEXT>
</DOC>
