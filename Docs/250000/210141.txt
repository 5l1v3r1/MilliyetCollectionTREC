<DOC>
<DOCNO> 210141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/soneko14.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye Masası Şefi Moghadam, Türkiye'den ayrıldı... 
</HEADLINE>
<TEXT>

     Uluslararası Para Fonu IMF Türkiye masası şefi Rıza Moghadam, bu sabah Türkiye'den ayrıldı. 
     Edinilen bilgiye göre, diğer IMF uzmanlarının da belirli aralıklarla Türkiye'den ayrılmaları bekleniyor. 
     Moghadam başkanlığındaki IMF heyetinin, 7. Gözden Geçirme'nin ikinci kısmını tamamlamak üzere, Şubat ayının ikinci yarısında yeniden Türkiye'ye gelmesi bekleniyor. 
     İcra Direktörleri Kurulu'nun, 7. Gözden Geçirmeyi onaylamasının ardından IMF, yaklaşık 500 milyon dolarlık kredi dilimini daha serbest bırakacak. 
     IMF ile 2004 yılı içinde 5 tane programlı gözden geçirme ve bir tane de 4. Madde Konsültasyon Çalışması bulunuyor. 
     
</TEXT>
</DOC>
