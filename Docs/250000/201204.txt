<DOC>
<DOCNO> 201204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sonspo29.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Sociedad - Galatasaray 1-1 
</HEADLINE>
<TEXT>

     Futbolda Avrupa Şampiyonlar Ligi D Grubu'nda Galatasaray, İspanyol temsilcisi Real Sociedad ila yaptığı karşılaşmayı 1-1 berabere tamamlandı. 
     Karşılaşmaya ev sahibi ekip Real Sociedad daha atak, Galatasaray ise defans güvenliğini daha ön planda tutarak başladı. İspanyol ekibinin özellikle sol taraftan Gabilendo ile geliştirdiği ataklar Galatasaray ceza alanı içinde tehlike yarattı. Türk ekibi ise ilk yarı boyunca ani ataklarla gol aradı. Sarı-kırmızılı takım, aradığı golü 26. dakikada Berkant-Hakan Şükür paslaşmasıyla buldu. 
     25. dakikada Gabilendo'nun kullandığı köşe atışında ceza alanı içinde kaleci Mondragon ile topa yükselen Schurrer kafayı vurdu. Ağlara gitmekte olan meşin yuvarlağı Sabri kale çizgisinden çıkardı. 
     26. dakikada Berkant'ın ara pasında defansın arkasında topla buluşan Hakan Şükür kaleci ile karşı karşıya kaldığı pozisyonda yerden plase bir vuruşla meşin yuvarlağı filelere gönderdi 1-0 
     32. dakikada Gabilendo Berkant'ı geçtikten sonra ceza alanı içinden çok sert vurdu, ancak kaleci Mondragon gole izin vermedi. 
     38. dakikada Gabilendo'nun ceza alanı içinde ortasında Nihat topa vurdu, meşin yuvarlak yandan auta çıktı. 
     45. dakikada Aitor Lopez, önündeki Hakan Ünsal ve Petre'yi geçtikten sonra sağ çaprazdan çok sert vurdu. Meşin yuvarlak az farkla yandan dışarı çıktı. 
     
</TEXT>
</DOC>
