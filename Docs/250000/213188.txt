<DOC>
<DOCNO> 213188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/magazin/mag03.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Düdek'ten 'Yaşanmış Hik yeler' 
</HEADLINE>
<TEXT>

   Şenay Düdek, meslek hayatı boyunca yaptığı gözlemleri kitaplaştırdı 
      MAGAZİN SERVİSİ 
   
   Posta Gazetesi'nin usta magazin yazarı Şenay Düdek'in 'Yaşanmış Şehir Hik yeleri - 1' isimli kitabı, bugün piyasaya çıktı. Düdek, kitabındaki 12 hik yede ünlülerin, sosyetenin ve zengin iş adamlarının yaşamlarının arkasındaki gerçekleri gözler önüne seriyor ve yıllar süren gözlemlerine dayanan kitabını şöyle özetliyor "12 öyküde de, yaşamın olanakları karşısında insanların ödediği bedeller karşımıza çıkıyor. Ezilmenin acısıyla kapıcılıktan yükselip Türkiye'nin sayılı zenginleri arasına giren iş adamlarını, kenar mahallelerin bir anda yıldız olan güzellerini, ihtirasın bitirdiği yaşamları, başarıların ve şöhret olmanın bedellerini anlattım". 
   
   Olaylar gerçek, isimler şifreli 
   Tam 25 yıldır gazetecilik mesleğini başarıyla sürdüren Düdek, kitabında kahramanlarının gerçek isimlerini yazmamış. Bunun nedenini ise şöyle açıklıyor "Kişilerin kimliklerinin merak uyandırması çok normal. Ben olaylara dikkat çekmek istediğim için kahramanların gerçek isimlerini yazmadım. İnsanların özeline girmediğim için de gönlüm çok rahat". 
   
   
</TEXT>
</DOC>
