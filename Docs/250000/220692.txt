<DOC>
<DOCNO> 220692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun21.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Rumlar referandumda 'Hayır' derse, ambargo kalkmalı" 
</HEADLINE>
<TEXT>

     Başbakan Recep Tayyip Erdoğan, Rumların referanduma sunulacak bir anlaşmaya ''Hayır'' demeleri durumunda, Avrupa Birliği AB ve diğer Batı ülkelerinin KKTC karşısındaki politikalarını yenilemeleri ve ilk olarak KKTC'ye uygulanan ambargonun kaldırılmasının gerekeceğini belirtti. 
     Başbakanı Erdoğan, Kıbrıs Rum kesiminde yayımlanan Politis gazetesine verdiği demeçte, Kıbrıs Rum tarafının gerekli iyi niyeti göstermediği konusunda, KKTC Cumhurbaşkanı Rauf Denktaş ile hemfikir olduklarını kaydetti. Erdoğan, Kıbrıs sorununun 22 Mart'ta başlayacak dörtlü görüşmelerde çözülmesini umduğunu belirtti. 
     Türkiye'deki 28 Mart yerel seçimlerin ardından Yunanistan'ı ziyaret edeceğini bildiren Erdoğan, Yunanistan'ın yeni hükümetinden, iki ülke arasında son dört yıldır var olan işbirliğini güçlendirmeye öncelik vermesini umduklarını ve bu amaca ulaşmak için işbirliği yapmaya hazır olduklarını söyledi. 
     Yunanistan'daki seçimlerin sonucunda oluşacak yeni hükümetten, Kıbrıs sorununa adil ve kalıcı çözüm bulunması yönünde sürdürülen çabalara olumlu ve yapıcı yönde katkıda bulunmasını beklediklerini ifade eden Erdoğan, ''Rumların, referanduma sunulacak bir anlaşmaya 'Hayır' demeleri durumunda ise AB ve diğer Batı ülkelerinin KKTC karşısındaki politikalarını yenilemeleri ve ilk olarak KKTC'ye uygulanan ambargonun kaldırılması gerekeceğini'' belirtti. 
     
</TEXT>
</DOC>
