<DOC>
<DOCNO> 236379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/spor/bbas.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Daçka'dan şok baskın 67-79 
</HEADLINE>
<TEXT>


Zirvenin iddialı isimlerinden Beşiktaş, Play - Off çeyrek final ilk maçında Darüşşafaka karşısında tutunamadı, Yeşil-Siyahlı takımdan fark yiyen Kartal seride 2-1 geriye düştü 


LİGİ üçüncü sırada tamamlayan Beşiktaş, Play-Off çeyrek final ilk maçında Darüşşafaka'ya kendi sahasında teslim oldu, rakibinden 12 sayı fark yiyen Siyah-Beyazlı takım seride 2-1 mağlup duruma düştü. Karşılaşmanın hemen başında üstünlüğü ele alan Daçka, ilk periyodu 24-16, devreyi ise 45-29 önde bitirdi. Üçüncü periyodu da 62-46'la geçen Daçka son çeyrekte de farkı korudu ve galibiyete ulaşan taraf oldu. Hücumda sorun yaşayan, savunmada da sıkı sık aksayan Beşiktaş'ta Cuthrell'in çabaları yetersiz kaldı. İki takım 4 Mayıs'ta bir kez daha karşı karşıya gelecek. 

Maçın karnesi 
HAKEMLER Mehmet Keseratar, Fatih Arslantürk, Deniz Kıyak 
BEŞİKTAŞ El Amin 4 2, Mustafa 6 12, Ayuso 6 18, Nedim 4 2, Ruzic 4 5, Cuthrell 7 24, Tolga 5 , Faruk 3 , Barış 3 , Hüseyin 4 4 
DARÜŞŞAFAKA Cüneyt 7 17, Ersin 5 , Rice 7 19, Mc Dade 5 2, Whorthon 6 7, Cevher 7 15, Erdem 7 15, Polat 5 4 
1. PERİYOT 24 - 16 Darüşşafaka , 2.PERİYOT 45 - 29 Darüşşafaka , 3. PERİYOT 62 - 46 Darüşşafaka , MAÇ SKORU 79 - 67 Darüşşafaka 
BEŞ FAUL Mc Dade 35.23 

Euroleague'de final günü 

MACCABİ Tel Aviv ile Skipper Bologna bugün Euroleague finali için sahaya çıkacak. İsrail'in başkenti Tel Aviv'deki mücadele, TSİ 21.30'da başlayacak. Yarı finalde Maccabi'ye yenilen CSKA ile Skipper'e uzatmada boyun eğen Montepaschi ise 19.00'da yine finalin oynanacağı Nokia Arena Spor Salonu'nda üçüncülük için karşı karşıya gelecek. 

F.Bahçe, Ülker karşı karşıya 

TÜRKİYE Basketbol Ligi'nde Play - off çeyrek final serisi ilk maçında Ülkerspor ile Fenerbahçe bugün kozlarını paylaşacak. Ahmet Cömert Spor Salonu'ndaki karşılaşma saat 16.00'da başlayacak. Normal sezonu ikinci sırada tamamlayan Ülkerspor, doğrudan çeyrek finale kalırken, Fenerbahçe ise Türk Telekomspor'u eledi. Ülkerspor, normal sezonda rakibini iki maçta da yendiği için seriye 1-0 önde başlayacak. 


</TEXT>
</DOC>
