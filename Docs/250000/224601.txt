<DOC>
<DOCNO> 224601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sontur26.html </URL>
<DATE> 2004/03/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Başkentte inşaatta çökme .. 
</HEADLINE>
<TEXT>

     Eskişehir Yolu'ndaki bir plaza inşaatının 2. katında meydana gelen çökme sonucu iki işçi yaralandı. 
     Köksal Toptan Lisesi karşısındaki Bezci İnşaat'a ait plaza inşaatındaki çökme, ikinci katın betonu dökülürken birinci kattaki destek tahtalarının kırılması sonucu meydana geldi. 
     İkinci kata beton döken 7 işçiden Mustafa Bakırcı ile Şener Muslu adlı işçiler, çökme sonucu düşerek yaralandı. 
     Yaralı işçilerin Trafik Hastanesi'nde tedavi altına alındığı ve hayati tehlikelerinin bulunmadığı öğrenildi. 
     Bir bölümü çöken inşaatın Mustafa Bezci tarafından mobilya mağazası olarak yapıldığı bildirildi. 
     Çökmenin ardından olay yerine gelen güvenlik güçleri, çevrede güvenlik önlemi alarak soruşturma başlattı. 
     
</TEXT>
</DOC>
