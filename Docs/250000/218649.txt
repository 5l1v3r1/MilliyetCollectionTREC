<DOC>
<DOCNO> 218649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/siyaset/siy05.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Keyfi aramaya son 
</HEADLINE>
<TEXT>

   Danıştay'ın kararıyla, polis artık h kim ve savcıdan izin almadan 'kişiye özel' ev, üst, araba ve işyerlerinde arama yapamayacak 
      ANKARA Milliyet 

   
   Danıştay 10. Dairesi, AB'ye uyum yasaları kapsamında 2003'te çıkarılan Adli ve Önleme Aramaları Yönetmeliği'nde, polisin h kim veya savcı kararı olmaksızın kişinin rızasıyla arama yapabileceğini düzenleyen iki maddesinin yürürlüğünü, "temel hak ve hürriyetlere aykırı olduğu" gerekçesiyle durdurdu. Polis, bundan sonra şüpheli gördüğü durumlarda bile, h kim ve savcı kararı olmadan arama yapamayacak. 
   İzmir Barosu, AB'ye uyum yasaları kapsamında Resmi Gazete'nin 24 Nisan 2003 tarihli nüshasında yayımlanarak yürürlüğe giren yönetmeliğin "rızayla arama" başlıklı 9 ve "aramanın ne sıfatla yapıldığının kişiye bildirilmesi" konulu 20 2 maddelerinin yürütmesinin durdurulması ve iptali istemiyle dava açtı. 
   Danıştay 10. Dairesi, 21 Kasım 2003'te oybirliğiyle, h kim ya da yetkili merci kararı olmadan ev veya işyeri sahibinin rızasıyla yapılacak aramaların, Anayasa'da yer alan "özel hayatın gizliliği", "konut dokunulmazlığı" ve "temel hakların özüne dokunulamayacağı" maddelerine aykırı olduğunu belirtti. Bunların "vazgeçilemeyen haklar"dan olduğunun vurgulandığı kararda, rızayla aramanın bu hakların ihlalini kolaylaştıracağı ve Anayasa'yla getirilen korumayı işlevsiz kılacağı kaydedildi. 
   
   Bundan sonra ne olacak 
   İçişleri Bakanlığı'na bağlı polis, yürürlüğü durdurulan iki madde nedeniyle, şüpheli gördüğü durumlarda bile kişinin rızası olsa bile, h kim ve savcı kararı olmaksızın ev, üst, araba, işyeri gibi "kişiye özel" yerleri ve şahısları arayamayacak. Şüphelenilen şahıs bir cinayet faili bile olsa polise, "h kim ve savcı kararı olmadan beni arayamazsın" diyebilecek. 
   
   Yürürlüğü durdurulan maddeler 
   Madde 9 Rızayla arama, hakim kararı veya kanunla yetkili kılınmış mercinin yazılı emri bulunmaksızın, kişinin rızasına dayanılarak yapılan aramadır. Rızasını almak için kolluk memuru, ilgili kişiye, bağlı bulunduğu birimi bildirir ve kimliğini gösterir, yapılan aramanın konusunu ve aramanın yapılmasına temel oluşturan sebebi açıklar aramayı kabul etmeme hakkı olduğunu hatırlatır kişinin rızası alındıktan sonra imzası alınır ve arama işlemine başlanır. Kişinin aramaya rızası bulunmadığı hallerde kolluk gücü, takdirine göre aranacak yerin etrafında gerekli tedbirleri alır ve arama kararı olmak üzere gerekli başvuruyu yapar. Arama işlemi tutanağa bağlıdır. 
   Madde 20 2 9. madde gereği rızayla yapılacak aramada, memur önce aramanın amacını bildirir, izin verme yetkisine sahip kişiye rıza göstermeye mecbur olmadığını söyler ve izin verme yetkisine sahip kişinin rızasını saptar. Ancak bu kişiyi, el konulan eşyanın delil olarak kullanılabileceği hususunda bilgilendirir. Aramanın ne sıfatla yapıldığı kişiye bildirilir. 
   
   
   
</TEXT>
</DOC>
