<DOC>
<DOCNO> 207741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sonspo11.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'dan 3 takım Atina vizesi alacak... 
</HEADLINE>
<TEXT>

     Avrupa Voleybol Federasyonu CEV Başkanı Andre Meyer, Avrupa'dan 2 takımın daha 8-16 Mayıs tarihleri arasında Japonya'da yapılacak elemelerde Atina vizesi alacağını söyledi. 
     Andre Meyer, Bakü'de oynanan Türkiye-Almanya final maçı öncesinde yaptığı açıklamada, bu finalde kazanan takımın doğrudan 2004 Atina Olimpiyatları'na katılacağını belirtti. Meyer, şöyle dedi 
     ''Ancak Avrupa'dan 2 takım daha Japonya'nın başkenti Tokyo'da 8-16 Mayıs tarihleri arasında yapılacak elemelerde Atina vizesi alacak. Bu 2 takımın hangisi olacağına önümüzdeki günlerde karar vereceğiz. Dünya sıralamasında en iyi puana sahip 2 takımı bu elemelere göndereceğiz. Şu anki durum itibariyle bu 2 takım büyük ihtimalle İtalya ve Rusya olacak.'' 
     
</TEXT>
</DOC>
