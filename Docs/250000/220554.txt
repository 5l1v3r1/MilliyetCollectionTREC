<DOC>
<DOCNO> 220554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur04.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Silifke'de sular çekildi, hayat normale dönmeye başladı... 
</HEADLINE>
<TEXT>

     Göksu Irmağının taşması sonucu iki gündür sel suları altında bulunan Mersin'in Silifke İlçesi'nde, Gezende Barajı'nın kapaklarının açılması nedeniyle hayatın normale döndüğünü bildirildi. 
     Kriz Merkezi yetkililerinden alınan bilgiye göre, Gezende Barajı'ndan bırakılan suyun azalmasıyla Göksu Irmağı'nın yatağına çekilen su seviyesi 900 metreküpe düştü. 
     Suların çekilmesiyle birlikte, ev ve işyerleri su altıda kalan vatandaşlar, tahliye çalışmalarına başladı. Sivil Savunma Ekipleri de ilçenin değişik yerlerinde motopomplarla su tahliyesi çalışmalarını sürdürüyor. 
     Dün akşam ilçeye gelerek arama kurtarma çalışmalarına katılan Hava Kuvvetleri Komutanlığı'na ait donanımlı arama-kurtarma helikopterinin mahsur kalan 35 kişiyi kurtardığı öğrenildi. 
     Suların çekilmesiyle arama-kurtarma helikopteri de ilçeden ayrıldı. 
     Bu arada, taşkın nedeniyle kapanan Mersin-Silifke karayolunun, Mersin yönüne doğru kontrollü olarak trafiğe açıldığı kaydedildi. 
     
     YIKILAN KÖPRÜ NEDENİYLE MUT'TAN SİLİFKE VE GÜLNAR'A ULAŞIM SAĞLANAMIYOR 

     Öte yandan Mersin'in Mut İlçesi'nde, Gezende Barajı'nın kapaklarının açılması dolayısıyla Göksu Irmağı'nın taşması sonucu Kışla Köprüsü'nün yıkıldığı, bu nedenle Silifke ve Gülnar ilçeleriyle ulaşım sağlanamadığı bildirildi. 
     Yetkililerden alınan bilgiye göre, Göksu Irmağı'nın taşması sonucu 2 gündür kapalı olan Mut-Ermenek yolu trafiğe açıldı ancak Kışla Köprüsü'nün yıkılması nedeniyle Mut'tan Silifke ve Gülnar ilçelerine ulaşım yapılamıyor. 
     Bu arada, merkeze bağlı Kadıköy'de 12 evin sular altında kaldığı, vatandaşların nakledildiği, esnafın işyerlerini açtığı ve hayatın normale döndüğü kaydedildi. 

     
</TEXT>
</DOC>
