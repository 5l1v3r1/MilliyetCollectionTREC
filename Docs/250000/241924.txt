<DOC>
<DOCNO> 241924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun32.html </URL>
<DATE> 2004/05/22/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Almanya'da yarın Cumhurbaşkanlığı seçimi yapılacak... 
</HEADLINE>
<TEXT>

     Almanya'da yarın cumhurbaşkanlığı seçimi yapılacak. 
     Başkent Berlin'deki federal mecliste Bundestag yapılacak oylamaya, meclisteki 602 milletvekili ile Federal Eyalet Temsilcileri Meclisi Bundesrat tarafından belirlenen ve aralarında 8 Türk kökenlinin de bulunduğu 603 temsilci katılacak. 
     Sosyal Demokrat Partili SPD bir milletvekilinin kısa süre önce vefat etmesi nedeniyle toplam 1205 kişiyle yapılacak cumhurbaşkanlığı seçimini, yarın TSİ 13.00'ten itibaren Federal Meclis Başkanı Wolfgang Thierse yönetecek. 
     Cumhurbaşkanlığı yarışına, iktidardaki SPD ile Birlik 90 Yeşiller Partisi tarafından aday gösterilen Viadrina Üniversitesi Rektörü Gesine Schwan ile muhalefetteki Birlik partileri CDU CSU ve Hür Demokrat Parti FDP tarafından aday gösterilen Uluslararası Para Fonu IMF eski Başkanı Horst Köhler katılıyor. 
     Adaylardan birinin cumhurbaşkanı seçilebilmesi için birinci ya da ikinci turda salt çoğunluğu sağlaması, yani en az 603 oy alması gerekiyor. 
     Adaylardan biri her iki turda da salt çoğunluğu sağlayamazsa üçüncü turda en fazla oyu alan aday cumhurbaşkanı olacak. 
     Birlik partileri ve FDP'nin toplam 622 oya sahip olması nedeniyle Köhler'in seçimi kazanacağına kesin gözüyle bakılıyor. 
     Cumhurbaşkanlığı yarışını kazanan aday, Federal Almanya Cumhuriyeti'nin kurulduğu 1949 yılından bu yana 9. cumhurbaşkanı olacak. 
     Cumhurbaşkanlığı görevi için bir kez daha aday olmayacağını açıklayan Cumhurbaşkanı Johannes Rau, 30 Haziran'a kadar görevde kalacak ve 1 Temmuz'da görevini yeni cumhurbaşkanına devredecek. 
     
</TEXT>
</DOC>
