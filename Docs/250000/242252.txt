<DOC>
<DOCNO> 242252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/siyaset/axsiy02.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul ajan kaynıyor 
</HEADLINE>
<TEXT>


İstanbul'daki NATO zirvesine katılacak olan ABD Başkanı Bush'tan önce, 100'ü aşkın CIA ajanı Türkiye'ye gelerek MİT ve polisle güvenlik önlemlerini görüştü 

Ankara'da bunlar konuşuluyor 
Ayhan AYDEMİR 


İstanbul'da yapılacak NATO zirvesi için emniyet hazırlıkları son hızla sürüyor. Koruma hizmetinde görev yapacak personele eğitim verilirken, ABD Başkanı George W. Bush'u koruyacak CIA ekibi İstanbul'a gelerek MİT ve polisle toplantı yaptı. 
NATO zirvesi için İstanbul'da 7500 polis güvenlik için görevlendirildi. Terörle Mücadele, İstihbarat, Çevik Kuvvet ve Özel Harek t şubelerinde görev yapan personelin eğitimi başladı. Yakın korumadaki emniyet personeline bazı yeni teçhizat ve araç alımı için de kaynak sağlandı. Çevre iller Kocaeli ve Bursa ile Ankara'dan da NATO zirvesi için takviye kuvvetler İstanbul'a gönderilecek. Zirvede önlem alacak tüm personel özel eğitimden geçirilecek. Maliye Bakanlığı'ndan emniyete, araç ve teçhizat alımı için 35 trilyon lira ek ödenek verildi. Liderlerin araçları emniyetin yakında açacağı ihaleyle alacağı 510 son model araçla artçı ve öncü ekiplerle korunacak. 
26 Haziran'da Türkiye'ye geleceği bildirilen ABD Başkanı Bush'un ilk durağı Ankara olacak. 
Sabah saatlerinde Ankara'ya gelmesi beklenen Bush'un kullanacağı güzerg hta trafik kapatılacak. 

Bush'a çok özel koruma 
Bush havaalanından önce Çankaya Köşkü'ne gidecek ve Cumhurbaşkanı Ahmet Necdet Sezer'le öğle yemeği yiyecek. Bush'un Ankara ve İstanbul'da kullanacağı araçlar da geziden bir hafta önce Türkiye'ye getirilecek. 
Bush'u koruyacak CIA'nın öncü ekibi bir süre önce İstanbul'a geldi. 35 kişilik heyet MİT ve polisle koruma tedbirlerinin nasıl sağlanacağını görüştü. 35 kişilik öncü heyeti, önceki gün gelen 100 kişilik CIA ekibi takip etti. İngiliz gizli servisinden MI5 15 kişilik ekip de üç gün önce İstanbul'a ulaştı. 
Türkiye'ye gelecek liderlerin programları açıklanmayacak. Liderlerin geçeceği güzerg hlarda trafik kesilecek, kalacakları otellere müşteriler kontrollü kabul edilecek. Toplantıların yapılacağı bölgede keskin nişancılar yerleştirilecek. Akreditesi yapılmayan hiç kimse toplantıların düzenleneceği binalara alınmayacak. Başta ABD, İngiltere, Almanya ve Fransa olmak üzere, 62 ülkeden gelmesi beklenen devlet ve hükümet başkanlarının kalacağı otellerde denizden güvenlik önlemleri de alınacak. Sahil Güvenlik Komutanlığı ve polis botları otellerin denize bakan bölümlerinde bulunacak, bu bölüme herhangi bir deniz aracının yaklaşması önlenecek. 

İŞTE NATO VADİSİ 

FOTOĞRAFLAR YURTTAŞ TÜMER, BÜNYAMİN AYGÜN 

İstanbul'da 28 - 29 Haziran'da yapılacak olan NATO zirvesinde, liderlerin kalacağı oteller ve zirvenin yapılacağı alanlar, güvenlik birimleri tarafından "NATO Vadisi" olarak nitelendiriliyor. Lütfi Kırdar Uluslararası Kongre ve Sergi Sarayı, zirvenin "üssü" olacak. Zirve için Türk polisi de sıkı bir eğitimden geçti. 

'Siz asıl Güney Kore'yi görün ' 

YÖK tasarısı, pek çok sert tartışmaya neden olurken, tasarının Meclis'teki görüşmeleri de gergin bir havada gerçekleşti. İşte iktidar ve muhalefetin çok önem verdiği tasarıyla ilgili milletvekillerinin "olgun ve derin" düşünceleri 
Hüseyin Çelik Elden giden Cumhuriyet falan değil aslında, elden giden CHP'dir. 
Ali Rıza Bodur CHP İzmir CHP, Cumhuriyet'in temelidir. O diller kırılır. 
izzet Çetin CHP Kocaeli Bunlar Türkiye'nin düzenini, sistemini bozuyor. 
Hüseyin Bayındır Senin sonun geldi Sayın Bakan 
Başkan Sayın milletvekilleri, o vurduğunuz masalar ve sıralar bu milletin malı. Böyle yaparak siz sistemi bozuyorsunuz. 
Zekeriya Akıncı CHP Ankara Sayın Başkan, siz daha Güney Kore Parlamentosu'nu görmemişsiniz. Ne var bunda Doğal protesto hakkımızı kullanıyoruz. 

Çelik'in MEV planı 

Milli Eğitim Vakfı'nın 31 Mayıs'taki olağan genel kurulunda büyük çekişme yaşanması bekleniyor. Milli Eğitim Bakanı Hüseyin Çelik'in vakıf yönetimini değiştirmek istediği biliniyor. Vakfın kaynaklarını kullanmaya çalışan Çelik'in genel kurulda kendisine "kaynak kullanımında sorun çıkarmayacak" bir ekibi iş başına getirmek istediği öne sürülüyor. Temsilciler kurulunda oy kullanmak üzere 81 ilin milli eğitim müdürlerinin, bakan emriyle Ankara'ya "destek vermeye" çağrıldığı belirtiliyor. 


</TEXT>
</DOC>
