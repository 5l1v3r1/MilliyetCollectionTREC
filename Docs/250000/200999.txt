<DOC>
<DOCNO> 200999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/dunya/dun03.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lira, ABD'li çocukları şaşırttı 
</HEADLINE>
<TEXT>

   ABD'de, İstanbul Amerika Konsolosluğu görevlisinin gösterdiği Türk Lirası, ilkokuldaki çocukları şaşırttı. 5 milyon liranın 3.5 dolar olduğunu öğrenen çocuklar, "Türkiye'de herkes milyoner mi " diye sordu 
   CAN KAMİLOĞLU New York 

   
   ABD'li ilkokul öğrencileri, İngilizcesi hindi Turkey anlamına gelen Türkiye'de, Şükran Günü kutlanmadığını ve 1 milyon Türk Lirası'nın 65 cent ettiğini öğrendiklerinde şaşkınlıklarını gizleyemedi. Eyaletin Advocete gazetesinin haberine göre, İstanbul Amerikan Konsolosluğu görevlisi Regina Auclair, önceki gün New York'un komşu eyaleti Connecticut'ın Norwalk kentinde Brookside İlkokulu öğrencilerini ziyaret ederek, öğrencilerin Türkiye ile ilgili sorularını yanıtladı. 
   
   'Günaydın children' 
   Gazete 10 yaşındaki Tyler Malls-'un, "Eğer Şükran Günü Türkiye'de kutlanmıyorsa neden adları hindi " sorusunun yanı sıra, Auclair'in sınıfa girdiğinde, çocuklara "Günaydın childreen Günaydın çocuklar " diye seslendiğine yer verdi. 
   Advocete Gazetesi'nin haberinde şunlar kaydedildi 
   "Öğrencilerin 'Günaydın Childreen' seslenişine şaşırması üzerine Auclair, bunun Türkçe selamlama şekli olduğunu anlattı. Öğrencilere Türk parasını gösteren Auclair, 1 milyon liralık banknotu da öğrencilere gösterdi. 
   Öğrenciler 1 milyon Türk Lirası'nın 65 cent, 5 milyon Türk Lirası'nın da 3.5 dolar ettiğini öğrenince kafaları karıştı. Auclair, 'İşte bunun için Türkiye'deki tüm insanlar 'milyoner' diyerek, espri yaptı. Öğrencilerin 'Irak'ın komşusu bir ülkede olmaktan korkmuyor musunuz' sorusunu da Auclair, konsolosluğun güvenli bir bölgede olduğunu belirterek, 'Kötü şeyler de olabilir ancak yeterince güvenlik önlemi alıyoruz' diye cevap verdi. 
   Türkiye'de insanların çok fazla patlıcan, soğan ve pilav yediğini öğrencilere anlatan Auclair, Türkiye'de okulların yetersiz olmasından dolayı öğrencilerin sabah ve öğleden sonra olmak üzere ayrı ayrı ama aynı okula ve aynı sınıfa gittiklerini anlatınca, öğrenciler çift tedrisatı da anlayamadılar. 
   
   
   
   
</TEXT>
</DOC>
