<DOC>
<DOCNO> 223357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/cemal.html </URL>
<DATE> 2004/03/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baykal evinde yenilir mi 
</HEADLINE>
<TEXT>

   
      Antalya'nın Kalekapısı'ndan, Saat Kulesi'nin oradan bakınca, her zaman harikuladedir manzara. Hele Toroslar'ın karıyla Akdeniz'in maviliği bahar güneşinde oynaşırken... Ama ne yazık ki biz siyaset yazmak, 28 Mart'ın nabzını tutmak için Antalya'dayız. 
   Bir soru kulağa çalınıyor 
   Erdoğan, Baykal'ı evinde yenebilir mi Kazım Özalp Caddesi'nde bir eczane, eczacı diyor ki 
   "Burada Baykal kaybederse, CHP de patlar. Bunu Tayyip bildiği için fena asılıyor seçime. Çünkü Baykal'ı evinde indirirse, CHP'nin içinde Baykal'ın altını eşelemeye başlarlar." 
   
   Demirel'in üç adayı var 
   Kafayı uzatıyor biri 
   "Bu seçimde Süleyman Demirel'in üç adayı var Biri, Isparta Valiliği'nden manevi evladı, eski Antalya Valisi Ertuğrul Dokuzoğlu, CHP'den aday. Antalya'nın DYP'li eski Belediye Başkanı Hasan Subaşı ve AP - DYP çizgisindeki bir ailenin çocuğu olan, şimdiki AKP adayı Menderes Türel... Türel aynı zamanda ANAP'ın kurucularından ve Özal'ın bakanlarından Sudi Türel'in de yeğeni..." 
   Bankada güvenlik görevlisi 
   "CHP önde ama... AKP sürpriz yapabilir." Gürültü kutuları tam gaz turluyor. Hoparlörlerden ciyak ciyak parti sloganları, adayların sesleri... Postaneden emekliymiş. Kalekapısı'nda, Antalya şehrinin kurucusu olarak CHP'li Büyükşehir Belediyesi tarafından dikilen Attalos heykeline kızıyor 
   "Kim koymuş bu g vuru oraya Yarı çıplak herifi... Ayıp ula Daha önce MHP'ye vermiştim. Ya Menderes Türel'e, ya Hasan Subaşı'na..." 
   Attalos heykeline kızanlara kızıyor. "Bakın şu duvarda Kuzgun Acar'ın kabartmaları vardı" diye eliyle işaret ediyor, "12 Eylül sonrası askeri yönetim onları kazıttı. Antalya'da heykel dikmek için çok yer var." 
   Antalya'da genel seçimler genellikle CHP'nin olmuş. 3 Kasım'da sandıktan CHP yüzde 31 oyla birinci, AKP yüzde 21 oyla ikinci çıkmış. Büyükşehir Belediyesi'ni iki dönem DYP'li Hasan Subaşı kazanmış. Antalya'da hizmeti ve derin izleri var. O yüzden h l sevildiği anlaşılıyor. 
   
   Valiliği iyi mi, kötü mü 
   Menderes Türel için diyor ki 
   "Antalyalının tanıdığı bir genç. Standart bir AKP adayı değil. CHP adayı Dokuzoğlu gibi bürokrat da değil. Sanayi ve Ticaret Odası başkanlığından geldiği için iş yapabilecek bir tip. Bir de arkasında iktidar rüzg rı var." 
   CHP adayı Dokuzoğlu'nun valiliği kimine göre aleyhte bir faktör. Kimi de Antalya'nın sorunlarını bilen ve sevilen bir vali olduğu için, CHP büyükşehir adayı olarak yarışta öne çıktığını ileri sürüyor. Çınaraltı Döner'de sohbeti kızıştıran eski bir meslektaşımız şöyle diyor 
   "Attalos heykeli, CHP'nin CHP'ye kazığıdır. Ayrıca CHP'li adayın ağzında hep laiklik, Cumhuriyetçilik, Atatürkçülük... İyi güzel Ama plan proje nerede Evet, Halk Partisi'nin tabanı güçlü... Valilikten, tipik bürokratlıktan gelen adayı yüzünden kaybedebilir." 
   Özetle 
   Antalya'da üç aday yarışıyor. CHP'li büyükşehir adayı Dokuzoğlu bir adım önde gibi. DYP'li Subaşı zorluyor. AKP'li Türel, iktidar rüzg rıyla sürpriz yapabilir. 
   
   
      
   
   
   
</TEXT>
</DOC>
