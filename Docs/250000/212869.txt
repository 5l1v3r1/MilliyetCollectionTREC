<DOC>
<DOCNO> 212869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sondun02.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerry, anketlerde Bush'a fark attı 
</HEADLINE>
<TEXT>

     Yüzündeki kırışıklıklara Botox yaptırarak imaj yenileyen, Demokrat Parti'nin en güçlü başkan adaylarından Senatör John Kerry, Kasım ayında yapılacak ABD başkanlık seçimlerinden önce anketlerde, Cumhuriyetçi Partili rakibi ABD Başkanı George W. Bush'a fark attı. 
     CNN, USA Today ve Gallup tarafından yapılan ankete göre, North Carolina Senatörü Kerry, katılımcıların yüzde 'ünün, Bush ise yüzde 46'sının desteğini aldı. 
     Amerikan seçmenlerinin 1001'i arasında ve Kerry'nin kazandığı Demokrat Parti'nin New Hampshire ön seçimlerinin hemen arkasından yapılan ankette, diğer Demokrat Parti başkan adaylarından Senatör John Edwards ile Bush arasında seçim yapmaları istenenlerin ise yüzde 49'u Bush, yüzde 48'i Edwards dedi. 
     Demokrat Parti'nin diğer başkan adayı, emekli General Wesley Clark ile Bush arasındaki tercihleri sorulan katılımcıların yüzde 50'si Bush'u tercih ederken, yüzde 47'si Clark'ı seçti. 
     Aynı şekilde Demokrat Parti adaylarından, eski Vermont Valisi Howard Dean ile Bush arasında seçim yapmaları istenenler, yüzde 52 Bush, yüzde 45 Dean dedi. Ankette yüzde 4'lük bir hata payı bulunabileceğine dikkat çekildi. 
     Demokrat Parti adayları arasında Kerry'e destek yüzde 49, Dean'e yüzde 14, Edwards'a yüzde 13 olurken, diğer adayların tek basamaklı rakamlarda kaldıkları belirtildi. 
     Aynı ankete göre, ABD Başkanı Bush'un beğenilirlik oranı yüzde 49'a geriledi. Böylece Bush'un popülerlik oranı, başkan seçildiğinden beri ilk defa yüzde 50'nin altına inmiş oldu. 
     Bir ay önce Bush'un popülerliği, Irak'ta devrik lider Saddam Hüseyin yakalandığı sıralarda yüzde 60'lardaydı. Bush'un politikalarına destek vermeyenler, Başkan'ın ekonomi, dış ilişkiler, Irak'ın durumu ve sağlık konularındaki yaklaşımlarını beğenmediklerini belirtiyorlar. 
     Ankete katılanların yüzde 54'ü, kitle imha silahları konusunda Bush'un, bilerek halkı yanılttığını düşünmediğini belirtti. 
     Yüzde 43 ise ortada bir aldatmaca olduğunu savundu. 
     Liderlik gücü algılamasını ölçmek için sorulan bir soruya karşılık, katılımcıların yüzde 'ü, Kerry'e göre Bush'u daha güçlü bir lider olarak gördüğünü, yüzde 39'u Kerry'yi daha güçlü gördüğünü söyledi. 
     Hangi liderin daha ''vatansever'' olduğu yönündeki bir soruya ise yüzde 49 Bush, yüzde 34 Kerry yanıtını verdi. Irak konusunda ise Amerikalıların, yüzde 50 Bush'a, yüzde 44 Kerry'ye güvendiği ortaya çıktı. 
     
</TEXT>
</DOC>
