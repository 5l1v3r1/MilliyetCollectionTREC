<DOC>
<DOCNO> 206958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/yazar/asik.html </URL>
<DATE> 2004/01/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Uzan'ın itirafı... 
</HEADLINE>
<TEXT>

   
   Cem Uzan, Star TV'de Kadir Çelik'in sorularını kendi deyimiyle "dobra dobra" cevaplandırdı. Bir soruya yanıt verirken şöyle dedi 
   - İmar Bankası'nda bir liralık yolsuzluk, bir liralık usulsüzlük yoktur... 
   Ne var ki konuşmasının devamında katrilyonluk yolsuzluğu bizzat itiraf etti... Nasıl mı 
   İmar Bankası hesaplarında 8.5 katrilyon mevduat toplanmış... Bu mevduat 750 trilyon gösterilmiş... Geri kalan 7.750 katrilyon vergiden kaçırılmış. 
   Cem Uzan bu durumu saklamadı ekranda 
   - Bildirim suçu işlenmiş, dedi... 
   Peki nedir bu suçun maliyeti 
   Devletten gizlenen mevduatın yalnızca stopajı 820 trilyon lira tutuyor. Ve İstanbul Defterdarlığı bu miktarın üzerine gecikme faizleriyle cezaları da ekleyerek Uzanlar'ın malvarlığı üzerine 6.5 katrilyonluk tedbir koymuş bulunuyor... 
   Eğer ÇEAŞ, Kepez ve İmar Bankası'na el konulmasaydı da bu yolsuzluk var olacaktı fakat ortaya çıkmayacaktı... 
   Bunlar gazetelerimizde yazıldığında Cem Uzan'ın yayın organları yanıt vermek yerine doğrudan Aydın Doğan'a hakarete yöneldiler. Doğan Holding üzerinde kuşku yaratarak Dışbank'ı sarsmayı denediler. Halk yutmadı, başaramadılar. 
   Bu arada yolsuzluklardan söz açıldığında iri laflar eden iktidar ne yapıyor diye sorarsanız.. Galiba hortumculardan paraları geri almak yerine onların yayın organlarını nasıl kullanacağının hesabını yapıyor... Kimileriyle içli dışlı oluyor... Alavere dalavere hortumun bedelini yine günahsız vatandaş ödüyor... 
   
   Kıbrıs Rumları Türkçeye merak sarmış. Bizdeki "satarım-sattırmam" kavgasını daha büyük bir keyifle izlemek içindir... 
   Haldun Ertem 
   
   Merkez sorusu ..    Trafikte rüşvet sona erecekmiş... Görüntülü radarlardan sonra şimdi de akıllı alkolmetreler devreye girecekmiş... Trafik polisi artık istediği sürücüyü "affedemeyecekmiş " Çünkü merkez polisi hep izleyecekmiş. 
   Okurumuz Sedat Yıldırım yukarıdaki haberi Posta gazetesinde okumuş, kafasına takılan soruyu dün telefonda soruyor 
   "Peki, merkezi kim izleyecek " 
   
   Batıdan doğudan    Başbakan Tayyip Erdoğan 2010 yılında adam başına milli gelirin 10 bin dolar olacağını söyledi. CHP Milletvekili Algan Hacaloğlu, bu rakama ulaşmak için Türkiye'nin 6 yıl boyunca yüzde 20 hızla kalkınması gerektiğini bildirdi, Tayyip Erdoğan'ı gerçekçi olmaya davet etti... 
   Bismil DEHAP İlçe Başkanı Nedim Biçer ve İlçe Yöneticisi Sadiye Sürer, yaptıkları basın açıklamasında "Sayın Abdullah Öcalan" deyimini kullandıkları için tutuklandılar. Bir zamanlar "Sayın Muhbir Vatandaş"lar vardı. Kimlere "Sayın" denmedi ki bu ülkede... Sayın Bölücübaşı da denebilir pek l ... 
   
   Çankırı'da operet    Çankırı'nın bir rüyası gerçekleşti... İlk kez bir operet sergileniyor 9 Ocak akşamı Çankırı'da... Öyküsüne gelince... Bu ilimizde Atatürk'ün direktifiyle bir Kültür ve Sanat Merkezi inşa edilmiş, 1938 yılında açılışı yapılmıştı. Cumhuriyet'in uzak görüşlü yöneticileri, binada opera ve operet sahnelenebilmesi için bir orkestra çukuru da eklemişlerdi sahneye. Ne var ki ilgisizlik yüzünden bina son yıllarda yanmış yıkılmıştı. Çankırı'nın şimdiki valisi Halil Ulusoy göreve geldikten sonra bu yıkılmış binayı aslına uygun olarak yeniden inşa ettirdi, bir operet sahnelenmesi için Ankara Devlet Operası'na çağrıda bulundu. Öğreniyoruz ki, Devlet Operası çağrıya uymuş, hazırlıklarını yapmış, iş perdeyi açmaya kalmıştır. Devlet Operası 103 kişilik kadrosuyla 9 Ocak akşamı Çankırı'da Arşın Mal Alan operetini sahneleyecek alkışlar, Atatürk'ün ve Cumhuriyet'in ruhunu aydınlatacaktır... 
   Vali Halil Ulusoy'dan aldığımız bilgiye göre 430 kişilik salonun biletlerinin tümü satılmış... Çankırılılar bu tarihi güne tanıklık etmekte adeta birbirleriyle yarışa girmişler... 
   Bir rüyayı gerçek kılan Vali Halil Ulusoy'u, Ankara Devlet Operası'nı ve diğer tüm emeği geçenleri kutluyoruz... 
   
   Öyle horozlar vardır ki, güneşin onlar öttüğü için doğduğunu sanırlar. 
   Atasözü 
   
   Minkari sahnede    Cerrah dostumuz Tarık Minkari'nin kaderinde 70'inden sonra sahneye çıkmak da varmış... Çünkü sahnede onun hayatı oynanıyor... Minkari'yi canlandıran Dilek Türker... Bir hanım sanatçı... Bu oyun böyle oynanacak, bir erkeği bir kadın oynayacak... Bu nasıl olacak Gidip görmek lazım... İlk oyun 14 Ocak akşamı Akatlar Kültür Merkezi'nde... Bu arada Tarık Minkari hocamız da, oyunu sahnede bir iskemleye oturarak izleyecek... Her oyunda hazır bulunacak... Eğer ek izahat istenirse tabii ki verecek... Sevgili Dilek Türker'e ve Tarık Minkari hocamıza engin başarılar diliyoruz... 
   
   
   
   
      
   
   
</TEXT>
</DOC>
