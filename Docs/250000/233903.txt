<DOC>
<DOCNO> 233903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo21.html </URL>
<DATE> 2004/04/22/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
2003 Fair-Play ödülleri... Orhun Ene büyük ödüle layık görüldü... 
</HEADLINE>
<TEXT>

     Türkiye Milli Olimpiyat Komitesi TMOK Fair Play Konseyi, 2003 yılı Türkiye Toplumsal ve Sportif Fair-play Ödülleri'ni kazananları açıkladı. 
     Sportif alanda Fair-play büyük ödülüne, Fenerbahçe-İTÜ Türkiye Basketbol Ligi maçında takımının kuraldışı kazandığı sayıları iptal ettiren İTÜ'lü oyuncu Orhun Ene layık görüldü. 
     Olimpiyatevi'nde yaptığı basın toplantısında, ödül alan kişi ve kuruluşları açıklayan TMOK Fair-play Konseyi Başkanı Erdoğan Arıpınar, Türkiye'de Fair-play ödülü veren tek kuruluş olduklarını ifade ederek, ''Ülkemizde, çeşitli kuruluşların Fair-play adını da kullanarak ödül verdiklerini görüyoruz. Bunlar bir teşvik ve takdir ödülleridir. Fakat Fair-play ödülü bambaşka bir şeydir. Fair-play ödülü verilmesi için bir kişi veya kurumun tüm hayatı incelenir. Davranışları, ülkeye bağlılığı, aile dengeleri tetkik edilir. Bu ödüle hak kazanıp kazanmadığına, inceleme ve araştırmadan sonra karar verilir'' dedi. 
     Arıpınar, Toplumsal Fair-play kategorisinde 3 dalda 23, Sportif Fair-play kategorisinde de 3 dalda 27 olmak üzere, toplam 50 ödül verildiğini ve bunların 27 Mayıs Perşembe günü yapılacak törenle sahiplerini bulacağını söyledi. 
     
     2003 YILI ÖDÜLLERİ VE GEREKÇELERİ 
     
     Sportif Fair-Play Ödülleri 
     
     Davranış Dalı 
     
     Büyük Ödüller 
     Orhun Ene Milli Basketbolcu, antrenör. FB-İTÜ maçında takımının kuraldışı kazandığı sayıları iptal ettirdi . 
     Ayşe Sarıkaya Bedensel engelli tabanca atıcısı. Yarışmada hakem hatasını düzeltti, boş attım diyerek tekrarı ret etti . 
     
     Şeref Diploması 
     Diyanet İşleri Başkanlığı Küfürbaz ve fanatikleri camilerdeki hutbelerle uyardığı için . 
     Arda Ergönen 13 yaşında, satranççı. Kazandığı ödülü açıklanmaması kaydı ile muhtaç bir sporcuya verdi . 
     Tarık Almış Sanayici. Saruhanlı'da küfüre karşı tek başına dev bir kampanya açtığı için . 
     Kutlama Mektubu Mevlüt Düzgün Atlet. Bayburt'da, babasını toprağa verdikten hemen sonra yarışmaya katıldı ve il takımına seçildi . 
     Fikri Yeşiltaş Sivas Tödürge Su sporları Şöleni'nin büyük emektarı . 
     Niyazi Başaran İşitme engelli güreşçi. Avrupa Şampiyonu ve centilmen unvanlı . 
     
     Kariyer Dalı 
     
     Büyük Ödüller 
     Jerfi Fıratlı Türk Sporuna, atlet, yönetici olarak ve vakıf çalışması ile tüm ömrünü verdi . 
     Sevim Bilgin Atatürk Koşusu Şampiyonu, ilk basketbol Bayan Milli Takım kaptanı, Marmara Üniversitesi öğretim görevlisi . 
     Yavuz Bayraktar Spor yazarı, yönetici ve sporcu olarak 50 yılını ülke sporuna verdi . 
     Yusuf Namoğlu Uluslararası Futbol Hakemi olarak başarısının yanı sıra Beşiktaş Belediye Başkanı olarak Türk sporuna kazandırdıkları için . 
     Naci Bayamlıoğlu Voleybol sporuna verdiği hizmetler için Ayda Ünver Dünya Şampiyonu yelkenci . 
     
     Şeref Diploması 
     Kemal Öncü Türk biniciliğine verdiği 50 yıl için . 
     Yıldız Okumuş Ülker Spor'a ve Türk basketboluna verdiği emekler için . 
     Zeki Kuban Spor yazarı ve hakem olarak amatör spora verdiği 40 yıl için Neslihan Demir Türk bayan voleybolundaki emekleri için . 
     Seyfi Alanya Türk sporuna atlet ve yönetici olarak verdiği hizmetler için . 
     
     Kutlama Mektubu 
     İhsan Çetin Düzce'de amatör spora verdiği büyük hizmetler için . 
     Gündüz Serdengeçti Türk basınına verdiği 40 onurlu yıl için . 
     Akgün Tekin Türk basınında başarılı ve saygın 40 yıl için . 
     Turan Çelik Türk basketboluna verdiği hizmetler için . 
     
     Tanıtım Dalı 
     Büyük Ödüller Prof. Dr. Kurthan Fişek Türk spor kitaplığına verdiği eserler için . 
     Ercan Güven Fair Play'e uyduğu, uyguladığı ve korkmadan yazdığı için . 
     Hayri Ülgen Hem sporcu, hem spor yazarı olarak Fair Play'i yaşadığı için . 
     TRT 1 Radyosu Spor Dünyası Programı Ülkeye Fair Play'i, Olimpizmi anlattığı, her olayı tarafsız irdelediği için . 
     
     Toplumsal Fair Play Ödülleri 
     
     Davranış Dalı 
     
     Büyük Ödüller 
     Ahmet Vural Ocaksönmez 13 yaşındaki Vural, Sinagog patlamasında yaralıları kurtardı . 
     Aylin Kırcı İlk bayan Kaymakam. Her görev yerinde kalkınmada hamleler yaptı . 
     Hüseyin Çavuş Milli Piyango Bayii, 30 milyar kazanan bileti verip 200 milyon isteyen özürlüye parasını teslim etti . 
     Şeyda Aykuş 23 Yaşındaki öğretmen tek başına Cizre'ye 20.000 kitaplık kütüphane yaptı . 
     
     Şeref Diploması 
     Trabzonlu İmam Sait Topçu Uçak kazasında ölen İspanyol askerlerin eşyalarını toplayıp ailelerine yolladı . 
     Şanlıurfa Emniyet Müdürü Kutlay Çelik 40 Sokak çocuğunu eğitip turist rehberi yaptı . 
     
     Kutlama Mektubu 
     Lösemili Çocuklar Sağlık ve Eğitim Vakfı. 
     Emekli Öğretmen Hüseyin Hüsnü Tekışık 86 yaşında kitap yazdı, geliri ile 13 ilde 17 eğitim kurumu yaptırdı . 
     Esenyurt Kadın Girişimi Kooperatifi Ev kadınlarının üreticiliğe katkısını sağladı . 
     
     Kariyer Dalı 
     
     Büyük Ödüller 
     Vasfiye Özkoçak Emekli Gazeteci. Hayatı boyunca meslektaşlarına destek için çalıştı . 
     Varol Atalay Emekli Amiral. Denizde Arama Kurtarma Derneği Başkanı . 
     
     Şeref Diploması 
     Perran Kutman Sanatçı. Örnek aile hayatında ve rol aldığı dizilerde topluma güzel mesajlar verdi . 
     Selmi Andak Türk müzik dünyasına katkıları için . 
     Sezen Cumhur Önal Türk müzik dünyasına katkıları için . 
     Kutlama Mektubu Prof. Dr. İlber Ortaylı Tarihçi. Tarihe yeni bir bakış açısı getirdiği için . 
     Dr. Oya Bayrı Mikro cerrahide açtığı çığır ve hizmetleri için . 
     Balat Orhaim Hastanesi Melekleri Yıllardır süren insani çalışmaları için . 
     İmre Barmanbek Türk kadınını iş ve yönetim alanında başarılı ile temsil ettiği için . 
     
     Tanıtım Dalı 
     
     Büyük Ödüller 
     Ersin Kalkan Kutup Dalgakıran Hürriyet Gazetesi Ekibi. Son Kahramanlar Röportajı için . 
     DHA Manisa Muhabiri Ertan Korkmaz Posta'da yayınlanan Islak Saygı fotoğrafı için . 
     
     Şeref Diploması 
     Rahmi Turan 50 yıllık basın hayatı boyunca halkın hakkını koruma savaşı verdi, hala veriyor . 
     Ayhan Dinç TRT Eğitim Dairesi'nde 40 yıl hazırladığı programlarla ülkeye katkıda bulundu . 
     Bandırma Gürses Gazetesi Küçük bir ilçede 54 yıl bağımsız olarak halkın sesi oldu . 
     
</TEXT>
</DOC>
