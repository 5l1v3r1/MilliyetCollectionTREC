<DOC>
<DOCNO> 203200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/soneko06.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Köhler Ekonomik program piyasanın güvenini güçlendirdi 
</HEADLINE>
<TEXT>

     Uluslararası Para Fonu IMF Başkanı Horst Köhler, Türkiye'de yürütülen ekonomik programın dikkate değer bir biçimde piyasanın güvenini güçlendirirken, faiz oranlarının hızla düştüğünü bildirdi. 
     Köhler, yaptığı yazılı açıklamada, programın ikinci yılında, ekonomik büyüme ve enflasyonda görülen gerileminin program öngörülenlerini geçeceğini belirterek, Merkez Bankası'nın uluslararası rezervlerini artırırken, Hazine'nin borç döndürmesinin geliştiğini kaydetti. 
     İstanbul'da yaşanan korkunç bombalamalara karşı finansal piyasanın reaksiyonun göreceli olarak sınırlı kalmasının ekonominin dış şoklara karşı esneklik kazanmasının bir işareti olduğunu ifade eden Köhler, bununla beraber önemli bir reform gündemi bulunmasına karşın kendi kendinden memnunluk için yer bulunmadığı bildirdi. 
     
     YÜZDE 6.5 FAİZ DIŞI FAZLA 
     Hükümetin 2003 ve 2004 yılları için yüzde 6.5 faiz dışı fazla fazla taahhüdünü son günlerde yaşanan olumlu gelişmelere önemli katkı sağladığına işaret eden Köhler, ek bütçe ile harcamalar üzerinde konulan sıkı kontrolün yılın kalan bölümünde hükümetin 2003 hedefini karşılacağı yönündeki taahhüdünü gösterdiğini belirtti. 
     Hükümetin 2004 yılı bütçesinde de yüzde 6.5 faiz dışı fazla hedefini teklif ettiğini ifade eden Köhler, mali disiplinin sürdürülmesinin, faiz hadlerinin düşmesini ve borçların sürdürülebilirliğini kolaylaştıracağını bildirdi. 
     
     MERKEZ BANKASI 
     Köhler, Merkez Bankası'nın yürüttüğü para politikasını etkileyeci olarak nitelendirerek, enflasyon oranlarının son 25 yılın en düşük seviyesine indiğine dikkat çekti. 
     Horst Köhler, Merkez Bankası'nın artan kredibilitesi, hükümetin mali disipline olan devam eden taahhüdü ile kamu ve özel sektörün ücretler konusunda ılımlılığının, 2004 yılı için öngörülen yüzde 12 enflasyon hedefine ulaşılmasında ve kısa sürede tek haneli enflasyona ulaşılmasında yardımcı olacağını bildirdi. 
     Türk yetkililerin doğrudan vergi ve diğer yapısal mali reformlarda önemli ilerlemeler sağladığını belirten Köhler, Bankacılık Kanunu'nda yapılan son değişikliğin Bankacılık Düzenleme ve Denetleme Kurumu'nun BDDK etkinliğinin artırılmasına yardım etmesi gerektiğini bildirdi. 
     Köhler, şöyle devam etti 
     ''Gelecek yıl yetkililer, aralarında Pamukbank'ın halledilmesi ve devlet bankalarının yeniden yapılandırılması ile satılması olmak üzere bankacılık reformunu hızlandırıcı adımlar atarak bunu inşa etmelerine ihtiyacı var. 
     Yeni bankacılık kanunu Tasarruf Mevduatı Sigorta Fonu'na TMSF izin vererek aktiflerin iyileşmesine daha açık odaklandı. TMSF'nin bağımsızlığının korunması önemli olacak. 
     İmar Bankası skandalının nedenlerini araştırmak amacıyla bağımsız komisyonunun kurulması memmunlukla karşılandı. Bunların kullanılması bankacılık denetiminin niteliğinin güçlendirilmesini sağlayacak.'' Köhler, uygulanan ekonomik programın rayında gitmesi konusunda devam eden çabalar, bankacılık ve ve mali alanlarda yapısal reformların devamı piyasaların güçlenerek devam eden güvenini destekleyeceğini, ekonomik performansı artıracağını bildirdi. 
     Horst Köhler, ''bu güçlü çabalar uluslararası toplumun desteğinin devamına hak kazandı'' dedi. 
     
</TEXT>
</DOC>
