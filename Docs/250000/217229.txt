<DOC>
<DOCNO> 217229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur09.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye Aralık'ta tarih verileceğine kesin gözüyle bakıyoruz' 
</HEADLINE>
<TEXT>

     TBMM AB Uyum Komisyonu Başkanı Yaşar Yakış, Aralık ayında Türkiye'ye müzakere tarihi verilmesine kesin gözüyle baktıklarını söyledi. 
     Yakış ve Türkiye-Almanya Parlamentolararası Dostluk Grubu Başkanı Ahmet Yaşar, bir grup Alman parlamenterle TBMM'de biraraya geldi. 
     Plan ve Bütçe Komisyonu Salonu'nda gerçekleşen görüşmede, kısa bir konuşma yapan Yakış, Türkiye-Almanya ilişkilerinin giderek yoğunlaştığına dikkati çekerek, ''Türkiye'ye Aralık ayında tarih verilmesine kesin gözüyle bakıyoruz. Dolayısıyla bu yoğunluk daha da artacaktır'' diye konuştu. 
     Türk-Alman Dostluk Grubu Başkanı Ahmat Yaşar da Alman parlamenterleri TBMM'de görmekten duyduğu memnuniyeti ifade ederek, dostluk grubuna 125 milletvekilinin üye olduğunu söyledi. 
     
</TEXT>
</DOC>
