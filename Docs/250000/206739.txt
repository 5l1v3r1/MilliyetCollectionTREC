<DOC>
<DOCNO> 206739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sondun01.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears evliliğini iptal ettirdi 
</HEADLINE>
<TEXT>

     Amerikalı ünlü şarkıcı Britney Spears, çocukluk arkadaşı Jason Alexander ile yaptığı evliliği iptal ettirdi. 
     Spears'in iki gün süren evliliği, ünlü şarkıcının, iptal formuna imza atması ve Clark County Aile Mahkemesi Hakimi Lisa M. Brown'un onayıyla son buldu. 
     Ünlü şarkıcı, evliliğin iptaline gerekçe olarak, ''ne yaptığını tam olarak kavrayamamasını'' gösterdi. 
     Las Vegas savcısı David Chesnoff, Britney Spears'in iki günlük evliliğinin sona erdiğini ve Jason Alexander'ın iptal kararında Spears ile mutabık olduğunu söyledi. 
     Chesnoff, çiftin akıllı bir karar verdiğini ve iyi arkadaş olduklarını belirtti. 
     Spears-Alexander çiftinin evliliklerinin, şikayetlerin dinlenmesiyle birlikte 2 saat içinde iptal edildiği kaydedildi. 
     
</TEXT>
</DOC>
