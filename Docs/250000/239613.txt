<DOC>
<DOCNO> 239613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun08.html </URL>
<DATE> 2004/05/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hindistan'da zafer muhalefetin, hükümette hüsran 
</HEADLINE>
<TEXT>

     Hindistan'da muhalefette bulunan Kongre Partisi, 20 Nisan-10 Mayıs arasında 5 aşamada tamamlanan genel seçimlerin ilk sonuçlarının açıklanmasıyla birlikte, ''zaferini'' ilan etti. 
     Parti sözcüsü Kapil Sibal, ''Zaferimizi ilan ediyoruz. Yeni hükümeti kuracağız'' dedi. 
     Sibal, kuracakları hükümette, Başbakan Atal Bihari Vajpayii'nin Birleşik Hindistan Partisi Bharatiya Janata Dal-BJD liderliğindeki koalisyon hükümetinden hiçbir üyenin yer almayacağını belirtti. 
     Sözcü Sibal, seçim komisyonu verilerine göre, partilerinin 216 bölgede, BJD'nin ise 183 bölgede önde olduğunu kaydetti. 
     Bu arada, Ticaret ve Adalet Bakanı Arun Jaitley, hükümetin seçimlerde ''başarısız'' olduğunu kabul etti. 
     Jaitley, ''Bazı eyaletlerde başarısız olduğumuzu kabul ediyorum, ancak seçim son oy sayılınca sona ermiş olur'' dedi. 
     Hindistan'da, 5 aşamada yapılan, 3 hafta süren seçimlerde 543 sandalyeli meclisin alt kanadında çoğunluk için 272 sandalyeye sahip olmak gerekiyor. 
     
</TEXT>
</DOC>
