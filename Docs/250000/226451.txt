<DOC>
<DOCNO> 226451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/magazin/mag00.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirkelam hızıyla şöhret 
</HEADLINE>
<TEXT>

   Yalın ve şarkısı 'Zalim', birkaç günde dilden dile dolaşarak, aynı bir zamanların 'Mirkelam'ı gibi büyük bir üne kavuştu 
      MAGAZİN SERVİSİ 
   
   'Her Gece' isimli şarkısıyla bir gecede meşhur olan Mirkelam'ın ardından bu kez Yalın isimli şarkıcı da bir kaç gün içinde herkesin tanıdığı bir şarkıcı haline geldi. 
   Yalın'ın 'Zalim' isimli şarkısı, bütün müzikmarketlerde, her köşe başında çalıyor. Radyolarda da en çok istek alan şarkılar listesinde ilk sırada yer alan şarkının da içinde bulunduğu Yalın'ın Universal etiketiyle piyasaya çıkan 'Ellerine Sağlık' isimli albümü büyük ilgi görüyor. 
   
   Ekonomi eğitimi de alıyor 
   Doğru yapılan her işin amacına ulaşacağını düşünen 24 yaşındaki Yalın, "Kendi söz ve bestelerimi seslendirerek Türkiye'nin en güçlü yorumcularından biri olmayı hedefliyorum" dedi. Yurdaer Doğulu Müzik Okulu'nda eğitim gören Yalın, İstanbul Bilgi Üniversitesi Ekonomi Bölümü'nü kazandığı dönemde beste çalışmalarını hızlandırıp demo çalışmaları yapmaya başladığını belirtti. 
   
   İşte 'o' şarkı    Ellerine sağlık 
   Hadi durma kutla 
   bu zafer senin 
   Yüreğine sağlık 
   Yalan dünyada tek safirin 
   Bunu kaybetme, 
   bunu kirletme 
   Hırsından süsleme 
   Hadi seni sevdim 
   diyelim bir daha 
   Gözümü karartıp yeniden taptığımda 
   Değişecek misin söyle, 
   Değişebilecek misin zalim 
   
   Zalim, oyunbozan 
   Sen de, büyü de yalan 
   Gelip de bitanem olmaya ne hakkın var 
   Gelip de bu canda hükmetmeye 
   ne hakkın var 
   
   
</TEXT>
</DOC>
