<DOC>
<DOCNO> 248392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/soneko13.html </URL>
<DATE> 2004/06/16/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta 55 puan yükseldi... 
</HEADLINE>
<TEXT>

     İMKB Ulusal-100 Endeksi önceki kapanışa göre 55.27 puan yükselerek, 1. seansı 17,285.75 puandan tamamladı. 
     1. seansta hisse senetlerinin ortalama değer kazancı yüzde 0.32 olarak gerçekleşti. 
     Dün 17,230.48 puandan kapanan İMKB Ulusal 100 Endeksi, 1. seansa, 23.10 puan yükselerek, 17,253.58 puandan başladı. Seansın ilk yarısını 17,323.56 puandan geçen endeks, seans içinde önceki kapanışın altına düşmezken, en yüksek olarak 17,440.50 puanı gördü. 
     Seans sonunda mali endeks 29.05 puan yükselerek 23,387.48 puan, sanayi endeksi 83.25 puan yükselerek 15.364.64 puan ve hizmet endeksi 72.19 puan yükselerek 10,068.52 puan oldu. 
     Böylece önceki kapanışa göre, mali grup hisseler ortalama yüzde 0.12, sanayi grubu hisseler ortalama yüzde 0.54 ve hizmet grubu hisseler ise ortalama yüzde 0.72 değer kazandı. 
     1. seansta işlem gören toplam 299 hisse senedinden 165'i değer kazandı, 49'u değer kaybetti, 85 hissenin fiyatında değişiklik olmadı. 
     Seansta, 179 trilyon 634 milyar 545 milyon liralık işlem hacmi oluştu. 
     1. seansta Doğan Holding, Yapı Kredi Bankası, İş Bankası C , Sabancı Holding ve Koç Holding, en yoğun işlem gören hisseler oldu. 
     
</TEXT>
</DOC>
