<DOC>
<DOCNO> 204450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/astro/index.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek tansiyon var 
</HEADLINE>
<TEXT>

   
   
   Bugünlerde Mars çatışmalara, huzursuzluklara işaret ediyor. Düşünsel konularda, iletişimde ve haberleşme alanında problemlere dikkat. Koç'lar şanslı olmakla birlikte, sosyal alanda tutarlı olmak zorunda. Arkadaşlarla ilgili tartışmalar gündeme gelip onları da meşgul edebilir. Boğa'lar için huzurlu bir günde değiliz. Duygusal nedenlerle bazı hatalar yapabilirler. Halbuki iş hayatında yapacak çok şey mevcut. İkizler olumlu enerjilerle hareket ediyorlar ama bazı eleştiriler alabilir ve bu durum ilişkilerine yansıyabilir. Aceleci davranmamalılar. Yengeç'ler duygusal inattan kaçınmalılar, kendilerini yeteri kadar rahat ifade edememeleri maddi kayıplara da neden olabilir. Esnek olmalılar. Aslan'lar huzursuz bir günde. Karşıt görüşler ya da engellenme duygusu onları zorlayabilir. Mümkün olduğunca paylaşımda bulunmalı. Başak'lar günlük işler yüzünden yorulabilir. Duygusal alanda huzursuzluk iş hayatına da yansıyabileceği için konsantre olmakta zorlanabilir. Terazi'ler yaratıcı bir gündeler ama sadece şu anı düşünmek yerine geleceğe ilişkin adımlar ve planlar da kurmak gerekiyor. Akrep'ler sıkı çalışacakları bir gündeler. Yerleşimle ilgili konular, organizasyon gerektiren konularda planlı olmalılar. Hızlı adım atmaları gerekiyor. Yay'lar için haberler biraz huzursuz ve harekete geçirici olabilir. Yakın çevre ya da kardeşlerle ilgilenmek zorunda kalmaları onları gerebilir. Bu yüzden başkaları ile de görüş ayrılıkları yaşayabilirler. Oğlak'lar maddi alanda çelişkili davranabilirler. Bu arada ev ya da yakın çevreye ilişkin konular yüzünden de harcamaları kontrol etmek gerekiyor. Kova'lar hızlı hareket ediyorlar ama duygusal alanda huzursuz olabilirler. İlişkilere önem vermeliler ve ani tepkilerini dengelemeliler. Balık'lar geçmişe ait duygusal konular yüzünden kendilerini suçlu hissetmemeliler. Olayları geride bırakmak ve ileriye doğru bakmak gerekiyor. Bu arada elde olmayan nedenler yüzünden biraz karmaşa yaşayabilirler. 
   
   
</TEXT>
</DOC>
