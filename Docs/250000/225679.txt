<DOC>
<DOCNO> 225679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/siyaset/siy04.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın bahanesi çok 
</HEADLINE>
<TEXT>

   Kalıcı derogasyon talebimizi reddeden AB, benzer şartlardaki Aaaland adalarına bu statüyü tanımış. Gerekçeleri, 'Aaland, Finlandiya'nın yüzde 2'si KKTC ise Kıbrıs'ın 1 3'ü'... 
   GÜVEN ÖZALP Brüksel 

   
   AB Komisyonu, Türk tarafının, Kıbrıs'ta varılacak anlaşmanın ileride değiştirilebileceği endişesinin giderilmesi için çalışma yürütüldüğünü belirtmesine karşın, düne kadar bir adım atmadı. Türkiye bu konudaki önerisini "Varılacak uzlaşı, antlaşma olarak alınsın ve tüm üye ülkeler tarafından onaylansın" önerisini AB'ye iletti. Ancak Komisyon, Kıbrıs'ın katılım antlaşmasının imzalanmış olmasından ve 1 Mayıs'a çok az bir süre kalmasından hareketle bu sürece yeşil ışık yakmamakta direniyor. New York'ta başlayan müzakereler sırasında dile getirdiği çizgiden uzaklaşmakla eleştirilen AB yetkilileri, "birliğin, hiçbir aşamada herhangi bir yazılı ya da sözlü garanti ve güvence vermediğini" savunuyorlar. 
   Komisyon, "yerleşme ve mülk edinmenin sınırlandırılması" gibi alanlarda Türkiye ve KKTC'nin talep ettiği "kalıcı derogasyon" yaratılmasına kesinlikle sıcak bakmıyor. Türkiye, derogasyonların, diğer ülkelere yönelik uygulamalarda olduğu gibi "geçici" süreli olabileceğini belirten AB'ye, Kıbrıs konusuna benzerliğiyle dikkat çekmesine karşın kalıcı derogasyon tanınan Finlandiya'nın Aaland Adaları'nı örnek gösterdi. 
   Ancak AB Komisyonu, "Aaland, Finlandiya topraklarının yüzde 1 - 2'sini teşkil etmektedir. Kıbrıs Türk Devleti'nin toprakları ise Kıbrıs'ın üçte birine yakındır. Bu nedenle kalıcı derogasyon olamaz" diye yanıt verdi. Brüksel'in ürettiği bir diğer bahane ise, bu derogasyonun Finlandiya'nın "katılım antlaşması" öncesindeki pazarlıklar sonucunda elde edilmiş olması. 
   
   
   
</TEXT>
</DOC>
