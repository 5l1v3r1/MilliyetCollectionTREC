<DOC>
<DOCNO> 222516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonsiy17.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye - AB toplantıları Brüksel'de yapıldı 
</HEADLINE>
<TEXT>

     Türkiye-AB Siyasi Diyalog Toplantısı Brüksel'de yapıldı. 
     Türkiye'nin AB siyasi kriterlerine uyumunu gözden geçirmek üzere öngörülen toplantıya, Dışişleri Bakanlığı AB ve AB Ülkeleriyle İlişkilerden Sorumlu Müsteşar Yardımcısı Büyükelçi Volkan Bozkır başkanlığında üst-düzey yetkililerden oluşan bir heyet ile AB yetkilileri katıldı. 
     Türk ve AB heyetleri arasında temaslar, yarın Türkiye-AB Ortaklık Komitesi toplantısı çerçevesinde devam edecek. 
     Ortaklık Komitesi'nde, AB'ye katılım sürecinin ve Gümrük Birliği çerçevesindeki çeşitli konuların ayrıntılı biçimde ele alınacağı, toplantının, Mayıs ayında bakanlar düzeyinde toplanması öngörülen Türkiye-AB Ortaklık Konseyi'ne hazırlık mahiyetinde olacağı bildirildi. 
     
</TEXT>
</DOC>
