<DOC>
<DOCNO> 214867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/guncel/gun03.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dirense o da kurtulacaktı 
</HEADLINE>
<TEXT>

   Enkazdan 157 saat sonra çıkarılan Yaprakçı'nın yanında bulunan 2 yaşındaki Şerife ve teyzesi, 6 gün direndi ama tam kurtarılacakken öldü 
      ALİYE ÇETİNKAYA DHA 
   
   Konya'daki Zümrüt Apartmanı'nın enkazından 157 saat sonra kurtarılan, ancak bir bacağını kaybeden kimya öğretmeni Yasemin Yaprakçı'nın kız kardeşi Burcu ile 2 yaşındaki yeğeni Şerife Şilen Özkan'ın, enkaz altında 6 gün yaşadıkları ortaya çıktı. Teyze ile yeğenin otopsilerinde "dolaşım ve solunum yetmezliği" sonucu öldükleri saptandı. 
   
   Kardeşi üzerindeydi 
   Zümrüt Apartmanı'nın enkazında çalışmalara katılan JAK timlerinin "Ledi" isimli köpeği Yasemin Yaprakçı'nın 24 yerini tespit etti. Evli ve bir çocuk annesi Yaprakçı'nın, yanında iki cesetle, bir kiriş boşluğunda sıkıştığı belirlendi. Ekipler Yaprakçı'yı enkazdan çıkarabilmek için önce başucundaki yeğeni Şerife'nin sonra da ayaklarının üzerindeki kız kardeşi 19 yaşındaki Burcu'nun cesetlerini enkazdan çıkardı. 
   Burcu ve küçük Şerife'nin cesetlerinde yapılan otopside, 8 Şubat günü dolaşım ve solunum yetmezliğinden öldükleri saptandı. Adli Tıp raporunda teyze ve minik yeğeninin vücutlarının hiçbir yerinde yara olmadığı belirtildi. 19 yaşındaki Burcu ve 2 yaşındaki Şerife'nin, ekipler kendilerine ulaşmadan bir gün önce öldüklerinin anlaşılması yakınlarını yasa boğdu. 
   
   Cesetler karışmış    Enkazdan çıkarılan 2 cesedin karıştığı ortaya çıktı. Yasin Poçanoğlu'nun cesedinin, yanlış teşhis sonucu 5 Şubat'ta Özdemir ailesi tarafından defnedildiği öğrenildi. Yetkililer, Mehmet Özdemir'in Poçanoğlu'nu oğlu Ömer Özdemir'e benzettiğini belirterek, "Morgda bekleyen ceset baba Mehmet Özdemir'e teslim edildi" dedi. Morgda bekleyen diğer cesedin de Nazlı Hilal Akpınar'a 8 ait olduğu, cesedi yanında bulunan teyzesinin teşhis ettiği açıklandı. 
   
   
</TEXT>
</DOC>
