<DOC>
<DOCNO> 219090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/siyaset/asiy.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Oylar Yunan'a gidecek 
</HEADLINE>
<TEXT>

   Türk azınlık, kendilerini Yunan Meclisi'nde temsil edecek Türk aday yerine, iş vaat eden Yunanlılara oyunu veriyor. Son seçimde oyların 55'i Yunan adaylara gitmiş 
      Milliyet Batı Trakya seçimlerini izliyor 

   Şükran Pekkan 

   
   Tatlı futbol rekabetinin dışında İskeçe de, Gümülcine gibi Yunan Meclisi'ne Türk milletvekili sokmakta güçlük çekeceğe benziyor. Çünkü Türk seçmen, Türk adaylara değil, Yunan adaylara oy vermeyi tercih ediyor. Son seçimler de bunun kanıtı. Türk oylarının yüzde 55'i Yunan adaylara gitmiş. 
   Neredeyse bir asırdır hakları için mücadele veren Türk azınlık, kendilerini Yunan Meclisi'nde temsil edecek Türk aday yerine, iş bulup, ehliyet çıkarma gibi vaatlerde bulunduğu iddia edilen Yunanlılara oyunu veriyor. İskeçe'de 7 Mart seçimlerinde Yunanistan'ın iki büyük partisi PASOK ve Yeni Demokrasi Partisi'nden YDP iki yeni Türk aday mücadeye ediyor. Komünist Parti'den de bir Türk aday bulunuyor. PASOK'tan Dr. Burhan Kara ve YDP'den Türkeş Hacımemiş, Kurban Bayramı'nda köyleri birlikte ziyaret edip, 'Birimizi seçin ama ne olur Türklere oy verin' diye çağrı yapmış. 
   Hacımemiş'e göre tek çıkış yolu Yunanlılar'a giden oyların geri kazanılması. "Oylar Yunanlılara gitmez ve bölünmezse bir değil iki milletvekili çıkarma ihtimalimiz var. Ancak, üç aday pastayı paylaşıyoruz. Oysa ki işbirliği yapmak zorundayız" diyor. 
   Kominist Parti Adayı İhsan Kayha ise, "Oy, Batı Trakya halkının tapusudur, isterlerse Yunanlılara oy vermeye devam edip, tapularını ipotek altına aldırsınlar" diye konuşuyor. 
   Dr. Kara şöyle dedi "Geçen dönem 27 bin Türk, 42 bin Hıristiyan oy kullanıldı. 6 Yunan aday 42 bin oyu paylaşacak, bizse 3 aday 27 bin oyu paylaşamıyoruz. Bizi bölüp, yönetme şansını elde etmek istediler ve başardılar. Haklarımızı bize lütufmuş gibi verip, sonra onlara oy vermeye mecbur ediyorlar. Siyasi zorbalık var." 
   
   Türk adayın bürosu basıldı 
   Öte yandan, Yunanistan'da, İskeçe PASOK milletvekili adayı Burhan Baran'ın seçim bürosunun basıldığı bildirildi. Baran, dün akşam, kimliği belirsiz kişilerin büronun eşyalarına zarar verdiklerini, eşiyle kızını tartakladıklarını söyledi. Baran, saldırganlara dava açacağını kaydetti. 
   
   Sandığı bırak derbiye bak ..    Gümülcine'deki Türkler de ezeli rekabetin heyecanını yaşadı. Türk kahveleri doldu taştı, çoluk çocuk formalarla sokaklarda marşlar söyledi 
   Yunanistan 7 Mart'ta yapılacak seçimlere hazırlanırken, Batı Trakya'da Türklerin yoğun olarak yaşadığı kentlerde Türkiye'deki ezeli rekabetin aynısı yaşanıyor. Fenerbahçe ile Galatasaray arasındaki derbi maçının heyecanı aynı şekilde duyuluyor. 
   Gümülcine'deki Türkler, dernekleşerek taraftarlıklarını perçinlemişler. İlk derneği dört yıl önce Galatasaray taraftarları kurmuş. Geçen yıl Fenerbahçe taraftarları da ezeli rakiplerinin gerisinde kalmamak için derneklerini faaliyete geçirmiş. 
   
   Dernek genç takım kuracak 
   Pazar akşamı oynanan Fenerbahçe - Galatasaray maçında Türk kahveleri doldu taştı, çoluk çocuk forma giyip, sokaklarda takım marşlarını söyledi. Ancak, en güzel görüntüler taraftar derneklerinde yaşandı. Maç başlamadan saatler önce derneklerin yolunu tutan taraftarların kalbi Şükrü Saraçoğlu Stadı'yla aynı anda attı. 
   Fenerbahçe Derneği'nin 400'ü aşkın üyesi var. Birinin sesi açılmayan iki televizyon, kafe ve oturma salonundan oluşan dernek, bir genç takım kurma niyetinde. Derneğin yöneticileri, üç otobüsle derbiyi izlemeye gitmiş. 
   Galatasaraylılar Derneği ise, daha lüks bir mekanda hizmet veriyor. Her yer sarı kırmızıya bürünmüş. Locası bile olan mek nda, dev perdeden maç izleniyor. Dekorasyonda sarı ve kırmızıdan başka renk kullanılmamış. 
   
   Yöneticiler maça İstanbul'a 
   Gümülcine'deki ilk spor derneğini 4 yıl önce Galatasaray taraftarları kurmuş. Fenerbahçe taraftarları da geçen yıl derneklerini faaliyete geçirmiş. Şimdi 400 üyeleri var. Fenerbahçe Derneği'nin yöneticileri, 3 otobüsle İstanbul'a derbiyi izlemeye gitmiş. 
   
   
   
</TEXT>
</DOC>
