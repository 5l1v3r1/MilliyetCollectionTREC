<DOC>
<DOCNO> 223600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/guncel/gun20.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   AB Terör tehdidi üye ülkelere eşit mesafede 
   Madrid'deki saldırıların ardından terörle mücadele konusunda ortak bir çizgi oluşturmak için faaliyete geçen Avrupa Birliği Komisyonu, 25-26 Mart'taki zirveye sunmak için bir dizi önlem ve öneri içeren paket hazırladı. Paketin ilk maddesi olan "dayanışma ilkesi"nde, terör tehdidiyle eşit düzeyde karşı karşıya olduğu vurgusu yapılan AB üyelerinin, olası saldırı halinde ortak hareket etmeleri gerektiği belirtilerek, "Birlik, saldırıyı önlemek ve saldırıya uğrayan ülkeye destek olmak için elindeki tüm imk nları seferber etmelidir" denildi. 
   
   'Fişleme'de fatura 2 subaya çıktı 
   Kaymakamlıklara gönderilen "Haber Toplama Planı ve İstihbarat İsteklerini Karşılama Formu"nun altında imzası bulunan ve haklarında soruşturma açılan 2. Zırhlı Tugay Komutanlığı Kurmay Başkan Vekili Binbaşı ile İstihbarat ve İstihbarata Karşı Koyma Şube Müdürü'nün görev yerleri değiştirildi. Binbaşının Harp Akademileri Komutanlığı'na, İstihbarat Şube Müdürü'nün ise Tuzla Piyade Okulu'na geçici görevle atandığı belirtildi. Genelkurmay, "gizli" evrakı sızdıranlar hakkında suç duyurusunda bulunmaya hazırlanıyor. 
   
   Ev yapımı patlayıcı artık çok zor .. 
   İstanbul'da 15-20 Kasım'da gerçekleşen saldırılarda patlayıcı olarak kullanılan amonyum nitratlı gübrelerin üretim ve satışına sıkı denetim getirildi. Tarım Bakanlığı, Avrupa Topluluğu mevzuatına uygun olarak yenilediği "Tarımda Kullanılan Kimyevi Gübre Yönetmeliği"nin önemli maddeleri şöyle Gübrelere patlamaya dayanıklılık testi yapılması zorunlu olacak. Üreticiler test sonuçlarını gübreyi piyasaya sunmadan en az 5 gün önce, yetkililere bildirecek. Standartlara uygun olmayan gübrenin ithalatına izin verilmeyecek. 
   
   Suriye'de 'Kürtlere bomba atıldı' iddiası 
   Suriye Kamışli'de geçen cuma çıkan olaylar kontrol altına alınırken, Suriye ordusunun Afrin kentine düzenlediği operasyonda Kürt yerleşim birimlerini havadan ve karadan bombaladığı önü sürüldü. Ordu içindeki Kürt askerlerinin de silahsızdırıldığı iddia edilirken, Suriye yönetimi olayların son bulmasını istediği 12 Kürt parti temsilcisini "ABD'nin oyununa gelmemeleri" konusunda uyardı. Yangınların sürdüğü Kamışli'de bir grup Kürt'ün ise, polis evlerini taradığı, ancak ölen ve yaralanın olmadığı belirtildi. 
   
   
</TEXT>
</DOC>
