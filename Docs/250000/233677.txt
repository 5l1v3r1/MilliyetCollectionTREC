<DOC>
<DOCNO> 233677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/guncel/gun90.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Çokoprens...    Ayşe Hatun Önal'ın 'Çeksene Elini' şarkısının sözlerini çok esprili bulan bir Suudi Prensi, Ayşe Hatun'a, Suudi Arabistan'da kendisi ve ailesi adına, özel bir konser vermesi teklif götürmüş. Teklifi kabul eden Ayşe Hatun, temmuzun ilk haftasında Suudi Arabistan'a gidecekmiş... Hayatta her şeyi anlamak gibi bir tasamız hiç olmadı. Ancak, gel de şu haberi anlamak için, beyindeki birkaç bin hücreyi daha feda etme... 
   Suudi Arabistan'da, bizim bile zor anladığımız Ayşe Hatun Önal'ı, şiveli Türkçe bilen, "kırcaaan mı belümü"yü bile anlayan, espritüel bir prens var mıdır Aşksız Prens Rober Hatemo bile bu kadar tanınırken, İthal Espri Prensi neden kendini gizler Suudi Arabistan'ın neredeyse yarısı prensken, neden ismi açıklanmayarak herkes zan altında bırakılır Özellikle Arap ülkelerinde özel gösterilere davet edilen mankenlerin başına gelenlerle ilgili haberler ayyuka çıkmışken, özel konser vermek akıl karı mıdır Prens ve ailesine özel konserde, prensi anladık da, aile fertleri kimlerden oluşmaktadır Prensin kaç erkek kardeşi, amca oğlu, kuzeni, dayı oğlu vardır 
   Biz uyardık, ne de olsa Ayşe Hatun memleketimizin kızı. Konuyla ilgili ayrıntılı haber bekliyoruz, takipteyiz... 
   
   Tiplemeler... 
   No 24 Hata Bulan Okur Tiplemeleri...    1 Düzeltmengiller Sadece hatayı bulur, iletirler... "Şöyle yazmışsınız, ancak bunun doğrusu şudur" der, geçerler. Bir şeyi en yalın haliyle söylemek, en etkili söylem biçimi olduğundan, öğretici bir yanları da vardır. Mesajlarını, sevgi ve saygı ile bitirdikleri için de, insanı hata yaptığı için neredeyse mutlu eden bir tarzları vardır... 
   2 Esprigiller Hatayı bulur, doğrusunu söyler, espriyi de patlatırlar... Geçirme de vardır işin içinde, ancak dozu hafiftir. Örneğin "Hüsamettin Cindoruk değil, Hüsamettin Özkan olacaktı. Ama Hüsamettin Cindoruk o aralar kendi partisini kapatıp Derviş'le gittiyse bilemeyiz " gibi. Yerine göre eğlendirici olabilirler... 
   3 Geçirgengiller Hatayı bulurlar, not alırlar, laf sokarlar... Yazıları hata bulmak için okurlar. Tıpkı bizim "hata bulmak" için televizyon seyrettiğimiz gibi. Buldular mıydı kurtuluş yoktur, dillerine düşersiniz. Bazıları eğlenceli, bazıları ise agresif olabilirler... 
   4 Abartıgiller Sayıları çok az da olsa mevcutturlar. Hatayı bulur, düzeltir, hakaret ederler... "Cahil, salak, satılık, beyinsiz" kullandıkları sıfatların en hafifleridir. Hayatta her şeye karşı hırs yapan, etin sinirli tarafı gibi sert ve tatsız bir üslupları vardır. Ne yaparsınız ki, okur seçmek gibi bir şansınız yoktur, onlar sizi seçer... 
   5 Üşengeçgiller İster hata olsun, ister hayatın anlamı, umursamazlar, okur geçerler... "İnsandır, hata yapar, çok da doğaldır" görüşü, bu sonucu doğurur. Hata düzeltmek onların görevi değildir ve zaten çok da zahmet gerektiren, gereksiz bir işleme bunca iş içinde ne gerek vardır ki. Şimdi Internet'e gir, mail'i aç, hatayı yaz yolla ohooo, zor iş valla... 
   
   Bir Ben Var Bende Benden İçeru 
   Yasemin Bozkurt Melike hanım... 
   İsmini vermek istemeyen izleyici Efendim 
   Yasemin Bozkurt Siz Melike hanım mısınız 
   İsmini vermek istemeyen izleyici Hayır ben ismimi vermek istemiyorum .. 
   
   Hey Maşallah 
   "Biz 10 aileyiz. Annem, babam, 8 kardeşim..." b b 
</TEXT>
</DOC>
