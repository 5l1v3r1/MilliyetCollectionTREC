<DOC>
<DOCNO> 245446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/ekonomi/eko01.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi haber yapmak yasak 
</HEADLINE>
<TEXT>


Özgürlükleri özendirmenin yasak olduğu Özbekistan'da hükümeti eleştiren gazeteci Sharipov, eşcinsellik suçlamasıyla tutuklanmış 

ŞÜKRAN PAKKAN İstanbul 

Dünya medyası, 25 yaşındaki Özbek gazeteci Ruslan Sharipov'un adını geçtiğimiz nisanda eşcinsellik suçlamasıyla tutuklandığında duydu. Oysa özgürlük kavramının rafa kalktığı Özbekistan'da gazeteci Sharipov'un asıl suçu, hükümeti eleştiren yazılarıydı. Yaşananlara, dünyanın önde gelen gazetecileri duyarsız kalmadı. Dünya Gazeteler Birliği'nin WAN İstanbul'da gerçekleşen 57. Genel Kurulu'nda, Özbekistan Bağımsız Gazeteciler Birliği Kurucusu ve eski Başkanı Sharipov'a "Altın Kalem Ödülü" verdi. Hapisteki gazetecinin ödülünü yakın arkadaşı, İnsan Hakları Örgütü üyesi Elena Urlaeva aldı. Urlaeva, Özbekistan'daki yasakları ve Sharipov'un tutuklanma sürecini anlattı. 

Sharipov'un tutuklanması nasıl oldu Ülkemizde eşcinsellik en büyük suçlardan. Ruslan hiçbir delil bulunamasa da 4 yıl 5 ay hapse mahk m edildi. İşin aslı referandumu, Adalet Bakanlığı ve polisi eleştiriyor, bağımsızlık mücadelesi veriyordu. Polis, gözaltı süresince Ruslav'a işkence yaptı. Yazdığı yazıların olduğu kağıtları yüzüne vurup, 'Bunlardan dolayı hapiste çürüyeceksin' demiş. 

Siz bu süreçte görüşebildiniz mi Birkaç kez. Eğer konuşursa annesi ve erkek kardeşinin öldürüleceği söylenmiş kendisine. İlk gördüğümde konuşamayacak durumdaydı. Halen ev hapsinde tutuluyor. 

Hapis cezası bitince ne yapacak Sanırım, ülkeyi terkeder. 

Ülkenizde ne gibi yasaklar var Örneğin hükümeti protesto gösterisine katıldınız. Bir kazaya uğrayabilirsiniz ya da en iyi ihtimalle gece yarısı polis evinizi basabilir. Yönetimi eleştiren yazı, topluluk konuşması yapamazsınız. Türkiye gibi ülkeler hakkında özendirici haber yapamazsınız. 

Nasıl bir Türkiye ile karşılaştınız gelince En büyük şoku sokaklarda yaşadım, çünkü polis sayısının azlığı beni çok şaşırttı. İnsanların yüzünde özgürlük var. 


</TEXT>
</DOC>
