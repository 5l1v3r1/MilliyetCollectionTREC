<DOC>
<DOCNO> 215108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/yazar/asik.html </URL>
<DATE> 2004/02/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sevgililer Günü'nde 
</HEADLINE>
<TEXT>

   
   Bu defa karların altında kalmadık.. İstanbul'da Meteoroloji'nin verdiği bilgilere uygun önlemlerle kar yağışının olumsuz etkisi çok azaltıldı. 
   Kar bugün de süreceğine ve sevgililer genellikle evden çıkamayacaklarına göre... Olan "sevgililer Günü"nde bol satış ve kazanç bekleyen kafeler, lokantalar, çiçekçiler, hediyelik eşya satıcıları türünden esnafa oldu. İstanbul Valiliği, bu konuda gereken duyarlılığı göstermeliydi... 
   Okullar ile birlikte "sevgililer günü" de önümüzdeki haftaya ertelenmeliydi N'olacak şimdi 
   
   Maliye Bakanlığı, "Ben vergimi ödüyorum, sen de öde" kampanyası başlatacakmış "Ben vergimi ödüyorum", diyebilecek babayiğidi bulduysanız gerisi kolay... 
   
   Efremov Kautshcuk    TÜPRAŞ ihalesini kazanan ya da kandırılan Efremov Kautshcuk GMBH'ın Almanya'da adresinde dahi bulunamayan bir tabela şirketi olduğunu yazmıştık. Bu özelleştirmeyi savunanlar 
   - Efendim önemli değil, diyor, Efremov Kautschuk'un arkasında Tatneft var... 
   Peki Tatneft kendini neden göstermiyor Kimden saklanıyor 
   Ve son haber... Yapılan ihbar üzerine Almanya'daki vergi yetkilileri Efremov Kautshcuk GMBH ile ilgili vergi soruşturması başlatıyor... Tüpraş ihalesinin 31 kısımlık bitmeyen hik yeye dönüşeceği şimdiden görünüyor... 
   
   Şik yet    Diyarbakır Devlet Hastanesi'nce çıkarılan dergide, hastaların şik yetleri derlenmiş.. Okuyalım 
   Doktor bey bacaklarımda valiz varis var. 
   Tansiyonum yukarı gelmeyi. Başım yaniii... Ben de süpertansiyon var. 
   Bizim çocuk ortalık derdine tutulmuş Grip . 
   Bende Habitat B var mı Hepatit B 
   Propostodan ameliyat oldum Prostat . 
   Ara sıra kalbim çarpıştırıyor. 
   Arakere çarpıntım oluyor. 
   Benim bağırsaklarım zehirli gaz yapıyo. 
   Nefesimi aşağıdan alıp yukarı veremiyom. 
   Vücudum rüzg rlanıyor. 
   Kaburgalarım üşüyor. 
   Yaş 73, öbür taraftan çağırıler, ama gene de canım gitmek istemiyi. 
   
   Bir modacının kızı olmanın en kötü tarafı bir adamla yatağa girmek üzere tam birbirinizi soyarken iç çamaşırının üzerinde babanızın imzasıyla karşılaşmaktır. 
   Marci Klein Calvin Klein'in kızı 
   
   Kıbrıs görüşmelerinin başlaması umut verici... Artık nefeslerimizi tutup pazarlığın ve referandumların sonucunu bekleyeceğiz... Bakalım nisanda Kıbrıs'a da bahar gelecek mi 
   Haldun Ertem 
   
   Antalya'da kimi dernekler kentin kurucusu Attala'nın heykelini beğenmemiş... Zarif bir şekilde örtündüğü içindir... Haşema giydirin, bakın kimse itiraz ediyor mu 
   Haldun Ertem 
   
   Paralı şehitlik...    Milli Parklar Genel Müdürlüğü, Gelibolu Yarımadası'ndaki şehitlikleri ziyarete gelenlerden giriş ücreti almayı planlıyormuş... Eğer uygulamaya geçilirse bu şehitlerimize saygısızlık, Anzakların Avustralyalı ve Yeni Zelandalı torunlarına ayıp olur... Lunapark mı orası Fakirlikten kurtulmaktaki beceriksizliğimiz yetmemiş gibi bir de komik olmamız gerekli mi 
   
   Fıkırtılı Borsa...    Borsamız capcanlı.. Kıpır kıpır... Fıkır fıkır... Yalnızca oyunculara para kazandırmakla kalmıyor, aynı zamanda ülkeyi de yönetiyor... Dünyanın küçük borsalarından, derinliği az, fakat siyasette ve ülke yönetiminde siyasi partiler kadar ağırlıklı... Bir siyasi lider kadar etkili... 
   Borsalar siyasetten etkilenir, bizimki siyaseti neredeyse idare ediyor. 
   Borsamız öncelikle IMF'nin taleplerinin takipçisidir... Ekonomi IMF taleplerine uygun davrandıkça endeks yükselir, aksi takdirde fenalıklar geçirir, yerlere düşer... 
   İşçiye, memura, emekliye üç kuruş fazla verilirse borsa derhal olumsuz tepki verir... Hortumcular 50 milyar dolar götürür, oralı olmaz... 
   İç ve dış satışlarda adeta zil takıp oynar... 
   TÜPRAŞ'ın yok pahasına satışını anlamlı iniş çıkışlarla sonuna dek destekledi örneğin... 
   Türkiye'yi Irak savaşına sokmak için can atmıştı. 
   Kıbrıs görüşmelerinde ABD ve AB'nin çizdiği yol haritasını destekler yönde dalgalandı. 
   Rauf Denktaş önce borsayı düşürdü diye lanetlendi, ertesi gün göklere çıkarıldı. Önce Borsa, sonra Vatan... 
   Peki kimdir bu çok saygın kişi, yani Bay Borsa 
   Aracı Kurumlar Derneği'nin yaptığı araştırmaya göre Borsa'ya yatırım yapanların yüzde 1'i portföyün yüzde 72'sini kontrol ediyor.. 
   Piyasayı k h çoşturup k h küstürerek siyaseti etkileyen kesim işte o yüzde bir... Rakamla yüzde 1... Türkiye dışında oluşturulan politikalar doğrultusunda Türkiye'yi bu azınlık yönlendiriyor... 
   Borsa demokrasiyi bozuyor... Borsa'yı abartarak ön plana çıkaranlar halkı yanıltıyor. Uzun dönemde bu durum borsanın da aleyhinedir. 
   
      
   
   
</TEXT>
</DOC>
