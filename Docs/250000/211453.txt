<DOC>
<DOCNO> 211453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/soneko14.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'nın resmi rezervi 35 milyar dolar... 
</HEADLINE>
<TEXT>

     Merkez Bankası'nın resmi rezerv varlıkları, 2003 yılı sonu itibarıyla 35 milyar 169 milyon dolar oldu. 
     28 Kasım'da 32 milyar 797 milyon dolar olan resmi rezerv varlıkları 2 milyar 372 milyon dolar artarak, 31 Aralık tarihi itibarıyla 35 milyar 169 milyon dolara çıktı. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Aralık itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 33 milyar 419 milyon dolarını döviz varlıkları konvertible dövizler , 167 milyon dolarını IMF rezerv pozisyonu, 30 milyon dolarını SDR, 1 milyar 5 milyon dolarını da altın oluşturdu. 
     Banka'nın 28 Kasım'da döviz varlıkları konvertible dövizler 31 milyar 125 milyon dolar, IMF pozisyonu 163 milyon dolar, SDR'ler 31 milyon dolar, altın da 1 milyar 478 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Aralık sonu itibariyle 26 milyar 973 milyon doları anapara, 7 milyar 52 milyon doları da faiz olmak üzere, toplam 34 milyar 25 milyon dolar çıkış olduğu görülüyor. 
     31 Aralık itibarıyla bir önceki aya göre şarta bağlı döviz yükümlülüklerinin toplamı, 673 milyon dolar artarak 15 milyar 696 milyon dolardan 16 milyar 369 milyon dolara çıktı. 
     
</TEXT>
</DOC>
