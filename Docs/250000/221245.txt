<DOC>
<DOCNO> 221245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/soneko18.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'ta imzalar 18 Nisan'da atılacak... 
</HEADLINE>
<TEXT>

     Türkiye'nin en büyük özelleştirmelerinden biri olan Türkiye Petrol Rafinerileri A.Ş'nin TÜPRAŞ özelleştirmesinde sona yaklaşılıyor. 
     TÜPRAŞ'ın alıcı gruba Efremov Kautschuk-Zorlu grubu devrinin 18 Nisan tarihinde yapılabileceği belirtiliyor. 
     Devir öncesinde genel kurul yapılması zorunluluğuna dikkat çekilirken, genel kurul tarihinin biraz daha öne çekilebilmesi durumunda devir tarihinin de Nisan ayının ilk haftasına alınabileceği belirtiliyor. 
     TÜPRAŞ'ın devri konusunda Özelleştirme İdaresi Başkanlığı ÖİB ile alıcı grup arasında görüşmeler devam ederken, kuruluşun karından ÖİB'nin payına düşen rakam konusundaki çalışmalar da devam ediyor. 
     Şirketin ihale bedelinin peşin alınması bekleniyor. 
     TÜPRAŞ'ın özelleştirilmesine dönük 13 Ocak 2004 tarihinde yapılan ihalede, yüzde 65.76 oranındaki İdaresi hissesi için en yüksek teklifi, 1 milyar 302 milyon dolar bedelle Efremov Kautschuk GMBH vermişti. 
     Özelleştirme Yüksek Kurulu'nun satışı onaylayan kararı da, 11 Şubat tarihli Resmi Gazete'de yayımlanmıştı. 
     
</TEXT>
</DOC>
