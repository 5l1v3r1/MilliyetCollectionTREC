<DOC>
<DOCNO> 238941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/siyaset/axsiy01.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Güçlü liderlik kararlılık var' 
</HEADLINE>
<TEXT>


ANKARA Milliyet 


ODTÜ Kültür ve Kongre Merkezi'nde düzenlenen 2. Bilişim Ş rası'nda konuşan Başbakan Recep Tayyip Erdoğan, YÖK Yasası taslağını geri çekmeyecekleri mesajı verdi. Erdoğan, "Bilgi toplumuna geçiş için gerekli reformları yapmak kolay değil. Bu adımlarda zorlanacağız ama atacağız. Bunun için gerekli güçlü liderlik ve siyasi kararlılık bizde var" dedi. 
Erdoğan, Japonya ziyareti sırasında söylediği, "Meslek liseleriyle ilgili derdim, Türkiye'yi bilgisayar teknolojisinde bir numaraya çıkarmak" sözlerine atıfta bulunarak, teknolojide Türkiye'nin geri kaldığını, çok sayıda meslek yüksekokulu kurarak bilişim çalışanları yetiştireceklerini kaydetti. Bilgisayar okuryazarlığı derslerini temel eğitimin parçası haline getirmeyi ve 10 yılda 500 bin kişilik bilişim işgücü yaratmayı hedeflediklerini vurgulayan Erdoğan, sözlerini şöyle sürdürdü "Bilgi toplumu olma yolunda yapılacak reformlar AB yolunda da kilometre taşıdır. Adımlarımızın sıklaşacağından kimsenin şüphesi olmasın. Bilgi toplumu olma hedefi boynumuzun borcudur." Milli Eğitim Bakanı Hüseyin Çelik'in de yer aldığı ş raya, Meclis'te YÖK Yasa Tasarısı'nı protesto eden ODTÜ Rektörü Prof. Dr. Ural Akbulut katılmadı. 

Çelik gidiyor mu 
Bakanlar Kurulu'nun YÖK Yasa Tasarısı'nın akıbetini tartıştığı toplantı sürerken eski Milli Eğitim Bakanı Köksal Toptan'ın Başbakanlığa gelmesi, tasarı nedeniyle yıpranan Milli Eğitim Bakanı Hüseyin Çelik'in koltuğunda bir değişim yaşanacağı söylentilerine neden oldu. Toplantının ardından Erdoğan'la birlikte Danıştay kokteyline katılan Toptan, "Milli Eğitim Bakanı oluyormuşsunuz " sorusuna, toplantıya katılmadığını, Başbakan'a komisyonla ilgili bir konuda bilgi sunduğunu söyledi. 



</TEXT>
</DOC>
