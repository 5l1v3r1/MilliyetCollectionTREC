<DOC>
<DOCNO> 249012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/soneko50.html </URL>
<DATE> 2004/06/18/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
IMF heyet,i önümüzdeki hafta Türkiye'den ayrılacak 
</HEADLINE>
<TEXT>

     Türkiye Masası Şefi Rıza Moghadam başkanlığındaki Uluslararası Para Fonu IMF heyetinin, 8. Gözden Geçirme çerçevesindeki çalışmalarını tamamlayarak, önümüzdeki hafta başlarında Türkiye'den ayrılmaları bekleniyor. 
     A.A muhabirinin, IMF'ye yakın kaynaklardan aldığı bilgiye göre, heyetin çalışmaları büyük ölçüde tamamlandı ve yarın ayrılması beklenen heyet, birkaç gün daha Ankara'daki çalışmalarını sürdürerek, hafta başlarında Türkiye'den ayrılacak. Niyet Mektubu'nun, Temmuz ayı sonu ya da Ağustos ayı başlarında IMF İcra Direktörleri Kurulu'na sunularak onaylanmasının ardından, yaklaşık 660 milyon dolarlık kredi dilimi serbest bırakılacak. IMF İcra Direktörleri, 8. Gözden Geçirme'nin yanı sıra, 4. madde konsültasyonunu da ele alacak. 
     
</TEXT>
</DOC>
