<DOC>
<DOCNO> 238120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko31.html </URL>
<DATE> 2004/05/07/ </DATE>
<TIME> 18.44 </TIME>
<AUTHOR>  </AUTHOR>
<HEADLINE>
Ekonomaden Kısa Kısa... Asya finans Trabzon şubesi hizmete girdi 
</HEADLINE>
<TEXT>

     Asya Finans Trabzon Şubesi hizmete girdi. Asya Finans'ın yurt genelindeki şube sayısı 46'ya ulaştı. 
     
     COLA TURKA 
     Cola Turka'nın yeni reklam filminde Pierre Van Hooijdonk, Euro 2004 öncesi frikik antremanında izleyicinin karşısına çıkıyor. 
     Türkiye'nin katılamadığı Portekiz 2004 Avrupa Futbol Şampiyonası'na Türk halkının seçeceği imajla gidecek olan Hooijdonk, şampiyonanın ''Turkish Star''ı olacak. 
     
     TELEFUNKEN 
     Telefunken'in uydu alıcı entegre edilmiş yeni 70 ekran televizyonları tüketicinin beğenisine sunuldu. 
     
     REAL 3. GELENEKSEL SOKAK FUTBOLU TURNUVASI BAŞLIYOR 
     Real Hipermarketler Zinciri'nin 12-15 yaş grubundaki kız ve erkekler için düzenlediği ''real,- 3. Sokak Futbolu Turnuvası'' başlıyor. 
     Real mağazasının bulunduğu Ankara, Gaziantep, Bursa, İzmit, İstanbul Kartal, Adana ve Konya illerinden noter huzurunda belirlenecek 64'er takım 22 ve 23 Mayıs 2004 tarihlerinde ön eleme maçlarına katılacaktır. 
     İl birincisi takımlar, 29 Mayıs 2004, Cumartesi günü İstanbul Kartal real,- Hipermarketi otopark alanında gerçekleştirilecek olan final maçında lig usulüne göre mücadele edecekler. 
     
     MICROSOFT.NET PROJE YARIŞMASI 
     Üniversite öğrencisi genç yazılımcıları teşvik etmek amacıyla Microsoft Türkiye tarafından başlatılan Microsoft.NET Proje Yarışması sonuçlandı. 
     Birinci Atılım Üniversitesi, ikinci Boğaziçi Üniversitesi ve üçüncü İstanbul Teknik Üniversitesi'nden katılan projeler oldu. 
     
     MEF ARAŞTIRMA PROJELERİ YARIŞMASI 
     MEF Dershaneleri'nin 13. Araştırma Projeleri Yarışması'nda ödüller sahiplerini buldu. 
     MEF 13. Araştırma Projeleri Yarışması'nın birincileri Biyoloji dalında ''Meme tümörü ve lenf düğümleri modelinde en küçük boyuttaki kanser metastazının araştırılması'' projesiyle Vefa Lisesi-İstanbul, Kimya dalında ''Polifenollerin çekirdeksiz kuru üzüm saplarından etil alkol-su karışımları ile ekstraksiyonu'' projesi ile Karşıyaka Anadolu Lisesi-İzmir, Fizik dalında ise ''Frekans modülasyonu ile bilgisayar destekli sıcaklık ölçümü'' projesiyle Özer Uğur Lisesi-İstanbul oldu. 
     
     KOÇ ALLİANZ ''YILIN ANNESİ''Nİ SEÇTİ 
     Konya'nın Selçuklu İlçesi'nde çöken Zümrüt Apartmanı'nın enkazından 157 saat sonra sağ olarak kurtarılan 24 yaşındaki kimya öğretmeni Yasemin Yaprakçı'yı ''Yılın Annesi'' seçen Koç Allianz, Yaprakçı'yı Bireysel Emeklilik Sistemi'ne dahil etti. 
     
</TEXT>
</DOC>
