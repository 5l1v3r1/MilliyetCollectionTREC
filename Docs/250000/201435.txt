<DOC>
<DOCNO> 201435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sontur13.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'ın ilk kadın pompacıları... 
</HEADLINE>
<TEXT>

     Diyarbakır'da bir benzin istasyonunda çalışmaya başlayan 2 genç kız, benzin satışlarını artırdı. 
     Diyarbakır-Şanlıurfa Karayolu üzerindeki Total Benzin İstasyonu'nda pompacı olarak çalışmaya başlayan Songül Satık 19 ve İlknur Aydın 23 , Güneydoğu Anadolu Bölgesi'nin değişen yüzünü bir kez daha gözler önüne serdi. 
     5 aydır bu yana benzin istasyonunda çalıştıklarını ifade eden Songül ve İlknur, çalışmaya başladıkları ilk günlerde yadırgandıklarını, ancak daha sonra her kesimden destek gördüklerini söyledi. 
     Diyarbakır'da sadece erkeklerin çalıştırıldığı birçok sektörde kadınların başarılı olabileceğini kanıtladıklarını kaydeden Songül ve İlknur, ''Sekreter olmak yerine pompacılığı seçtik. Bizim için en önemli olay, ailemizin desteği oldu. Bazı sürücüler, karşılarında bizi görünce çok şaşırıyorlar. Bizi yadırgayanlar da, tebrik edenler de oluyor. Ama bize destek verenlerin sayısı her geçen gün biraz daha artıyor'' diye konuştu. 
     Benzin İstasyonu Müdürü Sait Bayram ise Songül ve İlknur'un çalışma performansından oldukça memnun olduklarını belirterek, ''Bayanlar çalışmaya başlayınca işler açıldı'' dedi. 
     
</TEXT>
</DOC>
