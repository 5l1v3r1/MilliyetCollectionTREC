<DOC>
<DOCNO> 206720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/yasam/yas10.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
6 yıl geciken soruşturma 
</HEADLINE>
<TEXT>

   DIŞ HABERLER SERVİSİ 
   
   Galler Prensesi Diana'nın Paris'te ölümüne yol açan trafik kazasıyla ilgili olarak, İngiltere'de yapılacak ilk resmi soruşturma bugün başlıyor. Kazanın üzerinden 6 yıl geçtikten sonra bugün Londra'da yapılacak iki oturumda iki tanığın ifadelerine başvurulacak. 
   Kraliyet Savcılığı tarafından başlatılan soruşturmanın, suikasttan cinayete kadar değişen çeşitli komplo teorilerine bir nokta koyması bekleniyor. 
   Fransa'nın başkenti Paris'te 31 Ağustos 1997'deki kazada Prenses Diana ile birlikte yaşamını yitiren Dodi El Fayed'in babası ünlü işadamı Muhammed El Fayed, İngiliz gizli servisini çifte suikast düzenlemekle suçluyordu. 
   Kraliyet Savcısı Michael Burgess tarafından yürütülecek soruşturma kapsamında Muhammed El Fayed de Surrey bölgesindeki malik nesinde ifade verecek. 
   
   
   
</TEXT>
</DOC>
