<DOC>
<DOCNO> 219133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/yazar/asik.html </URL>
<DATE> 2004/03/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bravo Yenimahalle 
</HEADLINE>
<TEXT>

   
   Mal beyanı diye birtakım han, hamam, apartman veya dolar hesaplarını açıklamanın işe yaramadığını, belediye başkanları eğer göreve başlarken ve görev sonunda malvarlığını açıklarsa ancak bunun anlam ifade edebileceğini yazmıştık. Bir ilke rastladık... Ankara'ya bağlı Yenimahalle belediyesinin http www.yenimahalle.belediyesi.com sitesinde Başkan Tuncay Alemdaroğlu'nun hem 1999 hem 2004 mal beyanları karşılaştırmalı olarak açıklanıyor. 
   Tüm belediye başkanları aynı şeyi yapıyor mu Yapmayanlara kanun zoruyla yaptırılıyor mu İşte demokrasi o noktadan başlar... 
   
   Uzanlar'ın ahırında Ferrari bulunmuş Eeeee, zenginin eşeği de Ferrari marka olur. 
   Arif Ayhan 
   
   AKP'ye başvuran adayların yüzde 80'i İmam Hatip ve İlahiyat çıkışlıymış. O okullar din adamından çok siyasetçi yetiştiriyor anlaşılan... 
   Haldun Ertem 
   
   Metiner'in 'tavzih'i    Tayyip Erdoğan'ın eski danışmanlarından Mehmet Metiner'in Radikal'deki kimi görüşlerini aktarırken "10 yıl öncesine kadar dinden dönenin öldürülmesi gerektiğine de inanırdım" sözlerine yer vermiştik. Mehmet Metiner bu konuda bir "tavzih" açıklama gönderdi.. Özetle dedi ki 
   - Mürted'in öldürülmesini savunanlar bu yetkinin bireylere değil "İslami devlete" ait olduğunu söylerler. Yani o görüşte olduğumuz dönemde elimize silahı alıp kim dinden dönmüşse hemen onları öldürmeye gidelim tarzında bir yaklaşıma sahip değildik. Sadece bu hakkın ve yetkinin "İslami devlete" ait olduğuna inanırdık.... 
   
   Niye gizliyorsunuz    Tekel Alkollü İçkiler A.Ş., 292 milyon dolara Limak, Nurol, Özaltın, Tütsab ortaklığına satıldı... Satışın ayrıntıları gizlendi. 
   Türkiye'nin en büyük kuruluşu TÜPRAŞ'ın Ruslara satışından aynı şekilde pis kokular ve dedikodular geliyor... Hükümet iddialara cevap veremiyor. 
   Özetle Halkın malı satılıyor, halka hesap verilmiyor. 
   Vatandaş haklı olarak "Yetkililer sustuğuna göre demek birileri malı götürüyor" diye düşünüyor. Başka ne düşünmesini istersiniz... 
   
   Manavgat'a trampet    Antalya'nın Manavgat ilçesine bağlı Gebece dağ köyünden yazan öğretmen okurumuz diyor ki 
   "183 pırıl pırıl öğrencimiz var. Her yıl milli bayramların daha heyecanlı ve coşkulu yaşanması için çaba gösteriyoruz. Ancak bir eksiğimiz var Bando takımı... Lise yıllarında bando takım şefi olmamdan dolayı görev yaptığım bu okulda da aynı coşkuyu yaşatmak istiyorum. Bunun için gerekli olan 4 tane trampet, 1 davul, 1 tane zili temin etmemize okurlarınız yardımcı olurlar mı 
   Tabii çok miktarda kaynak kitaba da ihtiyacımız var... 
   Tel "0242 775 31 88" 
   
   Laf ve tutum    Meclis Hesaplarını İnceleme Komisyonu Başkanlığı'nı da yapan AKP Tokat Milletvekili Ergün Dağcıoğlu, Toplu Konut İdaresi'ne ait Bilkent'teki boş dairelerden birine 4 ay önce yerleşmiş, o gün bugündür oturuyor, beş kuruş da para ödemiyor... Vatan gazetesi muhabiri Şebnem Hoşgör, üç hafta kadar önce bu olayı ortaya çıkardı. Dağcıoğlu' nun savunması evlere şenlikti 
   - Ben o daireyi satın almayı düşünüyorum, boş görünce yerleştim 
   Parlamento muhabirleriyle dün düzenlediği haftalık sohbet toplantısında bir meslektaşımız AKP Grup Başkan Vekili Salih Kapusuz'a sordu 
   - Devlete ait bir konutu satın almadan içine girip oturan, kira da ödemeyen bu milletvekiliniz hakkında Meclis Grubu'nuz bugüne kadar herhangi bir işlem yaptı mı Siz kendisini çağırıp nedir bu olay, diye sordunuz mu 
   Soruya Kapusuz'un yanıtı 
   -Valla ben o arkadaşımızla görüşmek istedim ama işlerimin yoğunluğu nedeniyle fırsat bulamadım. 
   - Ya öteki Grup Başkan Vekilleri, onlar görüştü mü 
   - Hiç haberim yok. 
   AKP yolsuzluklar konusunda ne kadar duyarlı bir parti görüyorsunuz... Herhalde yerel seçimlerden sonra bu duyarlılık daha da artacaktır 
   
   
   
   Deniz Baykal, SHP lideri Murat Karayalçın'ı eleştirmiş. YTP'li İsmail Cem de CHP'li aday Sefa Sirmen'i... 
   Bertrand Russell'ın o hoş tespitini anımsadık 
   - Dilenciler milyarderleri değil, kendilerinden daha başarılı diğer dilencileri kıskanırlar... 
   
   
   
   
      
   
   
</TEXT>
</DOC>
