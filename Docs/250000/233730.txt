<DOC>
<DOCNO> 233730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/yasam/yas08.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeditepe'den 'hukuk' atağı 
</HEADLINE>
<TEXT>

   
   Yeditepe Üniversitesi ile Washington Uluslararası Hukuk Enstitüsü'nün imzaladığı protokolle çeşitli ülkelerden üst düzey hukukçu ve yöneticilerin katıldığı ihtisas seminerleri, artık Yeditepe Üniversitesi'nde yapılacak. Üniversitenin Mütevelli Heyeti Başkanı Bedrettin Dalan törendeki konuşmasında, "Türkiye'nin hukuk zafiyetini gidermek için Hukuk Fakültesi'ni kurduk ve bir atak yaptık" dedi. Toplantıda, Mütevelli Heyeti üyeleri eski Başbakan Bülent Ulusu, Doğan Holding Yönetim Kurulu Başkanı Aydın Doğan, eski Merkez Bankası Başkanı Yavuz Canevi, hukukçu Zuhal Çokar, işadamı Jak Kamhi, Rektör Prof. Dr. Ahmet Serpil ve hukukçu N. Ülker Turgut'a, üniversiteye yaptıkları maddi ve manevi katkılardan dolayı plaket verildi. 
   
   
</TEXT>
</DOC>
