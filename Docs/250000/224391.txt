<DOC>
<DOCNO> 224391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yazar/akyol.html </URL>
<DATE> 2004/03/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Okumayan okumuşlar 
</HEADLINE>
<TEXT>

   
   MİLLİ Eğitim Bakanlığı'nın yeni bir girişimi için toplantıdayız. Her fikirden akademisyenler, aydınlar, gazeteciler... Amaç temel ve ortaöğretim düzeyinde öğrencilere tavsiye edilecek "Yüz Temel Eser"i belirlemek. 
   Milli Eğitim Müsteşarı Nejat Bilici konuşuyor 
   - Tespit edilecek yüz eserin yirmi beşinin Cumhuriyet öncesi, yetmiş beşinin Cumhuriyet dönemi eserleri olmasını düşünüyoruz. 
   Tartışmalar sırasında Müsteşar'ın söylediği başka bir söz 
   - Elbette N zım Hikmet de yer alacak. N zım'ın Türkçesinden yeni nesilleri mahrum etmeye hakkımız yok. 
   Bir sol Kemalist acaba Necip Fazıl'a nasıl bakar 
   Ben, 1923 öncesi diye modernleşme edebiyatımızın çok küçültülmemesini istedim. Doğan Hızlan, elbette Namık Kemal ve Ziya Paşa gibi isimlere yer verileceğini, ama "dil sorunu" olduğunu söyledi 
   - Sadeleştiriyoruz diye eserleri mahvediyorlar. Üslubu bozuyorlar. Bu tür eserler için ikili baskı düşünülebilir. 
   
   KONUR Ertop toplantıya gelmeden önce, iletişim fakültesindeki öğrencileriyle bir anket yapmış 113 öğrenciden 87'si değişik eserlerin adını vermiş, 'okudum' diye... Ertop feci tabloyu şöyle özetledi 
   - Cumhuriyet aydınlarının ortak yapıtları yok 
   Cumhuriyet'in 80 yılında nesillerde ortak duyarlılıklar oluşturacak bir 'kanon', bir 'külliyat' yaratamamışız 
   Bu verimsizlik, okumayışımızın hem sebebi hem sonucu. 
   Ertop, gençlerin pek okumadığını, hatta bir kısım gençlerin ankette 'okudum' diye lise edebiyat derslerinden akılda kalmış isimleri yazdığını söyledi. 
   Dava belli 'Okuyan' ve ortak bir 'kanon'a, 'külliyat'a v kıf nesiller yetiştirebilmek... 
   Milli Eğitim Bakanı Hüseyin Çelik, katılımcılara gönderdiği mektupta, "aynı eserleri okumuş, o eserdeki dil varlığı ile duygu ve düşünce zenginliğini özümsemiş bireylerden oluşan toplum" amacından bahsediyor, böylece toplumların daha yaratıcı ve paylaşımcı olacağına dikkat çekiyor. 
   Bu yaklaşımı, eminim, YÖK Başkanı Sayın Prof. Erdoğan Teziç de benimseyecektir. Ama diyalogları koptu işte. 
   Ortak bir 'kanon' olmamasının yaşadığımız milyonlarca örneğinden biridir bu Şüpheler birbirimizi anlamamızı engelliyor. 
   
   'TEK DÜŞÜNCE' diye dayatırsanız zihinlerde okumayı teşvik edecek arayışlar oluşmuyor. Farklı eserlerin zenginliğiyle ortak bir 'kanon' da teşekkül etmiyor. 
   Sayın Ertop'a göre, gençler biraz roman okusalar da 'deneme' okumuyorlar. Çok vahim bir 'felsefe'sizlik tablosu... 
   Felsefeci Prof. Teoman Durali de 'dil'le 'felsefe' ilişkisine temas etti 
   - Felsefi anlamda 'cevher' deyince anlamıyor, Türkçesini soruyor. Uydurma 'töz' diyorsun yine anlamıyor 
   'Cevher'i öğrense, ne bileyim Mustafa Şekip'i, İzmirli'yi okuyabilecek. 'Töz' deyince yine anlamadığı gibi, kültür mirasına da yabancılaşıyor. Çünkü zihninde gerekli kavramlar yok. 
   Mustafa Ruhi Şirin söyledi 
   - Batı'da lise mezunu bir genç 4 - 7 bin kavram dağarcığına sahip, bizde bin, bin iki yüz 
   Prof. Durali ekledi 
   - Kalahari Çölü'ndeki Hoyson kabilesi 85 kelime ile konuşuyor 
   Okumazlık, felsefesizlik, 'kanon'suzluk... Bu faciamızı zaman zaman ele alacağım. 
   
      
   
   
</TEXT>
</DOC>
