<DOC>
<DOCNO> 242920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun42.html </URL>
<DATE> 2004/05/26/ </DATE>
<TIME> 20.16 </TIME>
<AUTHOR>  </AUTHOR>
<HEADLINE>
İsrail askerleri 2 Filistinli'yi öldürdü. 
</HEADLINE>
<TEXT>

     İsrail askerlerinin Gazze Şeridi'nde iki silahsız Filistinli'yi öldürdüğü bildirildi. 
     Filistinli görgü tanıkları ve doktorlar, bir Yahudi yerleşim merkezinin yanındaki gözetleme kulesinden açılan ateşle, Refah mülteci kampında yaşamakta olan bir Filistinli'nin öldüğünü söyledi. 
     İsrail askeri sözcüsü ise bölgede İsraillilerin ateş açmadığını ileri sürdü. 
     Bu arada, askeri kaynaklar, dün gece sürünerek sınır çitine yaklaştığı görülen bir Filistinli'nin öldürüldüğünü bildirdi. 
     18 yaşındaki Filistinli'nin cesedini bugün bulan Filistinli doktorlar ise öldürülen kişinin silahsız olduğunu söyledi. 
     Ölen kişinin ailesi, çocuklarının akli dengesinin yerinde olmadığını ve önceki gün kaybolduğunu belirttiler. 
     
</TEXT>
</DOC>
