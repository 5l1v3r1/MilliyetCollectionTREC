<DOC>
<DOCNO> 210358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun24.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Meclis Başkanı Hristofyas CTP-DP protokolü üzücü 
</HEADLINE>
<TEXT>

     Kıbrıs Rum yönetimi Meclis Başkanı, komünist AKEL partisi Genel Sekreteri Dimitris Hristofyas, KKTC'deki Cumhuriyetçi Türk Partisi CTP -Demokrat Parti DP koalisyon hükümet protokolünü ''üzücü'' olarak niteledi. 
     KKTC'deki gelişmeleri Rum basınına değerlendiren Hristofyas, yeni hükümetinin protokolünü ''üzücü'' olarak nitelerken, CTP Genel Başkanı ve Başbakan Mehmet Ali Talat'ın vermiş olduğu vaatleri sonunda yerine getirmesini ümit ettiğini söyledi. 
     Rum tarafının müzakere masasına oturmaya kayıtsız şartsız hazır olduğu iddiasında bulunan Hristofyas, Kıbrıs müzakerelerinin ne zaman başlayacağının değil, içeriğinin önemli olduğunu kaydetti. 
     Hristofyas, KKTC Cumhurbaşkanı Rauf Denktaş'ın görüşmecilikte kalması nedeniyle, ''Kıbrıs Türk tarafının tutumunun değişmesinin söz konusu olmadığını'' ifade etti. 
     
</TEXT>
</DOC>
