<DOC>
<DOCNO> 201555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sondun15.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin ihale kararına AB'den de eleştiri... 
</HEADLINE>
<TEXT>

     AB Ortak Dış Politika ve Güvenlik Yüksek Temsilcisi Javier Solana, ABD'nin, Irak savaşına karşı çıkanların Irak'ın yeniden yapılandırılmasıyla ilgili ihalelere katılmaması kararını eleştirdi. 
     Solana, ''ABD'nin, bir taraftan bu ülkelerin ihalelere katılamayacaklarını söyleyip diğer yandan bu ülkelerden işbirliği yapmasını ve Irak'ın borçlarını silmesini istemesinin mantıklı bir karar olmadığını'' belirtti. 
     ABD Başkanı George Bush, savaşa karşı çıkan Almanya, Fransa ve Rusya gibi ülkelerin ihalelerde dışarıda bırakılmasına gelen eleştirilere karşılık, ihalelerin, ''Irak'ta askerlerinin hayatını riske atan ülkelere ait olduğunu'' söylemişti. 
     
</TEXT>
</DOC>
