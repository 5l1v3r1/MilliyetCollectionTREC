<DOC>
<DOCNO> 200517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yasam/yas01.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hain evlat annesini sevgilisine öldürttü 
</HEADLINE>
<TEXT>

   Üniversiteli Gül Palabıyık, sevgilisi Süryani olduğu için evlenmesine izin vermeyen annesini öldürttüğü iddiasıyla tutuklandı. Cinayeti, kızın sevgilisi işledi 
      ERDAL KILINÇ, BÜLENT ÖZDEMİR 
   
   Üniversite öğrencisi Gül Palabıyık 23 , sevgilisi Süryani olduğu için evlenmesine izin vermeyen annesini öldürttüğü iddiasıyla tutuklandı. Genç kızın sevgilisi Ozan Şahin'e 25 cinayeti işlettiği, babanın ise o sırada evde olmadığı için kurtulduğu öne sürüldü. 
   Mersin Üniversitesi İşletme Bölümü'nü kazanan ancak okula devam etmediği için atılan Palabıyık, Açıköğretim Fakültesi'ne kayıt yaptırdı. Okuldan atıldığını ailesine anlatmayan Palabıyık, Mersin'de tuttuğu evde kalmaya devam etti. 
   
   Ailesi izin vermedi 
   Palabıyık bu sırada Şahin'le tanışarak arkadaş oldu. İki genç daha sonra evlenmeye karar verdi. Ancak genç kızın ailesi, Şahin'in Süryani ve işsiz olması nedeniyle evliliğe izin vermedi. 
   İddiaya göre, gençler aileyi ortadan kaldırmaya karar verdi. Palabıyık, anne ve babasını önce zehirleyerek öldürmek ve kalp krizi görüntüsü vermek istedi, ancak başarılı olamadı. Bunun üzerine evin yedek anahtarını İzmir'de oturan sevgilisine postaladı. Şahin, 1 Aralık'ta eve girip, anne Necla Palabıyık'ı bıçakladıktan sonra olaya gasp ve hırsızlık suçu vermek için 4 bileziği alarak ortadan kayboldu. 
   Polis, genç kızın telefon kayıtlarını inceledi. Palabıyık'ın, Şahin'e "Sevgilim, ceset üzerinden doku örnekleri alınıyor. Tırnak izlerine bakacaklarmış galiba" mesajı yazdığı tespit edildi. Polis Palabıyık ile sevgilisi Şahin'i gözaltına aldı. Palabıyık'ın ifadesinde suçunu itiraf ettiği belirtildi. 
   
   
</TEXT>
</DOC>
