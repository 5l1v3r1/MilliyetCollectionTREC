<DOC>
<DOCNO> 229272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/soneko03.html </URL>
<DATE> 2004/04/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
ABD'nin en kaliteli havayolu ''Jetblue'' 
</HEADLINE>
<TEXT>

     ABD'de her yıl yapılan bir araştırma, ülkenin en kaliteli havayolunun, indirimli bilet satışıyla dikkatleri üzerine çeken JetBlue şirketi olduğunu ortaya çıkardı. 
     Havayolu şirketlerinin değerlendirilmesi, ''rötar yapıp yapmadıkları, rezervasyon yaptıran yolcuların hepsini uçurup uçuramadıkları, bagajları kaybedip etmedikleri ve yolcuların şikayetine yol açıp açmadıkları'' gibi kriterler gözönüne alınarak yapılıyor. 
     Delta ve American Airlines gibi tanınmış şirketleri geride bırakarak birinci olan JetBlue'nun, rötarsız uçuş oranının yüzde 86 olduğu ve her 100.000 yolcu için sadece 0.31 şikayete yol açtığı bildirildi. 
     
     İNDİRİMLİ BİLET SATANLAR ÖNE GEÇTİ 

     Bu arada araştırmayı gerçekleştiren Wichita devlet üniversitesi öğretim üyelerinden profesör Dean Headley, düşük ücretle yolcu taşıyan şirketlerin, son yıllarda büyük bir sıçrama yaptıklarına dikkati çekti. 
     Headley, bu şirketler, araştırmaların başlatıldığı 1991 yılında tüm yolcuların yüzde 4'ünü taşırken, şimdi bu oranın yüzde 25'e yükseldiğini, bu oranın 2006 yılında yüzde 40'a çıkmasını beklediklerini sözlerine ekledi. 
     ABD'nin kaliteli havayolu şirketleri sıralaması ise şöyle 
1-JetBlue 
2-Alaska Airlines 
3-Southwest Airlines 
4-America West 
5-US Airways 
6-Northwest Airlines 
7-Continental Airlines 
8-AirTran 
9-United Airlines 
10-ATA 
11-American Airlines 
12-Delta Air Lines 
13-American Eagle 
14-Atlantic Southeast 
     
</TEXT>
</DOC>
