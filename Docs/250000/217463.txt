<DOC>
<DOCNO> 217463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/soneko42.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri haftanın ikinci işlem gününde ortalama yüzde 1.17 değer kazandı. 
     İstanbul Menkul Kıymetler Borsası İMKB Endeksi, gelen alımlarla 18,700 seviyesine kadar yükseldi. Endeks 18,500 üzerinde dengelenme çabasında başarılı olamadı ve 18,400 seviyesine kadar geriledi. 
     İMKB Ulusal 100 Endeksi, 1. seansı yüzde 1.42 yükselerek, 18,544.48 puandan tamamladı. 2. seansta yüzde 0.25 kayıp yaşayan endeks, günü 18,497.74 puandan kapattı. Endeks, günlük bazda ise 213.72 puan ve yüzde 1.17 oranında yükseldi. 
     Hisse senetleri piyasasında, toplam 843 trilyon 114 milyar 997 milyon liralık işlem hacmi kaydedildi. 
     Borsa uzmanları, piyasaların merakla beklediği Kıbrıs konusunda bugün de net bir gelişmenin yaşanmamasının piyasaları dar bir bantta hareket etmeye zorladığını savunarak, bu hafta sonuna kadar Kıbrıs faktörünün borsa üzerindeki ağırlığını hissettireceği ve sıkışık bir seyir izleneceği tahmininde bulunuyor. 
     
     DÖVİZ 
     Kapalıçarşı'da dün 1 milyon 331 bin liradan kapanan dolar 1 milyon 330 bin liradan, 1 milyon 676 bin liradan kapanan euro 1 milyon 669 bin liradan güne başladı. 
     Kapanışta, doların satış fiyatı 1 milyon 327 bin lira, euronun satış fiyatı 1 milyon 673 bin lira oldu. 
     Merkez Bankası, doların bugünkü efektif kurunu alışta 1 milyon 318 bin 618 lira, satışta ise 1 milyon 327 bin 895 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 4 bin 61 lira, satışta 4 bin 90 lira geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 27 Nisan 2005 vadeli, bugün valörlü tahvilin basit getirisi yüzde 24.14, bileşik getirisi yüzde 23.68 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.23 puan yükseldi. 
     İMKB Tahvil ve Bono Piyasası Repo Pazarı'nda gecelik faiz ise ortalama yüzde 23.99 olarak belirlendi. 
     
</TEXT>
</DOC>
