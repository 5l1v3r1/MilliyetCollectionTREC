<DOC>
<DOCNO> 227524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sondun28.html </URL>
<DATE> 2004/04/01/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bolivyalı öğrencilerden Kofi Annan'a 130 kilometrelik mektup 
</HEADLINE>
<TEXT>

     Bolivyalı 2.7 milyon öğrencinin imzasını taşıyan ve ülkelerinin Şili ile 1879 ile 1883 yılları arasında yaptığı Pasifik Savaşı'nda kaybettiği okyanus kıyısındaki topraklarını geri almak için kendi kanıtlarını içeren 130 kilometre uzunluğundaki mektubun, BM Genel Sekreteri Kofi Annan'a gönderileceği bildirildi. 
     Bu alışılmamış diplomatik girişimin fikir babası Bolivya Eğitim Bakanı Donato Ayma, bunun 125 yıllık bir hak davası olduğunu, konu üzerindeki haklılıklarına dünya kamuoyunun hassasiyet göstermesi amacıyla bu kararı aldıklarını açıkladı. 
     Ayma, ''Bu mektup kuşkusuz tarihin en uzun mektubu, bu bir rekor'' dedi. 
     Bolivya, Peru ile ittifak yaparak Şili'ye karşı 1879-83 yılları arasında yaptığı Pasifik Savaşı'nda, Pasifik okyanusundaki 400 kilometrelik kıyısını kaybetmiş, bu da ülkenin Güney Amerika'nın tam ortasında denizden uzakta kalmasına yol açmıştı. 
     Mektubu yazanlar, daha önce bu uyuşmazlık konusunda arabuluculuk öneren BM Genel Sekreteri'ni, ülkeleriyle güney komşuları arasında uzlaştırıcı olarak ülkelerine davet ettiler. 
     Çok büyük harflerle yazılan mektubun, Bolivya'ya has bir özellik olduğu belirtildi. 
     
</TEXT>
</DOC>
