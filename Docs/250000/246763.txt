<DOC>
<DOCNO> 246763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun18.html </URL>
<DATE> 2004/06/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
20 yıl önce öldü, pijamalı iskeleti boş dairede bulundu 
</HEADLINE>
<TEXT>

     Japonya'da 20 yıl önce ölen bir kişinin pijamalı iskeleti boş bir apartman dairesinde bulundu. 
     Basında çıkan haberlere göre, ay başında terk edilmiş binayı yıkmadan önce daireleri kontrol eden işçiler, ikinci katta küflenmiş şiltede yatan bir adamın iskeletini buldu. 
     Haberlerde, mutfak masasında 20 Şubat 1984 tarihli bir gazete bulunan Japonun, 1973'te binaları inşa eden şirketin çalışanı olduğunun, şirketin iflas etmesi üzerine boşalan binaya yerleştiğinin sanıldığı belirtildi. 
     Öldüğünde 57 yaşında ve boşanmış olduğu ifade edilen Japonun, 20 yıl önce birdenbire işe gelmemeye başladığı, ancak çocukları ve akrabalarının polise başvurup, yakınlarının kayıp olduğunu bildirmediği kaydedildi. 
     Adamın, aynı mahallede oturan 65 yaşındaki bir komşusu, Yomiuri Shimbun'a yaptığı açıklamada, ''Apartmanın varlığı konusunda bir fikrim yoktu. Haberleri duyduktan sonra 'Evet, burada' diye düşündüm. Burada sanki zaman durmuş gibiydi'' dedi. 
     
</TEXT>
</DOC>
