<DOC>
<DOCNO> 222290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sontur15.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Boyner "DSP ve CHP ortak aday çıkartılmasını istemedi" 
</HEADLINE>
<TEXT>

     YTP Genel Başkanı İsmail Cem, ortak belediye başkan adayı çıkarılması yönündeki önerilerine CHP ve DSP Genel Başkanlarının ''Benim olsun, küçük olsun'' anlayışı ile olumlu yaklaşmadıklarını söyledi. 
     Cem, Hatay'ın Samandağ İlçesi'nde, partililere hitaben yaptığı konuşmada, CHP Genel Başkanı Deniz Baykal ile DSP Genel Başkanı Bülent Ecevit'i eleştirerek, ''Özellikle İstanbul, İzmir ve Ankara'da ortak aday çıkarsaydık, kazanma şansı yüksek olurdu. Ne var ki Benim olsun, küçük olsun anlayışıyla davranıldı'' dedi. 
     Ak Parti belediye başkan adaylarına halkın gerekli dersi vereceğini savunan Cem, ''3 Kasım'daki rüzgarı bu kez yakalayamayacaklar. Halk, bu hükümetten memnun değil. Bizim adaylarımız, dürüst, şaibesiz ve ilkelidir. Bunlara bir şans verin. Memnun kalmazsanız, benden hesap sorun'' diye konuştu. 
     Cem, Yaylıca, Mızraklı ve Tekebaşı beldelerinde de belediye başkan adaylarını tanıtarak vatandaştan destek istedi. 
     
</TEXT>
</DOC>
