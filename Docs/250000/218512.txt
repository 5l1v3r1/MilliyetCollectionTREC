<DOC>
<DOCNO> 218512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sondun28.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakovski'nin cenaze töreni hazırlıkları sürüyor 
</HEADLINE>
<TEXT>

     Makedonya'da, önceki gün uçak kazasında ölen Cumhurbaşkanı Boris Trakovski için cenaze töreni hazırlıkları sürüyor. 
     Cenaze kurulu, tören için son hazırlıkları yaparken, cumhurbaşkanının cenazesi Üsküp'te askeri törenle taşınacak. Naaş, meclis binasında katafalka yerleştirildikten sonra halkın ziyareti için bekletilecek. 
     Makedonya hükümeti yetkilileri, Bosna-Hersek'teki kazada ölen Traykovski'nin cenazesinin 1 mart pazartesi günü Üsküp'e getirileceğini söyledi. 
     Bu arada, Makedonya Başbakanı Branko Çırenkovski'nin bu akşam Bosna-Hersek'in başkenti Saraybosna'ya giderek, uçak kazasıyla ilgili bilgi alacağı belirtildi. 
     
     Taziye defteri açıldı 
     Traykovski'nin uçak kazasında hayatını kaybetmesi nedeniyle Cumhurbaşkanlığı'nda taziye defteri açıldı. 
     Üsküp'te görev yapan diplomatlardan ilk olarak Türkiye'nin Üsküp Büyükelçisi Mehmet Taşer defteri imzaladı. 
     Büyükelçi Taşer, Makedonya Cumhurbaşkanı'nın ölümünün Türkiye Cumhuriyeti için büyük bir kayıp olduğunu yazdı. 
     
</TEXT>
</DOC>
