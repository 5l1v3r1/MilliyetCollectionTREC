<DOC>
<DOCNO> 238627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo33.html </URL>
<DATE> 2004/05/09/ </DATE>
<TIME> 22.03 </TIME>
<AUTHOR>  </AUTHOR>
<HEADLINE>
Fener forması altında ilk şampiyonluk yaşayanlar 
</HEADLINE>
<TEXT>

     Birinci Süper Futbol Ligi'nde 2003-04 sezonu şampiyonu Fenerbahçe'de, 4 futbolcu dışındaki oyuncular, sarı-lacivertli forma altında ilk şampiyonluklarını yaşadı. 
     2000-01 sezonundaki şampiyon kadroda da yer alan Serhat, Ali Güneş, Semih ve Recep, Fenerbahçe'de 2. kez şampiyonluk görürken, kadrodaki diğer 17 futbolcu ise ilk kez sarı-lacivertli takımda şampiyonluk yaşadı. 
     Volkan, Luciano, Fatih, Ümit, Tomas, Petkov, Servet, Mahmut, Kemal, Selçuk, Olcan, Mehmet, Aurelio, Tuncay, Van Hooijdonk, Rebrov ve Nobre ise sarı-lacivertli forma altında ilk kez lig şampiyonluğu elde etti. 
     
     HOOIJDONK'UN KARİYERİNDEKİ İLK ŞAMPİYONLUK 

     Fenerbahçe'nin 35 yaşındaki deneyimli futbolcusu Pierre Van Hooijdonk, kariyerindeki ilk şampiyonluğu sarı-lacivertli takımda yaşadı. 
     Kariyerinde Hollanda, İskoçya, İngiltere ve Portekiz liglerindeki takımlarda forma giyen Van Hooijdonk, yalnızca Fenerbahçe ile lig şampiyonluğuna ulaştı. 
     Denizlispor'a attığı golle ligdeki gol sayısı 23'e çıkaran Van Hooijdonk, son haftaya girilirken, Konyasporlu Zafer Biryol'un 2 gol gerisinde ''Gol Krallığı'' yarışında da iddiasını sürdürüyor. 
     

     
</TEXT>
</DOC>
