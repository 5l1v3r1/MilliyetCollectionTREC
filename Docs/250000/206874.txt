<DOC>
<DOCNO> 206874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sontur26.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenboğa'da saat 14 00'den beri uçaklar kalkamıyor... 
</HEADLINE>
<TEXT>

     Ankara'da öğle saatlerinde başlayan kar yağışı hayatı olumsuz etkiliyor. 
     AA muhabirinin aldığı bilgiye göre, Ankara Esenboğa Havalimanı'ndaki yoğun kar yağışı ve görüş mesafesinin düşük olması nedeniyle iç ve dış hat uçak seferleri saat 14.00'den itibaren yapılamıyor. 
     Ankara'dan yapılması gereken uçak seferleri ertelenirken, uçak seferlerinin yeniden başlaması için Devlet Hava Meydanları İşletmesi'ne DHMİ bağlı ekipler çalışmalarını sürdürüyor. 
     Esenboğa Havalimanı'na inmesi gereken uçakların bir kısmı da kötü hava koşulları nedeniyle Antalya'ya inmek zorunda kaldı. 
     Esenboğa Havalimanı yetkilileri, hava koşullarının normale dönmesinden sonra uçak seferlerine yeniden başlanacağını bildirdiler. 
     Öte yandan, THY'nin, saat 17.30'daki Ankara-Muş uçak seferi, Muş'taki kötü hava koşulları nedeniyle iptal edildi. 
     
</TEXT>
</DOC>
