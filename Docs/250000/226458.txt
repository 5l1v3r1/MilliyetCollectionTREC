<DOC>
<DOCNO> 226458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/siyaset/siy00.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Üniversitesi İletişim Fakültesi öğretim üyesi Yard. Doç. Dr. Nuran Yıldız 
</HEADLINE>
<TEXT>
   Program değil, siyaseti kime yaptığınız önemli 
   Yıldız, "İmaj çağındayız. Yeni siyaset öncelikle seçmen odaklı. Programlarınız, nereden geldiğiniz, nereye gittiğiniz değil, kimin için siyaset yaptığınız önemli" diyor 
      SOHBET ODASI Derya SAZAK 

   
   Bir iletişim uzmanı olarak 28 Mart kampanyası sizde ne tür izler bıraktı Bilimsel araştırmalar seçim kampanyalarının yüzde 5 - 7 arasında etkisi olduğunu söylüyor. Hükümetlerin yüzde 1 - 2 puanlık oy farkıyla belirlendiği ülkelerde bu rakam çok önemli. Türkiye'de 28 Mart yerel seçimleriyle ilgili kampanyalara baktığımızda şunu görüyoruz Mitingler, Türk siyasi tarihinde seçimlerin en önemli taşıyıcısıdır. Bu defa mitinglere o kadar büyük kalabalıklar yığılmadı. Bunun bir nedeni iktidardaki AKP'nin seçimden açık farkla önde çıkacağı beklentisi olabilir. Ama çok daha önemlisi muhalefetin kendi gücünü meydanlara taşıyamayışıdır. 
   
   Anket kararsızı etkiler 
   
   5 - 6 Mart tarihinde yapılmış bir anketin seçimlere 10 gün kala yayımlanmış olması muhalefete karşı bir haksızlık mıydı 
   Anketler daha çok kararsızları etkiliyor. Bir de sandığa gitme eğiliminde olmayanları oy vermeye iter. Bu da araştırmada zayıf görünen tarafa küskün olanların sandığa gitmesine yol açabilir. AKP de bundan korktu. CHP'de anketlerin toparlanmaya yol açtığı söylenebilir. 
   
   AKP - CHP ve diğer muhalefet partileri arasındaki oy farkları anketlerde 3 Kasım'a göre niye bu kadar büyüdü Tayyip Erdoğan imajı bunda ne kadar etken 
   AKP, seçmenle iletişimi çok önemseyen bir parti. Kurulduğu günden itibaren halkla bağlarını çok güçlü tuttu ve bu işi şansa bırakmayan tek parti oldu. Erdoğan'ın karizması çok önemli. Şu tartışılmaz AKP bir lider partisi. 28 Mart kampanyasını da 3 Kasım'da olduğu gibi Erdoğan sürükledi. 
   AKP giderek 'tek adam' partisine dönüşüyor. Erdoğan'ın geçmişteki imajı şuydu Sisteme muhalif, okuduğu şiirler yüzünden davalar açılan, hapse giren mağdur olmuş kişilik. 'Bu şarkı burada bitmez' sloganları altında Pınarhisar Cezaevi'ne girmesiyle Erdoğan'ın siyasal yaşamı değişmeye başladı. Ben buna 'Pınarhisar kırılması' diyorum. O zamana kadar her aklına geleni söyleyen Erdoğan gitti, daha az konuşan, sistemle kavga etmekten olabildiğince kaçınan birisi geldi. 
   Erdoğan, Pınarhisar'da kendi karizmasını analiz ederken Erbakan'ın söylediği bir cümlenin gerçekte ne anlam ifade ettiğini fark etti 'Her şey, her zaman söylenmez. Gerekirse ormana gidin, orada ağaçlara bağırın.' 
   
   Takiyenin yönü değişti 
   
   Takiye yapın anlamında mı .. 
   Fikri gizleme anlamında... Biraz daha stratejik davranın demek istiyor. AKP bence bugün o noktada değil. Çünkü takiyeciliğin yönü değişti. 
   Yeni bir takiye biçiminden söz edebiliriz. AKP içinde Milli Görüş tabanına göre daha liberal bir grup oluştu. Çağdaş koşullarda yaşamayı tercih eden bir çevre. Bu sefer de bunu İslamcı tabanından gizlemek gibi, takiye kendi içine dönmüş bir noktada işlemeye devam ediyor. 
   
   AKP anketlerdeki sonucu yakalarsa 'Menderes sendromu' mu yaşayacağız 
   28 Mart'ta, 3 Kasım seçimlerini aşan oy oranıyla AKP ciddi sancılar yaşayabilir. 
   
   Ne olabilir 
   Milli Görüşçü parti çekirdeğini şimdilik suskun yapan iktidarın getirdiği avantaj 28 Mart'ta çıkacak sonuç AKP'nin kendisini 'dev aynası'nda görmesine yol açabilir. Eğer bir parti tek başına oyların yüzde 50'sini alabiliyorsa bu sonuç şöyle bir tehlikeyi getiriyor Eleştirdiği sistemin kendisi olmaya başlıyor. 
   
   AKP, sistemin partisi olacak. 
   Sisteme muhalefet etmek oy oranının yükselişinde temel itici güç iken iktidar sürecinde sistemin kendisi olmaya başlıyor. AKP'nin açmazı budur Eğer siz sistemin kendisi haline gelirseniz bir rehavet içine girersiniz. Ülkenin diğer kurumlarını çok istemezsiniz. İktidarın gerçek sahibi olduğunuzu görüp başka dengeleri önemsemezsiniz. Demokrasinin kurumlar arası denge olduğu unutulabilir. Bu da AKP'de hiç beklenmedik rahatsızlıklara yol açabilir. 
   
   Siyasi obezite sorunu... 
   Tayyip Erdoğan da bunun farkında, sürekli olarak parti tabanını 'başınız dönmesin', 'şımarmayın' diye uyarıyor. Biz buna iletişimsel anlamda, 'imaj şişmesi' diyoruz. Bunu Galatasaray da yaşadı. AKP'de 28 Mart'tan sonra 'imaj şişmesi' bekliyorum. Çünkü Türk siyasetçisinin temel sorunlarında biri kendini beğenmişliktir. Yapı buna çok uygun. 
   
   29 Mart sabahı çıkacak tablo AKP'yi yapamadıklarını yapmak için cesaretlendirecek mi 
   28 Mart başarısının AKP'ye iktidar dezavantajı olarak yansıması kaçınılmazdır. Ben Milli Görüş'ün sesini de duymaya başlayacağımızı düşünüyorum. 
   
   Kötüledikçe AKP'ye sempati artıyor       28 Mart kampanyasında bir polarizasyon oldu, ikili yarış 3 Kasım'dakine benzer biçimde büyük ölçüde AKP - CHP mücadelesine endekslendi ama sonuçta muhalefetin bundan kazançlı çıktığı söylenemez. 
   CHP'nin sorunu, seçmenle sağlıklı ve sonuca giden bir iletişimi gerçekleştirememiş olması. Artık siyasi partiler kendi yapılarını gözden geçirirken, 'Nasıl bir dünya' istediklerini halka anlatmak için özel birim oluşturuyorlar. CHP'nin sokaktaki insanla iletişim problemi var. Halka uzaklar. 
   Temel Reis olayını çok ciddiye almıyorum. Kimsenin de aldığını sanmıyorum. CHP'nin kampanya diye başvurduğu tek yöntem rakibe saldırmak. 
   
   Yeşilçam sendromu 
   Negatif politika... Rakip de bunun altyapısını kuruyorsa, Erdoğan'ın 'CHP'nin kökü' ile ilgili söylemine aynı saldırgan ifade ile cevap veriliyorsa bu size negatif dönebiliyor. 
   Yeşilçam sendromu diye bir şey var. Türk filmlerindeki yakışıklı jönleri bilirsiniz. Bir de çok güzel esas kadın... Fakat bu iki kişinin arasındaki aşkı yok etmek için bir de 'kötü kadın' vardır. Bu kötü kadının film boyunca yaptığı şey jöne esas kadını kötülemektir. Yalanlar, aldatma hik yeleri derken sonunda jönün esas kadına olan aşkı büyür. 
   
   Muhalefet AKP'yi kötüledikçe, seçmenin Tayyip Erdoğan'a siyasi aşkı güçleniyor mu 
   Aşk sözcüğünü kullanmayalım ama kararsız seçmenin AKP'ye sempatisi artıyor. Oysa siyaset bir gelecek önerisi sunmak değil midir 
   
   Büyük markalar da kendilerini yeniler    
   CHP'nin kampanyasını nasıl buldunuz Mesajları yerini buldu mu, yoksa CHP'de liderin imajından kaynaklanan halkla ilişkiler sorunu mu yaşanıyor 
   Türkiye'de muhalefet sorununu tartışırken, yeni siyaset anlayışının ne olduğunun bilinmesi gerekiyor. AKP'de Tayyip Erdoğan bunu başarıyla uyguluyor. Yeni siyaset öncelikle seçmen odaklı. Programlarınız, nereden gelip nereye gitmekte olduğunuzdan daha önemlisi, kimin için siyaset yaptığınız. Bu tüketim toplumunun bir gereği. İmaj çağındayız. Bütün kavramlar ve onlara yüklenen değerler tüketiliyor. Aşk bildiğimiz anlamda aşk değil artık. Evlilik eskisi gibi değil. Sağlık deyince fit olmak akla geliyor. Kültür poplaşıyor. Yeni kavramlar üretilerek metalara dönüştürülüp tüketiliyor. Bunun en yoğun yaşandığı alanlardan birisi siyaset. 
   CHP geleneksel siyaset anlayışına hapsolmuş. Aslında AKP'nin başarısı gibi görünen durum yeni siyaset tarzını hayata geçirmede muhalefetin başarısızlığıdır. Bu durum da seçmende umutsuzluğun getirdiği bir nihilizme boş vermişliğe yol açabiliyor. 
   
   CHP eskiyen bir marka mı 
   CHP aslında çok büyük bir marka. Fakat buna tüketim odaklı baktığımız zaman büyük markalar da kendilerini yenilerler. Logolarından örgütlenme biçimlerine, bayi ağlarına kadar yeniden yapılanırlar. Böylece 'imaj şişmesi'ne karşı önlem alırlar. Modüler bir yapıya dönüşürler. CHP'nin ciddi oy kaybının önemli nedenlerinden birisi de kendisini yeni siyaset tarzına entegre edememek. 
   Deniyor ki 'Baykal gitsin, CHP toparlanır ' Bu kadar basit değil. Tek başına Baykal'ın gitmesi sorunu çözemez demek daha doğru. CHP'nin yeniden yapılanmasında parti yönetiminin değişmesi elbette çok önemli. Asıl zihniyet değişimi gerekiyor. 
   
   Danışmanlar 'saray soytarıları' gibi...    
   İletişim ve siyasal propagandayı Mesut Yılmaz, Tansu Çiller de kullandı ama merkez sağ yine çöktü. AKP'yi iktidara makyaj değil, ekonomik kriz ertesinde dipten gelen toplumsal dalga iktidara taşımadı mı 
   Danışmanlık mekanizmasının nasıl işlediğiyle ilgili de sorun var Türk siyasetçisi, danışmanları 'saray soytarısı' gibi kullanır. Ne yapar Danışmanları dinler ama kendi bildiğini yapar. Danışmanlar lideri sadece eğlendirir. Seguela, kariyerindeki tek yenilgisini Mesut Yılmaz'la aldı. Türkiye'deki bu ilişki yüzünden. Seguela'nın kampanyasını kendi yakın çevresiyle değiştirmiştir. 
   Erdoğan farklı. Erdoğan kendini biliyor, eksiklerini görüyor. Çok iyi eğitim almamışsanız, uluslararası ilişkileriniz zayıfsa, sizin kariyerinizdeki tek önemli nokta İstanbul Belediye Başkanlığı ise bu eksiklerinizi kısa sürede kapatamazsınız. Bu hizmeti transfer edersiniz. Sokakta pl nsız şekilde konuştuğu anlarda 'Kasımpaşalı Erdoğan'ı görürsünüz, yazılı metinler üzerinde, Meclis konuşmalarında lider ve karizmatik Erdoğan'ı bulursunuz. Son ABD gezisinde Erdoğan'a 'beden dili' konusunda uzmanların hazırladığı bir dosya sunulduğunu biliyoruz. 
   'Ailece Bayhan'ı dinliyoruz' derken seçmen kitlesine 'ben de sizdenim' diyen bir Erdoğan var. Seçmenin önemli oranda popstar benzeri yarışmaları izleyenlerden oluştuğunun farkında. Sol partiler içinse seçmen, entelektüel tartışma yapabilenlerden oluşuyor. 
   Halkla kurduğu iletişim güçlü. Yapay değil. Öteki olarak dışlanması ve 'Tayyip' diye küçümsenmesi karşısında 3 Kasım'da varoşlar ona sahip çıktı. Rol yapması gerekmiyor. Kavramları içselleştiriyor. AKP bir şeyi daha yapıyor, ideolojisini, 'muhafazak r demokrasi' adıyla geliştiriyor. 
   
   Kİmdİr 
   Yard. Doç. Dr. Nuran Yıldız, Ankara Üniversitesi Siyasal Bilimler Enstitüsü'nde 'Siyasal Partilerde Lider İmajları' teziyle siyaset bilimi doktoru oldu. Daha sonra 'Liderler, İmajlar, Medya' adıyla yayımlanan çalışması, Türkiye'de liderlerin medya ilişkisini imaj kavramı çerçevesinde inceleyen ilk siyaset doktora tezidir. Özellikle siyasal iletişim, kurumsal iletişim ve stratejik iletişim alanında çalışmalar yapan Doç. Dr. Nuran Yıldız, Ankara Üniversitesi İletişim Fakültesi'nde halkla ilişkiler dalında lisans, siyaset bilimi alanında lisansüstü dersler vermektedir. 
   
   
   
</TEXT>
</DOC>
