<DOC>
<DOCNO> 200596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/soneko16.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'lerde 20 fazla kıdem tazminatı uygulaması için son gün 
</HEADLINE>
<TEXT>

     Kamu İktisadi Teşebbüsleri'nde KİT çalışan işçilerin kendi istekleri ile işten ayrılmaları durumunda, kıdem tazminatlarının yüzde 20 fazla ödenmesi uygulanmasından yararlanabilmeleri için tanınan süre bugün mesai saati sonunda doluyor. 
     KİT'lerdeki fazla istihdamı eritmek amacıyla getirilen düzenleme uyarınca, İş Kanuna tabi olarak istihdam edilen personelden kendi isteği ile işten ayrılanlara İş Kanunları hükümlerine göre hesaplanacak kıdem tazminatının yüzde 20 fazlası ödenecek. Ayrıca, işverence haklı nedenle derhal fesih hali hariç olmak üzere, 1 Ekim-22 Kasım 2003 tarihi arasında, herhangi bir sebeple iş sözleşmeleri feshedilen personel de kendi isteğiyle işten ayrılma şartı aranmaksızın bu kanun hükümlerinden yararlanabilecek. 
     Bu uygulamadan yararlanmak isteyenler için belirlenen kanuni başvuru süresi bugün mesai saati bitiminde sona eriyor. 
     Hazine Müsteşarlığı'ndan daha önce yapılan açıklamada, başvuru süresinin uzatılmasının mümkün bulunmadığı, başvuruların söz konusu süre içinde yapılması uyarısında bulunulmuştu. 
     
</TEXT>
</DOC>
