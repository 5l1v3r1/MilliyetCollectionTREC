<DOC>
<DOCNO> 240603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/siyaset/axsiy02.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Asker bizi koruyor 
</HEADLINE>
<TEXT>


Hedefinin KKTC'yi izolasyondan kurtarmak olduğunu belirten Başbakan Talat, "Annan Planı'nı yeniden müzakere etmem. Papadopulos'a verecek bir şeyimiz de yok" dedi 

YORGO KIRBAKİ Atina 


KKTC Başbakanı Mehmet Ali Talat, Annan Planı'nı yeniden müzakere etmeyeceğini belirterek, "Papadopulos'a verecek hiçbir şeyimiz yok" dedi. 
Talat, Rum kesiminde yayımlanan Politis gazetesine verdiği demeçte, Kıbrıslı Türklerin bu aşamada başlıca hedefinin izolasyondan kurtulmak olduğunu kaydetti. Talat, Rumların yüzde 75'inin referandumda "hayır" demesinin Annan Planı'nın güvenlikle ilgili maddelerinden kaynaklandığına ilişkin açıklamalara da "Bunlar bahane. Güvenlik için endişeler olduğunu referandumdan sonra söylediler. Rumlar nedense şimdi aniden kendilerini güvenli hissetmiyorlar" yanıtını verdi. 
"Türk askeri Kıbrıs Türklerinin güvenliği için adadadır. Türk askeri Kıbrıslı Türkleri Kıbrıslı Rumlardan korumaktadır" diyen Talat, "İyi niyet jestinde bulunacak mısınız " sorusunu da "Neden Aynı durumun devam etmesi, Türklerin izolasyonunun devam etmesi için mi " diye yanıtladı. KKTC'nin bu aşamada tanınmasının mümkün olmadığını gayet iyi bildiğini vurgulayan Talat, "Dış dünyaya açılmalıyız. Rumların 'evet' demesini bekleyecek değiliz" dedi. 

Seçim sinyali... 
"AB'nin tutumundan memnun değilim. Rumların Türkleri temsil edemeyeceklerini artık anlamaları gerek" diyen Talat, KKTC'de yeniden milletvekili seçimleri yapılma olasılığını da açık bıraktı. 


</TEXT>
</DOC>
