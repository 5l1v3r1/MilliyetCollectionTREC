<DOC>
<DOCNO> 233105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun42.html </URL>
<DATE> 2004/04/20/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Bağdat'ta cezaevine havan topu saldırısı 22 mahkum öldü 
</HEADLINE>
<TEXT>

     Irak'ın başkenti Bağdat'taki en büyük cezaevi Ebu Garib'e düzenlenen havan saldırısında ölenlerin sayısının 22'ye yükseldiği bildirildi. 
     Amerikalı askeri yetkili Albay Jill Morgenthaler, cezaevine 12 hava topu atıldığını, saldırıda 92 kişinin de yaralandığını söyledi. 
     Albay Morgenthaler, ölen ve yaralanan kişilerin tamamının güvenlik gerekçesiyle gözaltına alınan kişiler olduğunu ifade etti. 
     Morgenthaler, yaralananlardan durumu ağır olan 25 kişinin helikopterlerle tedaviye gönderildiğini belirtti, ancak ölen ve yaralanan kişiler arasında Saddam Hüseyin rejiminin önemli şahsiyetleri bulunup bulunmadığı hakkında ayrıntı vermedi. 
     Irak'taki Amerikan güçleri, Saddam Hüseyin'in Baas rejiminin kalıntıları ve Amerikan karşıtı şiddetin şüphelileri olarak gördüğü Iraklıları gözaltına alıyor. 

     
</TEXT>
</DOC>
