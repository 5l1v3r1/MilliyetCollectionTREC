<DOC>
<DOCNO> 208454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/guncel/gun02.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Jet Fadıl'ın enkazı 
</HEADLINE>
<TEXT>

   "İmza" marka otomobil üretecek fabrika inşaatı çürümeye terk edildi. İnşaatı koruyan sekiz güvenlik görevlisi aylıklarını alamadığı için işi bıraktı 
      TURAN KOYUNCU Siirt DHA 
   
   Siirtli Fadıl Akgündüz'ün vaatleriyle Jet - Pa rüzg rına kapılan binlerce hemşerisinin umudu boşa çıktı. 
   "Jet Fadıl" lakaplı Akgündüz, bölgede binlerce kişiye iş imk nı sağlayacağı söylenen "İmza" marka otomobil üretecek fabrika için Siirt Havaalanı yakınlarında 100 dönüm arazi satın almıştı. Büyük bir törenle temeli atılan fabrikanın sadece hizmet binaları yapılırken, arazi de tel örgüyle çevrildi. 
   Akgündüz'ün dolandırıcılık suçundan cezaevine girmesiyle birlikte Siirtlilerin rüyası da sona erdi. Fabrika inşaatının durumu bugün içler acısı. İnşaatı koruyan sekiz güvenlik görevlisi, aylıklarını alamadığı için işi bıraktı. Kaderine terk edilen tesisler çürümeye, yer yer yıkılmaya başladı. 
   Bazı vatandaşlar da karayolunun çeşitli noktalarına yerleştirilen "İmza otomobil fabrikası inşaatına gider" yazılı tabelaları sökerek, evlerine bahçe kapısı yaptı. 
   
   
</TEXT>
</DOC>
