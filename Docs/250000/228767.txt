<DOC>
<DOCNO> 228767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur26.html </URL>
<DATE> 2004/04/05/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
RTÜK, Star'ın borçları için toplandı 
</HEADLINE>
<TEXT>

     Radyo ve Televizyon Üst Kurulu RTÜK , Star TV'nin eski yıllara ait matrah farkından kaynaklanan reklam payı borçları için bugün olağanüstü toplandı. 
     Star'ın Yönetim Kurulu Başkanı Adem Gürses'in, borçların 24 ayda ödenmesine ilişkin ödeme planını görüşen Üst Kurul, bu konudaki nihai kararını 7 Nisan Çarşamba günü verecek. 
     A.A muhabirinin edindiği bilgiye göre, Star TV'nin 1996, 1997, 1998, 1999 ve 2000 yıllarına ait hesaplarının incelenmesi sonucunda 61 trilyon 267 milyar liralık matrah farkı bulunduğu, bunun da RTÜK'e 3 trilyon 61 milyar 385 milyon 479 lira reklam geliri payı ödenmesini gerektirdiği belirlenmişti. 
     Radyo ve Televizyon Üst Kurulu'nun RTÜK , faizleriyle birlikte yaklaşık 15 trilyon lira tutan eski yıllara ait matrah farkından kaynaklanan reklam payı borcunu ödemesi için Star TV'ye verdiği 7 günlük sürenin dolmasına rağmen borcun ödenememesi nedeniyle Star TV'nin yayınlarının durdurulması gündeme gelmişti. 
     Üst Kurul, yayını durdurulması noktasına gelen Star TV'nin borçları konusunu değerlendirmek üzere bugün olağanüstü toplandı. 
     Üst Kurul, toplantıda, Tasarruf Mevduatı Sigorta Fonu'nun TMSF atadığı Star Yönetim Kurulu Başkanı Adem Gürses'in yaklaşık 15 trilyon liralık borcun 24 aya yayılmasına ilişkin ödeme planını da değerlendirdi. 
     Gürses'in söz konusu ödeme planının 7 Nisan Çarşamba günü kurulda oylanacağı ve Üst Kurul'un buna göre nihai kararını vereceği öğrenildi. 
     
</TEXT>
</DOC>
