<DOC>
<DOCNO> 228364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/spor/spo05.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevde FERRARI 
</HEADLINE>
<TEXT>

   Bahreyn'in Shakir pistinde, 33 derece hava, 52 derece pist sıcaklığında yapılan sıralama turlarında ilk iki cebi, şampiyon takım aldı. Schumacher'in birinci tamamladığı parkurda, Barichello ikinci oldu 
      
   Lastikler ön planda 
   FORMULA 1'DE yılın üçüncü yarışı olan Bahreyn ayağı öncesi sıralama turları Shakir pistinde dün yapıldı. Hava sıcaklığının yaklaşık 33 ve pist sıcaklığının da yaklaşık 52 derece olması lastik seçimini bir kez daha ön plana çıkardı. Michelin'in dışında diğer marka lastik kullanan sürücülerin daha avantajlı gösterildiği yarışta, araçların da sıcaklığa ne kadar dayanabileceği merakla bekleniyor. Sıcaklığa dayanıklılığı arttırmak amacıyla araçların soğutma sistemlerine yeni düzenlemeler yapıldı. 
   
   İlk iki cep Ferrari'nin 
   2004 sezonunun ilk yarışı olan Avustralya'da ilk iki cebi alan Ferrari'ler, Malezya pistinde Ferrari pilotu Barrichello'nun üçüncü cepte yer almasının ardından Bahreyn'de Michael Schumacher ile birlikte ilk iki cepte yer alacak. Michael Schumacher ortalama 216.346 kilometre hızla ve 1.30.139'luk derecesiyle birinci sırada yer alırken, diğer Ferrari pilotu Rubens Barrichello 1.30.530'luk derecesiyle ikinci oldu. BMW Willams'tan Montoya yaklaşık yarım saniye farkla üçüncü, Ralf Schumacher ise dördüncü sırada yer aldı. 
   
   Sıralama sonuçları 1. 1 M.SCHUMACHER Ferrari B 1'30"139 2. 2 BARRICHELLO Ferrari B 1'30"530 0'00"391 3. 3 MONTOYA Williams BMW M 1'30"581 0'00"442 4. 4 R.SCHUMACHER Williams BMW M 1'30"633 0'00"494 5. 10 SATO BAR Honda M 1'30"827 0'00"688 6. 9 BUTTON BAR Honda M 1'30"856 0'00"717 
   
</TEXT>
</DOC>
