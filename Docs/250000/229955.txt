<DOC>
<DOCNO> 229955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonsiy12.html </URL>
<DATE> 2004/04/09/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
CHP'de muhalif hareket başkan adayını açıklıyor 
</HEADLINE>
<TEXT>

     Kendilerine ''CHP Anadolu Taban Harekatı'' diyen grup üyelerinde eski Çorum Milletvekili Ali Haydar Şahin, CHP Genel Başkanı Deniz Baykal'ın başarısız olduğunu öne sürerek, ''Artık yerini, yıpranmamış genç bir isme bırakması gerekir'' dedi. 
     TBMM'de gazetecilerle sohbet eden Şahin, parti içindeki muhalif grupların derlenip toparlanması için gayret sarf ettiklerini bildirerek, Baykal'ın karşısındaki alternatif genel başkan adaylarını da yakında açıklayacaklarını söyledi. Değerlendirmelerin sürdüğünü belirten Şahin, ''Kamuoyunda yıpranmamış, bomba gibi isimler var. En geç bir hafta, 10 gün içinde genel başkan adayımızı belirler ve kamuoyuna açıklarız. Artık Deniz Baykal ile CHP'nin hiçbir yere gidemeyeceği ortaya çıktı. Baykal ile devam edersek ilk seçimlerde yine barajın altında kalırız'' diye konuştu. 
     Kendisinin şahsen hiçbir beklentisi bulunmadığın ifade eden Şahin, bir daha milletvekili adayı olmayacağını da bir deklarasyonla açıklayacağını söyledi. 
     CHP Anadolu Taban Harekatı'nın, yarın Çorum'da düzenleyeceği bir toplantıyla partinin merkez kadrosunun tutumunu tabana anlatacağını kaydeden Şahin, yaklaşık bir haftada da tüm Türkiye'yi gezeceklerini bildirdi. 
     
</TEXT>
</DOC>
