<DOC>
<DOCNO> 238503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/siyaset/axsiy01.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler de bildiri yayımladı 
</HEADLINE>
<TEXT>


İşte tasarıyı destekleyen ve karşı çıkanların görüşleri... 


Şu günlerde bildiri yayımlamayan kalmadı. Genelkurmay'dan üniversitelere, sivil toplum ögütlerinden siyasi partilere kadar hemen herkes katsayı meselesini eleştiren ya da destekleyen bildiriler yayımlıyor. Sadece olayın gerçek muhatabı öğrenciler sessiz kalmıştı. Nihayet onlar da gelişmelere ayak uydurdu. İşte tasarıyı destekleyen ve karşı çıkan öğrencilerin görüşleri 
Destek çıkanlar Bizler ticaret, iletişim, turizm, sağlık, teknik ve endüstri meslek lisesi öğrenci ve mezunları gençleriz. 1999'dan bu yana devam eden mağduriyetimiz tam çözüme kavuşacakken konunun yeniden imam hatip eksenine çekilmesine, şaşkınlığın ötesinde söz bulamıyoruz. Mağduriyetimiz, yıllardır yazılı ve sözlü basında dile getiriliyor. Ayrıca, 8. Beş Yıllık Kalkınma Planı'nda da eşitsizliğin ortadan kaldırılması öngörülmüştür. 5 yıldır milyonlarca meslek liseli vahim ve haksız bir değirmende öğütülmektedir. Sorunu, meseleyi ideolojik çatışmaların içine çekmeden, farklı mecralara yönlendirmeden, bizleri derin bir kaygı içine sokmadan bir an önce çözmek gerekiyor. Birtakım çatışmalar yüzünden geleceğimizi daha fazla yitirmek istemiyoruz. Ailelerimizin bilinçsiz bir şekilde yönlendirdiği meslek liselerinden hepimiz kalifiye işgücü olarak çıkmaya razı değiliz. Zek mıza, yeteneklerimize sonuna kadar güveniyoruz. Lütfen, mesleki yönelimlerimizi ve toplumsal statülerimizi zorla şekillendirmeye çalışan YÖK zihniyetinin bu çabalarına prim vermeyiniz. Türkiye'nin yarınlarına sahip çıkınız... 

'Niye ısrar ediliyor ' 
Yasaya karşı çıkanların bildirisi de şu yönde Sayın TBMM mensupları, genel lise mezunları olarak hükümetin hazırladığı tasarının içerik ve zamanlama açısından yanlış olduğunu düşünüyoruz. Söz konusu tasarıya, derhal kamuoyunun uzlaşacağı bir şekil verilmesini veya geri çekilmesini talep ediyoruz. 
Hükümet, onca eleştiriye aldırmayışını "Seçimde söz verdik" şeklinde açıklıyor. Fakat bedelli askerlik gibi başka konularda 180 derece dönüşünü izah edemezken, bu tasarı konusunda ısrar ediyor. Bu inatlaşma korkarız ki kadrolaşma iddialarını doğruluyor. Gelecek için tek umudumuz olan ÖSS için harcadığımız onca emek ve harcadığımız trilyonlarca liranın hesabını kim verecek .. 
Aslında her iki taraf da haklı. Keşke bu tartışmalar, sınav öncesinde değil de çok daha evvel enine boyuna yapılabilseydi .. 




</TEXT>
</DOC>
