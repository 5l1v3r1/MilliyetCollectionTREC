<DOC>
<DOCNO> 207027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/soneko11.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen yıl ödenen ek motorlu taşıtlar vergisi bu yıl mahsup edilecek 
</HEADLINE>
<TEXT>

     Mükelleflerin geçen yıl ödedikleri ek motorlu taşıtlar vergisi, 2004'de ödeyecekleri vergiden mahsup edilecek. 
     Yeğenbey Vergi Dairesi yetkilileri, yeni düzenlemeyle Motorlu Taşıtlar Vergisi'nin MTV ''motor silindir hacmine'' göre alınacağını hatırlatırken, mükelleflerin 2003 yılında ödedikleri ek MTV'nin, bu yıl ocak ayında alınacak MTV'nin birinci taksitinden, artan tutarın ise Temmuz ayında ödenecek ikinci taksitten mahsup edileceğini bildirdiler. 
     
     SATIŞ DURUMUNDA VERGİ DAİRESİ'NE GİTMEK GEREKİYOR 
     Mahsup işlemlerinin, mükellef vergi dairesine gelmeden bilgisayarda otomatik olarak yapıldığını belirten yetkililer, ancak taşıtın satılmamış olması gerektiğini, aksi halde mükellefin iade talebinde bulunmak için, Vergi Dairesi'ne gelip dilekçe vermesi gerekeceğini kaydettiler. 
     
     MOTOSİKLETLERDEN VERGİ ALINACAK 
     Yetkililer ayrıca, yeni vergi kanunu gereği şimdiye kadar MTV alınmayan motorsikletlerden de ilki Nisan, ikincisi de Temmuz ayında olmak üzere vergi alınmaya başlayacağını söylediler. 
     
</TEXT>
</DOC>
