<DOC>
<DOCNO> 222521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonspo04.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Spurs'ın Kings'e 101-87 yenildiği maçta Hidayet 13 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 20. hafta mücadelesi, bu sabaha karşı yapılan 9 maçla tamamlandı. 
     Ortabatı Grubu'nda ikinci sırada bulunan San Antonio Spurs, Pasifik Grubu lideri Sacramento Kings'e deplasmanda 101-87 yenilirken, Hidayet Türkoğlu, eski takımına karşı 13 sayıyla oynadı. 
     40 dakika sahada kalan ve 8 ribaunt, 2 asistle maçı tamamlayan Hidayet, 3 sayılık atışlarda 3'de 1, 2 sayılık atışlarda 7'de 4 ve serbest atışlarda da 5'de 2 isabet oranı yakalasa da eski takımının galibiyetine engel olmadı. 
     Spurs'da, Manu Ginobili'nin 16 sayı, 3 ribaunt, 4 asistlik, Rasho Nesteroviç'in de 14 sayı ve 13 ribauntluk performansları da takımlarını yenilmekten kurtaramadı. 
     Sacramento Kings'e ise galibiyeti getiren isim sahanın en skorer ismi olan Mike Bibby oldu. Bibby, karşılaşmayı 24 sayı ve 3 asistle tamamlarken, Chris Webber de 23 sayı, 8 ribaunt ve 5 asistle gecenin bir diğer başarılı ismi oldu. 
     Kings'de, Brad Miller'ın 19 sayı, 13 ribaunt, Peja Stojakoviç'in de 18 sayı, 5 ribaunt, 3 asistlik performansları dikkati çekti. 
     Merkez Grubu ikincisi Detroit Pistons'ın, kendi sahasında Philadelphia 76'ers'ı 85-69 yendiği karşılaşmada 14 dakika forma giyen Mehmet Okur, bu süre içinde 9 sayı kaydetti. 
     1 kere kullandığı 3 sayılık atışı sayıya çeviren Mehmet, 8 kere denedeği 2 sayılık atışlarda da 3 kez isabet sağlayarak takımının galibiyetinde önemli rol oynadı. 
     Detroit Pistons, bu maçta Philadelphia 76'ers'ı da 70 sayının altında tutarak, rakiplerini 70 sayının altında tutma rekorunu 5 maça yükseltti. 
     Corliss Williamson'un 16 sayı, 3 ribaunt, Rasheed Wallace'ın 14 sayı, 8 ribaundu Pistons'a galibiyeti getirirken, 13 sayı, 9 asistle oynayan Chauncey Billups ve yine 13 sayıyla oynayan Richard Hamilton galibiyete katkı yapan diğer oyuncular oldu. 
     Dizindeki sakatlık nedeniyle Allen Iverson'ın forma giymediği Philadelphia 76'ers'da ise Wilie Green'in 17 sayı, Derrick Coleman'ın 10 sayı, Eric Snow'un da 8 sayı, 6 asistlik performasları takımlarına galibiyeti getirmeye yetmedi. 
     Ligde 21. hafta mücadelesi, yarın sabaha karşı yapılacak 3 maçla başlayacak. 
     
     NBA'de günün maçlarında alınan sonuçlar şöyle 
     Toronto Raptors-Atlanta Hawks 101-84. 
     Detroit Pistons-Philadelphie 76'ers 85-69. 
     Cleveland Cavaliers-Indiana Pacers 107-104. 
     Milwaukee Bucks-New York Knicks 100-103. 
     Minnesota Timberwolves-Portland Trail Blazers 83-92. 
     Sacramento Kings-San Antonio Spurs 101-87. 
     Miami Heat-New Jersey Nets 104-95. 
     Denver Nuggets-Utah Jazz 102-75. 
     Los Angeles Clippers-Dallas Mavericks 88-101. 
     
</TEXT>
</DOC>
