<DOC>
<DOCNO> 230944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko16.html </URL>
<DATE> 2004/04/13/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Philips, 3 ayda 550 milyon euro k r eti 
</HEADLINE>
<TEXT>

     Hollanda'nın elektronik eşya üretimi yapan çok uluslu şirketlerinden Philips, bu yılın ilk üç ayını 550 milyon euro kar ile kapattı. 
     Philips'in Eindhoven'deki merkezinden yapılan açıklamada, gerçekleşen kar miktarının beklentilerin üzerinde olduğu bildirildi. 
     Açıklamada, bu yılın ilk üç ayındaki toplam satış miktarının 6 milyar 631 milyon euro gerçekleştiği ve bunun, geçen yılın aynı dönemine göre yüzde 2 daha yüksek olduğu belirtildi. 
     Euro karşısında dolar kurundaki düşüşün toplam satışlar üzerinde önemli etki yaptığı, kurda değişiklik dikkate alınmadığı takdirde, cirodaki toplam artışın yüzde 8 olduğu belirtildi. 
     Philips, geçen yılın aynı dönemini ise 69 milyon euro zarar ile kapatmıştı. 
     Açıklamada, yıl sonu itibarıyla toplam satışlarda yüzde 8 ile 10 arasında bir artış beklendiği, özellikle bilgisayar parçaları ve tıbbi cihaz üretimi dallarındaki karlılığın artarak devam etmesinin öngörüldüğü kaydedildi. 
     
</TEXT>
</DOC>
