<DOC>
<DOCNO> 225368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/spor/spo01.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan kararg h kurdu 
</HEADLINE>
<TEXT>

   Serdar Bilgili kötü gidişi önlemek amacıyla düğmeye bastı. Ümraniye'yi mesken tutan Beşiktaş Kulübü Başkanı krizden kurtuluş formülleri arıyor 
      ORHAN YILDIRIM 

   
   Odasına yerleşti 
   LİGİN ikinci yarısındaki düşüşe bir türlü çözüm bulunamaması üzerine Beşiktaş Başkanı Serdar Bilgili duruma el koydu. Daha önce Ümraniye Tesisleri'ndeki odasını fazla kullanmamaya çalışan Bilgili, kötü gidişatın ardından takıma tam mesai ayırmaya başladı. Tesislerdeki odasında yeni düzenlemeler yaptıran Serdar Bilgili, burada adeta karargah kurup, krizden kurtuluş reçetelerini masaya yatırıyor. 
   
   İdmanları izliyor 
   SİYAH - Beyazlı Kulübün Başkanı, hafta başından bu yana düzenli olarak tesislere gelerek, takımın gidişatı hakkında bilgi alıyor. Antrenmanları da takip eden Bilgili'nin, oyuncularla yaptığı görüşmelerde kalan sekiz maçı kayıpsız geçmeleri konusunda ültimatom verdiği öğrenildi. Ümraniye Tesisleri'nde Bilgili'nin yanı sıra Lucescu ile Menajer Sinan Engin de birer odası bulunuyor. 
   
   B.Münih'e yakın takip    DAHA önce maddi kriz içinde bulunan Parma'yı takibe alan, ancak herhangi bir transfer gerçekleştiremeyen Beşiktaş şimdi rotayı Almanya'ya çevirdi. Şampiyonlar Ligi'nden elenen Bayern Münih'in transfer bütçesinde küçülmeye gitme kararı yönetimi harekete geçirdi. Alman kulübünün başkanı, bir televizyon programında "Mukavelesi biten bütün oyuncularımızla sezon sonunda yollarımızı ayıracağız" açıklamasını yaparken, yabancı transferinde bonservis bedeli ödemek istemeyen Siyah - Beyazlılar bu kulüple ilgili araştırma içine girdi. 
   
   Lucescu'nun verimi düştü    BEŞİKTAŞ Teknik Direktörü Lucescu, Türkiye'deki en formsuz dönemini geçiriyor. Dört yıldır ülkemizde görev alan Rumen hoca, ligde 26. haftalar itibariyle en az puana bu sezon ulaştı. Galatasaray'daki ilk iki sezonunda 26 maçta 55 ve 56 puan toplayan Lucescu, Beşiktaş'ta geçen yıl aynı haftada 64 puana ulaşmıştı. Tecrübeli hoca, bu sezon ise 54 puanda kaldı. 
   
   Lucescu'nun karnesi Sezon Takım O G B M A Y P 2000-01 G.Saray 26 17 4 5 54 25 55 2001-02 G.Saray 26 17 5 4 59 30 56 2002-03 Beşiktaş 26 19 7 - 50 16 64 2003-04 Beşiktaş 26 16 6 4 54 32 54 
   
   Sergen sevinci    ADALESİNDE sorun yaşayan ve üç gün boyunca antrenmanlara çıkamayan yıldız oyuncu dünden itibaren işbaşı yaptı. Sergen'in, ağrılarının azaldığı ve hafta sonunda görev alabileceği bildirildi. Öte yandan annesinin rahatsızlığı nedeniyle apar topar ülkesi Romanya'ya giden Pancu'ya arkadaşları ve teknik heyet moral vermeye çalışıyor. Beşiktaş, Gaziantepspor maçının hazırlıkları çerçevesinde dün genç takımı ile bir maç yaptı. Bu arada Siyah-Beyazlılar PAF-Denizli erteleme maçını 6-1 kazandı. 
   
   Taraftara yeni hizmet    SİYAH - Beyazlı kulüp, Shubuo ile işbirliği yaparak, taraftarla iletişim konusunda büyük bir adım attı. Anlaşma ile birlikte yürürlüğe geçen "BJKMobile Servisleri"nin taraftarın kulüp, takım, oyuncular ve maçlarla ilgili tüm gelişme ve bilgilere ulaşmasını sağlayacağı bildirildi. Bu servisle takımla ilgili her türlü bilgi kısa mesajla taraftarlara gönderilecek. 
   
   
</TEXT>
</DOC>
