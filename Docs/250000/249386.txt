<DOC>
<DOCNO> 249386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/yasam/yas03.html </URL>
<DATE> 2004/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'ya giden yol 'ninelerden' geçiyor 
</HEADLINE>
<TEXT>


Bir nik h memuru, birçok Türk gencinin yaşlı Avrupalı kadınlarla evlenmesini değerlendirdi Bu, Avrupalı olmanın en kolay yolu... 

SADİ NERGİZDAL Antalya DHA 

Yurtdışına gidip iş bulma hayalleri kuran Türk gençleri, Avrupa kapılarını evlilik yaptıkları yaşlı kadınlarla aralıyor. 
Bu durumun en iyi kanıtı da, Alanya'da son 5 yılda 618 yabancıyla evlilik yapılması ve bu evliliklerin yüzde 75'inde, Türk gençlerinin nik h masasına yaşlı kadınlarla oturduğunun ortaya çıkması oldu. Henüz 20 - 25 yaş arasındaki Türk gençleri, Alanya'ya tatile gelen kendilerinden 30 - 40 yaş büyük turist kadınlarla evleniyor. 

Çoğu, 'orta yaş' üstü 
Alanya Belediyesi Nik h Dairesi verilerine göre, 1999'da 104, 2000'de 93, 2001'de 99, 2002'de 123, 2003'te 140 ve 2004'ün ilk 5 ayında da 59 olmak üzere toplam 618 yabancı, Türklerle evlendi. 
Bu sayının yüzde 75'ini, orta yaşın üzerinde yabancı kadınlarla evlilik yapan gençlerin oluşturduğunu açıklayan Alanya Belediye nik h Memuru Ali Yenialp, "Bu görüntü jigololuk değildir, kolay yoldan yurtdışına çıkmaktır" dedi. Hürriyetçi Türk Alman Dostluk Derneği Başkanı Fahri Yiğit de, Türkiye'de yaşanan işsizlik ve ekonomik sıkıntı nedeniyle, bazı gençlerin yurtdışında çalışmak için yabancı kadınlarla evlendiklerini söyledi. 



</TEXT>
</DOC>
