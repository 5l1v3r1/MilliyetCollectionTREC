<DOC>
<DOCNO> 248009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sondun06.html </URL>
<DATE> 2004/06/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
El Arabiye, Irak'ta kaçırılan Lübnanlı'nın görüntülerini yayınladı 
</HEADLINE>
<TEXT>

     El Arabiye televizyonu, Irak'ta kaçırıldıkları bildirilen Lübnanlılardan birinin görüntülerini yayınladı. 
     İslami Öfke Taburu adlı bir grup tarafından El Arabiye televizyonuna gönderildiği bildirilen video kasetinde görünen Lübnanlının Habib Halil Samur olduğu belirtildi. 
     Samur, kasette Lübnan hükümetine çağrıda bulunarak, serbest bırakılmasının sağlanmasını istiyor. Kasette, Lübnanlıyı kaçıranların görüntüsü ise yer almıyor. 
     Samur'un geçen hafta Irak'ta kaçırılan 3 Lübnanlıdan biri olduğu tahmin ediliyor. Kaçırılan Lübnanlılardan biri hafta sonu serbest bırakılmış, bir diğerinin cesedi ise Bağdat yakınlarında yol kenarında bulunmuştu. 
     
</TEXT>
</DOC>
