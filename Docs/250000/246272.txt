<DOC>
<DOCNO> 246272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonspo17.html </URL>
<DATE> 2004/06/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Euro 2004 haber turu... 
</HEADLINE>
<TEXT>

     Rio Ferdinand'ın doping cezası almasıyla savunmada yeni arayışlar içine giren İngiltere Milli Takımı'nın İsveçli çalıştırıcısı Sven Goran Eriksson, John Terry'nin sakatlanması nedeniyle büyük bir sıkıntı içine girdi. 
     Terry'i Ferdinand'ın yerine oynatmayı düşünen Eriksson, şimdi bu bölgede Southgate'e görev verecek. 
     
     Seedorf Portekiz'e gitmeyebilir 

     Hollanda'nın Serbest İrlanda ile oynadığı özel karşılaşmada ayak bileğinden sakatlanan Milanlı Clarence Seedorf'un Euro 2004'te forma giymesinin zor olduğu bildirildi. 
     Teknik direktör Dic Advocaat, sakatlığın ciddi olması durumunda Seedorf'u Portekiz'e götürmeyeceklerini belirtip, yeni bir oyuncunun kadroya alınması için UEFA'ya başvuracaklarını söyledi. 
     
     Portekiz Brezilya'ya benziyor 

     Ev sahibi Portekiz'in teknik direktörü Luis Felipe Scolari, takımının zorlu turnuvaya hazır olduğunu söyledi. 
     Son hazırlık maçında Litvanya'yı 4-1 mağlup eden Portekiz Milli Takımı'nın tıpkı 2002 yılındaki Brezilya'ya benzediğini dile getiren Scolari, "Ufak tefek sorunlarımız da hallettik. Umarım şans bizden yana olur" dedi. 
     Bu arada kasığındaki sakatlığı nükseden Figo, son antrenmana çıkmadı... 
     
</TEXT>
</DOC>
