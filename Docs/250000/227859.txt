<DOC>
<DOCNO> 227859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun16.html </URL>
<DATE> 2004/04/02/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Avrupa Konseyi Annan Planı iyi bir geleceğin kapasını açıyor 
</HEADLINE>
<TEXT>

     Avrupa Konseyi Genel Sekreteri Walter Schwimmer, ''BM Genel Sekreteri Kofi Annan tarafından hazırlanan planın, Kıbrıs'a daha iyi bir geleceğin kapısını açtığını'' bildirdi. 
     ''Kıbrıs'ta kalıcı çözüm için Annan planına tam destek verdiğini'' belirten Schwimmer, ''taraflara referandumda barış için bu şansın kaçırılmaması'' çağrısında bulundu. 
     Schwimmer yaptığı yazılı açıklamada, ''planın bir tarafa, diğer taraf üzerinde zafer sağladığı şeklinde algılanmaması gerektiğini'' ifade etti ve ''bu tür bir yaklaşımın olumlu sürecin sonuçlarını tehlikeye atabileceği'' uyarısında bulundu. 
     ''Referandumun Kıbrıslılara kalıcı barış için vazgeçilmez bir fırsat oluşturduğunu'' kaydeden Genel Sekreter, ''Bugünden itibaren, uluslararası topluluk, ilgili ülkelerin liderleri ve özellikle adadaki toplumun siyasi parti liderleri, Kıbrıslılara, planın daha iyi bir gelecek için kapı açtığını anlatmaları gerekir'' ifadesini kullandı. 
     Kıbrıs'ta iki kesimdeki siyasi parti liderlerine referandumdan önce Strasbourg'a gelmeleri için yaptığı daveti yineleyen Schwimmer, ''referandumda olumlu sonuç çıkması halinde Avrupa Konseyi'nin elindeki bütün imkanları kullanarak BM planının uygulanması için gerekli her türlü yardıma yapmaya hazır olduğunu'' bildirdi. 
     
</TEXT>
</DOC>
