<DOC>
<DOCNO> 214521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo04.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur yok, Pistons mağlup 
</HEADLINE>
<TEXT>

     ABD Profesyonel Basketbol Ligi'nde NBA 16. hafta mücadelesine, bu sabaha karşı yapılan 9 maçla devam edildi. 
     Sırtındaki sakatlık nedeniyle 1 hafta süreyle forma giyemeyeceği açıklanan Mehmet Okur'un takımı Detroit Pistons, deplasmanda Atlantik Grubu lideri New Jersey Nets'e 89-78 yenildi. 
     Pistons'da, Chauncey Billups'un 23 sayı, 4 ribaunt ve 5 asist ile Richard Hamilton'ın 19 sayı, 1 ribaunt ve 4 asistlik performansları yenilgiyi engelleyemedi. 
     Nets'de Richard Jefferson, 27 sayı, 10 ribaunt ve 5 asistle maçın yıldızı olurken, 17 sayı ve 6 ribauntla Kerry Kittles ile 16 sayı, 9 ribaunt ve 9 asistle Jason Kidd, galibiyete katkıda bulunan isimler arasında yer aldı. 
     Merkez Grubu ve ligin genel liderliğini sürdüren Indiana Pacers ise deplasmanda Chicago Bulls'u 103-84 yendi. 
     Pacers'da Ron Artest, 26 sayı, 4 ribaunt ve 3 asist ve Jermaine O'Neal da 16 sayı, 10 ribaunt ve 3 asistle takımlarını galibiyete taşıdı. 
     Bulls'da ise Eddy Curry'nin 23 sayı ve 7 ribaunt ile Antonio Davis'in 12 sayı, 9 ribaunt ve 2 asistlik performansları takımlarını yenilgiden kurtaramadı. 
     Günün bir diğer önemli maçında, Pasifik Grubu lideri Sacramento Kings, deplasmanda Milwaukee Bucks'ı 124-117 yendi. 
     Kings'de Sırp forvet Predrag Stojakoviç 31 sayı, 7 ribaunt ve 4 asistle maçın en skorer ismi oldu. Ayrıca Mike Bibby, 24 sayı, 4 ribaunt ve 11 asist, Brad Miller da 21 sayı, 8 ribaunt ve 2 asistlik performanslarıyla göz doldurdu. 
     Mavericks'de ise Desmond Mason'un 21 sayı, 4 ribaunt ve 2 asist, Hırvat forvet Toni Kukoç'un 21 sayı, 3 ribaunt ve 3 asist ile Michael Redd'in 20 sayı, 4 ribaunt ve 5 asistlik performansları galibiyet için yeterli olmadı. 
     Ligde 16. hafta mücadelesine, yarın sabaha karşı yapılacak 9 maçla devam edilecek. 
     NBA'de, günün maçlarında alınan sonuçlar şöyle 
     Miami Heat-Los Angeles Lakers 83-98. 
     New Jersey Nets-Detroit Pistons 89-78. 
     Milwaukee Bucks-Sacramento Kings 117-124. 
     Minnesota Timberwolves-Los Angeles Clippers 96-84. 
     Chicago Bulls-Indiana Pacers 84-103. 
     Dallas Mavericks-New York Knicks 105-90. 
     Phoenix Suns-Toronto Raptors 94-101. 
     Portland Trail Blazers-Utah Jazz 81-86. 
     Seattle Supersonics-Golden State Warriorus 97-106. 
     
</TEXT>
</DOC>
