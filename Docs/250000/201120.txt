<DOC>
<DOCNO> 201120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun45.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray Destek olmayanların ihalelere katılmaması normal 
</HEADLINE>
<TEXT>

     Beyaz Saray sözcüsü Scott McClellan, ABD'ye destek olmayan ülkelerin Irak'ın yeniden yapılandırılmasıyla ilgili ihalelere katılmamasının normal olduğunu söyledi. 
     Sözcü McClellan, Fransa, Almanya, Rusya ve Kanada'nın ihalelere katılmamasının normal olduğunu belirttiği kısa basın toplantısında, ''Irak'ın yeniden yapılandırılması için Amerikan vergi mükelleflerinin parasıyla finanse edilen sözleşmelerin özgür, demokratik ve refah bir Irak'ın inşa edilmesi gibi zorlu bir görevi ABD ile paylaşan ülkelere ve Irak halkına gitmesini beklemek normal ve akılcıdır'' dedi. 
     McClellan, Amerikan kararına muhatap ülkelerin Irak'ın yeniden yapılandırılması için uluslararası toplumca ödenen fonlarla finanse edilen sözleşmelerden yararlanabileceklerinin ve bu ülkelerin şirketlerinin taşeron olarak sözleşmelere katılabileceklerinin altını çizdi. 
     Sözcü, ABD Savunma Bakanlığı tarafından açıklanan kararın yeni bir karar olmadığını, daha önce biri ABD'de, diğeri de İngiltere olmak üzere 2 uluslararası ticari fuarda açıklanmış olduğunu sözlerine ekledi. 
     ABD Savunma Bakan Yardımcısı Paul Wolfowitz, Irak'ın yeniden inşası için ayırdığı 18.6 milyar dolarındaki dev ihalelerde Türkiye'nin de aralarında yer aldığı doğrudan yarışabilecek ülkeler listesi resmen açıklamıştı. 
     Listede ''ulusal güvenlik gerekçesiyle'' ABD, Irak, koalisyon ortakları ve Irak'a asker desteği sağlayan ülkelerden oluştuğunu belirtilmişti. 
     
     AB KOMİSYONU 
     AB komisyonu da, ABD'nin Irak savaşına muhalif ülkeleri ihale dışı bırakmasının Dünya Ticaret Örgütü kurallarına uygun olup olmadığını inceleyeceğini açıkladı. 
     ABD'nin kararı, AB ülkelerinden Fransa ve Almanya'yı, ayrıca Rusya'yı etkiledi. 
     
</TEXT>
</DOC>
