<DOC>
<DOCNO> 232457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/spor/spo15.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Venüs parladı    AMERİKALI yıldız raket Venus Williams, Family Circle Cup'ta Rus Vera Zvonareva'yı 6 - 3 ve 6 - 4'lük setlerle mağlup ederek bu sezon ilk kez bir turnuvada yarı finale yükseldi. 1.3 milyon dolar ödüllü Family Circle'da Conchita Martinez, Petty Schnyder ve Jelena Kostanic ise diğer yarı finalistler oldular. 
   
   Genç Milliler'in basketbol zaferi    BASKETBOL Genç Milli Takımımız, Almanya'da şampiyon oldu. Mannheim kentinde iki yılda bir düzenlenen Uluslararası Albert Schweitzer Basketbol Turnuvası'nın finalinde Arjantin'i 92-65 yenen gençlerimiz zafere ulaştı. 16 ülkenin katıldığı "Mini Dünya Şampiyonası"nda, Ay - Yıldızlılar eleme turunda Tunus, Almanya ve Slovenya'yı, ikinci turda Finlandiya'yı, çeyrek finalde İspanya'yı, yarı finalde Sırbistan - Karabağ'ı yendi. 
   
   Sabancı anısına    DAĞCILAR, Sakıp Sabancı'nın anısına Erciyes'e tırmandı. Önceki gece 23.30'da yola çıkan Erciyes Üniversitesi Dağcılık Kulübü'nün EÜDAK 8 üyesi, zorluk derecesi yüksek Şeytanderesi rotasından zirveye çıkmayı başardı. Burada Sabancı anısına saygı duruşunda bulunan dağcılar, Sabancı'nın resminin bulunduğu bez afişi zirveye dikti. 
   
   İstanbul Koşusu bugün    GELENEKSEL 34. İstanbul Büyükşehir Belediye Başkanlığı Kupası Atletizm Yarışları bugün yapılacak. 8 kategoride 2000'i aşkın sporcunun katılacağı yarışlar Saraçhane'deki Belediye Sarayı binası önünden saat 09.30'da verilecek startla başlayacak. Dereceye girenlere toplam 10 milyar liralık teşvik ödülü dağıtılacak. 
   
   Bayram'ın duası    AVRUPA Grekoromen Güreş Şampiyonası'nda 55 kiloda altın madalya alan Bayram Özdemir, Çorum'un İskilip ilçesinde krallar gibi karşılandı. Bin araçlık konvoyla ilçeye giren Özdemir, final maçından önce "Yarabbi beni milletimizin önünde Yunan'a yenik düşürme" diye dua ettiğini söyledi, "Çok şükür dualarımız kabul oldu" dedi. 
   
   Motokrosçular Hezarfen'de    BALKAN Motokros Şampiyonası'nın birinci ayak yarışları bugün saat 11.30'da İstanbul'da yapılacak. Hezarfen Havaalanı parkurunda gerçekleştirilecek yarışlara Türkiye'nin yanı sıra, Bulgaristan, Makedonya, Romanya, Sırbistan - Karadağ ve Yunanistan'dan sporcular katılacak. 
   
   Şenoğlu yarı finalde    MEKSİKA'DA yapılan ITF Circuit Tenis Turnuvası'nda sporcumuz İpek Şenoğlu, adım adım finale koşuyor. Çeyrek finalde Arjantinli Andre Rolle'yi 7-5 ve 6-3 ile geçen Şenoğlu, ABD'li rakibiyle yarı final oynama hakkını elde etti. 
   
   Halterciler gitti    UKRAYNA'DA yapılacak Avrupa 83. Erkekler ve 17. Bayanlar Halter Şampiyonası'na katılacak olan Milli Takımımız dün Kiev'e gitti. Kafilede, 7'si bayan toplam 15 sporcu yer alırken, 12 de idareci, doktor ve antrenör bulunuyor. 
   
   'En iyisi Henry'    ARSENAL Teknik Direktörü Arsene Wenger, takımının Leeds'i 5 - 0 yendiği maçta dört gole imza atan Thierry Henry'nin dünyanın en iyi golcüsü olduğunu söyledi. Fransız oyuncu 53 yıllık geçmişte ligde üst üste hat - trick yapan ilk Arsenalli oyuncu unvanını da kazandı. 
   
   Cimnastikte 26. olduk    AVRUPA Artistik Cimnastik Şampiyonası'nda, erkek milli takımımız 26. oldu. Ekibimiz, 148.048 puanla 30 ülke arasında Norveç, Hırvatistan, Slovakya ve İsveç'i geride bırakarak 26.'lığa ulaştı. Romanya 171.084 puanla şampiyon oldu. 
   
   Hentbolda dün    Milli Piyango - İzmir B. B. 46-38 
   Polis Akademisi - M. Mezitli 40-25 
   Beşiktaş - İzmit B. B. 38-28 
   Trabzon Bld. - Halk Bankası 33-32 
   
   Lejyonerlerin maçları    Kaiserslautern - H.Rostock 3 - 2 
   Halil Altıntop 64 Dk. oynadı 
   Schalke 04 - B.Leverkusen 2 - 3 
   Hamit Altıntop 90 Dk. oynadı 
   Yıldıray 69 dk. oynadı 
   Blackburn - Leicester City 1 - 0 
   Tugay 90 Dk.oynadı 
   
   Lejyonerlerin programı    16.00 Inter - Bologna Emre, Okan 
   20.30 Valencia - R.Sociedad Nihat Kahveci 
   18.30 Köln - Bochum Mustafa Doğan 
   
   
</TEXT>
</DOC>
