<DOC>
<DOCNO> 233543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo01.html </URL>
<DATE> 2004/04/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Devler Ligi'nde Monaco mucizesi... 10 kişiyle 3-1 galip... 
</HEADLINE>
<TEXT>

     Futbolda Avrupa Şampiyonlar Ligi yarı final ilk maçında Fransa'nın AS Monaco takımı, İngiltere'nin FC Chelsea takımını sahasında 3-1 yenerek, finale kalma yolunda büyük bir avantaj yakaladı. 
     Monaco 2. Louis Stadı'nda yapılan, İsviçreli hakem Urs Meier'in yönettiği maçta, çeyrek finalde de ligin en büyük şampiyonluk adaylarından İspanyol ekibi Real Madrid'i eleyen AS Monaco'nun gollerini, 17. dakikada Prso, 78. dakikada Morientes ve 84. dakikada Nonda kaydetti. İngiliz ekibinin tek golü ise 22. dakikada Crespo'dan geldi. 
     Bu arada, Fransız takımında 54. dakikada Yunan oyuncu Zikos, kırmızı kart görerek oyun dışında kaldı. 
     Karşılaşmanın rövanşı, 5 Mayıs Çarşamba günü İngiltere'nin başkenti Londra'da yapılacak. 
     Ligde diğer yarı final ilk maçı da FC Porto Portekiz -Deportivo La Coruna İspanya arasında Portekiz'in Porto kentindeki Dragao Stadı'nda yapılacak. 

     
</TEXT>
</DOC>
