<DOC>
<DOCNO> 207806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/guncel/agun.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pis bir eroinmanım, kimse beni istemiyor 
</HEADLINE>
<TEXT>

   20 yaşında uyuşturucudan ölen Burçin Bircan, günlüğünün son satırlarında "Yatacak yerim yok, kokuyorum. İyice çirkinleştim. Tanrım bir kurtarıcı gönder" diye yalvarıyor 
      ERDAL KILINÇ ELVAN EZBER 
   
   Mezarlıkta cesedi bulunan 20 yaşındaki yüz güzeli Burçin Bircan, tuttuğu günlükte adeta kendisini ölüme götüren süreci anlatmış. Burçin Bircan'ın 20 Ekim 2003'ten yeni yılın ilk gününe kadar yazdığı "Ölüm hik yesi" şöyle 
   
   20 EKİM ESKİ BURÇİN GİTTİ 
   "Hangi aydayız, ayın kaçı bilmiyorum. Yıllar sonra pis bir eroinmanım. Kimin yanında yerim olabilir ki Banu öğrendiğinde evi terk etmemi istemiş. Melike telefonlarıma çıkmıyor. Sokaktayım. Evden kaçalı 5 yıl oldu. Kötü krizler atlatıyorum. Hastayım, saat öğleden sonra 3 suları. 4 - 5 gibi Recep'le Recep Duman, uyuşturucu satıcısı buluşacağım. İnşallah beni tedavi edecek. Ailem yıllardır 'Bu senin hayatın, kararını ver' deyip duruyordu. Şimdi 20 yaşındayım. Bana 'Geri gel, Deniz'le evlen, kurtul' diyorlar. Artık çok geç annecim, babacım. Artık o küçük, mutlu, hayatı seven Burçin yok." 
   25 Ekim "Arkadaşlarım Beşiktaş'ta ev tutmuş. Ne resimlerimden, ne gönderdiklerimden haber gelmedi. Önder eve kabul eder sanıyordum ama maalesef beni çok beğeniyor. Favorisi olduğumu söylüyor." 
   
   4 KASIM BEŞ PARASIZIM 
   "Yine evim yok. Sokaktayım, yani her gün banyo yapacak bir yer arıyorum. Haftada bir kez yıkanıyorum. Onu da yapabilirsem. Tam eroinman oldum. Yıllardır kurtulmak istiyorum. Ailemi aradım. Ama onlar beni kabul etmediler. Tek istedikleri Deniz'le evlenmem. Eroinmanım, o çocuğu da kirletemem. Bu yüzden ondan uzak duruyorum." 
   "Evim yok. Bir işim de. Param da yok, sevgilim de. Hiçbir şeyim yok. Bütün eşyalarımı, bilgisayarıma kadar sattım. Sadece tablolarım ve giysilerim Burcu'nun deposunda. En samimi arkadaşım, dostum. Banu bile beni istemiyorsa işim bitti demektir. Geçenlerde Taylan aradı ve beni evinin kapısından kovduğuna pişman olduğunu, yanıma gelmek istediğini söyledi. Evim olmadığı için ona gel diyemedim. Cavidan h l pasaportumu vermemekte ısrarlı. Annemi arayıp İzmir'e dönmek istediğimi, orada çalışıp evimizde kalmak istediğimi, sokakta kaldığımı söyledim. Ama babam inatla kabul etmiyor." 
   "Herkes oruç tutuyor, herkes ailesiyle orucunu açıyor. Bazen reklamları izlerken, ailemle sahura kalktığımız günler aklıma geliyor. Boğazıma yumruk tıkıyorlar sanki, lanet olsun. Çıkıyorum şu b..tan yaşantıdan. Üstüm başım leş gibi. Kaç haftadır üstümde aynı kıyafetler var, utanıyorum. Gece kulübe bile gitmiyorum, acayip çirkinleştim, zayıfladım, kendimden nefret ediyorum. Bazen annemi istiyorum. Ona sarılmak, koklamak, dokunmak. Ama yok, kim bilir nerelerdedir Tanrım bana öyle birini yolla ki, beni kendimden bile çok sevsin, elimi tutsun. Beni bu pislikten çıkarsın." 
   
   14 KASIM HER ŞEYİMİ SATTIM 
   "Bilgisayarım, cep telefonum, param, kameram, her şeyimi eroin almak için sattım. Beni bu pisliğe alıştıran, Nedim Doğan pisliği, şimdi benden daha mutlu ve ailesiyle... Kurtulmak ve yeniden mankenliğe başlamak istiyorum. Çok mutsuzum. Sebebi, ben Burçin Bircan'dım. Türkiye birincisi olup sonra Dominik Cumhuriyeti'nde dünya üçüncüsü seçildikten sonra bu iğrenç, beş kuruşluk insanların şiddetine maruz kalmam haksızlık 
   Bir yere gelmiş olmama rağmen, nasıl oluyor da ben bir b.. yapamıyorum Tabii her şey o pislik kadın Cavidan Kutlu yüzünden. Ona ömrümün sonuna kadar beddua edeceğim. Allahım, Ramazan gününde diliyorum ki, bir anda her şey tersine dönsün ve inanılmaz bir yükselişe geçeyim." 
   
   1 OCAK SON YAZI... 
   "Balıklı Rum'da geçen 20 günün sonunda Önder beni çıkardı. Dün yeni yıldı, beni Müge'nin evine bıraktı. Beni Balıklı Rum'a yatıran Önder, artık başımın çaresine bakmam gerektiğini söyledi." 
   Bircan, bu yazıdan yedi gün sonra, Kozlu Mezarlığı'nda, kolunda iğne delikleriyle ölü bulundu. 
   
   'Nasıl bu hale düştüm '    Kozlu Mezarlığı'nda kolunda iğne delikleriyle ölü bulunan 20 yaşındaki Burçin Bircan'ın günlüğünde, yaşadığı çaresizlik hemen hissediliyor. Ne gidecek yeri ne de parası olan Burçin, bu hale düşmesini de haksızlık olarak nitelendiriyor. Kendisini Nedim Doğan'ın uyuşturucuya alıştırdığını da yazan Burçin, "Her şeyimi sattım. Hep o Nedim pisliği yüzünden" diyor ve onun ailesiyle mutlu olmasına isyan ediyor. 
   
   '7 yaşındayken söylenmeliydi'    MİLLİYET İstanbul 
   Canan - Ömer Bircan çifti, uyuşturucu kurbanı Burçin Bircan'a evlatlık olduğunu 16'sında açıkladı. Babanın sözlerine göre, Burçin bundan sonra kontrolden çıktı. Sosyal Hizmetler ve Çocuk Esirgeme Kurumu İstanbul İl Müdürü Kahraman Eroğlu, 16 yaşın bu açıklama için çok geç olduğunu söyledi. Eroğlu, "En uygun yaş 7'dir. Biz bu konuda aileleri uyarıyoruz. Eğer kendileri açıklayamıyorsa, biz yardımcı oluyoruz" dedi. 
   
   Hastanede de günlük tutmuş    'Dünya iyisi bir adam yatırdı beni buraya, çok zengin ama bir o kadar da gönlü cıvıl cıvıl bir insan' diye başlıyor Bircan'ın hastane günlerini anlattığı günlüğü... Balık Rum Sinir Hastalıkları Hastanesi'nde yılbaşı öncesi yaşadığı anıların arasına uyuşturucuyla ilgili şu çarpıcı satırlar da yer alıyor "Neler dönüyor burada, eroin getirtenleri mi dersin, hap getirtenleri mi dersin, esrar getirtenleri mi O kadar yasa varken nasıl becerdiklerini ben bile anlamıyorum. Hemen bir sigara yakıyorum." Yurtdışından bile tedavi için gelenlerin olduğunu aktaran Bircan, gelme nedenini komik bulduklarını ise şöyle anlatıyor "Kiminin gelme amacı çok komik. Adam buraya gelip kanını temizletip çıktığında daha iyi kafa yaşasın diye gelmiş Süper ya Böyle adamlar h l yaşıyor demek ki " 
   
   Avrupa'daki ilaçlar olsa...    AYŞEGÜL AYDOĞAN 
   Eroin bağımlılığı tedavisinde çığır açan Buprenorfin ve Metadon adlı ilaçlar, 1998'de hazırlanan ve h l yürürlüğe girmeyen yönetmelik nedeniyle Türkiye'de kullanılamıyor. Bakırköy Prof. Dr. M.O. Uzman Hastanesi UMATAM Uçucu madde tedavi ve araştırma merkezi Sorumlusu Doç. Dr. Kültegin Ögel, bu ilaçlar olmadan bağımlılara yeterli hizmet veremediklerini belirterek, "Bunları Avrupa'da kullanmayan ülke yok gibi. Hatta AB standartları arasında bu da var. Bu ilaçlar krizin rahat atlatılmasını sağlıyor, kriz anında madde kullanımını engelliyor" dedi. 
   
   Aşırı doz ve kötü mal 
   Ögel, eroine bağlı ölümlerden sonra başlayan "aşırı doz ve kötü mal" tartışmalarına da açıklık getirdi "Kötü mal genelde azdır. Aşırı dozun anlamı şudur Kişi eroini bırakıp örneğin bir hafta içmediğinde bundan sonra aldığı ilk seferde eğer eski dozda alırsa yüksek geliyor ve ölüyor. Bircan da 30 Aralık'a kadar tedavi görmüş. Malın çok temiz olması da dezavantajdır çünkü hep bozuk mal diye yüksek doz vurulur. Ama mal temizse ve doz yüksekse ölürsünüz." 
   
   
</TEXT>
</DOC>
