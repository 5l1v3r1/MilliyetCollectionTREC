<DOC>
<DOCNO> 237366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/magazin/axmag01.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet güzelleri 
</HEADLINE>
<TEXT>


TMSF'nin el koyduğu Star TV'nin güzellik yarışmasında, Nur Gümüşdoğrayan kraliçe oldu... 

DENİZ ALTUNTAŞ 

Tasarruf Mevduatı Sigorta Fonu TMSF tarafından el konulan Star TV'nin düzenlediği Miss Turkey 2004 Güzellik Yarışması, önceki gece Grand Cevahir Otel'de yapıldı. 
Dr. Yaşar Sarıgül, Siren Ertan, Yıldırım Mayruk, Zeynep Tokuş, Atilla Tanyol, Azra Akın, Özcan Sandıkçıoğlu, Deniz Akkaya ve Onur Erol'dan oluşan jüri, 18 yaşındaki Nur Gümüşdoğrayan'ı birinci seçti. Yarışmada Fatoş Seğmen ikinci, Birce Akalay da üçüncü oldu. 

'Kimseyi örnek almıyorum' 
"Miss Turkey" seçilen lise mezunu Gümüşdoğrayan, şöyle konuştu "Kendime güveniyordum. Türkiye'yi Miss World'de en iyi şekilde temsil edeceğim. Azra Akın'dan sonra neden bir Türk kızı daha Miss World seçilmesin. Amacım ünlü değil, saygıdeğer olmak..." 
Tamer Karadağlı, Tuğçe Kazaz ve Yüksel Ak'ın sunduğu gecede Sertab Erener, Rachid Taha ve Balık Ayhan da sahneye çıktı. 


</TEXT>
</DOC>
