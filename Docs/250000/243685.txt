<DOC>
<DOCNO> 243685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/ekonomi/aeko.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz işadamlarından Erdoğan'a içki şik yeti 
</HEADLINE>
<TEXT>


Başbakan Erdoğan, Scotch Viski Derneği'ne üye işadamının 'İçkilerimizi Türkiye'ye sokamıyoruz' şik yeti üzerine, 'Gerekli kolaylığı sağlarız' dedi 

ABDULLAH KARAKUŞ - NEVSAL ELEVLİ Londra 

Başbakan Recep Tayyip Erdoğan, Londra'da İngiliz işadamlarının "Türkiye'ye içki sokamıyoruz" şik yeti ile karşı karşıya kaldı. Scotch Viski Derneği'ne üye bir İngiliz işadamı, Türklerin içkiyi sevdiğini, ancak kendi viskilerinin Türkiye'ye girişinde engellemeler olduğunu söyledi. 
İngiliz işadamı, "Siz ikili ticari ilişkilerin artmasını istiyorsunuz. Ancak gümrük ve gümrük dışı viskilerimize engellemeler var. Bunlar kaldırılmalı" dedi. Salondakileri güldüren bu sözlere karşılık Erdoğan, "Talimat verip baktıracağım. Biz Türkiye'de serbest piyasa uyguluyoruz. Bu konunun üzerine gideriz. Gerekli kolaylığı sağlarız" diye konuştu. 

Hem Airbus, hem Boeing 
Rolls Royce firması yetkilisi de THY ile teknik işbirliği yapmak istediklerini belirterek, Erdoğan'ın Airbus uçaklarına bakışını sordu. Erdoğan, THY'de ağırlıklı olarak Boeing'lere yer verildiğini, şimdi Airbus'la ilgili görüşmeler yaptıklarını ifade etti. Erdoğan, "Boeing'lerle ilgili ABD'de görüşmeler yapılıyor. Biz artık bir markaya değil, iki markaya filomuzda yer vereceğiz" dedi. 
Erdoğan, BP Başkanı Lord Browne ile de Doğu Karadeniz'de petrol çıkarma çalışmaları konusundaki gelişmeleri konuştu. Browne çalışmaların son aşamaya geldiğini, aralıkta ilk sondajın yapılacağını söyledi. Browne ile Bakü - Tiflis - Ceyhan projesindeki son gelişmeleri de değerlendiren Erdoğan, BP'yi, "Ne yaparsanız yapın ama zamanında bitirin" diye uyardı. 

'Kopenhag kriteri Ankara kriteri olur' Türkiye'nin Avrupa Birliği'nden AB tarih alamaması halinde alternatifinin olup olmadığını sorusuna "Olumsuz yanıt beklemiyorum" diye cevap veren Erdoğan, "AB'ye yeni giren 10 ülkeden kriter açısından öndeyiz. Olumsuz karar çıkarsa Kopenhag kriterlerinin adını Ankara kriterleri olarak değiştirip yolumuza devam ederiz" şeklinde konuştu. 
Erdoğan, Oxford Üniversitesi'nde yaptığı konuşmada da Türkiye'nin AB üyeliğine hiçbir dönemde olmadığı kadar yakın olduğunu bildirdi. Erdoğan, "Türkiye AB içinde ABD'nin Truva atı mı olacak " sorusu üzerine ise Türkiye'de demokratik bir kültür olduğu üzerinde durdu. 

IMF'yle devam 
IMF ile yola devam edilip edilmeyeceğini hazirandaki toplantıda belirleyeceklerini vurgulayan Erdoğan, "Yere sağlam basıyoruz. IMF'ye 20 milyar dolar borcu olan bir ülke olarak bağlarımızı devam ettireceğiz" dedi. 


</TEXT>
</DOC>
