<DOC>
<DOCNO> 231454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonyas06.html </URL>
<DATE> 2004/04/14/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
New Yorklular'ın 84'ü kentlerini mükemmel buluyor... 
</HEADLINE>
<TEXT>

     ABD'de New York'ta yaşayanların yüzde 84'ü kentlerini turistlerin mutlaka ziyaret etmesi gereken mükemmel bir yer olarak görüyor. 
     New York Daily News gazetesinin haberine göre, Marist Kolej Enstitüsü'nün yaptığı araştırma sonuçları, Demokratların yüzde 60'ının bile, bu yıl Cumhuriyetçi Parti Ulusal Kongresi'nin New York'ta yapılacak olmasının kent için faydalı olacağı görüşünü taşıdığını ortaya koydu. 
     Binlerce Cumhuriyetçi, 30 Ağustos-2 Eylül tarihleri arasında Madison Square Garden'da toplanarak, Başkan George Bush'u ikinci dönem başkanlık için yeniden aday gösterecek. 
     Araştırma sonuçlarına göre, New Yorklular'ın yüzde 77'si 2012 Yaz Olimpiyatları'na kentlerinin seçilmesi durumunda bunun New York için çok iyi bir gelişme olacağını düşünüyor. Yaz Olimpiyatları'nın New York'ta yapılmasının kötü olacağını düşünenlerin oranı yüzde 20'yi bulurken, yüzde 3'lük kesim bu konuda kararsız olduğunu açıkladı. 
     Olimpiyat oyunlarının açılış törenleri için Manhattan'ın Batı Yakası'nda planlanan yeni bir stadyum inşaatına ise New Yorklular'ın yüzde 45'i olumlu yaklaşırken, yüzde 47'si buna karşı çıkıyor. 
     Manhattan'da bu projeye karşı çıkanların oranı artarak yüzde 62'yi buluyor. 
     
</TEXT>
</DOC>
