<DOC>
<DOCNO> 221019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sonspo12.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor gözünü zirveye dikti 
</HEADLINE>
<TEXT>

     Birinci Süper Futbol Ligi'nde sahasında Beşiktaş'ı 3-0 yenen Trabzonspor'un futbol şube sorumlusu Süleyman Atal, şampiyonluk yarışına ortak olduklarını söyledi. 
     Atal, Trabzonspor'un Beşiktaş maçında özlenen bir futbol ortaya koyduğunu belirterek, ''Teknik adam ve futbolcu kadromuzu kutluyoruz ve başarılarının devamını diliyoruz. Beşiktaş'ı yenerek şampiyonluk yarışına ortak olduk. Bunun devamını istiyoruz'' dedi. 
     Fenerbahçe'nin avantajlı bir konumda olduğunu kaydeden Atal, ''Ancak ligde 10 maç daha var. Her takım, birbirine yenecek güçte. Fenerbahçe ile Beşiktaş'ın birbirleriyle maçı var. Biz iyi sonuçlarımızı sürdürürsek, başarıya ulaşacağımızı düşünüyoruz'' diye konuştu. 
     Ankaragücü ile yapacakları maçın hazırlıklarına dün başladıklarını ifade eden Atal, şöyle devam etti 
     ''Sol kenarda Romaschenko ve Volkan gibi eksik oyuncularımız var. Ancak bunu çözümleyeceğimizi sanıyoruz. Perşembe günü Ankara'ya iyi futbol ve galibiyet için gideceğiz. Ankaragücü karşılaşması bizim için çok önemli. Rakibimizi yenerek, zirvedeki iddiamızı sürdürmek amacındayız.'' 
     
</TEXT>
</DOC>
