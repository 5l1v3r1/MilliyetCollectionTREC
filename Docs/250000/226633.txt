<DOC>
<DOCNO> 226633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy47.html </URL>
<DATE> 2004/03/29/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İlk kadın Belediye Başkanı projelerini anlattı 
</HEADLINE>
<TEXT>

     Tunceli'de, SHP'den Belediye Başkanlığı'na seçilen Songül Erol Abdil, ilk iş olarak mahallelerde kadın dayanışma merkezleri kuracağını söyledi. 
     Abdil, AA muhabirine yaptığı açıklamada, Tunceli halkının bir kadını belediye başkanı seçmede gösterdiği kararlılığı kendisinin de belediye hizmetlerinde sergileyeceğini belirterek, ''Öncelikle belediyenin hantal yapıdan kurtulmasını sağlayacağım'' dedi. 
     Kadınların önce ev ekonomilerine katkı sağlamasını ardından da il ekonomisine faydalı hale getirilmesini amaçladığını anlatan Abdil, şunları kaydetti 
     ''İlk iş olarak mahallelerde kadın dayanışma merkezleri kuracağım. Kadınlarımızın her türlü sorununu bu merkezler aracılığıyla çözerek, onların evlerinde yapabilecekleri işe göre desteklenmesini amaçlıyorum. Bu başta onların kendi ev ekonomilerine ardından da ilimizin ekonomisine olumlu etki edecektir.'' 
     
</TEXT>
</DOC>
