<DOC>
<DOCNO> 220088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur02.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ'da iki katlı kerpiç ev çöktü .. 
</HEADLINE>
<TEXT>

     Elazığ'da iki katlı kerpiç bir ev çöktü. Olayda ölen ya da yaralanan olmadı. 
     Kızılay mahallesi Şanlı sokakta 19 numaralı iki katlı kerpiç ev gece çöktü. Ev sahibi Cemal Bayar, eşi ve 5 çocuğu olaydan yara almadan kurtuldu. 
     Olay yerinde inceleme yapan yetkililer, çöken evin bitişiğindeki kerpiç evin de bundan bir süre önce yıkıldığını belirttiler. Önceki evin çökmesine patlayan borudan sızan suyun neden olduğunu ifade eden yetkililer, bu binanın da aynı nedenden çöktüğünün sanıldığını kaydettiler. 
     İl Sivil Savunma Müdürlüğü ekipleri, evde bulunan eşyaların çıkarılması için çalışma başlatırken, Bayar ve çocukları komşularına sığındı. 
     
</TEXT>
</DOC>
