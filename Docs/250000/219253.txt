<DOC>
<DOCNO> 219253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo11.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Duncan'sız Spurs'ü Hido bile kurtaramadı .. 
</HEADLINE>
<TEXT>

     NBA'de temsilcimiz Hidayet Türkoglu takımı San Antonio Spurs ile başarılı maçlar çıkarmaya devam ediyor. İlk beşe yerleştikten sonra çok istikrarlı bir grafik çizen ve üç sayı yüzdesinde tüm ligde 3. sıraya kadar yükselen Hido, dün gece de takımının en başarılı ismiydi. 
     Sakatlanan süperstar Tim Duncan'dan yoksun olarak sahaya çıkan San Antonio, Memphis Grizzlies karşısında son anda 81-80 yenilmekten kurtulamadı. 19 sayı atan Hidayet takımının en skorer ismi oldu. Hidayet, serbest atışlarda 3'te 2, iki sayılık atışlarda 6'da 4, üç sayılıklarda da 7'de 3 isabetle oynadı, 4 ribaunduna, 4 top çalma, 2 asist bir de blok ekledi. 
     Spurs'da, Rasho Nesteroviç'in 18 sayı, 10 ribaunt ve Manu Ginobili'nin 15 sayı, 5 ribaunt, 9 asistlik performansları takımlarını galibiyete taşımaya yetmedi. 
     Memphis Grizzlies'da 13 sayı, 4 asistla oynayan Earl Watson, takımının en skorer ismi olurken, Lorenzen Wright, 12 sayı, 6 ribaunt ve Pau Gasol, 11 sayı, 5 ribaunt ile galibiyette göze çarpan diğer isimler oldu. 
     
     MEMO'SUZ PİSTONS YENİLDİ 

     Mehmet Okur'un forma giymediği maçta Merkez Grubu ikincisi Detroit Pistons, deplasmanda Utah Jazz'a 96-84 yenildi. 
     Pistons'da Rasheed Wallace'ın 27 sayı ve 6 ribaunt, Chauncey Billups'ın 17 sayı, 3 ribaunt ve Ben Wallace'ın 9 sayı, 16 ribauntu takımlarını galibiyeti taşıyamadı. 
     Utah Jazz'da ise galibiyetin mimarı 24 sayı atan Gordan Giricek oldu. 11 sayı, 8 ribauntla oynayan Andrei Grilenko ile karşılaşmayı 15 sayıyla tamamlayan Aleksandar Pavloviç, galibiyette önemli rol oynayan diğer isimler oldu. 
     Ligde 19. hafta mücadelesi, yarın sabaha karşı yapılacak 6 karşılaşmayla tamamlanacak. 
     NBA'de günün maçlarında alınan sonuçlar şöyle 
     Boston Celtics-Orlando Magic 117-96 Washington Wizards-New Orleans Hornets 111-106 Chicago Bulls-Cleveland Cavaliers 92-81 San Antonio Spurs-Memphis Grizzlies 80-81 Boston Celtics-Orlando Magic 117-96 
     
</TEXT>
</DOC>
