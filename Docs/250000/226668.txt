<DOC>
<DOCNO> 226668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sontur07.html </URL>
<DATE> 2004/03/29/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Yabancı tanker İstanbul boğazında karaya oturdu 
</HEADLINE>
<TEXT>

     Karadeniz'den İstanbul Boğazı'na giriş yapan yabancı bayraklı bir tanker, karaya oturdu. 
     Kıyı Emniyeti ve Gemi Kurtarma İşletmeleri KEGKİ Genel Müdürlüğü yetkililerinden alınan bilgiye göre, Marshall Adaları bayraklı 17 bin 825 grostonluk, 179 metre uzunluğundaki ''Mario'' adlı tanker, Rusya'nın Tuapse Limanı'ndan Yunanistan'ın Selanik Limanı'na gitmek için transit geçiş yapmak üzere saat 02.37'de Karadeniz'den İstanbul Boğazı'na giriş yaptı. 
     Kılavuz kaptan talep etmeyen gemininin, 02.49'da makinesinin arıza yapması sonucu ''stop ettiği'' bildirildi. Geminin kaptanı, yaklaşık 10 dakika sonra Büyükliman açıklarında demir attı. 
     KEGKİ'ye bağlı ''Kurtarma 1'' römorkörü ve kılavuz kaptanın incelemesi sonucu, geminin baş tarafından karaya oturduğu belirlendi. 
     Geminin halen karaya oturduğu mevkide olduğu ve gerçekleştirilecek sörvey sonrası kurtarma çalışmasına başlanabileceği belirtildi. 
     Olay nedeniyle bir süre kapatılan Boğaz trafiğinin ise sabah saatlerinde kontrollü olarak tek yönlü transit geçişlere açıldığı kaydedildi. 
     
</TEXT>
</DOC>
