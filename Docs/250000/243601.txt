<DOC>
<DOCNO> 243601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo09.html </URL>
<DATE> 2004/05/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Avni Aker Şampiyonlar Ligi'ne hazırlanıyor... 
</HEADLINE>
<TEXT>

     Hüseyin Avni Aker Stadı, Avrupa Şampiyonlar Ligi maçlarına hazır hale getiriliyor. 
     Stat Müdürü Yusuf Yaylı, tarihinde ilk kez Avrupa Şampiyon Ligi maçına ev sahipliği yapacak olan Hüseyin Avni Aker Stadı'nın 10 Haziran'a kadar tam olarak hazır hale geleceğini söyledi. 
     Yaylı, Ligin bitiminin ardından statta basın toplantı odası, sporcu koridorları, kafetaryalar, röportaj odaları ve tribünlerde çalışmalar başlattıklarını belirtti. 
     Yeni düzenlemeler için yaklaşık 250 milyar lira harcanacağını kaydeden Yaylı, ''10 Haziran'a kadar stat, Avrupa Şampiyonlar Ligi maçına hazır hale gelecek. Bu tarihe dek herşeyi eksizsiz bir biçimde hazırlayacağız'' dedi. 
     Yaylı, UEFA Yetkililerinin 1-10 Haziran tarihleri arasında statta ön incelemelerde bulunacaklarını da sözlerine ekledi. 
     
</TEXT>
</DOC>
