<DOC>
<DOCNO> 202378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/spor/spo00.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Fırtına dindi 
   Bu haftanın en çarpıcı sonucu İkitelli'deydi. Trabzonspor'un ilk galibiyeti değil bu Galatasaray'a karşı, ancak yedi sezonluk bir efsanenin son noktası olması nedeniyle oldukça önemliydi 
      TAMER BAĞLAN 

   
   Hem zirvede hem aşağılarda ligin gidişatını etkileyecek, birbirinden önemli karşılaşmalar vardı bu hafta. Kadıköy'de, Rize'de, Bursa'da, Adana'da oynananların önüne çıkan ve 'en önemli maç' sıfatını hakeden ise, İkitelli'deydi. Çünkü o maç son yedi sezonun fırtınasının artık dindiğinin resmen belgelenişiydi. 1996 - 1997'den bu sezona kadar oynanan toplam 238 lig haftasında 133 kez liderlik koltuğunda kalan, beş kez mutlu sona ulaşan ve UEFA Kupası'nı kazanan Galatasaray'ın, Avrupa'dan sonra Türkiye süksesinin de bitişiydi... 
   Her ne kadar Trabzonspor yenilgisiyle kesinleşse de bu bitiş, aslında geçen hafta Fatih Terim tarafından zaten ilan edilmişti. "Lig bitti, Şampiyonlar Ligi'ne asılmak zorundayız" cümlesinden sonra Galatasaray'dan ne beklenebilirdi Trabzonspor iki farktan sonra biraz daha golü düşünse ya da Mustafa Çulcu Galatasaray'ı iki kişi daha eksiltmeye cüret edebilse, sonuç çok daha vahim olabilirdi... 
   Bu maçın ardından kıssadan hisse olarak Bülent ve Mondragon'un eleştirmekten bıktığımız aykırılıklarının, hakemler tarafından değil sporcu olmak isteyen gençler tarafından kaale alınmaması tek dileğimiz. Kaos ortamında zirveye konuşlanan Trabzonspor'a ise, kongreyi lig sonuna ertelemesini öneririz .. 
   İlk 15 dakikadaki fırsatlar Horozlar'ın hanesine gol olarak yazılsaydı, fırtınanın büyüğü Kadıköy'de kopacaktı. Üstelik kongre dönemi. Yeniden canlanmaya çalışan Fenerbahçe'nin üstünü, bir kez daha kara bulutlar kaplayacaktı. Neyse ki, Kanarya'nın hala Ümit'i var. Liderle fark 'uzak ara' gibi görünse de bir maç eksikle o kadar da önemli değil, 9 puan... 
   Son sekiz maçta tek yenilgisi bulunan ve bunların tamamında iyi futbol oynayan Konyaspor'un üzülmesi gereken, kaçan galibiyetler midir Tek sorunu gol olan, takımlarına ve kendilerini 2. Lig'den buralara taşıyan Hüsnü Özkara'ya sahip çıkmayanlar bu sorunun yanıtını iyice düşünmelidir. Beş haftadır kazanamayan Malatyaspor'daki durgunluğun nedeni ise, büyüklük sendromunda ve Konya beraberliğinden hemen sonra verilen "asıl maç haftaya" demeçlerinde gizlidir... 
   Ne yazık ki, Adanaspor içinde bulunduğu ahval ve şartları iyice kanıksadı. Durumdan, bu hafta da Ankaragücü faydalandı. Altı hafta sonra gelen üç puan, Başkentliler için keskin bir virajın alınması anlamındaydı. Aksi olsa, Adanaspor 13 puana yükselecek, Ankaragücü 15'te kalacak ve ligin dibindeki kazan bir başka kaynayacaktı... 
   Erdoğan Arıca'yla dokuz haftada 18 puan toplayan Samsunspor'un çıkışı kadar dikkat çekici, bu süreçte sadece 4 puan alabilen Rizespor'daki iniş. "Bu takım nereye koşuyor " sorusunun tam zamanı. Aynı soru Elazığspor için de geçerli ancak, bu noktada Gakkoşlar'ın üst üste yaşadığı hakem talihsizlikleri de dikkate alınmalı .. 
   Fazla söze gerek yok. 50 lig maçında, 38 galibiyet ve tek yenilgi Mircea Lucescu'nun Beşiktaş istatistiği. İstanbul'da, deplasmanda dolu dizgin kara - kartal. İlk 16 hafta aldıkları 12 galibiyet, 4 beraberlikle 1991 - 1992 sezonundan bu yana kendilerine ait olan rekoru da kırdılar... 
   
   Haftanın karması 
   Shorunmu Samsun 
   D'Haene Trabzon 
   Ramazan Diyarbakır 
   Giunti Beşiktaş 
   Rebrov Fenerbahçe 
   Hakan Keleş Ankaragücü 
   Ümit Özat Fenerbahçe 
   Mustafa Özkan Gençlerbirliği 
   Erdinç Trabzon 
   Serkan Samsun 
   Fazlı Malatya 
   
   Haftanın portresi 
   ÜMİT ÖZAT Fenerbahçe 
   DEFANSA yapılan zengin takviyelerin ardından sezon başında formayı sırtına zor geçireceği ortak kanıydı. Yeşil çimendeki yeri libero ile sınırlı tutuldu, diğer alternatifler için yetki belgesinin eksikliğinden dem vuruldu. Sonrası bu tür düşünenler için büyük bir yıkımdı, Daum'un ince işçiliği Ümit'in içindeki cevheri açığa vurdu. Terfi eden Ümit, önce orta sahanın dinamoluğuna soyundu, son olarak da sol kanatta Fener'e ışık tuttu. Tuncay ve Serhat'a hazırladığı mönü, Denizli Horozu'nun iştahını kesmeye yetti. Kaptan pilot, güvenini boşa çıkarmadığı hocasının uzay mekiğini yörüngeye oturtan en önemli isimdi. 
   
   Haftanın takımı 
   TRABZONSPOR Karadeniz'in sert esen rüzgarları, aksine hızlarını daha da artırmalarını sağladı. Ligde ağırlığını hissettiren Trabzon, Aslan payını kendisine ayırdı, yarışta tutunmaya çalışan Galatasaray'ın ipini kesti. Futbol treninin en önemli yakıtı inanç ışığında toplanan Turgay Semercioğlu'nun öğrencileri haftanın en göz alıcı rengiydi. 
   
   Haftanın hocası 
   Rıza ÇALIMBAY Ankargücü Duraklama dönemi yaşayan Ankara'nın şifa bulup, eski gücüne kavuşması için lokman hekimlik görevini üstlendi. Geliştirdiği taktik karışımlar hastayı ayağa kaldırdı, Başkent temsilcisi Adana'da depara kalktı. Atom karınca, çalışkanlığı ve iş disiplini ile yine cırcır böceklerinin arasından sıyrılmayı başardı. 
   
   Haftanın hakemi 
   Cüneyt ÇAKIR Bursa-Diyarbakır Sinir katsayısı yüksek, gerilimli mücadelenin ağırlığı altından kolayca çıktı, taşıdığı sorumluluğun bilincinde verdiği kararlarda doğruluktan şaşmadı. Kart seçimleri yerindeydi, tartışmalardan uzak bir yönetim gösterdi. Adeta psikolojik harbe dönüşen müsabakada futbolcuların dikkatini sürekli topa yöneltti. 
   
   Gol krallığı Futbolcu Takım Maç Gol Serkan Aykut Samsunspor 12 12 Tuncay Şanlı Fenerbahçe 14 11 Van Hooijdonk Fenerbahçe 15 11 Zdravko Lazarov G.Antepspor 16 9 Zafer Biryol Konyaspor 16 9 
   
   Gol pası Futbolcu Takım Maç Gol Pası Ali Tandoğan Gençlerbirliği 14 8 Yordanov İstanbulspor 14 8 Necati Ateş Adanaspor 15 7 Miika Aleksi Denizlispor 16 7 Mehmet Yozgatlı İstanbulspor 16 7 
   
   Altın eldiven Futbolcu Takım Maç Gol Oscar Cordoba Beşiktaş 12 8 M.Petkoviç Trabzonspor 10 9 Fevzi Tuncay Malatyaspor 11 11 Botonjic Damir G.Birliği 10 11 İke Shorunmu Samsunspor 10 14 
   
   Kart cezalıları 
   Kırmızı kart Güngör Adana , Hamza A.Sebat , De Boer Galatasaray , Cenk Konya , Kürşat Rize , Sarı kart İlker, Ergin Adana , Sedat A.Sebat , Ahmet Yıldırım, Giunti Beşiktaş , Çağdaş Denizli , Jupi Diyarbakır , Lazarov Gaziantep , Balili İstanbul , Mert Malatya , Evren Samsun 
   
   Haftanın Sonuçları 
   Galatasaray - Trabzon 1 - 2 
   Fatih Dk.11 , Yattara Dk.35 , Prates Dk.62 
   Konyaspor - Malatyaspor 3 - 3 
   Cenk Dk.7 , Fazlı Dk.21 ve 86 , Zafer Biryol Dk.42 , Altan Dk.72 , Tolga Dk.90 
   Çaykur Rizespor - Samsunspor 1 - 2 
   Serkan Dk.73 Pen. , Caner Dk.81 , Raphuel Chukwu Dk.90 
   Adanaspor - Ankaragücü 1 - 3 
   Umut Dk.43 , Ceyhun Dk.69 , Ergin Dk.73 , Hakan Keleş Dk.90 
   Bursaspor - Diyarbakırspor 0 - 0 
   Akçaabat Sebatspor - Beşiktaş 1 - 2 
   Yusuf Dk.8 , Tümer Dk.50 , Serdar Dk.54 
   Fenerbahçe - Denizlispor 2 - 0 
   Tuncay Dk.58 , Serhat Dk.73 
   Gençlerbirliği - İstanbulspor 1 - 0 
   Mustafa Özkan Dk.60 
   Gaziantepspor - Elazığspor 3 - 1 
   Lazarov Dk.15 Pen. , Yunus Dk.21 , Hasan Özer Dk.46 , Hasan Yurt Dk.90 
   
   Alkış alanlar 
   Yükselen yıldız Semercioğlu 
   Trabzon'un efsane kadrosunun saha içinin sert, dışının beyefendi kişiliği, şimdi herkesin özlemle beklediği dirilişin eşiğine gelen isimlere ağabeylik yapıyor, kendisine mütevazılıkla donatılmış yeni bir misyon yüklüyor. Samet Aybaba'nın gidişinin ardından kulüpteki belirsizlik ortamını hiçe sayıp, birçok teknik adamın cesaret edemeyeceği bir işe soyunan Semercioğlu, her geçen gün daha sağlam temeller üstünde yükseliyor. Çıkarsız sevgisi, sıcak yaklaşımı, az zamanda yapılan büyük işlerin kaynağı olarak oyuncuları göstermesiyle farkını hissettiriyor, bazı meslektaşlarının hızla terkettiği değerleri gün ışığına çıkarıyor. 
   
   Kara tahta 
   Mevlana'nın içi sızladı 
   Konyaspor, futbol tutkunlarını kendine doğru çeken bir akım yakalamıştı, sahanın her bölgesine yayılan dişe diş futbolu korku salmıştı. Son sekiz haftada sadece Diyarbakır'a boyun eğen takımı Süper Lig'e taşıyan mucitlerinden Hüsnü Özkara, ne yazık ki gözü kara bir gruba kurban gitti. Malatya karşısında futbolun cilvesini yaşayıp, son dört dakikada kalede görülen iki gol beş dakika önceki "İmparator"u al aşağı etti. Haddini aşan grup istifa için kulübün kapısını zorladı, hocalarını savunan oyunculara kafa tuttu. Mevlana'nın şehrinde, onun hoşgörüsünden nasiplenmemiş olmak büyük bir kayıptı. 
   
   Haftanın sözü 
   Başkan Canaydın ancak kürek şubesine malzemeci olur. 
   Ahmet Çakar Yorumcu 
   
   
</TEXT>
</DOC>
