<DOC>
<DOCNO> 241996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sontur03.html </URL>
<DATE> 2004/05/22/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Beyoğlu'nda yangın... Aynı aileden 1 kişi öldü, 5 kişi yaralandı 
</HEADLINE>
<TEXT>

     Beyoğlu'nda 3 katlı ahşap bir binada çıkan yangında, aynı aileden 1 kişi öldü, 5 kişi yaralandı. 
     AA muhabirinin aldığı bilgiye göre, Kasımpaşa Aynalıçeşme Caddesi'ndeki 3 katlı binanın 2. katında bulunan Halis Kan'a ait evde, gece yangın çıktı. Binanın ahşap olması nedeniyle hızla büyüyen alevler, diğer katlara da sıçradı. 
     Sokakların dar olması yüzünden olay yerine güçlükle gelen itfaiye ekipleri, yangına müdahalede de zorluk çekerken, alevler yandaki 3 binanın çatısına sıçradı. 
     Yangında, Fatma Kan 7 olay yerinde hayatını kaybetti. Büyükanne Cemile Kan 75 , Halis Kan 55 ve eşi Hatice Kan 50 ile çocukları Esma 13 ve Hatice Kan 17 yaralandı. 
     Taksim Eğitim ve Araştırma Hastanesi'ne kaldırılan yaralıların, dumandan etkilendikleri ve vücutlarında yanıklar bulunduğu bildirildi. Hastane yetkilileri, yaralıların hayati tehlikesinin bulunmadığını söylediler. 
     Yaklaşık 2 saat süren yangın, Şişli, Beyoğlu, Beşiktaş ve Fatih itfaiye ekiplerince söndürüldü. 
     Polis ve itfaiye yetkilileri, yangının çıkış nedeninin belirlenmesine çalışıldığını kaydettiler. 
     
</TEXT>
</DOC>
