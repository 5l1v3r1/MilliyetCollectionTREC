<DOC>
<DOCNO> 227453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/spor/spo04.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce rahatlattı sonra korkuttu 
</HEADLINE>
<TEXT>

   Ziya Doğan, şampiyonluk baskısını taşımadığını ancak fikstür dezavantajı bulunduğunu söyledi 
      
   'Stresli değilim' 
   TRABZONSPOR Teknik Direktörü Ziya Doğan, şampiyonluk yarışı içinde olmalarının kendisi üzerinde baskı ve stres yaratmadığını söyledi. Tecrübeli hoca, düzenlediği basın toplantısında, "Bu yarış, 15 yaşından beri futbolun içinde olan bir kişi olarak bana bir baskı yapmaz, stres oluşturmaz. Ben yarışmacı bir kişiyim. Her maç bittiğinde ter kurumadan diğer maçın heyecanını yaşıyorum" dedi. 
   
   Terapi yapıyor 
   BU durumun takımda baskı oluşturmasından çekindiğini itiraf eden Doğan, "Takımda şampiyonluk yarışı hiç kovalamayan oyuncular var. Bu yüzden sürekli onlarla konuşuyoruz" diye konuştu. Ziya Doğan, Fenerbahçe ve Beşiktaş'a oranla dezavantajlı olduklarını belirterek, "Fikstürümüz daha zor. Ayrıca, biz ilk olarak kazanıp, daha sonra onların maçlarına bakmak zorundayız" yorumunu yaptı. 
   
   Maxim'e ceza    TRABZONSPOR, Maxim Romaschenko'ya 15 milyar lira para cezası verdi. Yönetim kurulu, teknik heyetin Denizlispor maçında oyundan çıkarken agresif bir tavır sergileyen ve direkt soyunma odasına giden Beyaz Rus futbolcu hakkında verdiği raporu değerlendirdi. Futbol Şube Sorumlusu Süleyman Atal'ın da isteği doğrultusunda Maxim'e 10 milyar lira ceza verilmesi kararı alındı. Bu oyuncu, Beşiktaş maçında kırmızı kart gördüğü için de ayrıca 5 milyar lira ceza aldı. 
   
   Doğan ve Tolga zirveye çıktı    IŞIK Sigorta'nın düzenlediği "11 Altın Adam Yarışması"nda şubat ve mart aylarının defans oyuncuları arasında yapılan değerlendirmede Tolga altın adam seçildi. Gençlerbirliği Başkanı İlhan Cavcav ayın yöneticisi olurken, Trabzonspor'un hocası Ziya Doğan da ayın altın antrenörlüğünü kazandı. Seçimde ayın altın hakemliğini de Cem Papila aldı. 
   
   
</TEXT>
</DOC>
