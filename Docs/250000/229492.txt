<DOC>
<DOCNO> 229492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/spor/spo02.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassas dengeler 
</HEADLINE>
<TEXT>

   Futbolda son günlerde yaşanan büyük gerilim şampiyonluk adaylarını paniğe soktu. Beşiktaş ve Fenerbahçe cephesi, futbolcularını motive edebilmek için kolları sıvadı 
      YUSUF DURSUN 

   
   FENERBAHÇE CEPHESİ 
   Yıldırım'dan uyarılar 
   FENERBAHÇE Başkanı Aziz Yıldırım, futbolcularının gergin ortamdan etkilenmemeleri için harekete geçti. Teknik heyet ve oyuncularla akşam yemeğinde buluşan Yıldırım'ın, "Sizden tek isteğim futbolu düşünmeniz" dediği öğrenildi. Fenerbahçe Başkanı'nın, hakemlerle gereksiz diyaloglara girilmemesini ve tribünlerin tahrik edilmemesini istediği bildirildi. 
   
   'Ben ilgilenirim' 
   FUTBOLCULARDAN sadece sahada savaşmalarını isteyen Aziz Yıldırım'ın, "Dışarda bize karşı olan tüm olumsuzlukları bana bırakın" uyarısında bulunduğu ifade edildi. Bu arada Teknik Direktör Daum da futbolcularına medya ile konuşma yasağı koydu. Alman çalıştırıcı oyuncularına Galatasaray - Beşiktaş derbisi ve hakemler hakkında kimseye yorum yapmamalarını istedi. 
   
   Tomas'ı yine yedek denedi    YUSUF DURSUN 

   ÇAYKUR Rizespor hazırlıklarını dün basına kapalı yaptığı antrenmanla sürdüren takımda Christoph Daum, taktik çalışmada Tomas'ı yine yedek soyundurdu. Alman hoca, Sebat maçının on biri üzerinde durdu. Takımla antrenmanlara başlayan Mehmet Yozgatlı, ağrılarının artması nedeniyle çalışmayı yarıda bıraktı. Bugün Rize'ye gidecek olan Fenerbahçe'de kafileye Ümit Milli Takımı'nda yer alan Mahmut Hanefi ile Semih'in de yetişeceği bildirildi. Öte yandan ayağı kırılan Kemal, 15 günlük tedavi için bugün Almanya'ya uçacak. 
   
   Koç sesleri    FENERBAHÇE Başkanı Aziz Yıldırım'ın, kongrede kendisine muhalefet yaptığı için "Kapatılması gerekir" dediği 1907 Derneği'nin başkanlığına Ali Koç'un aday olacağı öğrenildi. Halen başkanlığını sürdüren Necdet Ersoy'un ise ilk seçimde görevi bırakacağı bildirildi. Koç'un aday olması durumunda Başkan Yıldırım'ın 1907 Derneği'ne karşı nasıl bir tavır takınacağı merak konusu oldu. 
   
   
</TEXT>
</DOC>
