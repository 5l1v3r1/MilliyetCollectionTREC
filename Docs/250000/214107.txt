<DOC>
<DOCNO> 214107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo34.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Olağan Genel Kurulu'nda aidatını yatıran oy kullanacak 
</HEADLINE>
<TEXT>

     Fenerbahçe Kulübü'nde Mart ayında yapılacak Olağan Genel Kurul'da, yıllık üyelik aidatını yatıran 8 bin 827 üyenin oy kullanma hakkına sahip oluduğu açıklandı. 
     Kulübün resmi internet sitesinde yapılan açıklamada, 31 Ocak'ta sona eren yıllık üyelik aidatı ödeme dönemi içerisinde 8 bin 827 kongre üyesinin, kulüp veznesine veya belirtilen banka hesaplarına yıllık aidatlarını ödeyerek, Mart ayında yapılacak Olağan Genel Kurul'da oy kullanma hakkını elde ettikleri bildirildi. 
     Bu arada, Fenerbahçe Sportif A.Ş. hisse senetlerinden almak isteyen kulüp üyeleri, taraftar ve yatırımcıların Denizbank'ın tüm şubelerine başvurup, yatırım hesabı açtırmak suretiyle bu hisse senetlerinden alabilecekleri kaydedildi. Fenerbahçe Adası'ndaki kulüp binasında da, Deniz Yatırım A.Ş. tarafından açılan standta bu konuda üyelere hem bilgi verildiği hem de yatırım hesabı açıldığı ifade edildi. 

     
</TEXT>
</DOC>
