<DOC>
<DOCNO> 218601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur22.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrampaşa'da, karı-koca, evlerine giren kişi tarafından dövüldü... 
</HEADLINE>
<TEXT>

     Bayrampaşa'da bir karı-koca, evlerine giren kişi tarafından darp edildi. 
     Alınan bilgiye göre, Bayrampaşa Altıntepsi Mahallesi'nde gece saatlerinde meydana gelen olayda, Fatma ve Elmas Beyko çifti, evlerindeki tüpten çıkan gazın kokusuyla uyandı. 
     Arnavutluk asıllı çift, bu sırada evde yüzü maskeli bir kişiyle karşılaştı. Sert bir cisimle karı-kocayı darp eden saldırgan, daha sonra olay yerinden kaçtı. 
     Kafasından darbe alan Elmas Beyko Taksim Eğitim ve Araştırma Hastanesi'nde, eşi Fatma Beyko da Haseki Eğitim ve Araştırma Hastanesi'nde tedavi altına alındı. 
     Elmas Beyko'nun sağlık durumunun ciddiyetini koruduğu, eşinin ise hayati tehlikesinin bulunmadığı bildirildi. 
     Saldırganın yakalanmasına çalışıldığını belirten polis yetkilileri, ''olayın hırsızlık amaçlı değil, çifte yönelik bir saldırı olarak değerlendirildiğini'' kaydettiler. 
     
</TEXT>
</DOC>
