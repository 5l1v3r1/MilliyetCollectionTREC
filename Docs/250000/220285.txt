<DOC>
<DOCNO> 220285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo06.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüseyin Avni Aker Stadı'nda kar temizleme çalışmaları... 
</HEADLINE>
<TEXT>

     Trabzon'da dün akşamki yoğun kar yağışı nedeniyle Hüseyin Avni Aker Stadı'nda temizleme çalışması yapılıyor. 
     Stat müdürü Yusuf Yaylı, dün akşamki yoğun kar yağışı nedeniyle saha zemininde yaklaşık 10 santimetreyi bulan kar kalınlığı oluştuğunu söyledi. 
     Yaylı, sabah çalışmalara başladıklarını belirterek,''Özellikle ceza alanını temizliyoruz ki yarın bu bölgeler kuru olsun. Kar yağmaması halinde diğer yerlerin de eriyeceğini düşünüyoruz'' dedi. 
     Bu akşam da kar yağışının beklendiğini kaydeden Yaylı, ''Dün akşamki kar yağışı, maçın oynanmaması gibi bir duruma yol açmaz. Eğer bu akşam veya yarın yağış olmazsa herhangi bir sorun yok'' diye konuştu. 
     
</TEXT>
</DOC>
