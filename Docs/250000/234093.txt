<DOC>
<DOCNO> 234093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sondun13.html </URL>
<DATE> 2004/04/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Irak'ta ölen ABD askerlerinin tabut fotoğrafları internette... 
</HEADLINE>
<TEXT>

     Irak'ta ölen Amerikan askerlerinin tabutlarını gösteren fotoğraflar son günlerde internet sitelerinde yer almaya başladı. 
     ABD Savunma Bakanlığı'nın Pentagon , askerlerin tabutlarının naklini basına kapalı tutmasına rağmen, bazı fotoğrafların son günlerde internette yer alması, haber alma özgürlüğü kanunu çerçevesinde açıklandı. 
     Pentagon sözcüsü James Turner, ''Savunma Bakanlığı'nın siyaseti 1991'deki Körfez Savaşı'ndan bu yana asker naaşlarının medya tarafından izlenmesini yasaklamaktadır. Bu siyasetin temel amacı, acı kayıpları olan ailelerin talepleri doğrultusunda mahremiyetlerine saygıdır'' dedi. 
     Bu siyaset dolayısıyla, Irak'tan, tabutların toplandığı büyük merkezlerden olan Dover hava üssüne getirilen Amerikan askerlerinin tabutlarının görüntüleri medyada yer almıyor. Bununla birlikte, haber alma özgürlüğü kanunu uyarınca, Dover'daki Amerikan Hava Kuvvetleri tarafından çekilen 360 tabut fotoğrafının ''www.thememoryhole.org'' adresinde yayınladığı belirtiliyor. 
     Öte yandan, ordunun müteahhit şirketlerinden birinde çalışan Tami Silicio Kuveyt'teki Hava Kuvvetleri'ne ait bir kargo uçağı içinde gizlice Amerikan bayrağına sarılı 20 kadar tabutu fotoğraflamış ve Seattle Times gazetesine iletmişti. 
     ABD'deki savaş karşıtlarının Bush yönetiminin medya yasağı siyasetine karşı sesleriyle giderek yükseliyor. Savaş karşıtları, bu siyasetin Amerikan kayıplarının kamuoyu üzerindeki etkilerini azaltmaya yönelik olduğu görüşünü savunuyor. 
     
</TEXT>
</DOC>
