<DOC>
<DOCNO> 229670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonspo05.html </URL>
<DATE> 2004/04/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Trabzon'da futbolculara 3.5 trilyonluk ödeme 
</HEADLINE>
<TEXT>

     Trabzonspor Kulübü Yönetim Kurulu, bordo-mavili futbolcuların bu yıl mayıs ayına dek olan toplam 3.5 trilyon liralık borcunu peşinat ve çeklerle ödedi. 
     Kulüp genel saymanı Yüksel Şimşek, dün yönetim kurulu olarak bir toplantı yaptıklarını ve futbolculara kalan borçlarının ödemelerinin planlamasını gerçekleştirdiklerini söyledi. 
     Şimşek, futbolculara geçmiş ve 2004 yılına dek toplam 3.5 trilyon liralık bir borçlarının bulunduğunu ifade ederek, ''2004 yılı mayıs sonuna kadar olan 3.5 trilyon liralık borcumuzu 300 milyar lirası peşinat, diğerini ise 4, 5 ve 6. aylara çek olmak üzere futbolculara ödedik'' diye konuştu. 
     
     FİNANSBANK'TAN KREDİ 
     Şimşek, Maliye Bakanlığı'na olan vergi borçları nedeniyle kredi arayışlarında bulunduklarını ve ilk olarak Finansbank'tan dün 2 milyon dolarlık kredinin onaylandığını söyledi. 
     Vakıfbank'tan ise 1.5 milyon dolarlık kredi almak üzere olduklarını ifade eden Şimşek, ''Ancak bu kredileri hemen kullanmayacağız. Maliye Bakanlığı'nın bu konuda kolaylık sağlaması yönönde çalışmaları var. Buna göre hareket edeceğiz'' diye konuştu. 
     
</TEXT>
</DOC>
