<DOC>
<DOCNO> 247708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun18.html </URL>
<DATE> 2004/06/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
WT Rum kesimi uluslararası camiadan dışlanıyor 
</HEADLINE>
<TEXT>

     Kıbrıs Rum Kesimi'nin, Ada'nın birleşmesine yönelik 24 Nisan referandumunda "hayır" tercihini benimsemesi nedeniyle, uluslararası tecritle yüzleştiği kaydedildi. 
     ABD yönetiminin muhafazakar görüşlerini yansıtmasıyla bilinen The Washington Times gazetesi, Kıbrıs'ta referandum sürecinin ardından Rum Kesimi'nin giderek uluslararası toplumdan dışlandığını yazdı. 
     
     ABD GAZETESİNDE "KKTC" VE "RUM KESİMİ" SÖYLEMİ 
     Gazetede, bundan önce batı basınında sık rastlanmayan bir biçimde, Kıbrıs Türk tarafından "Kuzey Kıbrıs Türk Cumhuriyeti" KKTC ve Rum tarafından ise, "Kıbrıs Cumhuriyeti" yerine "Rum Kesimi" olarak söz edilmesi dikkat çekti. 
     Gazetede yer alan habere göre, AB'ye katılmasından sadece birkaç hafta sonra Birlik'in en küçük üyelerinden birisi olan Kıbrıs Rum Kesimi kendisini uluslararası camiadan giderek izole edilen bir durumda buluyor. Rum Yönetimi'in AB, ABD, BM ve İngiltere ile çatışmasının temelinde, Ada'yı birleştirmeyi hedefleyen BM planını reddetmesi yatıyor. 
     Haberde, Rum lider Tasos Papadopulos'un, Türk tarafı lehine kararlar verdiği gerekçesiyle BM Genel Sekreteri Kofi Annan'ın suçladığı ve ABD ile İngiltere'yi de KKTC ile temasları arttırmak istedikleri gerekçesiyle eleştirdiğine dikkat çekildi. 
     
</TEXT>
</DOC>
