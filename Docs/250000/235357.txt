<DOC>
<DOCNO> 235357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur36.html </URL>
<DATE> 2004/04/27/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Esrar içmeyi TV'de görüp merak etmiş .. 
</HEADLINE>
<TEXT>

     Samsun'da esrar içmek ve satmak iddiasıyla yargılanan bir kişi, esrarı televizyonda izlediği bir programda gördüğünü ve merakından içtiğini söyledi. 
     Samsun 2. Ağır Ceza Mahkemesi'nde görülen davada, Tekkeköy İlçesi'nde yakalanan ve esrar içmek, satmak iddiasıyla yaklaşık 1 ay önce tutuklanan Halil Evren'in 45 yargılanmasına başlandı. 
     Duruşmadaki ifadesinde, televizyonda seyrettiği bir programdan etkilenerek merak üzerine esrar içtiğini belirten Evren, kendini şöyle savundu 
     ''Tarlama ekmek için pancar tohumu almıştım, içinde kenevir tohumu da varmış. Daha sonra bunlar büyüdü. Televizyonda gördüğüm için merak edip, yapraklarını koparıp bir kaç kez içtim. Vücuduma zarar vereceğini düşünerek daha sonra içmedim. Kimseye de satmış değilim.'' Mahkeme heyeti, dosyadaki eksikliklerin giderilmesi için duruşmayı erteledi. 
     
</TEXT>
</DOC>
