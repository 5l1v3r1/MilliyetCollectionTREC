<DOC>
<DOCNO> 208963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/siyaset/siy01.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da solun adayı KarakaŞ 
</HEADLINE>
<TEXT>

   SHP, YTP, DEHAP, EMEP, ÖDP, Özgür Toplum Partisi ve SDP birçok ilde seçimlere ortak adayla katılma kararı aldı 
      Ayça Atay 

   
   CHP ve DSP dışındaki sol partiler, İstanbul başta olmak üzere birçok ilde yerel seçimlere ortak bir adayla gideceklerini açıkladı. YTP Genel Başkan Yardımcısı Ercan Karakaş, sol ittifaka dahil olan partilerin belediye başkan adaylığı için İstanbul'da kendisi, Ankara'da Murat Karayalçın, Mersin'de de Fikri Sağlar üzerinde uzlaşma sağlandığını, diğer adaylarda görüşmelerin sürdüğünü söyledi. 
   SHP, YTP, DEHAP, EMEP, ÖDP, Özgür Toplum Partisi ve SDP'nin bir araya gelerek oluşturduğu sol ittifakı "kırmızı gül koalisyonu"na benzeten Karakaş şöyle konuştu 
   "Türkiye iki partili sisteme mahk m değil. Hem AKP, hem de CHP kamuoyuna bu mesajı veriyor. Oysa Türkiye çok dinamik, renkli bir ülke. Kırmızı gül solun simgesidir." 
   CHP'nin yerel seçimlerde yalnız kalacağını savunan Karakaş, "CHP muhafazak r bir çizgiye sahip. Muhafazak rlık sola yakışmaz" dedi. Soldaki mevcut parçalanmışlıktan CHP yönetiminin sorumlu olduğunu öne süren Karakaş, "CHP, halkı bu kez korkutamayacak" diye konuştu. SHP Genel Başkanı Murat Karayalçın da, partilerle görüşmelerin sürdüğünü söyledi. SHP, DEHAP, ÖDP, EMEP, Özgür Toplum Partisi ve SDP il yöneticileri de dün İstanbul Tabip Odası'nda ortak bir basın açıklaması yaptı. Açıklamada şu ifadelere yer verildi 
   "AKP söylediklerinin tam tersini yapmaktadır. CHP göstermelik muhalefet bile yapamıyor. Ülkenin gidişinin değişmesinde, demokratik bir Türkiye'nin yaratılmasında yerel yönetimleri önemli bir mevzi gören partilerimiz, güçbirliği görüşmelerini sonuçlandırdı." 
   
   
</TEXT>
</DOC>
