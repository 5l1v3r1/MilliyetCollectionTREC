<DOC>
<DOCNO> 213163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/ekonomi/aeko.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni iş kapısı Rusya 
</HEADLINE>
<TEXT>

   Almanya'nın iş kapısı olduğu günler geride kaldı. İşsizler için artık en büyük umut Rusya. Bu ülkeye her yıl 10 bin civarında işçi gidiyor 
      
   Türk işadamlarının Rusya ve yeniden yapılanma içindeki Afganistan'da iş almalarıyla birlikte, Türkiye'den yurtdışına giden işçilerin ülke dağılımında değişiklikler gözlenmeye başlandı. Türkiye İş Kurumu'nun verilerine göre, Türkiye'nin yeni iş kapısı Rusya oldu. 2002'nin ilk 11 ayında 9 bin 939 işçi gönderilen Rusya'ya geçen yılın aynı döneminde 10 bin 1 kişi çalışmaya gitti. 
   2002'de 6 bin 275 kişinin çalışmaya gönderildiği Suudi Arabistan'a giden işçi sayısı 2003'te yüzde 4 düştü ve 6 bin 2'ye geriledi. Türkiye gibi işsizlik sorunuyla boğuşan Almanya'ya 2002'de 3 bin 173 kişi çalışmaya gitmişti. 2003'te sayı 3 bin 118'e düştü. 
   
   Afganistan'a gidişler artıyor 
   ABD'nin El Kaide'ye müdahalesi sonrası yeniden inşa çalışmalarına başlanan Afganistan'a da gönderilen işçi sayısında büyük artış göze çarptı. Bu ülkeye, 2002 yılı boyunca Türkiye'den bir tek işçi bile gitmezken 2003'ün 11 ayında bin 596 işçi gönderildi. 
   Irak'a gönderilen işçi sayısı ise 2002'ye göre üçe katlandı. 2002'de 172 kişinin gittiği Irak'a 2003'ün aynı döneminde 517 kişi gönderildi. 
   Çalışma Bakanlığı Dış İlişkiler ve Yurtdışı İşçi Hizmetleri Genel Müdürlügü'nün raporunda da 1999 - 2002 döneminde Rusya'nın Almanya ve Suudi Arabistan ile birlikte en çok Türk işçisinin gittiği üç ülkeden biri olduğu belirtiliyor. Rusya'ya, 1999'da 2 bin 215, 2000'de 2 bin 199, 2001'de 4 bin 190 işçi gitmişti. 
   
   Gönderilenlerin yarısı Rusya ve Arabistan'a Ülke 2002 Ocak - Kasım 2003 Ocak - Kasım Değ. Rusya 9.939 10.001 1 S. Arabistan 6.275 6.002 -4 Almanya 3.173 3.118 -2 Libya 762 2.441 220 Afganistan 0 1.596 - Kazakistan 1.085 1.416 31 Türkmenistan 1.027 1.371 33 Azerbeycan 641 1.010 58 Özbekistan 325 718 121 Irak 172 517 201 Hollanda 88 431 390 İsrail 330 403 22 Fransa 297 338 14 Ürdün 174 336 93 Gürcistan 354 332 -6 Hırvatistan 91 309 240 Tacikistan 0 236 - Katar 28 230 721 Fas 65 176 171 KKTC 1 126 12.500 Ukrayna 109 89 -18 ABD 161 79 -51 Moldova 132 0 -100 Diğer 407 537 32 TOPLAM 25.663 31.824 24 
   Sıralama 2003 yılına göre yapıldı 
   
</TEXT>
</DOC>
