<DOC>
<DOCNO> 200377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/soneko01.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari Ücret Tespit Komisyonu, Salı günü toplanacak... 
</HEADLINE>
<TEXT>

     Asgari Ücret Tespit Komisyonu, 1 Ocak 2004 tarihinden geçerli olacak asgari ücreti belirleme çalışmaları çerçevesinde üçüncü toplantısını 9 Aralık Salı günü yapacak. 
     Çalışma ve Sosyal Güvenlik Bakanlığı'nda gerçekleştirilecek toplantıya, Çalışma Genel Müdürü Cengiz Delibaş başkanlık edecek. 
     Komisyonun 20 Kasım 2003 tarihinde gerçekleştirdiği toplantıda, Hazine Müsteşarlığı ve Devlet İstatistik Enstitüsü'nden gelen raporlar incelenmek üzere taraflara dağıtılmıştı. 
     Asgari Ücret Tespit Komisyonu, 5 hükümet temsilcisi ile işveren kesimi adına Türkiye İşveren Sendikaları Konfederasyonu'ndan 5, işçi kesimi adına ise Türk-İş'ten 5 olmak üzere toplam 15 üyeden oluşuyor. 
     Komisyonun Aralık ayı içinde yeni asgari ücreti belirlemesi bekleniyor. 
     Asgari ücret halen 18 yaşından büyük işçiler için brüt 306, net 225 milyon 999 bin lira olarak uygulanıyor. 
     
</TEXT>
</DOC>
