<DOC>
<DOCNO> 231848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/dunya/dun02.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayal' dediler, oldu 
</HEADLINE>
<TEXT>

   11 Eylül'den önce Pentagon, teröristlerin bir yolcu uçağını Pentagon'a çakabilecekleri senaryosunu ciddiye almamış 
      YASEMİN ÇONGAR Washington 

   
   Teröristlerin bir yolcu uçağını kaçırarak, bu uçağı ABD Savunma Bakanlığı'na Pentagon çakmayı deneyebilecekleri yönündeki bir uyarının, 11 Eylül'den aylar önce, Amerikan ordusunun gündemine girdiği ancak ciddiye alınmadığı ortaya çıktı. ABD'nin hava sahasını korumakla görevli Kuzey Amerika Hava ve Uzay Savunma Komutanlığı'nın, Nisan 2001'de yaptığı bir tatbikat sırasında bu senaryonun da ele alındığı, ancak Genelkurmay yetkililerinin, senaryoyu "gerçekçi" bulmadıklarını bildirmesi ve Pasifik Komutanlığı'nın da bu senaryonun, tatbikatın amacını çarpıttığını öne sürmesi sonucunda konunun kapandığı belirtildi. 
   11 Eylül Komisyonu'na ifade veren CIA Başkanı George Tenet, 11 Eylül'ün önceden kestirilmesine yarayabilecek birçok verinin değerlendirilmesi konusunda ciddi eksikleri olduğunu kabul etti. Ağustos 2001'de kendisine "Aşırı İslamcı Uçmayı Öğreniyor" başlıklı bir brifing verilerek, 11 Eylül'ün planlayıcıları arasında sayılan Moussaoui'nin pilotluk dersleri aldığının anlatıldığını açıklayan CIA Başkanı, ancak kendisinin o sıralarda Teksas'ta tatilde olan Başkan Bush'a bu konuda bilgi vermediğini itiraf etti. 
   
   
   
</TEXT>
</DOC>
