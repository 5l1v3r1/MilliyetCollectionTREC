<DOC>
<DOCNO> 224662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/siy05.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'ye 'taban' tepkisi 
</HEADLINE>
<TEXT>

   İktidara, imam hatipler, Çeçenistan ve başörtüsü konusundaki tavrından dolayı tabanından uyarı geldi Bu sorunlar çözülmezse AKP de diğer partiler gibi silinir 
      Ömer Erbil 

   
   Daha önce AKP'ye destek veren sivil toplum örgütleri hükümeti eleştirmeyi sürdürüyor. Başörtüsü, imam hatip liseleri, ekonomi ve dış politika konusunda hükümetin yaklaşımları AKP tabanı tarafından beğenilmiyor. İşte hükümeti eleştiren sivil toplum örgütleri 
   
   Üvey evlat muamelesi 
   İbrahim Solmaz İmam Hatip Liseleri Mezunları ve Mensupları Derneği - ÖNDER Başkanı İHL ve meslek liselerine üvey evlat muamelesi yapılıyor. AKP verdiği sözleri yerine getirmelidir. Hükümette başbakan yardımcıları, grup başkan vekilleri ve onlarca milletvekili İHL mezunu. Çözülecek diye 1.5 yıldır sabrettik, sustuk. Ancak çözmek için adım bile atılmadı. Eğer bu yıl da üniversiteye girişte İHL'ye puan haksızlığı yapılırsa AKP de diğer partiler gibi silinmeye mahk m olur. 
   Mehdi Nüzhet Çetintaş Kafkas Vakfı Başkanı Hükümet, Çeçenistan konusunu görmezden geliyor. Putin sürekli Çeçen teröründen bahsederken Başbakan ve Dışişleri Bakanımız ise Çeçen kelimesini ağızlarına almadan 'biz terörizmin her türlüsüne karşıyız' diyorlar. Bu çözüm değil. Bundan bizim memnun olmamız mümkün değil. 
   Sema Yetiş Ayrımcılığa Karşı Kadın Hakları Derneği -AKDER Başkanı Protokol krizinde AKP'nin üzerine çok gidilmesi, başörtüsü sorununu laiklik karşıtlığı gibi gösterilmesinden sonra geri adım atılması ümidimizi örseledi. Tecrübelere bakarak başörtüsü sorunun siyasi partilerin saltanatını bitirdiğini gördük. 
   
   'AKP kaybeder' 
   Hülya Şekerci ÖZGÜRDER Başkanı Başörtüsü sorununda küçük bir ilerleme dahi yok. Dışişleri Bakanı'nın eşi AİHM'deki davayı çekti, çekmeyin dedik. AKP, F tipi cezaevleri konusunda da adım atmadı. Sorunları çözmezlerse, AKP de tabanını kaybeder. 
   Ali Bayramoğlu MÜSİAD Başkanı Başbakan yolsuzlukların üzerine giderken kimse artık alın teri akıtmadan para kazanmayacak demişti. Ancak h l devlete borç verip faizle geçinmek suretiyle hiçbir alın teri akıtmadan para kazananlar var, bu statükonun değişmesi gerektiğini vurguluyoruz. Bunu yıllardır istiyoruz. Bugünkü hükümetten de beklentimiz bu. 
   
   Başbakan'dan '10. Yıl' eleştirisi    ABDULLAH KARAKUŞ 

   BaŞbakan Erdoğan, dün Necmettin Erbakan'ın kalesi Konya'daki mitingde gövde gösterisi yaptı. Erbakan'a oy verilmemesini isteyen Erdoğan, Cumhuriyet'in ilk 10 yılında yapılanların anlatıldığı "10. Yıl Marşı" üzerinden Cumhuriyet'in bu dönemini eleştirdi. Erdoğan, "Hep konuştular, demir ağlarla ördük dediler. Ne ördünüz, bugüne kadar laftan başka." dedi. Erdoğan'a av tüfeği armağan edildi. 
   
   
   
</TEXT>
</DOC>
