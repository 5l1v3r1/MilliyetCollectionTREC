<DOC>
<DOCNO> 249107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur45.html </URL>
<DATE> 2004/06/18/ </DATE>
<TIME> 21.37 </TIME>
<AUTHOR>  </AUTHOR>
<HEADLINE>
Bodrum'daki orman yangını 3 noktadan kontrol altına alındı 
</HEADLINE>
<TEXT>

     Muğla Valisi Hüseyin Aksoy, Bodrum'un Yakılakvak beldesi Yeldeğirmenleri mevkiinde yaklaşık 15 hektarlık alanda etkili olan yangının, 3 noktadan kontrol altına alındığını bildirdi. 
     Vali Aksoy, AA muhabirine yaptığı açıklamada, akşam saatlerinde çıkan yangının, tarım alanında başladığını ve daha sonra makilik ve bozuk ormanlık alana yayıldığını belirtti. 
     Yangına müdahalenin sürdüğünü kaydeden Vali Aksoy, ''Yangın 3 noktadan kontrol altına alındı. Çalışmalar sürüyor'' dedi. 
     Aksoy, yangının çıkış nedeniyle ilgili henüz somut bir bilgiye ulaşılamadığını kaydederek, gerekli soruşturmanın yapılacağını belirtti. 
     Yangın bölgesinde incelemelerde bulunan Bodrum Kaymakamı Osman Ekşi de ''Yangın, Yeldeğirmenleri mevkiindeki otluk alanda çıktı. Yaklaşık 15 hektarlık tarım ve bozuk ormanlık alanda etkili oldu. Yangının kısa bir süre sonra tamamen kontrol altına alınacağını tahmin ediyoruz'' dedi. 
     
</TEXT>
</DOC>
