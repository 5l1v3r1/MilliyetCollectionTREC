<DOC>
<DOCNO> 208541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sondun09.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'de maymunlar Hindistan Büyükelçiliği'ni işgal etti 
</HEADLINE>
<TEXT>

     Nepal'in başkenti Katmandu'da maymunlar, Hindistan büyükelçiliğinin binasını işgal etti. 
     Büyükelçilik sözcüsü Sanjay Verma, onlarca maymunun, binaya girerek elçilik personeline saldırdığını, bürolara pislediğini ve eşyaya zarar verdiğini söyledi. 
     Sözcü, maymunlardan kurtulmak için uzmanlardan yardım istediklerini belirterek, ''Bu sorundan yakında kurtulmayı umuyoruz'' dedi. 
     Maymunları yakalamaları için Ulusal Parklar ve Vahşi Hayatı Koruma bölümünden uzmanları çağırdıklarını belirten sözcü, maymunların daha önce de binaya girdiğini, ancak hayvanların yakalanarak Katmandu dışına çıkarıldığını anlattı. 
     Sözcü, ''Nasıl olduysa geri dönmeyi başardılar'' dedi. 
     
</TEXT>
</DOC>
