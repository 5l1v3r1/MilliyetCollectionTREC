<DOC>
<DOCNO> 245828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonyas07.html </URL>
<DATE> 2004/06/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
RTÜK, reklamda erkeğe atılan tokatı görmedi, kadınlar için ceza verdi 
</HEADLINE>
<TEXT>

     RTÜK, Regal marka ürünlerin reklamında kadına atılan tokat nedeniyle kanalları uyardı reklamda erkeğe de tokat atılmasına karşın uyarıda erkeğin adı geçmedi. 
     RTÜK, Regal marka ürünlerin reklamını yayınlayan Kanal 7, Lig TV, TGRT ve Show TV'yi RTÜK Yasası'nın "Kadına, güçsüzlere ve küçüklere karşı şiddetin ve ayrımcılığın teşvik edilmemesi", "Program hizmetlerinin bütün unsurlarının insan onuruna ve temel insan haklarına saygılı olması" maddelerine aykırı davrandıkları gerekçesiyle uyardı. Reklamda bir ürün için sorgu odasına alınan ve "Regal'i mi yoksa aynı işleve sahip pahalı ve marka olanı mı tercih edersiniz " sorusuna "pahalı olanı" diye yanıt veren kadına tokat atılıyor. Ancak aynı markanın başka bir ürününde sorgu odasına bir erkek alınıyor ve aynı sorular yöneltilip tokat atılıyor. RTÜK, kanalları uyarırken kadına vurgu yaptı, ancak erkeğin adını geçirmedi. 

NKA 
     
</TEXT>
</DOC>
