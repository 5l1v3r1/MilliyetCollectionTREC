<DOC>
<DOCNO> 219358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/magazin/amag.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TARKAN AĞA 
</HEADLINE>
<TEXT>

   İstanbul'un burnunun dibinde 8 dönüm arazi üzerine kurulu bir çiftlik evi alan Tarkan, karın İstanbul'u teslim aldığı günlerde 4 gün bu evde kaldı. 
      İlknur Gülmez 
   
   Pop müziğin megastarı Tarkan, yıllardır hayal ettiği eve kavuştu. Yıllardır, şehir gürültüsünden uzak, günün her saatinde istediği kadar yüksek seste müzik çalınca kimseyi rahatsız etmeyeceği, şehirden ve insanlardan izole bir hayat yaşayabileceği bir ev arayışlarını sürdüren Tarkan, sonunda aradığını buldu. 
   Tarkan, uzunca bir süredir İstanbul'un Anadolu Yakası'nda istediği gibi ev ya da ev yaptırabileceği arazi arayışı içindeydi. Mahmut Şevket Paşa Köyü'nde beğendiği 3 milyon dolarlık malik neyi "pahalı" diye almaktan vazgeçen Tarkan, borsacı Hakan Canlı'ya ait Öğümce köyünde geniş arazi üzerine inşa edilmiş bir ev satın aldı. 
   
   Otel yerine evinde kaldı 
   25 gün önce 8 dönümlük arazi içindeki evine kavuşan Tarkan, geçtiğimiz günlerde Opet reklamları için geldiği Türkiye'de bu kez otelde kalmadı. Tarkan, kar yağışlarının İstanbul'u etkisi altına aldığı ve hayatı felç ettiği günlerde beşyıldızlı oteller yerine, Öğümce köyündeki çiftlik evinde kalmayı tercih etti. 
   Arazi içindeki evi, ekibi tarafından düzenlenen Tarkan, 4 gün evinde kaldıktan sonra Amerika'ya döndü. Evinin içini tadilat yaptırıp daha sonra zevkine göre dekorasyon yaptıracak olan Tarkan, artık otel odalarında değil, orman kenarında kale gibi surlarla çevrili evinde, gözlerden uzak bir yaşam sürecek. 
   
   
</TEXT>
</DOC>
