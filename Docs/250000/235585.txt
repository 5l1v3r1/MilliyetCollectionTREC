<DOC>
<DOCNO> 235585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/soneko42.html </URL>
<DATE> 2004/04/28/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Prof.Dr. Stiglizt Fazla değerli paranız varsa, büyümeniz çok zor 
</HEADLINE>
<TEXT>

     Nobel ekonomi ödüllü ve Dünya Bankası'nın eski Başekonomisti Prof. Dr. Joseph Stiglitz, ''Fazla değerli bir para biriminiz varsa büyümek çok zor'' dedi. 
     Dünyanın en önemli iktisatçıları arasında gösterilen, Bill Clinton döneminde ABD Ekonomi Danışmanları Konseyi Başkanlığı yapan, Nobel ekonomi ödüllü Dünya Bankası'nın eski Başekonomisti Prof. Dr. Stiglitz, ''Küreselleşme Beklentiler ve Hayalkırıklıkları'' konulu bir konferans verdi. 
     Konferansta, konuşmasının ardından soruları da yanıtlayan Prof. Dr. Stiglitz, Türkiye ekonomisine ilişkin bir soru üzerine, Türk ekonomisinin son derece iniş ve çıkışla olduğunu, bu durumun bir tahmin yapmayı zorlaştırdığını ifade etti. 
     Türkiye'de ekonomi alanında son 2-3 yılda önemli birçok olumlu gelişmeler kaydedildiğini dile getiren Prof. Dr. Stiglitz, atılan olumlu adımların ardından bankaların çok daha iyi durumda olduğunu, faizlerin indiğini kaydetti. Prof. Dr. Stiglitz, şöyle devam etti 
     ''Ama öte yandan değişkenlerden biri döviz kurlarıdır. Fazla değerli bir para biriminiz varsa büyümek çok zor. Şu anda döviz oranı TL için oldukça yüksek. Yüksek faiz oranları çoğu zaman yüksek döviz oranlarıyla birlikte gider. Bazı tahmin yapan kişiler, çok yavaş büyümeyi öngörebilirler. Ben böyle bir tahminde bulunmak istemem. Türkiye'de yüksek bir döviz kuru olayını endişeyle karşılıyorum. Avrupa'da büyüme durağanlaştı. Döviz kuru orada yüksekti. Bu durum Türkiye için bir endişe konusu.'' 
     
</TEXT>
</DOC>
