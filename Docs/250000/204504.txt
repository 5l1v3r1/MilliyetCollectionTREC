<DOC>
<DOCNO> 204504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yasam/ayas.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Risk alan Akrepler kazançlı çıkacak 
</HEADLINE>
<TEXT>

   Son yedi yıldır ani değişimler nedeniyle gerginlikler yaşayan Akreplerin hayatında bu yıl başarı ve istikrar var. Ortak çalışmalardan gelen fırsatlarla 2004 akrepler için sürprizlerle dolu bir yıl olacak 
      2004'te sizi neler bekliyor - 8 
   Hakan Kırkoğlu 
   
   Bu yıl yavaş hareket eden gezegenler size destek verirken hem değişikliklerden yararlanacak hem de huzur bulacaksınız. Uranüs sürprizler getirirken, Satürn sizi entelektüel yönden destekliyor daha sağlam kılıyor. Boşa geçirmeyeceğiniz çok şey kazanacağınız bir yıldasınız.. 
   2004 çok güzel bir yıl olabilir. Satürn size rahat açısıyla dengeli çalışma ve istikrar getiriyor. İş hayatında yeni tecrübeler edinirken düzeninizin de bozulmadığını göreceksiniz. Satürn size yeni bağlantılar, yabancılarla ilgili konularda sorumluluklar ve hayatınızı daha geniş bir çerçeveye oturtabileceğiniz kararlılığı getirmekte. 
   Jüpiter de 25 Eylül tarihine kadar size yapıcı tecrübeler, daha geniş bir sosyal çevre ve grup çalışmalarında başarı sunmakta. 2004 sosyal anlamda çok daha dışa dönük bir yıl olacak. 
   Hiç kuşkusuz Uranüs son yedi yıl içinde sizi fazlasıyla zorladı ve getirdiği ani değişikliklerle gergin kılmıştı. Halbuki bu yıl Balık burcuna yerleşen Uranüs bu konumuyla size yaratıcı alanda heyecan ve pek çok özel uğraş da getirebilir. Uranüs 24-30 Ekim doğumlu Akreplere bu güçlü titreşimi daha fazla vermekte. Neptün'e ise dikkat etmek gerekiyor. 4-8 Kasım doğumlular daha fazla belirsizlikten şikayet edebilirler. 
   
   Şanslı alanlar 
   Bu yıl şans size ortaklaşa çalışmalardan, gruplardan ve sosyal alandan gelecek. Yeni arkadaşlıklar söz konusu olabileceği gibi süregelen ilişkilerinizi de arttırabilirsiniz. Yapacağınız işlerin sosyal yönü olması size daha büyük bir tatmin de getirecektir. 
   
   Mücadele alanları 
   4-8 Kasım doğumlular belirsizlik altında daha fazla kalırken, belirli dönemlerde Mars'ın sert açıları da tüm Akrepler açısından yorucu ve mücadele dolu olabilir. Bu yüzden 3 Şubat - 21 Mart, 23 Mayıs - 10 Ağustos ve 11 Kasım - 25 Aralık tarihleri arasında enerjinizi daha yapıcı kullanmanız faydalı olacak. 
   
   Aşk ve İlişkiler 
   Akrep burcu ilişkilerinde kolay caymayan, kararlı, kendi adamak isteyen özellikleri ile bilinir. Akrep krizlerin de burcudur ve şüpheci yapısı ise düzgün giden bir ilişki de huzursuzluk kaynağı olabilir. Sezgilerini anlayabilmek için yüzeysel olmayan bir yaklaşım gerekir. 
   
   Akrep Kadını 
   Akrep kadının adı femme fatale'e çıkmıştır. Bu ne ölçüde doğrudur bilinmez ama Akrep kadınında gizemli bir çekicilik, baştan çıkartmaya yakın bir enerji ve etkileyicilik kuşkusuz vardır. Duygusal yaşamında yoğundur ve kıskançlık duygusunu frenlemesi pek kolay değildir. Cinsellik ilişkilerinde ön safta olmakla birlikte, ruhsal bütünlük de göz ardı edilmez. Kolay affeden birisi değildir. Kuruntu ve endişe ilişkilerini yıpratabilir. 14 Ocak - 8 Şubat, 7 Ağustos 7 Eylül, 22 Kasım - 16 Aralık dönemlerinde aşkta mutlu olmak çok daha kolay. 3 Nisan - 7 Ağustos döneminde geri giden Venüs ilişkilere kararsızlık getirebilir. 
   
   Akrep Erkeği 
   Bir su burcu olan Akrep erkeğinde de sezgiler, duygusal derinlik ve ruhsal birleşme büyük önem taşır. Bununla birlikte Akrep erkeğinde güç isteği, baskın bir enerji ve güçlü bir cinsellik de saklıdır. Akrep aşırılıkların burcu olduğu için ilişkilerinde kriz yaratmayı sever. Tensel zevklerini dizginlemesi pek kolay değildir ve bu yüzden kıskançlık önemli bir sorun olabilir. Akrep erkeği ile beraber olmak pek kolay olmayacaktır. Eğer yıkıcı davranırsa gerçekten çok yaralayıcı konuşabilir. 7 Mayıs - 23 Haziran, 11 Kasım - 25 Aralık dönemleri aşkta size daha fazla keyif getiren gelişmeler mümkün. Bununla birlikte 3 Şubat 21 Mart arasında tartışmalar problem yaratabilir. 
   
   İş ve Para 
   Bu yıl iş hayatında çok verimli bir dönemdesiniz. Satürn size büyük bir denge, yapıcı çalışmalar ve geçmiş yıllarda verdiğiniz mücadelelerin yapıcı sonuçlarını ve verimlerini sunacak. Akıllı riskler alarak iş hayatınızda daha sağlam bir temel edinebilirsiniz. Satürn'ün bu konumu yabancılarla ilişkiler açısından da, önemli kazançlar olabileceğini söylemekte. Jüpiter'in açısı da hesaba katılırsa sizi bereketli olanaklar beklemekte. 
   
   Sağlık 
   Bu yıl ağır transitlerin olmaması sizi sağlık açısından daha sağlam kılmakta bu yüzden ancak gelip geçici gerginliklerin olabileceği anlaşılmakta. 3 Şubat - 21 Mart ve 23 Mayıs - 10 Ağustos günleri arasında işteki yoğunluk nedeniyle sağlığınız yıpranabilir. 
   
   AKREP 24 Ekim - 22 Kasım    Tanımlayan kelimeler 
   Kararlı, dayanıklı, duygusal derinlik gösteren, güçlü, tutkulu, karizmatik, gizemli, sezgileri güçlü 
   - Kıskanç, inatçı, yıkıcı, kinci, ciinselliğe aşırı vurgu yapan, sadist, güç elde etmek için oyun çeviren 
   Yönetici gezegeni Mars Pluto 
   Elementi Su, Niteliği Sabit 
   Mitolojisi M.Ö. 2000 yılından gelen Gılgamış hikayesinde Akrep bir adam bulunmaktadır. Greklerde Orion takım yıldızı avcı bir adam Zeus'un kıskançlığı ile gönderilen dev bir akrep tarafından öldürülür. 
   Vücutta karşı geldiği bölge Cinsel organlar 
   Rengi Koyu kırmızı, bordo, kan rengi 
   Metali Demir 
   Taşı Opal 
   
   Yükselen burçlarına göre Akrep ve 2004    YÜKSELEN KOÇ 
   Bu yıl ev ve yakınlara ilişkin sorumluluklar ağır basmakta. İş hayatında sonlar ve başlangıçlar yaşayabilirsiniz. Son dönemde ilişkilerden kazanç elde etmek mümkün. 
   
   YÜKSELEN BOĞA 
   Yeni dönemde size yaratıcılık ve kendinizi gösterebileceğiniz pek çok alanda şans söz konusu. Bu arada özellikle eğitim hayatında daha fazla kalıcı başarı elde edebilirsiniz. 
   
   YÜKSELEN İKİZLER 
   Yeni yılda maddi alanda biraz daha tutumlu olmalısınız. Gelirinizi arttırmak için daha fazla çaba sarfedeceksiniz. Ev hayatında ise rahatlama söz konusu. 
   
   YÜKSELEN YENGEÇ 
   Bu yıl size önemli kararlar, başlangıçlar ve sorumluluklar getirmekte. Yükselen burcunuzda bulunan Satürn kişisel konular sizi ciddi düşünmeye yöneltiyor. 
   
   YÜKSELEN ASLAN 
   Yeni yıl size aradığınız pek çok desteği getirmekte. Geçmişe ait konuları daha iyi değerlendirebilirsiniz. Bu arada maddi alanda rahatlama mümkün. 
   
   YÜKSELEN BAŞAK 
   Bu yıl Jüpiter size şans, başarı ve pek çok alanda genişleyen ufuklar sunmakta. Eski sorunlar ortadan kalkarken yeni fırsatlar yakalayabileceksiniz. 
   
   YÜKSELEN TERAZİ 
   Yeni sorumluluklar alabilir ve kariyerde yükselme yaşayabilirsiniz. Yılın en güzel dönemi ise Eylül sonunda başlayacak ve 2005 yılında da devam edecek. 
   
   YÜKSELEN AKREP 
   Bu yıl size denge ve değişiklik getiren olanaklar var. İş hayatında daha sağlam bir zeminde olabilirsiniz ama aynı zamanda hızlı değişiklere de adapte olabileceksiniz 
   
   YÜKSELEN YAY 
   İş hayatında öne çıkma ve daha fazla tanınma mümkün. Amaçlarınız yönünde daha ısrarcı olmalısınız. Yatırımlarınızı ciddi biçimde düşünmeniz gerekiyor. 
   
   YÜKSELEN OĞLAK 
   Pek kolay bir yıl olmamakla birlikte yılın sonunda daha kazançlı çıkabilirsiniz. Özellikle iş hayatında ve ilişkilerden kaynaklanan önemli stresleriniz olabilir. 
   
   YÜKSELEN KOVA 
   Bu yıl size ortaklaşa kazançlar açısından destek vermekte. Toplu paralar almak ya da eşinizin, ortağınızın maddi birikimlerinden yararlanabilmek mümkün. 
   
   YÜKSELEN BALIK 
   Bu yıl size büyük değişim, özgürleşme ve geçmişi geride bırakabileceğiniz olanaklar getirmekte. Ayrıca yakın beraberliklerden de çok şey şey öğrenebilir ve kazanabilirsiniz. 
   
   En uyumlu olduğu burçlar 
   Yengeç ve Balık 
   
   En zorlandığı burçlar 
   Kova ve Aslan 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 24 EKİM 2 KASIM 3 KASIM 12 KASIM 13 KASIM 22 KASIM 00 00 Aslan Aslan Başak 00 30 Aslan Başak Başak 01 00 Aslan Başak Başak 01 30 Başak Başak Başak 02 00 Başak Başak Başak 02 30 Başak Başak Başak 03 00 Başak Başak Terazi 03 30 Başak Terazi Terazi 04 00 Başak Terazi Terazi 04 30 Terazi Terazi Terazi 05 00 Terazi Terazi Terazi 05 30 Terazi Terazi Akrep 06 00 Terazi Akrep Akrep 06 30 Terazi Akrep Akrep 07 00 Akrep Akrep Akrep 07 30 Akrep Akrep Akrep 08 00 Akrep Akrep Akrep 08 30 Akrep Akrep Yay 09 00 Akrep Yay Yay 09 30 Akrep Yay Yay 10 00 Yay Yay Yay 10 30 Yay Yay Yay 11 00 Yay Yay Oğlak 11 30 Yay Oğlak Oğlak 12 00 Yay Oğlak Oğlak 12 30 Oğlak Oğlak Oğlak 13 00 Oğlak Oğlak Kova 13 30 Oğlak Kova Kova 14 00 Oğlak Kova Balık 14 30 Kova Balık balık 15 00 Kova Balık Koç 15 30 Balık Koç Koç 16 00 Balık Koç Boğa 16 30 Koç Boğa Boğa 17 00 Koç Boğa İkizler 17 30 Boğa İkizler İkizler 18 00 Boğa İkizler İkizler 18 30 İkizler İkizler İkizler 19 00 İkizler İkizler Yengeç 19 30 ikizler Yengeç Yengeç 20 00 İkizler Yengeç Yengeç 20 30 Yengeç Yengeç Yengeç 21 00 Yengeç Yengeç Aslan 21 30 Yengeç Aslan Aslan 22 00 Yengeç Aslan Aslan 22 30 Aslan Aslan Aslan 23 00 Aslan Aslan Aslan 23 30 Aslan Aslan Aslan 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE YAY 
   
</TEXT>
</DOC>
