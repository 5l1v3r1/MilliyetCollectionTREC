<DOC>
<DOCNO> 219057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur27.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki operasyonda yakalanan 24 kişiden 8'i tutklandı 
</HEADLINE>
<TEXT>

     Çıkar amaçlı suç örgütü oluşturarak 2 kuyumcuyu soydukları, 1 kişiyi öldürdükleri, 9 kişiyi yaraladıkları ve 2 kişiyi kaçırdıkları gerekçesiyle yakalanan 24 kişiden 8'i, sevk edildikleri İstanbul DGM tarafından tutuklandı. 
     İstanbul Asayiş Şube Müdürlüğü'ndeki işlemlerinin tamamlanmasının ardından DGM'ye gönderilen 6'sı kadın 24 kişi, DGM Cumhuriyet Savcısı Nazmi Okumuş tarafından sorgulandı. 
     Savcı Okumuş, zanlılardan 16'sını serbest bırakırken Eyüp Güzel, Bilal Karhan, Serkan Aksoy, Abdülhamit Özkılıç, Ramazan Akdoğan, Mübah Aydın, Reşat Caymazan ve Gültekin Kilci'yi, ''Çıkar Amaçlı Suç Örgütleriyle Mücadele Kanunu'na muhalefet'', ''Ateşli Silahlar Kanunu'na muhalefet'', ''silahlı gasp'' ve ''adam öldürmek'' suçlarından tutuklanmaları istemiyle nöbetçi mahkemeye sevk etti. 
     Nöbetçi mahkemede tekrar sorgulanan 8 zanlı, tutuklanarak cezaevine gönderildi. 
     
</TEXT>
</DOC>
