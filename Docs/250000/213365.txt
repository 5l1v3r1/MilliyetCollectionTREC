<DOC>
<DOCNO> 213365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo37.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor-Çaykur Rizespor maçı bilet fiyatlarında indirim... 
</HEADLINE>
<TEXT>

     Malatyaspor yönetimi, cumartesi günü kendi sahalarında Çaykur Rizespor ile yapılacak maçın bilet fiyatında indirim yaptı. 
     Kulüp Basın Sözcüsü Ali Cengiz, Çaykur Rizespor maçının zorlu geçeceğini belirterek, alt sıralardan kurtulmak isteyen rakipleri karşısında dikkatli olmaları gerektiğini söyledi. 
     Rakibin yeni bir teknik direktör ile maça çıkacağını ifade eden Cengiz, galibiyet için taraftar desteği beklediklerini belirterek, şöyle dedi 
     ''Bu maçı kazanmak istiyoruz. Zorlu geçeceğine inandığımız karşılaşmadan galibiyetle ayrılmak için taraftarlarımızın da desteğini bekliyoruz. Bu karşılaşma için bilet fiyatlarında indirim yaptık. 5 milyon lira olan kale arkası bilet fiyatını 3 milyon liraya, 10 milyon lira olan maraton tribün fiyatını 5 milyon liraya, 20 milyon lira olan kapalı tribün fiyatını ise 10 milyon liraya indirdik. Taraftarlarımızın karşılaşmaya yoğun ilgisini bekliyoruz.'' Cengiz, kart cezalıları Mkalele ile Atilla Birlik'in maçta yer almayacağını hatırlatarak, yedek kalecileri Hakan Polat'ın da Yimpaş Yozgatspor'a transfer olduğunu kaydetti. 
     
</TEXT>
</DOC>
