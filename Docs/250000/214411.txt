<DOC>
<DOCNO> 214411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/tv/ekran.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Berivan karlar altında 
</HEADLINE>
<TEXT>

   Düşmanlarından kaçıp Uludağ'a giden Berivan ve Ferhat'ın hayatı tehlikede 
      SİBEL Can ve Emre Kınay'ın oynadıkları "Berivan"da, Niran ve Kahya'nın peşlerinde olduğunu anlayan Berivan ve Ferhat, Uludağ'a kaçıyor. Ancak düşmanları onları burada da bulur ve ikisi onlardan kaçarken çığ düşer. 
   KANAL D 21.50 
   
   
   Cem Karaca'nın anısına    Popüler Müziğin kuşkusuz en önemli isimlerinden olan Cem Karaca kalbine yenildi. Bu akşam, son konserlerinden biri ekrana geliyor. Karaca, Fatih Erkoç'un programına katılmıştı. Aşık Veysel'in "Uzun İnce Bir Yoldayım" adlı eserini unutulmaz bir performansla yorumlamıştı. Bir kere daha izlemek için iyi bir fırsat. 
   TRT 1 24.00 
   
   
   Çelik ile yeniden    Abbas Güçlü, "Genç Bakış"ta bu hafta Milli Eğitim Bakanı Hüseyin Çelik'i bir kez daha konuk ediyor. M.E.B. Şura Salonu'ndan yapılacak canlı yayında Çelik, YÖK yasa tasarısı, ödenmeyen başbakanlık bursları, öğretmen atamaları gibi konulardaki sorulara yanıt verecek. 
   KANAL D 00.30 
   
   
   İmza Gülse Birsel    Gülse Birsel "G.A.G."dan sonra senaryosunu yazıp, başrol oynadığı "Avrupa Yakası" adlı diziyle de güldürmeyi amaçlıyor. Komedi dizinin bugün ilk bölümü ekrana gelecek. 
   ATV 19.50 
   Gecenin ikinci "Gülse Birsel programı" olan "G.A.G"da ise bir reklamdaki Hint erotizmi ve Azerbaycan'dan bir klip var. 
   ATV 00.20 
   
   

   "Sol"un İslam'a bakışı    Cem Karaca'nın vasiyeti üzerine tekbirlerle uğurlanmasıyla dikkatlerin üzerine toplandığı "Sol ve İslam ilişkisi", bugün "beşN birK"da ele alınıyor. Cüneyt Özdemir canlı yayında, sol görüşlü entelektüeller, İslami yazarlar ve aydınlarla "Sol görüşü benimseyenlerin 'İslami değerler'e nasıl baktığı"nı konuşacak. 
   CNN TÜRK 21.00 
   
   
</TEXT>
</DOC>
