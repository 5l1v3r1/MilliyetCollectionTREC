<DOC>
<DOCNO> 219671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/spor/spo06.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev soruşturma 
</HEADLINE>
<TEXT>

   2.Lig'de Karşıyaka-Göztepe maçındaki olaylarda görev ihmali nedeniyle 16 personel için soruşturma açıldı 
      TOLGA ŞARDAN 

   
   Yakın takip 
   
   KARŞIYAKA - Göztepe maçındaki olaylarla ilgili başlatılan soruşturma, belirlenen ihmaller üzerine genişletildi. Emniyet Genel Müdürlüğü, İzmir Emniyet Müdürü Halil Tataş, yardımcısı Zeki Türkmen, şube müdürleri Ali Ünal ve Mehmet Elibol'un da aralarında bulunduğu 16 personel hakkında disiplin soruşturması açılması izni verdi. Müfettişler, emniyet görevlileri hakkında "görevi ihmal" suçundan soruşturma yapacak. 
   
   Hatalar zinciri 
   ÖN raporu hazırlayan iki polis başmüfettişi eksik uygulamalara dikkat çekti. Buna göre personelin sevk ve idaresinde yetersizlik görüldüğü, temmuzdan bu yana "İl Spor Güvenliği Kurulu"nun toplanmadığı, il emniyet müdürü başkanlığında değerlendirme toplantısı yapılmadığı, iki taraftar grubu arasında yeterli önlem alınmadığı, polisin 30 dakika boyunca duruma hakim olamadığı belirlendi. 
   
   Küfüre ceza    TÜRKİYE 2. Ligi A Kategorisi'nde oynanan Kayseri - İzmir maçında rakip takım oyuncularına küfür eden 30 yaşındaki Ferit Sayın'a para cezası verildi. Kayseri Cumhuriyet Başsavcılığı tarafından Dengesiz hareketlerde bulunduğu' gerekçesiyle Saygın, 115 milyon lira para cezasına çarptırıldı. 
   
   
   
</TEXT>
</DOC>
