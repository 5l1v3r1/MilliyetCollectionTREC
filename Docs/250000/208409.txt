<DOC>
<DOCNO> 208409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sontur10.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nüfusu 2 binin altına düşen belediyeler kaldırılıyor... 
</HEADLINE>
<TEXT>

     İçişleri Bakanı Abdülkadir Aksu, ''Yerel Yönetimler Reformu'' tasarı taslağına göre, kanunlarla başka bir kamu kuruluşuna verilmeyen mahalli, müşterek, nitelikli her türlü görev ve hizmetlerin yerel yönetimlerce yerine getirileceğini bildirdi. 
     Bakan Aksu, ''Yerel Yönetim Reformu'' ile ilgili olarak Başbakanlık Merkez Bina'da basın toplantısı düzenledi. 
     Aksu, tasarı uyarınca, belediye kurulması için gerekli olan nüfus şartının 2 binden 5 bine çıkarıldığını, nüfusu 2 binin altına düşen belediyelerin kaldırıldığını kaydetti. 
     Tasarı ile getirilen bazı yenilikler şöyle 
     ''- Kanunlarla başka bir kamu kuruluşuna verilmeyen mahalli, müşterek, nitelikli her türlü görev ve hizmetler yerel yönetimlerce yerine getirilecek. 
     - İl genel meclisi ve belediye meclisleri, her ayın ilk haftasında olağan olarak toplanacak. 
     - Mali işlem ve kararlar açısından Sayıştay'ca, bunların dışında kalan iş ve işlemler yönünden de İçişleri Bakanlığı'nca dış denetim yapılacak. 
     - Başarılı memurlara yılda iki defa ikramiye verilmesi imkanı getiriliyor. 
     - Büyükşehir belediye meclislerinin doğrudan halk tarafından seçilmesi öngörülüyor.'' 
     
</TEXT>
</DOC>
