<DOC>
<DOCNO> 213998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/yasam/yas03.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün sigarayı boykot edin 
</HEADLINE>
<TEXT>

   Bugün Sigarayı Boykot Günü... İçerdiği 4000 çeşit zehirle onlarca hastalık ve ölümün nedeni olan sigara, Türkiye'de yılda yaklaşık 75 bin kişinin ölümüne yol açıyor 
      AYŞEGÜL AYDOĞAN İSTANBUL 
   
   SİGARA ve Sağlık Ulusal Komitesi Koordinatörü Prof. Dr. Elif Dağlı, sigaranın başladıktan ortalama 20 yıl sonra 'öldürdüğünü' söylüyor. Sigara, kronik akciğer hastalıkları ve bu hastalıklar nedeniyle meydana gelen ölümlerin yüzde 90'ından sorumlu tutuluyor. Kalp damar hastalıkları, düşük, erken doğum ve bebeklerde zeka geriliği riskleri de sigaranın zararları arasında. Gebelik sırasında sigara içmek, tüm bebek ölümlerinin yüzde 10'una neden oluyor. 
   
   Okumuş kadın daha çok içiyor 
   SAĞLIK Bakanlığı'nın verilerine göre sigara içenlerin yaklaşık yarısının 35 - 69 yaşları arasında sigara nedeniyle vakitsiz olarak öldükleri belirtiliyor. Amerikan Hastanesi Sigara Bırakma Kliniği doktorları, erkeklerde kanser ölümlerinin yüzde 35'inin sigaradan kaynaklandığını belirtiyor. Meslek grupları arasında yüzde 44 - 45'le en çok öğretmenler sigara içiyor. Kadın öğretmenlerde ise bu oran daha yüksek. 
   
   Sigarayı bırakınca neler oluyor    İlk 20 dakikada, kan basıncı ve kalp hızı normale döner.8 saatte, kandaki nikotin ve karbonmonoksit düzeyleri yarıya iner oksijen düzeyleri normale döner.24 saatte, karbonmonoksit vücuttan atılır. Akciğerler temizlenmeye başlar.48 saatte, vücutta hiç nikotin kalmaz. Tat ve koku duyularında iyileşme olur.72 saatte, bronş tüpleri gevşemeye başladığından solunum kolaylaşır.2 - 12 haftada, dolaşım iyileşir.5 yılda, kalp krizi riski sigara kullanan kişidekinin yarısına düşer. 
   
</TEXT>
</DOC>
