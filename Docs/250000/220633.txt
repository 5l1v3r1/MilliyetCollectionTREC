<DOC>
<DOCNO> 220633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/spor/spo02.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekortmen başkan 
</HEADLINE>
<TEXT>

   Kongreye tek aday olarak giren Aziz Yıldırım, Fenerbahçe tarihinin en yüksek oyunu aldı. 3586 üyenin katıldığı Genel Kurul'da 3555 oy geçerli sayıldı, eski yönetimden sadece iki kişi değişti 
   YUSUF KOBAL 

      
   İlgi büyüktü 
   FENERBAHÇE'DE Aziz Yıldırım'ın tek aday girdiği seçimlerden rekor çıktı. Rakip bulunmadığı için kongreye katılımın az olacağı tahmin edilirken, Genel Kurul'a 3586 üye katıldı ve kullanılan oyların 3 bin 555'i geçerli sayıldı. Aziz Yıldırım böylece en yüksek oyu alarak seçilen başkan olarak Fenerbahçe tarihine adını yazdırdı. Yıldırım eski yönetiminden de fire vermedi, herkesi listesine dahil etti. 
   
   Geçmiş teminat 
   YILDIRIM daha önce kendisi ile yollarını ayıran Sadettin Saran ve Atilla Kıyat'ın yerine ise Serhat Çeçen ve Tuncay Uzun'u kadrosuna kattı. Aziz Yıldırım, oylama sonrası yaptığı açıklamada, "Başkan olduğum altı sene içerisinde hep bir şeyler yapacağımızı söyleyerek ve bunları gerçekleştirerek görev aldık. Geçmişte yaptıklarımız, gelecekte yapacaklarımızın teminatıdır" ifadelerini kullandı. 
   
   'Güzel günler yakın' 
   YÖNETİM Kurulu'nda iyi bir ekibin oluştuğuna dikkat çeken Fenerbahçe Başkanı, "Bugün yeni bir başlangıç. Seçime tek aday olarak girmeme rağmen, büyük bir katılım oldu. Bizlere güvenlerini gösteren tüm kongre üyelerine teşekkür ediyorum. Türkiye'nin en büyük kulübü Fenerbahçe'dir. 100. yılda daha güçlü bir Fenerbahçe için elimizden geleni yapacağız. Camiamızı çok güzel günler bekliyor" dedi. 
   
   Kongre notları 
   Herkese hatıra hisse senedi 
   KONGREYE katılan üyelere, Fenerbahçe Sportif A.Ş'nin birer hissesi hatıra olarak verildi. Üyeler, sandıklarda oylarını kullandıktan sonra, hisselerini alabilmek için standların önünde uzun kuyruklar oluşturdu. Bunun üzerine oy atanların 20 gün içinde hisselerini kulüpten temin edebilecekleri açıklandı. 
   
   Üç kişi çizdi 
   AZİZ Yıldırım'ın oy kullandığı 15 numaralı sandıktan 192 oy çıktı. Bunların 189'u geçerli sayıldı. Yıldırım'ın ismini üç üye çizerken, bir oy da Tahir Kıran'a verildi. Eski başkanların hiçbiri oy kullanmaya gelmedi. 
   
   Çiçek üye oldu 
   ADALET Bakanı Cemil Çiçek, Fenerbahçe kulüp üyesi yapıldı. Yönetici Nihat Özdemir ve diğer Ankaralı yöneticiler, Bakan Çiçek'i bugün saat 10.00'da makamında ziyaret edip, kulüp kartını verecek ve kendisine Fenerbahçe rozeti takacaklar. 
   
   AZİZ YILDIRIM 
   1952 Diyarbakır doğumlu. Evli, 2 çocuk babası. Müteahhit. İngilizce biliyor. Dördü başkanlık olmak üzere 7. kez görev alıyor. 
   
   VEDAT OLCAY 
   1940 Nusaybin doğumlu. İİTA İşletme mezunu. Evli, bir çocuk babası. İngilizce biliyor. 5. kez yönetimde. 
   
   OSMAN YALÇIN 
   1957 Ankara doğumlu. Evli, 3 çocuk babası. İngilizce, Almanca biliyor. ABD'de işletme eğitimi yaptı. Sanayici, müteahhit. 6. kez yönetimde. 
   
   NİHAT ÖZBAĞI 
   1950 Elazığ doğumlu. Evli, bir çocuk babası. Yüksek mimar mühendis. 4. kez yönetime giriyor. 
   
   MURAT ÖZAYDINLI 
   1954 İstanbul doğumlu. Evli, 2 çocuk babası. List Üniversitesi mezunu. İngilizce biliyor. 4. kez yönetimde. 
   
   MAHMUT USLU 
   1948 Adana doğumlu. Evli, 2 çocuk babası. Ekonomist. İngilizce, Rusça biliyor. 4. kez yönetimde. 
   
   NİHAT ÖZDEMİR 
   1950 Diyarbakır doğumlu. Evli, 2 çocuk babası. Makina yüksek mühendisi. İngilizce biliyor. Sanayici, müteahhit, turizmci. 6. kez yönetimde. 
   
   MİTHAT YENİGÜN 
   1946 Midyat doğumlu. Evli, 3 çocuk babası. İnşaat yüksek mühendisi. İngilizce biliyor. 4. kez yönetimde. 
   
   MEHMET KARASU 
   1970 İstanbul doğumlu. Evli, 3 çocuk sahibi. Marmara Üniversitesi Matbaacılık bölümü mezunu. İngilizce biliyor. 4. kez yönetimde. 
   
   TUNCAY UZUN 
   1969 Malatya doğumlu. Yüksek okul mezunu. Erdoğan tekstilin sahibi. Evli, 2 çocuk sahibi. Yönetimde ilk kez yer alıyor. 
   
   SERHAT ÇEÇEN 
   1975 Ankara doğumlu. Evli, bir çocuk sahibi. ABD'de işletme eğitimi aldı. İşletmeci. İlk kez yönetime giriyor. 
   
   HAKAN BİLAL KUTLUALP 
   1959 İstanbul doğumlu. Evli, 2 çocuk babası. Almanya'da yüksek öğrenim gördü, sanayici. 
   
   İLHAN EKŞİOĞLU 
   1966 İstanbul doğumlu. Evli, bir kız çocuğu babası. İşletme Fakültesi mezunu. Turizm ve tekstille uğraşıyor. İngilizce biliyor. 3. kez yönetimde. 
   
   ZEYNEP SABANCI 
   1966 Ankara doğumlu. Evli, 2 çocuk annesi. Yüksekokul mezunu. İngilizce biliyor. İşkadını. 3. kez yönetimde. 
   
   ALİ YILDIRIM 
   1962 Alanya doğumlu. Evli, 2 çocuk babası. Müteahhit. İngilizce biliyor. 4. kez yönetimde. 
   
   Yedek üyeler 
   Işık EyigüngörHakan DinçayTuran ŞahinSemih ÖzsoyÜnal UzunRahmi Eyüboğlu 
   Ercan Karasu 
   
   Ortega'da damping    Sarı-Lacivertli kulübün, Zürih'teki toplantı sonrası, 11 milyon dolar tazminat ödemek zorunda kalan Arjantinli futbolcuya, "Beş milyon dolar getir, serbest kal" mesajını yolladığı iddia edildi 
   MEHMET ÇİFTÇİ 

   
   Anlaşmaya vardılar 
   FENERBAHÇE'NİN, Ariel Ortega'nın 11 milyon dolarlık tazminatında indirime gittiği iddia edildi. Sarı - Lacivertli kulübün, Arjantinli yıldıza beş milyon dolar getirdiği takdirde serbest kalabileceği mesajını yolladığı, Ortega'nın da arayışlara başladığı ileri sürüldü. Başkan Aziz Yıldırım'ın geçtiğimiz hafta Zürih'te yapılan toplantıda Arjantin Futbol Federasyonu Başkanı ile bu konuda anlaşmaya vardığı kaydedildi. 
   
   Gelişmeleri doğruladı 
   ORTEGA, Arjantin'in Jujuy kentinde düzenlenen özel bir karşılaşmadan sonra basına yaptığı açıklamada gelişmeleri doğruladı. Yıldız oyuncu, kendisi ile ilgilenen birçok kulübün bulunduğunu, Fenerbahçe'nin istediği bu parayı temin edebileceğini kaydetti. Ortega bu ay içinde yeniden yeşil sahalara dönebileceğini de söyleyerek, "Artık yolun sonuna geldik. Düğüm çözülüyor" ifadesini kullandı. 
   
   İkiz kuleler       FENERBAHÇE'NİN Hollandalı yıldızı Pierre van Hooijdonk dün CNR'de Kenneth Andersson'un sahibi olduğu Yamakevo gözlük firmasının standını ziyaret etti. Eşi Corin ve oğlu Sidni ile birlikte standa gelen ünlü golcü yoğun ilgi gördü. Andersson, Hooijdonk'u Avrupa'da top oynarken tanıdığını belirterek, "Çok iyi bir oyuncu. Fenerbahçe'yi bu sene şampiyonluğa taşıyacağına inanıyorum" dedi. Andersson dün sabah da Fenrebahçe Sosyal Tesisleri'ne gelerek Başkan Aziz Yıldırım'a kongrede başarılar diledi. 
   
   Kendine 7.5 verdi    YUSUF DURSUN 

   GENÇLERBİRLİĞİ deplasmanında kaleyi devralan Recep, özgüvenini yeniden kazandığını söyledi. Genç file bekçisi, "Biz Volkan ile kader birliği yaptık. Karar vermiştik, Fenerbahçe kalesini bir Türk koruyacaktı. Bunu da birlikte başardık. Dünkü maçta hatalarım da oldu. Bu nedenle kendime 10 üzerinden 7.5 veriyorum. Bana moral veren ve maç içinde yardımcı olan başta Hooijdonk olmak üzere tüm takım arkadaşlarıma teşekkür ediyorum" diye konuştu. Bu arada Fenerbahçe, Konyaspor maçının hazırlıklarına dün başladı. 
   
   Büyüka'ya son görev    SHOW TV Spordan Sorumlu Genel Müdür Yardımcısı Şansal Büyüka'nın annesi Şayan Büyüka'nın 93 cenazesi Adapazarı'nda toprağa verildi. Cenaze törenine, AK Parti Sakarya Milletvekili Recep Yıldırım, Fenerbahçe Kulübü Başkanı Aziz Yıldırım, Beşiktaş Kulübü Onursal Başkanı Süleyman Seba ve Çaykur Rizespor Teknik Direktörü Yılmaz Vural da katıldı. 
   
   
</TEXT>
</DOC>
