<DOC>
<DOCNO> 241277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/ekonomi/eko07.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar tüketici faizinin değişken olmasını istiyor 
</HEADLINE>
<TEXT>


KADİFE ŞAHİN 

Devlet Bakanı Ali Babacan'la hafta başında Ankara'da görüşen Türkiye Bankalar Birliği Yönetim Kurulu, artan faiz ve vade riskleri nedeniyle tüketici kredilerinde uygulanan sabit faiz yerine değişken faiz uygulanması için istekte bulundu. Bankalar bu amaçla Tüketiciyi Koruma Yasası'nda değişiklik istedi. 
1995 yılından beri yürürlükte olan Tüketiciyi Koruma Yasası'nın 10'uncu maddesine göre bankalar müşteri ile yaptıkları kredi sözleşmesinde ödeme planı, toplam borç tutarı ve faiz oranında değişiklik yapamıyorlar. Kredi kartlarında bir ay önceden bildirmek şartıyla faiz değişikliği yapabilen bankalar, tüketici kredisinde bu tür bir uygulamada bulunamıyor. 

Sanayi Bakanlığı karşı çıkıyor 
Örneğin, 10 milyar liralık bir krediyi yüzde 4 faiz ile 12 ay taksit ödemesiyle müşterisine kullandıran bir banka, faiz artışı karşısında müşterinden değişik taksitler için değişik oranda faiz isteyemiyor. 
14 Haziran 2003'te yapılan değişiklik ile bankaların müşteriye yansıttıkları yüksek oranlı gecikme faizlerini de en fazla yüzde 30'la sınırlayan yasanın değiştirilmesine Sanayi Bakanlığı karşı çıkıyor. 


</TEXT>
</DOC>
