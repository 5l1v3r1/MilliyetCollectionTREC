<DOC>
<DOCNO> 209184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/ekonomi/eko10.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hukuk çalışmazsa ne yapsan boş' 
</HEADLINE>
<TEXT>

   TOBB Başkanı Hisarcıklıoğlu, işadamlarının karşılıksız çek ve senetlerde bile mahkemeye gitmek istemediğini belirtirken, 'Geciken adalet, adaletsizlik yaratıyor' diye konuştu 
   EKONOMİ SERVİSİ 
   
   Türkiye Odalar ve Borsalar Birliği TOBB Başkanı Rifat Hisarcıklıoğlu, "Hukuk çalışmaz ise ne yaparsanız yapın boş" dedi. Hisarcıklıoğlu, Türkiye Genç İşadamları Derneği'nin düzenlediği sohbet toplantısında şöyle konuştu 
   "En iyi kanunu çıkarsanız da uygulanabilirliği yoksa hiçbir anlam ifade etmez. Soruyorum size, karşılıksız çek, senet var, hanginiz adli yoldan çözmek istiyorsunuz Hiçbiriniz. Çünkü biliyoruz ki o sürece girdiğiniz anda zaten o bitti. Böyle adalet olur mu Adaletin geç tesisi, bizatihi adaletsizliği doğuruyor." 
   
   Bürokratlara eleştiri 
   İstihdam için yatırımların önemine değinen Hisarcıklıoğlu, "Her yıl 700 bin kişiye iş bulmak için 35 milyar dolarlık yatırım yapmamız lazım. Devlet bunun 5 milyar dolarını yapıyor. 20'sini biz yapıyoruz. Açığı yabancı sermaye ile kapatmak zorundayız" dedi. Yatırımların önündeki en büyük engelin bürokratlar olduğunu savunan Hisarcıklıoğlu, "Krizi yaşarken bürokratlar bundan etkilenmedi. Yatırımın önemini anlatamadığımız tek kesim bürokrasi" diye konuştu. 
   
   'Babalar gibi satamadık' 
   Hisarcıklıoğlu 2003'te özelleştirmelerde başarılı olunamadığını savundu. İptal edilen Tekel ihalesinden önce 'Babalar gibi satarım' diyen Maliye Bakanı Unakıtan'ın bu sözüne isim vermeden atıfta bulunan Hisarcıklıoğlu, "Maalesef babalar gibi satamadık" dedi. 
   
   
</TEXT>
</DOC>
