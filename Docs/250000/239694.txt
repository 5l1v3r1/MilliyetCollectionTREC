<DOC>
<DOCNO> 239694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonsiy05.html </URL>
<DATE> 2004/05/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan, AB Büyükelçileriyle buluşacak... 
</HEADLINE>
<TEXT>

     Başbakan Tayyip Erdoğan'ın, AB büyükelçileriyle 8 Haziran'da biraraya geleceği öğrenildi. 
     ANKA'nın edindiği bilgiye göre, Başbakan Erdoğan AB büyükelçilerinin görüşme talebi üzerine 8 Haziran için randevu verdi. 
     Böylece Kıbrıs'taki referandum ve AB'nin genişlemesinden sonra ilk kez AB büyükelçileriyle biraraya gelecek Erdoğan'ın görüşme sırasında Türkiye'nin çeşitli konulara ilişkin görüşlerini dile getirmesi ve büyükelçilerin sorularını yanıtlaması bekleniyor. 
     Başbakan Erdoğan, geçen yıl KKTC'deki kritik seçimler ve AB Zirvesi öncesi 5 Aralık 2003'de AB büyükelçilerine yemek vermiş ve Kıbrıs sorununa çözüm bulmak için müzakere masasına oturmaya hazır olduklarını söylemişti. 
     
</TEXT>
</DOC>
