<DOC>
<DOCNO> 243227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sondun33.html </URL>
<DATE> 2004/05/27/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Serdar Denktaş ABD neden söz ettiğini bilmiyor... 
</HEADLINE>
<TEXT>

     Kuzey Kıbrıs Türk Cumhuriyeti KKTC Dışişleri Bakanı ve Başbakan Yardımcısı Serdar Denktaş, ABD'nin Kıbrıslı Türklerin lideri olarak Başbakan Mehmet Ali Talat'ı tanıdığı açıklamasına karşılık, ''ABD ya neden söz ettiğini bilmiyor ya da ülkemizdeki sistemi bilmiyor'' dedi. 
     Denktaş, Associated Press'e yaptığı açıklamada, Talat'ın şu anda hükümet başkanı olduğunu hatırlatarak, ''Ama hükümet yarın istifa eder ve Talat muhalefete düşerse ne olacak ABD, 'Kıbrıslı Türklerin lideri olarak Talat'ı tanıyoruz ve görüşmelerimizi muhalefet lideriyle yapacağız' mı diyecek'' diye konuştu. 
     ABD Dışişleri Bakanlığı sözcüsü Richard Boucher, dün yaptığı açıklamada, Washington'ın Kıbrıslı Türklerin lideri olarak Başbakan Mehmet Ali Talat'ı tanıdığını bildirmişti. 
     
</TEXT>
</DOC>
