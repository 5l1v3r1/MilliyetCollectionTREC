<DOC>
<DOCNO> 242857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/spor/spo01.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan da geliyor 
</HEADLINE>
<TEXT>


Beşiktaş başkan adayı Demirören, Inter'den Okan ile ön anlaşma yaptıklarını, seçimi kazanması durumunda yıldız futbolcunun Siyah - Beyazlı formayı giyeceğini açıkladı 

ORHAN YILDIRIM 


İmzayı Bulut attı 
BEŞİKTAŞ'TA olağanüstü genel kurula sayılı günler kala başkan adayları çalışmalarını hızlandırdı. Teknik Direktör olarak Mattheaus ile anlaştıklarını açıklayan adaylardan Yıldırım Demirören, seçimi kazanmaları durumunda Inter'den Okan Buruk'un Siyah - Beyazlı formayı giyeceğini ifade etti. Milli Takımımız ile birlikte Avustralya'da bulunan futbolcunun menajeri Ahmet Bulut'un, ön protokol imzaladığı öğrenildi. 

Temaslar sürüyor 
PARİS'E giderek Arsenal'in golcüsü Wiltord ve Manchester City'nin santrforu Anelka'nın menajerleriyle ön görüşme yapan Kıvanç Oktay, en az biriyle birkaç gün içinde sözleşme yapacaklarını söyledi. Teknik Direktör olarak belirledikleri Mattheaus'un istediği Sırp oyunculardan Vitakic Milivoje ile de görüşmeler sürdürülüyor. Öte yandan şu anki yönetim tarafından anlaşma sağlanan Gençler'den Veysel ile Galatasaray'dan Berkant istenmiyor. 

Yol verdiler 
YILDIRIM Demirören'in listesine girecekleri konusunda adları geçen 35 kişi ortak bir bildiri yayınlayıp, her koşulda kayıtsız, şartsız Demirören'in yanında olacaklarını belirtti. Demirören'in, listesinde yer alacak bazı isimler konusunda tepki aldığı, bu nedenle kimseyi kırmadan bu şekilde serbest bırakıldığı vurgulandı. Beşiktaş başkan adayı, dün PERPA'da Beşiktaşlılar ile de bir araya geldi. 

'Başkalarına benzemem ' 

Keçeci açıkladı 
BEŞİKTAŞ başkan adaylarından Affan Keçeci, medyanın kendisine yer ayırmadığından yakındı, kesin anlaşma yapmadan başkaları gibi teknik direktör ve futbolcu ismi açıklamadığını belirtti. Yönetiminin şekillendiğini, sadece bir adayın bugün kesinlik kazanacağını vurgulayan Keçeci, arkadaşlarını bugün Cemal Reşit Rey Kongre Salonu'nda kongre üyelerine tanıtacak. 

Yönetim listesi 
İŞTE Affan Keçeci'nin tam listesi Murat Akdoğan, Zekeriya Alp, Ziya Alp, İlhan Atadeniz, Orhan Ballı, Coşkun Bozanlı, Hayri Cem, Murat Daşdemir, Nadir Doyuran, İbrahim Fırat, Figen İşbir, Okay İşcan, Yusuf Men, Suat Oktar, Ethem Özçelik, Nejdet Tarhan, Dündar Yetişener. 

Orman'dan 5 yeni isim 
DAHA önce yönetimindeki 6 ismi açıklayan Fikret Orman, listeye dün beş kişiyi ekledi. Orman Muzaffer Nasıroğlu, Ferit Özdemir, Koray Deniz, Deniz Atalay ve Celil Susar ile çalışma kararı aldıklarını belirtti. Ankara'da olan Cem Bilge ise bugün tanıtılacak. 

Erol Kaynar Trakya'da 
YÖNETİM kurulunu açıklayıp, teknik direktörünün Toppmöller olacağını belirten Erol Kaynar dün Silivri'de Siyah - Beyazlı kulüp üyeleriyle buluştu. Projelerini anlatıp, düşüncelerini ifade eden Kaynar, pazar günü yapılacak genel kurul için destek ve oy istedi. 

Çağdaş için sıkı pazarlık 
DENİZLİSPOR Transfer Komitesi Üyesi Osman Vural Yapıcı, Çağdaş konusunda Galatasaray ile prensip anlaşmasına vardıklarını açıkladı. Yapıcı, görüşmelerin sürdüğünü dile getirerek, "Çağdaş'a karşılık olarak kaleci Kingston ve Cihan'ın yanı sıra 600 bin dolar istedik" diye konuştu. 
ASBAŞKAN Ergun Gürsoy ise Cihan'ı vermeyi düşünmediklerini dile getirdi. Gürsoy, "Çağdaş için son olarak Kingston'ın yanı sıra 600 bin dolar önerdik. Denizli bu teklifimizi düşünmeye aldı" diye konuştu. Yeşil - Siyahlılar'ın, nakit paranın 850 bin dolara yükseltilmesini beklediği bildirildi. 



'Küfürden de ağır ' 

1 yıl uzaklaştırma 
DİVAN Kurulu'nun son toplantısında Başkan Serdar Bilgili ve yönetimine küfür edip, ağır sözler söylediği belirtilen Zeki Kamburoğlu ile Yılnur Öner'e verilecek cezalar belli oldu. Disiplin Komitesi, Kamburoğlu'na bir yıllık geçici ihraç verirken, Öner'i sadece uyarmakla yetindi. Verilen cezalara başta yönetim olmak üzere camiadan büyük tepki geldi. 

Bilgili'den tepki 
BAŞKAN Bilgili, "Bu karar küfürden çok daha ağır, vahim ve camiamız adına utanç vericidir" diye konuştu. Bilgili şöyle devam etti Beşiktaş'ın en üst kurulunda yaşanan çirkinlikler temizlenemiyorsa, Beşiktaş'ı bugünlerden çok daha kötü ve içinden çıkılmaz günler bekliyor. Bu davranışla bu tür olaylara prim verilip önü açılıyor." Bu arada Bilgili bugün Başbakan Recep Tayyip Erdoğan'ı makamında ziyaret edecek. 

Adaylar isteksiz 
BEŞİKTAŞ Divan Kurulu'nun daha pratik olması nedeniyle tercih ettiği elektronik oylamaya adaylar soğuk baktı. 10 dakikada sonuçları belirleyen sistemde çeşitli eksikliklerin bulunduğunu belirten taraflar, bu oylama konusunda fikir birliğine varamadı. Ancak bu yönde çalışmaların sürdüğü ve bugün son kararın verileceği öğrenildi. 



</TEXT>
</DOC>
