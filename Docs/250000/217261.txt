<DOC>
<DOCNO> 217261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur42.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de oğlunu öldüren baba tutuklandı 
</HEADLINE>
<TEXT>

     İzmir'in Karşıyaka İlçesi Örnekköy Semti'nde, dün oğlunu dövdükten sonra bıçaklayarak öldüren ve akli dengesinin yerinde olmadığı belirtilen baba tutuklandı. 
     Alınan bilgiye göre, Cinayet Büro Amirliği ekipleri tarafından gözaltına alınan Ömer Yılmaz 33 , sorgusu tamamlandıktan sonra İzmir Cumhuriyet Başsavcılığı'na sevk edildi. 
     İfadesi alınan Yılmaz, tutuklanma talebi ile gönderildiği nöbetçi mahkemede tutuklanarak, Buca Cezaevi'ne konuldu. 
     
     OLAY 
     Gümüşpala 7404 Sokak'ta, Ömer Yılmaz 33 , eşini pazara alışverişe gönderdikten sonra, 2,5 yaşındaki oğlu Mert Erim Yılmaz'ı dövmüş, ardından boğazından ve vücudunun çeşitli yerlerinden bıçaklayarak öldürmüştü. Olayın ardından teslim olan Ömer Yılmaz'ın 33 , Elazığ Ruh ve Sinir Hastalıkları Hastanesi'nde uzun süre tedavi gördüğü, 1999 yılında hastaneden taburcu olduktan sonra Örnekköy Hülya Karer Camii'nin müezzini Hüseyin Gürsu'yu 68 bıçaklayarak öldürdüğü, bu cinayetin ardından da Manisa Ruh ve Sinir Hastalıkları Hastanesi'nde tedavi görerek 3 ay önce taburcu olduğu belirlenmişti. 
     
</TEXT>
</DOC>
