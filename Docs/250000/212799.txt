<DOC>
<DOCNO> 212799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/ekonomi/eko12.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uygulamalar, uluslararası standartlarda olmalı...' 
</HEADLINE>
<TEXT>

   Ticaret Sigorta Genel Müdürü V. Osman Akgün, 2004'ün değişim ve gelişim yılı olacağını belirtti 
      
   Ticaret Sigorta Genel Müdürü V. Osman Akgün, 2004'ün değişim ve gelişimlerin yaşanacağı bir yıl olacağını bildirdi. 
   Akgün şunları söyledi "Yeni bir yıla girerken sektörümüze baktığımızda 2004 ile beraber önümüzdeki yılların, sektörümüz için değişim ve gelişimlerin yaşanacağı bir dönem olacağını öngörmek mümkün. Uygulamaların değişiminde dünya sigorta sektöründe yaşanan son finansal dalgalanmaların tecrübesi ile reasürör firmaların izleyeceği politikalardaki değişimler etkili olacaktır. " 
   
   'Sektör, gelişime açık' 
   Akgün, kanun ve düzenlemelerde istenilen gelişmelerin olmaması, mali yapı zaafiyeti ve izlenen hatalı politikalarla bazı sigorta şirketlerinin piyasadan çekilmelerinin, güven unsuru üzerine kurulu sektöre zarar verdiğini hatta sektörün gelişimine engel teşkil ettiği belirtti. 
   Akgün, "Oysa sektör, potansiyel olarak gelişime açık uzun vadede ülke ekonomisine istikrarlı büyük kaynak yaratacak önemli bir sektördür. Uygulamalar, uluslararası standartlara uygun hale geldikçe sektörün çehresi değişecek potansiyel istenilen düzeye gelecektir" dedi. Fiyat rekabeti üzerine kurulu bir düzenden hareket etmediklerini kaydeden Akgün, "Hizmet kalitesine bağlı bir rekabet ortamına uygun politikalar belirliyoruz" şeklinde konuştu. 
   
   
</TEXT>
</DOC>
