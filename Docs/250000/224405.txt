<DOC>
<DOCNO> 224405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun03.html </URL>
<DATE> 2004/03/22/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Çin ekonomik büyüme için yeni yöntem arıyor... 
</HEADLINE>
<TEXT>

     Çin'in ekonomik büyüme yöntemini hızla değiştireceği açıklandı. 
     Çin Devlet Gelişme ve Reform Komisyonu Başkanı Ma Kay Ma Kai , Çin'in ekonomik ve toplumsal gelişme konusunda dünyaca kabul edilen büyük başarılar kazandığını, ancak temelden bakıldığında ekonomideki hızlı büyümenin her türlü kaynağın aşırı kullanımı karşılığında elde edildiğini, bunun neticesi olarak da çok fazla atık ve ciddi çevre kirliliği görüldüğünü kaydetti. May Kay, enerji yetersizliği ve istihdam sorununun Çin'in gelişmesini engellemeye devam eden faktörler olduklarını hatırlattı. 
     Çin'in halen emek yoğun işleri geliştirmesi gerektiğini söyleyen Ma Kay, geniş gelişme modelinden yoğun gelişme modeline geçmek için hizmet sektörünü kalkındırması gerektiğini ifade etti. 
     Çin Uluslararası Radyosu'nun haberine göre, Ma Kay, dün Pekin'de Çin'in dengeli gelişmesi konulu toplantıda yaptığı açıklamada, bu nedenle uygun bir ekonomik büyüme modeli seçmenin Çin için çok önemli ve çok acil olduğunu vurguladı. 
     Öte yandan, Çin Devlet Konseyi'ne bağlı Gelişme Araştırma Merkezi Başkanı Wang Mengkui de toplantıda yaptığı konuşmada, Çin'in gelişme politikasının yeniden düzenlenmekte olduğunu kaydetti. 
     Wang Mengkui, yeni gelişme aşamasında Çin'in eskiden izlediği ne pahasına olursa olsun halkın yiyecek ve giyecek sorunlarını çözme şeklindeki gelişme kavramı ve politikaları ile planlı ekonomiye bağlı kavram ve politikaların hepsini yeniden gözden geçirerek kapsamlı, uyumlu ve sürdürebilir gelişmeyi gerçekleştireceğini belirtti. 
     
</TEXT>
</DOC>
