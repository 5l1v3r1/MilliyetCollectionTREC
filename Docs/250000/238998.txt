<DOC>
<DOCNO> 238998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun25.html </URL>
<DATE> 2004/05/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Skandallar kitap oldu İşte BM personelinin çılgınlıkları... 
</HEADLINE>
<TEXT>

     Birleşmiş Milletler BM personelinin Kamboçya, Liberya, Haiti, Somali ve Kosova barış misyonlarındaki çılgınlıklarını ve görevlerini nasıl kötüye kullandıklarını konu alan bir kitap yazıldı. 
     Kenneth Cain, Heidi Postlewait ve Andrew Thomson'un kaleme aldığı ''Emergency Sex and Other Desperate Measures A True Story From Hell on Earth'' adlı kitabın yakında satışa çıkması bekleniyor. 
     BM sözcüsü Hua Jiang, kitabın çıkacağı haberini internette okuduğunu, kitapta yazılanların doğru olması halinde, olaylarla ilgisi bulunan UNMİK görevlilerinin yargılanıp, hak ettikleri cezayı almaları gerektiğini söyledi. 
     Kosova Posta Telekomünikasyon şirketinde çalışan iki UNMİK görevlisi, geçen hafta görevlerini kötüye kullandıkları gerekçesiyle tutuklanmıştı. 
     Kosova Elektrik şirketinde çalışan bir UNMİK görevlisi, geçen yıl şirketin 4 milyon eurosunu kendi hesabına aktardığı için mahkemeye verilmişti. 
     
</TEXT>
</DOC>
