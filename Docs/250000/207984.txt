<DOC>
<DOCNO> 207984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/ekonomi/eko05.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl 19 katrilyon yatırım yapılacak 
</HEADLINE>
<TEXT>

   Devlet 2004'te 19 katrilyon lira yatırım yapacak. Aslan payı ulaştırma sektörüne 
      
   Bu yıl kamunun yapacağı yatırım tutarı 11 katrilyon 977 trilyon lira olarak belirlenirken, mahalli idare yatırımları ile birlikte bu rakam 18 katrilyon 852 trilyon lirayı bulacak. Resmi Gazete'nin bugünkü mükerrer sayısında yayımlanan 2004 yılı Yatırım Programı'na göre, bütçeden 7 katrilyon 471 trilyon lira yatırım yapılacak. 
   KİT'lerin yapacağı yatırım 3 katrilyon lira, döner sermayeli kuruluşların yatırımları ise 622 trilyon lira olarak belirlendi. Programda dolar kuru, 1 milyon 604 bin lira olarak alındı. Sektör bazında, tarıma 1 katrilyon 167 trilyon, ulaştırmaya 3 katrilyon 86 trilyon, enerjiye 2 katrilyon 32 trilyon, eğitime 1.9 katrilyon, sağlığa ise 978 trilyon lira kaynak aktarıldı. 
   
   Tamamlama süresi 9 yıl 
   Öte yandan, kamunun elindeki yatırım adedi 3 bin 555'e gerilerken, proje tutarı 196.1 katrilyon liraya dayandı. Bu yıl 11.9 katrilyon liralık ödenek ayrıldığı gözönüne alınırsa, mevcut yatırımlar, yeni yatırım alınmaması ve ödeneğin sabit kalacağı varsayımı ile 9.1 katrilyon olarak belirlendi. 
   
   
</TEXT>
</DOC>
