<DOC>
<DOCNO> 213278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun34.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil'deki saldırılar...IKYB İlk bulgular El Kaide'yi işaret ediyor 
</HEADLINE>
<TEXT>

     Irak Kürdistan Yurtseverler Birliği'nden IKYB üst düzey bir yetkili, hafta sonunda Erbil'de düzenlenen saldırıların ardından başlatılan soruşturmadan elde edilen ilk belirlemelerin, saldırılarda El Kaide'nin parmağı olduğuna işaret ettiğini söyledi. 
     IKYB'den Kusrat Resul, ''İlk bulgular, El Kaide'yi işaret ediyor. Ancak kimse yakalanmadı'' dedi. 
     Soruşturmalarda, Amerikan Federal Soruşturma Bürosu'nun FBI Irak polisiyle birlikte çalıştığı belirtiliyor. 
     Erbil'de düzenlenen saldırıları El Kaide ile bağlantıları olduğu sanılan Ensar El İslam örgütüne yakın bir grup üstlenmiş, ''Ensar el Sünnet'' adlı örgüt, http groups.yahoo.com group globalislamicmedia message 314 adresindeki sitedeki mesajda, ''2 şehit kardeşimiz, Erbil'de şeytanın 2 inine saldırdı. Kurban Bayramı coşkumuz, Yahudi ve Hıristiyan ajanlarına karşı saldırıyla arttı'' ifadesini kullanmıştı. 
     Erbil kentinde Irak Kürdistan Yurtseverler Birliği IKYB ve Irak Kürdistan Demokrat Partisi'nin IKDP binalarına hafta sonunda düzenlenen intihar saldırılarında 109 kişi ölmüştü. Saldırılarda 200'den fazla kişi de yaralanmıştı. 

     
</TEXT>
</DOC>
