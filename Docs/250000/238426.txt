<DOC>
<DOCNO> 238426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur02.html </URL>
<DATE> 2004/05/08/ </DATE>
<TIME> 04.30 </TIME>
<AUTHOR>  </AUTHOR>
<HEADLINE>
Okulu terk etmeyen öğrencilere gece müdahalesi 168 gözaltı 
</HEADLINE>
<TEXT>

     İstanbul Üniversitesi'nde İÜ akşam saatlerinden itibaren devam eden okulu terketmeme eylemine müdahale eden emniyet güçleri, yaklaşık 168 öğrenciyi gözaltına aldı. 
     Üniversitenin Beyazıt'taki kampüsünde bulunan Hukuk Fakültesi binasını terketmeyen 168 öğrencinin eylemine son vermek için polis ekipleri saat 03.30 sıralarında bir operasyon başlattı. Çevik kuvvet ekipleri, fakülte binasına girerek eylem yapan öğrencilere müdahale ettiler. Müdahale sonucu yaklaşık 168 öğrenci gözaltına alınarak İstanbul Emniyet Müdürlüğü'ne götürüldü. 
     Bu arada, fakülte içerisinde polisten kaçarken düşerek ayağını inciten bir öğrenci ise Haseki Hastanesi'ne kaldırıldı. 
     
     ÖĞRENCİLERİN İŞLEMLERİ SÜRÜYOR... 

     Alınan bilgiye göre, İÜ'nün Beyazıt Yerleşkesi'nde bulunan Hukuk Fakültesi binasını terk etmeyen öğrencilere müdahale eden polisin gözaltına aldığı 168 öğrenci, İstanbul Emniyet Müdürlüğü'nün Vatan Caddesi'ndeki kompleksinde yer alan Güvenlik Şube Müdürlüğü'ne getirildi. 
     Bu kişiler hakkında başlatılan işlemlerin sürdüğü belirtildi. 
     

     
</TEXT>
</DOC>
