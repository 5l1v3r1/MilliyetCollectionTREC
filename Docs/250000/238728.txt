<DOC>
<DOCNO> 238728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/yas03.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Midyenin kabuğundan 'Hepatit A' virüsü çıktı 
</HEADLINE>
<TEXT>


Akdeniz ülkelerinde tatil yapan Almanların çoğunda Hepatit A çıkması üzerine yapılan araştırmalarda, bölgedeki midyelerin yüzde 40'ında bu virüse rastlandı 


Yüzde 20'si çok bulaşıcı 
AKDENİZ ülkelerinde tatil yapan Almanların büyük bölümünde Hepatit A çıkması üzerine Münih'teki Tropikal Enstitüsü'nün isteği üzerine İtalya Sağlık Bakanlığı'nca bir araştırma yapıldı. Özellikle İtalya kıyılarındaki midyelerin yüzde 40'ının Hepatit A virüsü taşıdığı, bunların yüzde 20'sinin de son derece bulaşıcı özelliğe sahip olduğu sonucu çıktı. 

'Aşı olun' tavsiyesi 
MİDYELERİN denizlerdeki atıklarla beslenmesi nedeniyle insan sağlığı açısından sakıncalı olduğunu belirten Robert Koch Enstitüsü, yaptığı açıklamada, her yıl 20 ile 30 bin Alman'ın bu yolla Hepatit A virüsü kaptığına dikkat çekerek, tatile çıkılmadan önce Hepatit A ve B virüsüne karşı aşı yapılması tavsiyesinde bulundu. n FRANKFURT Milliyet 

Ölüme yol açar 

İspanya, Yunanistan, Portekiz gibi ülkelerdeki araştırmalarda da midyelerde aynı bulgular çıktı. Hepatit A enfeksiyonu normalde çok tehlikeli değil. Ancak yaşlı ve karaciğer rahatsızlığı olanların Hepatit A enfeksiyonuna yakalanması, ciddi komplikasyonlara, hatta ölüme neden olabiliyor. 


</TEXT>
</DOC>
