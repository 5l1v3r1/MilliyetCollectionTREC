<DOC>
<DOCNO> 225196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonsiy07.html </URL>
<DATE> 2004/03/24/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
AK Parti seçim bürolarına taşlı saldırı .. 
</HEADLINE>
<TEXT>

     AK Parti'nin Altındağ ve Yıldızevler'deki seçim büroları taşlı saldırıya uğradı. 
     Emniyet yetkililerinden alınan bilgiye göre, Altındağ Hacıbayram Veli Caddesi 163 numarada bulunan AK Parti seçim bürosuna, gece taşlı saldırıda bulunuldu. Kimliği belirsiz kişiler tarafından gerçekleştirilen saldırı sonucu büronun camlarının kırıldığı belirlendi. Çevrede bulunan vatandaşların olayı bildirmesi üzerine seçim bürosunda inceleme yapıldı. 
     Yıldızevler Hilal Mahallesi 4. Cadde 63. Sokakta bulunan AK Parti seçim bürosunun da sabaha karşı gerçekleştirilen taşlı saldırıda camları kırıldı. Görgü tanıkları, saldırganların olay yerine krem renkli bir minibüs ile geldiklerini ve 5-6 kişi olduklarını bildirdiler. 
     Her iki olayla ilgili Terörle Mücadele Şube Müdürlüğü'nün başlattığı çalışma sürüyor. 
     
</TEXT>
</DOC>
