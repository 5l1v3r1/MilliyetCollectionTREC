<DOC>
<DOCNO> 200746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/magazin/mag03.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşadığı acı şansını açtı 
</HEADLINE>
<TEXT>

   Zeynep Gülmez, babasının ölümüne üzülünce altı kilo verdi ve 'Kınalı Kar'a alındı 
      YAŞAR ÇAKMAK 
   
   Kanal D'nin reyting rekortmeni dizisi "Kınalı Kar"ın oyuncularından Zeynep Gülmez, hayatında yaşadığı en büyük acı sayesinde şansının açıldığını söyledi. 
   "Kınalı Kar"da "Zehra"yı oynayan Gülmez, "Daha önce birçok dizi için iş görüşmesine gittim. Ancak o sıralar 66 kilo olduğum için teklif edilen rolleri kaçırdım" dedi. 
   "Kınalı Kar" için iş görüşmesine gittiği gün babası İbrahim Gülmez'in ölüm haberini aldığını söyleyen Gülmez, yaşadıklarını şöyle anlattı "Teklif Ege Üniversitesi'nden arkadaşım olan dizinin yönetmeni Taner Akvar'dan gelmişti. Onlar da bana biraz zayıflamam gerektiğini söyledi. Babamı kaybetmenin acısıyla bir haftada tam altı kilo zayıfladım. 55 kiloya düşünce dizi kadrosuna alındım. Keşke babam yaşasaydı da, dizide oynadığımı görseydi." 
   
   
</TEXT>
</DOC>
