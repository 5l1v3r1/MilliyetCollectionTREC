<DOC>
<DOCNO> 203341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/spor/spo04.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanatlara takviye 
</HEADLINE>
<TEXT>

   Trabzonspor, Fenerbahçeli Hakan Bayraktar ile birlikte Cim-Bom'dan Murat Erdoğan'a göz dikti 
      
   Büyüklere kanca 
   GENEL Kurulun ardından yeni yönetimle bir görüşme yapacak olan Trabzonspor Teknik Direktörü Turgay Semercioğlu'nun sağ ve sol kanada takviye isteyeceği öğrenildi. Bordo - Mavililer'in, Fenerbahçe ile bağlarını koparan Hakan Bayraktar ile birlikte, Galatasaray'da gönderilecekler arasında adı geçen Murat Erdoğan'a da talip olacağı ifade edildi. 
   
   'Sakatlar fazla' 
   SEMERCİOĞLU da iki kanatta eksiklerinin bulunduğunu vurguladı. Bordo - Mavili takımın teknik patronu transferle ilgili görüşlerini şöyle açıkladı "Somers orta sahanın solunda oynayan bir futbolcu ama kendisine savunmada yer veriyoruz. Tayfun'un ayağı kırıldı. Emrah sakat, sağ kanatta yine orta saha oyuncusu Hasan'ı oynatıyoruz. Bu alanlara takviye yapılabilir. 
   
   Seriye devam    SON 9 maçını yenilgi görmeden atlatan Trabzonspor, bugünkü Gençlerbirliği karşılaşmasını da kazanarak tatile huzurlu girmek istiyor. Görev yaptığı ilk üç müsabakadan galibiyetle ayrılan Teknik Direktör Semercioğlu, "Kupa maçındaki oyun kimseyi yanıltmasın. Gençlerbirliği maçı çok daha kaliteli geçecek. Kazanıp ilk yarıyı zirveye yakın bitirmek istiyoruz" diye konuştu. 
   
   Çek krizi    TRABZONSPOR'DA Augustine'nin transferi nedeniyle Ankaragücü'ne 100 bin dolar ödenmemesi, sıkıntı yarattı. Ankaragücü Başkanı Cemal Aydın, "Aldığımız çeki bir başkasına vermiştik. Karşılığı çıkmayınca o da icraya gidecek" diye uyarıda bulundu. Bu arada yönetim bugünkü Gençlerbirliği maçıyla son karşılaşmasına çıkıyor. Asbaşkan Erol Tuna, "İyi bir yerde bırakıyoruz. Yeni yönetim de bunu sürdürecek" dedi. 
   
   
   
</TEXT>
</DOC>
