<DOC>
<DOCNO> 249830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/guncel/gun90.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Reklamdan kaçış yok .. 

Program aralarındaki reklam terörü epey meşgul etti gündemi. Televizyon yayıncılarının aralarında anlaştığı ve 1 Temmuzdan itibaren düzelme olacağı söyleniyor. Fakat asıl sorun başka Tahminen televizyon seyreden herkes hayatında en az 5 defa "bu ne be, bütün kanallar aynı anda reklamda " demiştir... 
En çok izlenen 4 büyük kanal program aralarındaki reklamlara aynı anda girerek, bu reklamları seyretmektense zapingle diğer kanala bir göz atmak isteyenleri çıldırtırlar. Çünkü bu yayınların yapıldığı "ana kumanda" adı verilen yayın merkezlerinde, diğer kanallar sürekli seyredilir, ve bir kanal reklama girdiğinde derhal reklama girilir. Böylece, aynı anda yayında kalınarak, karşı tarafın reytinginin yükselmesi önlenmiş olur. Ya da öyle sanılır .. Dolayısıyla ana kumandalarda çalışan ve saniyeleri bile takip eden yayın yönetmenleri, sürekli yüksek strese maruz kalırlar... 
Diğerlerinde de olduğu gibi böyle muzır bir şeyin altına bakıldığında orada yine Reha Muhtar'ın olduğu rivayet edilir. "Haberci" olduğu dönemlerde, karşısında bulunan 4 monitörden diğer kanallardaki haberleri takip ederek, haber akışını canlı yayın sırasında kafasına göre ayarladığı, değiştirdiği ve yönetmenlerin canına okuduğu, televizyon aleminde çok bilinen bir efsanedir... 
Ve bu duruma RTÜK de müdahale edemez. Reyting savaşı sürdüğü müddetçe kanalların reklama aynı anda girişlerine daha sık sık şahit olacağız. Dolayısıyla, bizim reklamlarla ilgili "Merak kediyi öldürdü " sorularına da daha çok malzeme çıkacak. İyi bari... 

Kendimden kaçak, yarim keskin bıçak... 
Wolverine 

Türk televizyonlarında unutulmayan anlar .. 

NBA Stüdyo programında Shaquille O'Neal'in ödüllü soru olarak, basketbolle hiç alakası olmayan "Ben bugüne kadar kaç filmde oynadım " sorusunu sorması, Murat Kosova'nın olayı açıklamaya çalışırken yanlışlıkla ya da olayın farkında olmadan sorunun cevabını vermesi, Kaan Kural ve Alper Yılmaz'ın durumu kurtarma çabaları... Yeni A'dan Z'ye programında "hayvanlarla ilişki" konusu tartışılırken stüdyodaki konuk uzman ikide bir eşeği örnek vermesi. Hemen ardından yayına katılan bir izleyicinin ''Eşek de bir şey mi Yediğimiz tavuğu yapıyorlar, yediğimiz tavuğu '' demesi. Esra Ceyhan'ın ekrana uzuuun süre boş boş bakması...Akademi Türkiye'de Timuçin adlı yarışmacının Funda Arar'ın elini öpüp başına koyması... Yeni Seda Sayan'ın uyuşturucu sorununu işlediği programına bağlanan bir bağımlının, telefonda bir takım anlaşılmaz cümleler sarf etmesi, Sayan'ın bir süre boş baktıktan sonra, "sen ne dedin şimdi ben pek anlamadım " demesi üzerine de "sen ne anlarsın zaten, senin bir şey anlamanı beklemiyorum" demesi. Sayan'ın ne diyeceğini bilememesi, stüdyodaki başka bir uyuşturucu mağduru konuğun "arkadaşın kafası iyi galiba" diyerek halden anlaması ve durumu kurtarması...Hülya Avşar Show'da Necati Şaşmaz nam-ı diğer Polat Alemdar'ın karizmasının Hülya Avşar tarafından zorla şarkı söyletilerek çizilmesi... Bu arada dizideki sesi dublajdır, hatırlatmakta fayda var. "Metin Uca ile Büyüklere Masallar" programında cep telefonuyla araba sürdüğünü iddia eden adamın olayı göstermek için stüdyo dışına çıkması, canlı yayında bir deneme yapması ve kameramanın üstüne gelen arabayı durdurabilmek için tüm ekibin seferber olması... 

Diksiyonun Kralı 
"Çok büyük bir ses, çok büyük bir diksiyon .." b b 
</TEXT>
</DOC>
