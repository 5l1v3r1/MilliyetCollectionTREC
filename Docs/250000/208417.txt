<DOC>
<DOCNO> 208417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sontur18.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren biletlerine zam yapıldı... 
</HEADLINE>
<TEXT>

     Türkiye Cumhuriyeti Devlet Demiryolları TCDD , artan maliyetlerini karşılamak amacıyla 15 Ocak 2004 tarihinden geçerli olmak üzere tren biletlerine yüzde 20'ye kadar varan oranlarda zam yaptı. 
     AA muhabirinin aldığı bilgiye göre, TCDD, anahat yolcu taşıma ücretleri ile hizmet ücretlerini yeniden düzenledi. Bu düzenlemeyle tüm hatlardaki tren biletleri ve kargo taşıma ücretleri ile bagaj taşıma ücretleri artırıldı. 
     Yolcu biletlerine yüzde 20'lere varan oranlarda zam yapıldı. 15 Ocak 2004 tarihinden itibaren geçerli olacak zamla TCDD'nin en fazla ilgi gören ve Ankara-İstanbul hattında sefer yapan Cumhuriyet ve Başkent Ekspresleri 17 milyon 500 bin liradan 21 milyon liraya yükseldi. 
     Aynı hatta çalışan yataklı Anadolu, Ankara ve Boğaziçi Ekspresleri de 14 milyon liradan 16 milyon liraya çıkarıldı. 45 milyon lira olan yatak ücretleri ise milyon liraya yükseldi. 
     Ankara Ekspresi'nde 30 milyon lira olan yatak ücreti 37 milyon liraya, Anadolu, Erzurum Ekspresi, İç Anadolu, Çukurova, İzmir Mavi ve 9 Eylül Ekspreslerinde 24 milyon lira olan yatak ücreti 30 milyon liraya, diğer trenlerdeki yatak ücreti 23 milyon liradan 28 milyon liraya çıkarıldı. 
     TCDD, bilet ve taşıma ücretlerine son olarak 18 Eylül 2002 tarihinde zam yapmıştı. 
     
</TEXT>
</DOC>
