<DOC>
<DOCNO> 226170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur10.html </URL>
<DATE> 2004/03/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Sobadan sızan gazdan zehirlendiler 
</HEADLINE>
<TEXT>

     Düzce'de aynı aileden 4 kişi, sobadan sızan karbonmonoksit gazından zehirlenerek, yoğun bakıma alındı. 
     Uzunmustafa Mahallesi'nde Turgut Yeşilırmak 45 , eşi Güler Yeşilırmak 38 , kızları 8 aylık Beste ve 6 yaşındaki Ezgi, sabaha karşı komşuları tarafından evlerinde baygın bulundu. 
     Komşuları tarafından Düzce SSK Hastanesi'ne kaldırılan ailenin, sobadan sızan karbonmonoksit gazından zehirlendiği belirlendi. 
     Düzce SSK Hastanesi Başhekimi Gürhan Konakçı, AA muhabirine yaptığı açıklamada, 8 aylık Beste ve 6 yaşındaki Ezgi'nin sağlık durumunun iyi olduğunu söyledi. 
     Anne Güler Yeşilırmak'ın hastanede çocuk doğum ünitesinde hemşire olarak çalıştığını ifade eden Konakçı, ''Şu an kendisi yoğun bakıma alındı. Turgut Yeşilırmak'ın durumu ise ciddiyetini koruyor'' dedi. 
     
</TEXT>
</DOC>
