<DOC>
<DOCNO> 226799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun15.html </URL>
<DATE> 2004/03/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İskoçya'da yanlış SARS alarmı 
</HEADLINE>
<TEXT>

     İskoçya'nın başkenti Edinburgh'da 4 kişinin akut solunum yetmezliği sendromu SARS şüphesiyle hastaneye kaldırılarak gözetim altında tutulduğunun bildirilmesinin ardından, hastane kaynakları ''yanlış alarmın'' söz konusu olduğunu, bu kişilerin sağlık durumlarının iyi olduğunu belirtti. 
     Ulusal Sağlık Hizmetleri sözcüsü, bu sabah Edinburgh Royal Infirmary'ye kaldırılan 3 Asya kökenli turist ile bir cankurtaran sürücüsünün ''sağlıklarının iyi olduğunu ve hastaneden çıktıklarını'' bildirdi. 
     Sözcü, yanlış bir alarmın söz konusu olduğunu, ancak yine de gerekli bütün önlemleri aldıklarını kaydetti. 
     SARS virüsü, 2002 sonunda ortaya çıktı, 1 Kasım 2002 ile 31 Temmuz 2003 arasında, çoğu Asya ülkelerinde olmak üzere dünyada 8098'ye bulaştı ve 774 kişinin ölümüne yol açtı. 
     
     4 kişi hastaneye kaldırılmıştı 

     İskoçya'nın başkenti Edinburgh'da 4 kişinin akut solunum yolları sendromu SARS şüphesiyle hastaneye kaldırıldığı ve gözetim altında tutulduğu bildirildi. 
     Hastane kaynakları, 3 Asya kökenli turist ile bir cankurtaran sürücüsünün, bu sabah saatlerinde Edinburgh Royal Infirmary'ye kaldırıldığını açıkladı. 
     SARS virüsü, 2002 sonunda ortaya çıktı, 1 Kasım 2002 ile 31 Temmuz 2003 arasında çoğu Asya ülkelerinde olmak üzere dünyada 8098'ye bulaştı ve 774 kişinin ölümüne yol açtı. 
     
</TEXT>
</DOC>
