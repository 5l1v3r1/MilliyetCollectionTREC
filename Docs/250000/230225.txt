<DOC>
<DOCNO> 230225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo18.html </URL>
<DATE> 2004/04/10/ </DATE>
<TIME> 21.14 </TIME>
<AUTHOR>  </AUTHOR>
<HEADLINE>
Cimbom 3 puanı kaçırdı. 1 - 0 
</HEADLINE>
<TEXT>

     Birinci Süper Futbol Ligi'nde Ankaragücü, Galatasaray'ı 1-0 yendi. 
     Birinci Süper Futbol Ligi'nde Ankaragücü-Galatasaray karşılaşmasının ilk yarısı, golsüz berabere tamamlandı. 
     Karşılaşmanın ilk yarısında her iki takımın da özellikle orta sahada prese dayalı futbolu, 2 ekibin de rakip ceza alanlarında fazla pozisyon bulmasını engelledi. 
     Karşılıklı ataklara sahne olan bu yarıda taraflar, nadir buldukları gol pozisyonlarını değerlendiremeyince ilk yarı golsüz beraberlikle tamamlandı. 
     Karşılaşmanın ikinci yarısında temposunu düşüren ve organize futboldan uzak pozisyon üretemeyen Galatasaray karşısında oyun disiplini bozmayan Ankaragücü, sahanın başarılı ismi Umut'un ayağından kazandığı golle 3 puanı alan taraf oldu. 
     
     İlk yarı 

     3. dakikada sol taraftan Galatasaray ceza alanınan giren Umut'un plase vuruşunda Mondragon, son anda yatarak topun ağlara gitmesini önledi. 
     9. dakikada Yılmaz'ın geri pasında Ankaragücü, ceza alanında topla buluşan Hakan Şükür, kaleye vurmak yerine pas yapmayı tercih edince defans, tehlikeyi uzaklaştırdı. 
     29. dakikada Sabri'nin pasında ceza alanında topla buluşan Arif'in çapraz pasında vuruşunda kaleci Orkun, topu kornere çeldi. 
     30. dakikada rakip yarı alanın ortalarında topu alan Hasan ceza alanı girişine kadar taşıdığı meşin yuvarlağı kaleye gönderdi. Orkun, üzerine gelen topu rahatlıkla kontrol etti. 
     33. dakikada Hakan Keleş'in pasında ceza alanı sağ çaprazında topu alan Hüseyin sert vurdu. Meşin yuvarlak üstten auta gitti. 
     34. Dakikada Yılmaz'n sol tarafta korner direğine yakın bölgeden kullandığı serbest vuruşta top üst direğe çarparak auta gitti. 
     44. dakikada Galatasaray ceza alanına giren Hüseyin, Bülent'le girdiği ikili mücadelede yerde kaldı. 
     Hakem Hamza Mısır, oyunu devam ettirirken Ankaragücü futbolcuları ve yedek kulübesi yoğun itirazlarda bulundu. 
     Karşılaşmanın ilk yarısı golsüz berabere tamamlandı. 
     
     İkinci yarı 

     55. dakikada Bülent'in kaptırdığı topla sağ taraftan ceza alanına giren Hakan Keleş'in vuruşunda, top yan ağlarda kaldı. 
     70. dakikada Orkun'un degajında Hüseyin topu Umut'un önüne indirdi. Ceza alanına giren Umut, öne çıkan Mondragon'un üstünden topu filelere gönderdi 1-0. 
     Gol sonrasında formalarını çıkaran Ankaragücü futblocuları, üzerlerinde Tevfik Lav'ın fotoğrafı bulunan tişörtleriyle taraftarlarına koşarak golü Lav'a armağan ettiler. 
     72. dakikada Hakan Keleş'in ceza alanı dışından yerden şutunda, tehlikeyi Mondragon yatarak önledi. 
     74. dakikada Ankaragücü ceza alanında oluşan karambolde, topla son buluşan Petre'nin vuruşunda, savunmaya çarpan top kornere gitti. 
     86. dakikada Yılmaz'ın serbest vuruştan kaleye gönderdiği topu Mondragon son anda çıkardı. Devam eden pozisyonda Umut'un ceza alanı içinden sert şutunda, Mondragon 2. kez gole izin vermedi. 
     89. dakikada Hüseyin'in ceza alanı dışından sert şutunda Mondragon, kaleye gitmekte olan topu yatarak 2 hamlede önledi ve karşılaşma 1-0 Ankaragücü'nün galibiyetiyle sona erdi. 
     Maçın bitiş düdüğüyle birlikte taraftarlarıyla galibiyeti kutlayan sarı-lacivertli futbolcular, maç başında açtıkları ve üzerinde Tevfik Lav'ın resmi bulunan 'Kalbimizdesin' yazan pankartı bir kez daha açarak galibiyeti bir trafik kazasında yaşamını yitiren eski teknik direktörlerine armağan ettiler. 
     
</TEXT>
</DOC>
