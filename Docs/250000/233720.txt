<DOC>
<DOCNO> 233720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/spor/spo15.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Bravo Berfin    PORTEKİZ'DEKİ Uluslararası Portimao Ritmik Cimnastik Şampiyonası'nda Berfin Serdil Sütçü, büyükler genel tasnifte altın kazandı. Top, labut ve kurdelede ilk sırayı alan Sütçü, çember aletinde de ikinci olarak 30 sporcu arasında zirveye çıktı. Gizem Oylumlu 6., gençlerde de Merve Gerekmen 10., Nihan Süzen de 14. oldu. 
   
   Hiddink tehlikede    HOLLANDA'DA PSV Eindhoven'ın hocası Guus Hiddink son dört yılda dördüncü kez ölümle tehdit edildi. Fenerbahçe'nin eski çalıştırıcısı son olarak kendisine molotof kokteyliyle bir saldırı düzenleneceği mektubu ile karşılaştı. 2002 temmuzunda Hiddink'e "Bu mermi senin başına girecek" yazılı notla bir mermi gönderilmişti. 
   
   Sağlık için spor    HERKES İçin Spor Federasyonu ile Balıkesir Üniversitesi'nin ortak düzenlediği "Sağlıklı Halk Yürüyüşü" geniş bir katılım eşliğinde yapıldı. Başkan Göksel Arsoy "Spor fiziksel, ruhsal mükemmeliyeti getirir" dedi. Yürüyüşe Vali Atıl Üzelgün, Garnizon Komutanı Tümgeneral M. Ali Erdoğan, 9. Ana Jet Üssü Komutanı Tuğgeneral Akın Öztürk ve Rektör Prof.Dr. Necdet Hacıoğlu da katıldı. 
   
   Romanya'yı farklı yendik    26. Avrupa Gençler Futbol Şampiyonası ikinci tur eleme grubundaki ikinci maçında Türkiye, Kuşadası'nda Romanya'yı 4-0 yendi. Golleri Kerim 2 , Olcan ve Ali attı. Diğer karşılaşmada Hırvatistan, Rusya'yı 2-0 mağlup etti. Gençlerimiz cuma günü Rusya ile berabere kalsa dahi İsviçre'deki finallere katılacak. 
   
   UEFA'da bugün    YARI FİNAL 
   21.45 Newcastle İng. - Marsilya Fra. 
   22.45 Villarreal İsp. - Valencia İsp. 
   
   3. Lig'de dün    Erteleme maçı 
   D.Ç.Divriği - Niğdespor 0 - 0 
   
   Minder yasta    DÜNYA Şampiyonu ve olimpiyat ikincisi güreşçi Rıza Doğan, dün Başkent'te vefat etti. Ankara'da 1931 yılında doğan Rıza Doğan, grekoromen stilde 1958'de Dünya Şampiyonu, 1956 Melbourne Olimpiyatları'nda ikinci olmuştu. Japonya, G.Kore, ABD ve Almanya'da antrenörlük yapan Doğan'ın cenazesi bugün Hacı Bayram Camii'nden kaldırılacak. 
   
   
</TEXT>
</DOC>
