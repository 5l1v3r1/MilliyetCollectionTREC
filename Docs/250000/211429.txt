<DOC>
<DOCNO> 211429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sondun20.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM en çok İtalya'yı mahkum etti, Türkiye ikinci .. 
</HEADLINE>
<TEXT>

     Avrupa İnsan Hakları Mahkemesi'nin AİHM , 2003 yılında en çok İtalya'yı mahkum ettiği bildirildi. 
     AİHM Başkanı Luzius Wildhaber, düzenlediği basın toplantısıyla, mahkemenin 2003 yılındaki faaliyetleri hakında bilgi verdi. 
     Basına dağıtılan yazılı açıklamaya göre, geçen yıl İtalya 106 davada suçlu bulundu. İtalya'dan sonra Fransa ve Türkiye 76 davada verilen insan hakları ihlaline ilişkin kararlarla 2. sırayı alırken, Polonya 43 ihlal kararıyla 3. sırada yer aldı. 
     Türkiye aleyhine verilen 56 mahkumiyet kararının, Avrupa İnsan Hakları Sözleşmesi'nin AİHS ''adil yargılanma hakkının ihlali'' ile ilgili olduğu bildirildi. Türkiye, geçen yıl 45 dava ile AİHM'de en fazla ''dostane çözüme'' giden ülke sıralamasında ise ilk sırayı aldı. 
     AİHM'ye geçen yıl en fazla şikayet başvurusu Rusya'dan geldi. Rusya'yı sırasıyla Polonya, Romanya, Fransa ve Türkiye izledi. 
     Rusya'dan 38, Polonya'dan 5136, Romanya'dan 3635, Fransa'dan 2828 ve Türkiye'den 2616 başvuru Strasbourg'a ulaştı. 
     Açıklamada, AİHM'ye geçen yıl Avrupa Konseyi'ne üye ülkelerden toplam 38 bin şikayet başvurusunun geldiği, 2002 yılında bu sayının 34 bin 500 olduğu kaydedildi. 
     AİHM'nin geçen yıl 703 başvuruyu karara bağladığı hatırlatılan açıklamada, bir önceki yıl karara bağlanan dava sayısını 844 olduğu belirtildi. 
     Mahkemede karar bekleyen dava sayısı sıralamasında, Polonya 8 bin 542 ile ilk sırayı alırken, Rusya 8 bin 171 davayla 2. sırada, Türkiye ise 7 bin 850 davayla 3. sırada yer aldı. 
     
</TEXT>
</DOC>
