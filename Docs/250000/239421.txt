<DOC>
<DOCNO> 239421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo18.html </URL>
<DATE> 2004/05/12/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Demirören Esas proje çökmüş takımı şampiyon yapmak... 
</HEADLINE>
<TEXT>

     Beşiktaş Kulübü Başkanlığı'na adaylığını koyan Yıldırım Demirören, Balıkesir'in Bandırma İlçesi'nde bazı ziyaretlerde bulundu. 
     İstanbul'dan feribotla Bandırma'ya gelen Yıldırım Demirören, Bandırma Belediye Başkanı Cemal Öztaylan'ı ziyaretinin ardından, Bandırma Beşiktaşlılar Derneği'ne giderek, taraftarlarla buluştu. 
     Demirören, burada yaptığı açıklamada, değerli arkadaşlarıyla yola çıktığını belirterek, Beşiktaş'a yaraşır biçimde güçlü bir yönetim oluşturduklarını ve oluşturmayı da sürdüreceklerini söyledi. 
     ''Çok güzel projeler var ama esas proje çökmüş takımı şampiyon yapmak'' diyen Demirören, Beşiktaş'a yıldız oyuncular gerektiğini, kendisi ve ekibinin bilek, emek ve deneyimleriyle bunları yapacaklarına inandığını kaydetti. 
     
</TEXT>
</DOC>
