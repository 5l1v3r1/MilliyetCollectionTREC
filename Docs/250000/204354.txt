<DOC>
<DOCNO> 204354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sondun12.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "Herkes Türkiye'den gelecek havayı merak ediyor" 
</HEADLINE>
<TEXT>

     KKTC Cumhurbaşkanı Rauf Denktaş, 2003 yılının son Bakanlar Kururlu toplantısına katılarak, yeniden milletvekili seçilmeyen kurul üyelerine veda etti. 
     Cumhubaşkanı Denktaş, toplantıdan çıkarken yaptığı açıklamada, hükümet üyelerine, ''geniş tabanlı bir hükümet oluşumuna gidilmesi için gereken esnekliği göstermelerini tekrar rica ettiğini'' belirterek, ''herkesin, Türkiye'den gelecek havayı beklediğini'' söyledi. 
     ''Maksat, yeni yıla girerken Bakanlar Kurulu'na veda etmekti, onun için geldim'' diyen Denktaş, ''Devlete yaptıkları hizmetleri kısaca gözden geçirdik, kendilerine teşekkür ettim. Gelecek dönemde başarılı olmalarını diledim ve bir kez daha, daima söylediğim gibi, geniş tabanlı bir hükümet oluşumuna gidilmesi için gereken esnekliği göstermelerini tekrar rica ettim'' dedi. 
     Cumhurbaşkanı Denktaş, hükümet oluşumuyla ilgili bir soruya karşılık, ''Hükümet kuruluyor mu, kurulamıyor mu, bu tıkanıklık devam edecek mi Tabiatıyla Türkiye'den ne hava gelecek, herkes onu bekliyor. Bugün burada da aynı şeyle karşılaştım Türkiye ne diyor, ne yapacak, onu herkes bekliyor'' diye konuştu. Denktaş, bu konuda henüz kendisine ulaşmış bilgi olmadığını belirterek, ''Herhalde bugün, yarın onu da öğrenmiş olacağız'' ifadesini kullandı. 
     ''Hükümet kurulmadan Türkiye'ye gidilmesi söz konusu mu '' yönündeki bir soruya karşılık Denktaş, hükümetin kurulması için Türkiye'ye gitmenin gereği oldığını kaydederek, şunları söyledi 
     ''Türkiye'ye hükümet kurulmadan da gidilir, kurulduktan sonra da gidilir. Türkiye'ye daima gidilir. Türkiye bizim anavatanımızdır. Yani hükümetin kurulması için Türkiye'ye gitmenin gereği yoktur, ama hükümet kurulmadı diye Türkiye ile istişareden vazgeçilmez, gidilir. Onun için Türkiye'den gelecek haberleri bekleyeceğiz.'' Öte yandan, Bakanlar Kurulu Genel Sekreteri Caner Sarphan 56 sabahın ilk saatlerinde geçirdiği kalp krizi sonucu vefat etti. 
     Cumhurbaşkanı Denktaş, Sarphan'ın ölümünden duyduğu üzüntüyü dile getirerek, ''Çalışkan, güvenilir, devlete bağlı bir kişiydi. Rahmetle anıyoruz. Çok iyi bir bürokrattı. Yokluğunu devamlı surette hissedeceğiz. Kendisine rahmet, ailesine sabırlar diliyoruz'' dedi. 
     
</TEXT>
</DOC>
