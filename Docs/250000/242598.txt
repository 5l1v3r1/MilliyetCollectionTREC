<DOC>
<DOCNO> 242598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun08.html </URL>
<DATE> 2004/05/25/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Meksika Hiçbir ülke dünyanın jandarması rolüne soyunamaz 
</HEADLINE>
<TEXT>

     Meksika Devlet Başkanı Vicente Fox, Washington'un Irak politikasını eleştirerek, hiçbir ülkenin dünyanın jandarması rolüne soyunamayacağını söyledi. 
     Bir zamanlar ABD'nin en yakın müttefiklerinden olan Meksika'nın Devlet Başkanı, yabancı gazetecilere yaptığı açıklamada, Irak derslerinin açık olduğunu belirterek, ''Irak konusunda çok taraflı bir yol olmalı. Tek taraflı yöntemlere, herhangi bir ülkenin dünyanın jandarması ve dünyanın problemlerinin iş bitiricisi olmasına son vermeliyiz'' dedi. 
     Fox, BM'nin Irak'ta büyük rol alması ve Iraklılara kendi geleceklerini belirleme hakkı verilmesi gerektiğini belirterek, ABD ve Irak'taki müttefiklerinin karar veren durumunda olmamalarını istedi. 
     Yakın arkadaş olan Bush ile Fox arasındaki ilişkiler, Meksika'nın BM Güvenlik Konseyi'ndeki oylamada Irak savaşına karşı çıkması üzerine bozulmuştu. 
     
</TEXT>
</DOC>
