<DOC>
<DOCNO> 217674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun33.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Roth "Schröder'in ziyareti Türkiye'deki reformları güçlendirdi" 
</HEADLINE>
<TEXT>

     Alman hükümetinin insan hakları sorumlusu Claudia Roth, Başbakan Gerhard Schröder'in ziyaretinin Türkiye'deki reform çabalarını güçlendirdiğini belirtti. 
     Roth, yaptığı yazılı açıklamada, ''Schröder'in ziyareti Türkiye'deki reform çabalarını güçlendirmiştir ve hükümetimizin Türkiye politikasındaki başarılarını gözler önüne sermiştir'' dedi. 
     Üyelik perspektifi verilerek Türkiye'de dinamik bir reform süreci başlatıldığına dikkati çeken Roth, bu politikanın başarılı olduğunu, bazı eksikliklere rağmen insan hakları durumunun düzeldiğini kaydetti. 
     Roth, Birlik partilerinin CDU CSU takındığı tavrın Türkiye'deki reform sürecini engelleyeceğini, insan hakları için de kötü olacağını, bu nedenle sona erdirilmesi gerektiğini belirtti. 
     Alman hükümetinin insan hakları sorumlusu Roth açıklamasında ayrıca, ''İnsan ve azınlık haklarının tümü ile sağlanabilmesi için Türkiye'deki dinamizme güveniyor ve reformları destekliyoruz'' dedi. 
     
</TEXT>
</DOC>
