<DOC>
<DOCNO> 219277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo35.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, bilet fiyatlarında indirim yaptı 
</HEADLINE>
<TEXT>

     Elazığspor Kulübü Basın sözcüsü Aziz Dinç, Samsunspor maçının bilet fiyatlarını belirlediklerini, taraftarın maça gelmesini sağlamak için bilet fiyatlarında indirim yaptıklarını söyledi. 
     Dinç, biletlerin yarın satışa çıkarılacağını belirterek, takımın, çalışmalarını kendi tesislerinde sürdürdüğünü bildirdi. 
     Takımın, Teknik Direktör Güvenç Kurtar gözetiminde bugün yaptığı antrenmanda taktiksel bir çalışma yaptığını kaydeden Dinç, sakat ya da eksik futbolcu bulunmadığını ifade etti. 
     Dinç, şöyle dedi 
     ''Samsunspor karşılaşması için bilet fiyatlarında indirim yaptık. Yeni düzenlemeyle, 10 milyon lira olan maraton tribününü 7, 20 milyon lira olan kapalı tribünü 15 ve 5 milyon lira olan kale arkasını ise 3 milyon liraya indirdik. Amacımız taraftarımızın maça gelmesini sağlamaktır. Takım çalışmalarını sürdürüyor. Elazığspor, sezon başında hedeflediği yere ulaşmak için elinden gelini yapacaktır.'' 
     
</TEXT>
</DOC>
