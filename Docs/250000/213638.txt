<DOC>
<DOCNO> 213638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/magazin/mag03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İmajı bir yıl sabit kalacak 
</HEADLINE>
<TEXT>

   Bir kozmetik firmasının tanıtım mankeni olan Ebru Akel, sözleşme gereği saçına dokunamayacak 
      İLKNUR GÜLMEZ 
   
   L'oreal Professionnel'in yeni ürünü Majilift saç boyasının tanıtım mankeni olan Ebru Akel, yaptığı anlaşma gereği bir yıl boyunca saçlarını ne kestirebilecek ne de boyatacak. 
   Firmanın bir yıllığına sigortalattırdığı saçlarına iyi bakmak zorunda olduğunu belirten Akel, "Bakır kumral olan saçlarımın rengini bir yıl boyunca korumak zorundayım. Ayrıca saçlarımın uzunluğuyla oynamam da yasak. Hiçbir şekilde saçlarıma makas değmeyecek" dedi. 
   Saçlarında değişiklik yapamayacağını duyduğunda önce tedirgin olduğunu anlatan Akel, şöyle konuştu "Bu anlaşmayı yaparken kendisini sürekli yenilemeyi seven bir kadın olarak çok tedirginlik yaşadım. Ancak saçlarımın sigortalanacağını duymam içimi rahatlattı. Aynaya baktığım zaman kendimi beğeniyorum ama ileride mutsuzluk hissedersem ne yaparım, bilemem." 
   
</TEXT>
</DOC>
