<DOC>
<DOCNO> 211864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/yazar/asik.html </URL>
<DATE> 2004/01/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Teşvik oyunları... 
</HEADLINE>
<TEXT>

   
   TBMM'de dün görüşülmesine başlanan "Yatırımların ve İstihdamın Teşviki Hakkında Kanun Tasarısı" ile kişi başına yıllık geliri 1.500 doların altında olan illere yatırım teşvikleri getiriliyor. 30'dan fazla il tasarının kapsamına giriyor. Ancak aralarında Kastamonu ve Tunceli gibi kişi başına yıllık geliri 1.500 doların altında olan kimi iller kapsama girmiyor. Nedenini CHP Kastamonu milletvekili Mehmet Yıldırım anlatıyor 
   "DİE, kişi başına düşen yıllık gelir hesabını o ildeki toplam üretimin parasal değerine göre yapıyor. Bizim Kastamonu ormanlık bölge... Devlet, Kastamonu'daki orman ürünlerini işleyerek yılda 37.5 trilyon lira gelir elde ediyor. Çok az bir bölümü Kastamonu'da kalan bu paranın tümü Kastamonu'ya harcanmış gibi hesap ediliyor. Ayrıca Kastamonu'da Karayolları, DSİ gibi kamu kuruluşlarının bölge müdürlükleri var. Bu müdürlüklerde çalışanların maaşları Kastamonu'da harcanmış varsayılıyor. Devlet bütün bu paraları toplayıp nüfusa bölmüş, bizde kişi başına ortalama gelir 1.781 dolar çıkmış. Bu nedenle Kastamonu teşvik kapsamı dışında kaldı. Ayrıca göçlerle nüfusumuz azaldıkça kişi başına yıllık gelirimiz k ğıt üzerinde artıyor..." 
   
   Medya artık üçe ayrılıyor Yazılı basın, Görsel basın, Körsel basın... 
   Akif Kökçe 
   
   New York'un Dış İlişkiler Konseyi Başkanı, Tayyip Erdoğan için,"İyi bir futbolcuydu" demiş. 
   Ayrıca iyi de şiir okurdu... 
   
   AKP, İzmir'de seçmene tenis kortu, bale ve opera vaadinde bulunacakmış. 
   Takiye sanata da sıçradı.. 
   Haldun Ertem 
   
   Yargı ve Yargıtay 
   Son haftalarda siyaset ve yargı ilişkisi tartışma konusu oldu.. Bilir miydiniz Yargıtay Türkiye Cumhuriyeti'nden önce... 7 Haziran 1920 tarihinde 4 numaralı yasayla kurulmuş. Nerede mi Sivas'ta... Neden Sivas'ta... Ankara'nın ekonomik ve siyasi baskısından uzak kalabilmesi için... Daha sonra Eskişehir'e taşınmış, Ankara'ya ancak 1935 yılında gelmiş... Bu bilgileri dün CHP Grubu'nda Deniz Baykal verdi... Yargıya saygı konusunda şu olayı ekledi... 
   - Atatürk'e yönelik suikastta, sanıklardan birisi hakkında beraat kararı alan h kimin sürüleceği sanılmış ancak o bir süre sonra Yargıtay'a üye seçilmiştir. 
   
   Bizim Sicilyalı .. 
   Başbakan Tayyip Erdoğan'ı ABD gezisinde yine açık renk çizgili koyu elbiseler içinde görünce Nilgün Cerrahoğlu'nun Cumhuriyet'teki yazısı aklımıza geldi. Demişti ki geçenlerde 
   "... Başbakan'ın bir imaj danışmanı yok mu acaba diye düşünüyorum. Genellikle Sicilyalı "babalar" böyle giyinir çünkü. Mafya filmlerini gözünüzün önüne getirin. Bu koyu renk ince çizgili takımlara babalar ve gangsterler itibar eder. Siz hiç Blair ya da Chirac'ı böyle bir takım elbise içinde gördünüz mü Birisi bunu mutlaka ona söylemeli..." 
   
   Amerika notları... 
   Heyetimizi anavatana ABD'ye götürecek uçak pistten teker keser kesmez bir koşuda Başbakanım'ın yanına gittim. "Sayın Başbakanım" dedim, "gerçi yolu biraz uzatmış oluruz ama arzu ederseniz Arabistan üzerinden gidelim, bilvesile Kutsal Toprakları da görmüş olursunuz." Gerek yokmuş, 8 - 9 saat sonra Kutsal Toprakları zaten görecekmiş. 
   Heyette Adnan Şenses yok. Sayın Başbakan'ımın yağcı sıkıntısı çekmemesi için bu işi ben üstlendim. Müzik organizatörü Ahmet Ertegün'ün evinde verdiği yemekte Ertegün'e, Başbakan'ımın duyacağı bir sesle, "Ahmet" dedim, "Başbakanım'ın harika bir sesi var. Su içinde 8 - 9 oktav eder. Kendisine bir plak yap, çuvalla dolarları kap." Korumalar kaptıkları gibi beni dışarı attılar. Malik neden otele doğru yürüyorum, ağzımda Başbakanım'ın şarkısı Beraber yürüdük biz bu yollarrr daaa... 
   Oval Ofis'teyiz, Başkan Bush, heyetimize ne içersiniz diye sordu. Hemen atladım, "Sayın Başbakanım'la ben Cola Turka'dan başka bir şey içmeyiz" dedim. Cola Turka'ları yokmuş. Aaa, o da ne Sayın Başbakanım şak diye cebinden üç tane Cola Turka çıkarmasın mı Eee, pes valla yani Sayın Başbakanım. Tedbirli bir insan olduğunuzu bilirdim de... Hakkaten pes yani 
   Resmi görüşmelere geçilmeden önce karşılıklı hal hatır soruldu. Başbakanım, Başkan Bush'a, "Yenge nasıl, çoluk çocuk iyiler mi " diye sordu. Cüneyd Zapsu tercümede çuvallayınca devreye ben girdim İyilermiş, ellerimizden öperlermiş Başkan Buş da Sergen'i sordu, iyidir, maçı olduğu için gelemedi, ama selamları var, dedim. 
   Yaklaşık 45 dakika süren görüşmede her konuda tam bir mutabakat sağlandı. Buş iki istediyse dört verdik. Leb demeden leblebiyi verdik. Verecek başka bir şey kalmayınca görüşmelere son verdik. Adam bonkörlüğümüze o kadar şaşırdı ki Kıbrıs'ı istemeyi unuttu... Kapıdan çıkarken cebime yeşil yeşil bir şeyler koydu, çorba parasıymış Beni mahcup ettiniz, ne gereği vardı dedim, teşekkür ettim, ellerinden öptüm. 
   Fahrettin Fidan, Beyaz Saray Night Club, Maltepe, Ankara. 
   
   
      
   
   
</TEXT>
</DOC>
