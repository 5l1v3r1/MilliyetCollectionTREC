<DOC>
<DOCNO> 215643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yasam/yas11.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya'ya en uzak gökada 
</HEADLINE>
<TEXT>

      
   ABD'nin California Teknoloji Enstitüsü Caltech gökbilimcileri, Dünya'ya en uzak mesafedeki bir gökada nebula saptadı. Dünya'ya 13 milyar ışık yılı uzaklıktaki 'Abell 2218' adlı gökada, evrenin "karanlık çağları" olarak adlandırılan, yıldızların ve galaksilerin oluşmaya başladığı döneme ışık tutuyor. Abell 2218'i Hawaii Adası'ndaki Keck teleskopları ve Dünya'nın yörüngesindeki Hubble teleskopu sayesinde keşfeden bilim adamları, elde edilen görüntünün, evrenin 13 milyar yıl önce henüz 750 milyon yaşındaki halini yansıttığını belirttiler. Bilim adamları, bugüne kadar, evrenin en eski dönemlerinin hayalde canlandırıldığını, gökadanın keşfiyle bu döneme "gerçek bakış"ın sağlandığını söylediler. Abell 2218'in çapı 2000 ışık yılı olarak belirlendi. Güneş Sistemi ve Dünya'nın yer aldığı Samanyolu galaksisinin çapı ise 110 bin ışık yılı. 
   
   
</TEXT>
</DOC>
