<DOC>
<DOCNO> 237418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun13.html </URL>
<DATE> 2004/05/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hindistan'da genel seçimlerin 4. turu başladı... 
</HEADLINE>
<TEXT>

     Hindistan'da genel seçimlerin 4. turu için oy verme işlemi bu sabah yerel saatle 07.00'de TSİ 04.30 başladı. 
     Birleşik Hindistan Partisi Bharatiya Janata Dal lideri Başbakan Atal Bihari Vajpayii 79 , aday olduğu kuzeydeki Uttar Pradeş eyaletinin başkenti Lucknow'da elektronik oy verme makinesinde oyunu kullandıktan sonra ''zafer'' işareti yaptı. 
     Başkanı olduğu Ulusal Demokratik İttifak hükümetinin parlamentoda çoğunluk sağlayıp sağlayamayacağı sorulan Başbakan, ''Bundan eminim'' dedi. 
     543 sandalyesi seçimle belirlenen parlamentonun alt kanadında çoğunluğu kazanmak için 272 sandalyeye sahip olmak gerekiyor. 
     Vajpayii, muhalefetin, ''iktidardaki koalisyonun gelecek hafta sonuçlar açıldıktan sonra parçalanacağı'' iddialarını reddetti. 
     Seçimlerin bu turunda seçmen sayısının 107 milyon olduğu belirtildi. 
     Çoğunlukla sakin geçen seçimlerde, Keşmir'deki tek seçim bölgesi olan Anantag'da yüzlerce kişi ''Özgürlük istiyoruz. Seçime hayır'' sloganlarıyla gösteri yaptı. 
     Polisin havaya ateş açarak ve göz yaşartıcı gaz kullanarak dağıttığı göstericilerden yaralanan olmadı. Boykot çağrısı yapan ayrılıkçı gerillaların Anantag'ın değişik bölgelerinde sıkı korunan seçim merkezlerine yaptığı saldırılarda, 6'sı koruma görevlisi en az 9 kişi yaralandı. 
     Seçimlerin 5. turu 10 Mayıs'ta yapılacak. Oylar 13 Mayıs'ta sayılmaya başlayacak. 
     
</TEXT>
</DOC>
