<DOC>
<DOCNO> 227178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun59.html </URL>
<DATE> 2004/03/31/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Atina 2004 olimpiyatı ateşi Atina sunağına yerleştirildi 
</HEADLINE>
<TEXT>

     Yunanistan'ın Mora Yarımadası'nda bulunan antik Olimpia kentinde geçen 25 Mart'ta yakılan Olimpiyat meşalesi, başkent Atina'ya getirilerek sunağa yerleştirildi. 
     Atina Kalimarmaro Panathinaikos Stadı'nda olağanüstü güvenlik önlemleri altında düzenlenen törende, Yunanistan Cumhurbaşkanı Kostis Stefanopulos, Savunma Bakanı Yardımcısı Vasilis Mihaloliakos ve Atina Olimpiyat Oyunları Organizasyon Komitesi Başkanı Yanna Angelopulu-Daskalaki hazır bulundu. 
     Türk işadamı Cem Kozlu, çok sayıda yabancı ve Yunanlı atlet tarafından, Mora Yarımadası, Porto Heli, Spetses, Hidra, Poros, Salamina ve Egina Adaları'nda taşınan meşale, Yunanistan'daki son durağı olan Atina Kalimarmaro Panathinaikos Stadı sunağından, 4 Haziran'da 5 kıtayı dolaşmak üzere yola çıkacak. 
     Antik Yunanistan'da ''Yeniden doğuş ve bahar'' anlamına gelen ve bölgedeki savaşların durdurulması için ''ilan'' anlamı taşıyan olimpiyat ateşi, 78 gün süresince 11 bin 300 atlet tarafından taşınacak. 
     İstanbul'dan 6 Temmuz'da geçecek olan meşale, 9 Temmuz'da Yunanistan'a geri dönerek, ülkenin kuzey ve orta kesimleriyle Ege Adaları'nda yoluna devam edecek. 
     Meşale, 13 Ağustos'ta olimpiyatların başladığının temsili olarak Atina'ya getirilecek ve Atina Olimpiyat Stadı'na yerleştirilecek. 
     
</TEXT>
</DOC>
