<DOC>
<DOCNO> 241739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo23.html </URL>
<DATE> 2004/05/21/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Ümit Milliler, Prag'a gitti... 
</HEADLINE>
<TEXT>

     Çek Cumhuriyeti ile yarın deplasmanda özel maç yapacak Ümit Milli Futbol Takımı, başkent Prag'a gitti. 
     Türkiye ile Çek Cumhuriyeti arasında Prag'daki Mlada Boleslav Stadı'nda yapılacak karşılaşma, TSİ 21.00'de başlayacak. 
     Antrenör Raşit Çetiner, Atatürk Havalimanı'nda yaptığı açıklamada, amaçlarının ülke futboluna uzun yıllar hizmet edecek yetenekli futbolculara yardımcı olmak olduğunu söyledi. 
     Takım olma yolunda yavaş yavaş adımlar attıklarını kaydeden Çetiner, şöyle konuştu 
     ''Saha skorları iyi olmasa da edilen mücadele bizi memnun ediyor. Eylül ayına kadar eksikliklerimizi tamamlayıp hazır olacağız. Eylül ayında resmi maçlara başlayacağız. Her ne kadar görevimiz ülke futboluna hizmet edecek gençleri bulmaksa da, yarışırken de iyi neticeler alıp halkımızı memnun etmek istiyoruz. Çocuklar bunu biliyorlar ve bunun başaracaklar diye düşünüyorum. İnşallah daha önce olduğu gibi bu takımda da birçok futbolcu ülke futboluna hizmet edecek.'' 
     
</TEXT>
</DOC>
