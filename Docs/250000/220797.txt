<DOC>
<DOCNO> 220797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sontur08.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-AB troykası toplantısı Ankara'da başladı... 
</HEADLINE>
<TEXT>

     Türkiye'nin AB sürecine ilişkin değerlendirmelerin yapılacağı Türkiye-AB Troykası toplantısı Devlet Konukevi'nde başladı. 
     Dışişleri Bakanı ve Başbakan Yardımcısı Abdullah Gül, AB-Troykası heyetinde bulunan AB Dönem Başkanı İrlanda'nın Dışişleri Bakanı Brian Cowen, bir sonraki dönem başkanı Hollanda'nın Dışişleri Bakanı Ben Bot ve AB Komisyonu'nun genişlemeden sorumlu üyesi Günter Verheugen ile bir araya geldi. 
     Görüşmelere AB Konseyi Genel Sekreteri ve Ortak Dış Politika ve Güvenlik Yüksek Temsilcisi Javier Solana da katılıyor. 
     Toplantıda, Türkiye'nin AB'ye katılım süreci çerçevesinde gelecek dönemde yapılacak çalışmaların yanı sıra her iki tarafı da ilgilendiren bölgesel ve uluslararası konuların ele alınması bekleniyor. 
     Heyet üyeleri, görüşmelerden sonra düzenlenecek ortak basın toplantısının ardından Başbakan Recep Tayyip Erdoğan tarafından kabul edilecek. 
     
</TEXT>
</DOC>
