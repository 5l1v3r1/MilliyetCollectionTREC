<DOC>
<DOCNO> 232142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/astro/index.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dişil enerji ve astroloji 
</HEADLINE>
<TEXT>

   
   Günümüzde kadın ve erkeğin rolleri iyice birbirinin içine geçerken astroloji yaratıcı bir sentez olma yolunda ilerliyor 
   
   İnsan kendine sormadan edemiyor Kadınlar astrolojiye neden erkeklere oranla daha fazla eğilim ve ilgi gösteriyor, yoksa bu ülkemize özgü bir durum mu Ya da erkeklerin ilgisi var ama daha mı kapalı ve başka sosyal nedenlerden ötürü mü kendini ifade edemiyor Kadınların astrolojiye ilgisi kesin, yurtdışında da aynı şey geçerli ama orada kadın ve erkek oranı daha dengeli. 
   Aslına bakarsanız kadının ilgisi sadece konunun gizemli olmasından kaynaklanmıyor. Yin ve Yang, kadın ve erkek, aydınlık ve karanlık, gündüz ve gece evrendeki yaratıcı enerjinin iki yönünü temsil ediyor. Mantık, mühendislik, matematiksel düşünme, mekanik yetenekleri eril, pozitif ve somut olarak sınıflayabiliriz. Bu tür düşünce biçiminde, elle tutulur olmak, rasyonel düşünmek ve doğrudan neden - sonuç ilişkisine gitmek söz konusudur. Eğer astrolojiye bakacak olursak, onun sembolik bir anlatım biçimi olduğunu görürüz. Astroloji mitolojiden, insanın evren hakkındaki sembolik anlatımlarından beslenir. Örneğin Güneş ısı ve ışık verdiği için yaşam verici ve aydınlatıcı olarak simgeleştirilir. Astroloji dilinde, matematikteki gibi iki kere iki dört etmez, beş de edebilir üç de. 
   Bir bakıma kadının akılcı düşünceye daha uzak olduğunu söyleyebiliriz. Kuşkusuz bu çok genel bir değerlendirme ve belki de bedensel yapıdan gelen sosyal görevlerden kaynaklanıyor. Atalarımıza bakarsak, kadının mağarada çocuğu büyüttüğünü, erkeğin ise dışarı çıkıp avlandığını, avlanmak için de av aletlerini geliştirdiğini, daha mekanik ve doğrudan sonuca gitmek isteyen özellikler kazandığını söyleyebiliriz. Halbuki çağımızda kadın ve erkek arasındaki görev bölüşümü iyice belirsizleşirken, tarihten gelen bu eski rollerin de gücünü yitirdiğini görüyoruz. 
   
   Astroloji boş zaman uğraşısı mı 
   İsviçreli psikanalist Carl Jung hem kadında hem de erkekte dişil ve eril enerjilerin var olduğunu anlatır. Dişil arketip ya da psikolojik güç animustur, eril olanı ise anima. Bir bakıma erkeklerin değişik baskılar, endişe ya da rolleri gereği animuslarını fazlaca bastırdıklarını söyleyebiliriz. Böyle olunca, astroloji gibi rasyonel olmaktan çok, sembolik ve benzetimlere dayalı bir dile pek ilgi göstermemelerini doğal karşılayabiliriz. Halbuki yaratıcı olmak, kendi içimizde bütünlük sağlamayı ve sahip olduğumuz tüm enerjilerden daha dengeli biçimde yararlanmayı gerektirdiği için, astroloji gibi sezgisel ama aynı zamanda astronomi gibi hesaplama gerektiren bir alan dişil ve eril enerjilerden bir arada yararlanmayı zorunlu kılıyor. Çağımızda kadın toplumsal rolünü sağlamlaştırdıkça, daha yüksek mevkilere çıkıyor, eril yönünü kullanmayı öğreniyor. Aslına bakarsanız, günümüzde bazı çevrelerde h l sadece bir boş zaman uğraşısı gibi görülen astrolojiye, özellikle bu yakıştırmayı erkeklerin daha fazla yaptığını söyleyebiliriz. Astroloji 21'inci yüzyılda en yaratıcı sentez, akıl ve duyarlılığın yan yana geldiği, hayatı sadece iki kere iki dört eder mantığının dışında görebilenler için değerli bir hazine olma yolunda ilerliyor. 
   
</TEXT>
</DOC>
