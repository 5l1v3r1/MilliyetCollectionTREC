<DOC>
<DOCNO> 215814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur28.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'de çifte kayıt şüphesi 
</HEADLINE>
<TEXT>

     Uzanlar'ın tüm şirketlerine el konulmasının ardından şimdi gözler Telsim'deki çifte kayıt iddiasına çevrildi. Çifte kayıt Türkiye'de ilk olarak İmar Bankası'nda ortaya çıkmıştı... 
     CNNTürk'ün haberinde, resmi kayıtlara göre 5.5 milyon abonesi olan Telsim'in abone sayısının daha yüksek olabileceği belirtildi. 
     GSM sektöründeki uzmanlar, Telsim'in aylık kazancının en az 150 trilyon olduğunu söylüyor. Habere göre tıpkı İmar Bankası yolsuzluğu gibi Telsim'de de çifte kayıt sisteminin ortaya çıkabileceğine dair istihbarat alındı. 
     Telsim'le ilgili bir başka iddia da, Cem Uzan'ın korumalarının maaşlarının şirket üzerinden ödendiği. Telsim'e yeni yönetimin atanmasından sonra hem maaş sisteminin hem de gerçek abone sayısının ortaya çıkması bekleniyor. Telsim'de ilk olarak rutin ödeme ve tahsilat bilgileri incelenecek. 

     
</TEXT>
</DOC>
