<DOC>
<DOCNO> 215357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/guncel/gun02.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtınada Boğaz'ı kapatmak hata mı 
</HEADLINE>
<TEXT>

   Hera gemisinin batması, "Açık denizde tehlike içinde olan gemilere, Boğaz'a girme hakkı verilmeli mi " sorusunu gündeme getirdi... 
      GÜLAY FIRAT İstanbul 
   
   İstanbul Boğazı'nın Karadeniz girişi açıklarında batan "Hera" isimli gemi, olaydan bir süre önce transit geçişlere kapatılan Boğaz'a sığınma talebinde bulundu, ancak güvenli bölgeye ulaşamadan sulara gömüldü. Uzmanlar konuyla ilgili şunları söyledi 
   Hücum Tulgar Eski Kıyı Emniyeti ve Gemi Kurtarma İşletmeleri Genel Müdürü "Boğaz'dan geçişler kapatıldığında, gemilerin Karadeniz'de emniyetinin sağlanması için, römorkörler ve acil müdahale botları ve tüm ekipmanlar oraya sevk edilmeliydi. Çünkü kaza riski yüksek. Boğaz'ı geçişe kapatmak, Uluslararası Denizcilik Örgütü'nce de tenkit ediliyor. En doğrusu tehlike arz edecek gemileri römorkör eşliğinde Boğaz'dan geçirip Marmara'ya almak." 
   Cahit İstikbal Türk Kılavuz Kaptanlar Derneği Genel Sekreteri "Tüzüğe göre, bu durumda Boğaz trafiğe kapatılır. Tercihi ya gemilerin güvenliği ya da İstanbul ve halkın güvenliğinden yana kullanmak lazım. Burada tüzük İstanbul ve halkının güvenliğinden yana olmalı. Gemiler hava raporunu takip etmek zorunda. Bizimkiler yine de sağduyulu davrandı." 
   
   'Hava durumu belliydi' 
   Muhsin Divan Kaptanoğlu Denizcilik Şirketler Topluluğu Yöneticisi "Batan gemiler uluslararası konvansiyonlardan kaçan çok yaşlı, teknik donanımı yetersiz gemiler. Kaptanlarının öngörü eksikliği de etkili. Meteoroloji verilerini günler öncesinden alıyorlar, ona göre davranmalıydılar." 
   
   
   
</TEXT>
</DOC>
