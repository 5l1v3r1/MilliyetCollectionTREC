<DOC>
<DOCNO> 213645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/siyaset/siy05.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Karanlık' savunması 
</HEADLINE>
<TEXT>

   Çanakkale Valisi Kamçı'dan elektrik kesintileri için ilginç savunma 'Tüm ekipler Konya'da ama 3 gündür bir binayı halledemediler...' 
      

   
   Çanakkale'de 16 gün önce yaşanan fırtına ve kar yağışının neden olduğu afetin yaraları h l sarılamadı. Çanakkale Valisi Süleyman Kamçı, Konya'da yaşanan faciayı örnek göstererek, "Tüm ekipler orada ama 3 gündür bir binayı halledemediler" dedi. 
   TEDAŞ Çanakkale Müessese Müdürü Volkan Arpacı ile birlikte elektrik verilemeyen köylerle ilgili açıklama yapan Kamçı, "29 Ocak'tan itibaren tüm karayolları ve köy yolları açılmıştır. Henüz elektrik verilemeyen abonelere elektrik verme çalışmaları, TEDAŞ ve müteahhit firma ekiplerince yoğun şekilde sürdürülmektedir" diye konuştu. Çalışmaların Kurban Bayramı'nda da sürdüğünü dile getiren Kamçı, "Toplam 663 yerleşim biriminde elektrik alan köy ve belde sayısı 406'dır. Elektriğin henüz verilemediği yerleşim sayısı 257" şeklinde konuştu. Konya'da çöken binanın enkazının kaldırılmasından örnek veren Kamçı, sözlerini şöyle sürdürdü 
   "Bu tür doğal afetlerle uğraşmak çok zor. Konya'da bir bina çöktü, tüm ekipler orada. Ama buna rağmen halledemediler. Orada canlı kalabilecek kişilerin hayatını tehlikeye atmamak için çalışıyorlar. Biz de 24 saat yemeden, içmeden ekiplerimizle çalışıyoruz. Çanakkale'de tüm elektrik hatlarımız yerle bir oldu. Tüm hatlar yeniden gözden geçirilecek. Önümüzde sıkıntılı bir hafta var. Bir haftada çalışmalar bitecek, her yere elektrik ulaşacak." 
   
   
   
</TEXT>
</DOC>
