<DOC>
<DOCNO> 214342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sontur17.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi, Saadet Partisi'ne ihtar verdi... 
</HEADLINE>
<TEXT>

     Anayasa Mahkemesi, temelli kapatılan Sosyalist Parti'nin ''SP'' rumuzunu kullandığı için Saadet Partisi'ne ihtar verdi. 
     Anayasa Mahkemesi Başkanvekili Haşim Kılıç, heyetin bu sabahki toplantısının ardından yaptığı açıklamada, Yargıtay Cumhuriyet Başsavcılığı'nın Saadet Partisi'ne ihtar verilmesi istemini karara bağladıklarını söyledi. Kılıç, Saadet Partisi'ne ihtar verildiğini bildirdi. 
     Siyasi Partiler Yasası'na göre, Saadet Partisi'nin 6 ay içinde ihtarın gereğini yerine getirmesi gerekiyor. 
     Bu süre sonunda ihtarın gereği yerine getirilmezse, Saadet Partisi yöneticileri hakkında suç duyurusunda bulunularak işlem yapılması istenecek. 
     Yargıtay Cumhuriyet Başsavcılığı, daha önce Anayasa Mahkemesi'nde temelli kapatılan Sosyalist Parti'nin ''SP'' rumuzunu kısaltılmış ismini kullanan Saadet Partisi'ne bir yazı göndererek, bu rumuzu kullanamayacağını bildirmişti. 
     Ancak, Saadet Partisi Genel İdare Kurulu ''SP'' rumuzunu kullanacağını karar altına alarak bunu da başsavcılığa iletmişti. 
     Bunun üzerine başsavcılık, Saadet Partisi'ne ihtar verilmesi istemiyle Anayasa Mahkemesi'ne başvurmuştu. 
     Siyasi Partiler Yasası'nın 96. maddesi, temelli kapatılan bir partinin rumuz ve işaretlerinin bir başka siyasi parti tarafından kullanılamayacağını öngörüyor. 
     
</TEXT>
</DOC>
