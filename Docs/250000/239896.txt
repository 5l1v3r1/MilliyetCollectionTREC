<DOC>
<DOCNO> 239896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/spor/spo07.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız yağmuru 
</HEADLINE>
<TEXT>


İstanbul'da düzenlenecek Avrupa Atletizm Milletler Kupası 1. Lig yarışlarında İtalyan May, Lavorato, Slovenyalı Merlene Ottey gibi isimlerin yanı sıra Süreyya Ayhan da boy gösterecek 


16 ülke katılıyor 
ATLETİZMİN dünyaca ünlü yıldızları, İstanbul'da boy gösterecek. 19 - 20 Haziran'da Olimpiyat Stadı'nda yapılacak Avrupa Milletler Kupası 1.Lig müsabakalarında başta Avrupa Şampiyonu ve Dünya ikincisi atletimiz Süreyya Ayhan olmak üzere 16 ülkeden gelecek yıldızlar, tam bir ziyafet yaşatacak. Geçtiğimiz yıl yine İstanbul'da başarıyla yapılan 2. Lig yarışmaları sonunda 1. Lig'e terfi eden Bayan Milli Takımımız da organizasyonda yer alacak. 

Atina hazırlığı 
ATİNA Olimpiyatı öncesi büyük önem taşıyacak ve Türkiye'nin bugüne kadar yaptığı en önemli atletizm organizasyonu olacak 1. Lig müsabakalarında İtalyan Fiona May, Levorato, Lamela, Manuela Martinez, Slovenya'dan Jamaika asıllı Merlene Ottey, Jolanda Ceplak ve İsviçre'den Andre Bucher gibi dünyaca ünlü atletler de piste çıkacak. Bayan takımımızın kozları ise olimpiyat öncesi tek yarışını yapacak Süreyya Ayhan ve Elvan Abeylegesse olacak. 


</TEXT>
</DOC>
