<DOC>
<DOCNO> 238488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/guncel/gun04.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten öğrenciye 'şafak operasyonu' 
</HEADLINE>
<TEXT>


Polis, eylemci üniversitelilere sabaha karşı gaz bombasıyla müdahale etti, 168 kişi gözaltına alındı 

HALUK ATALAY MUTLU BOZDAĞ İstanbul 

İstanbul Üniversitesi İÜ yönetiminde daha fazla söz sahibi olmak amacıyla önceki gece öğrencilerin yaptığı "okulu terk etmeme" eylemine polis sabaha karşı müdahale etti. Üç öğrencinin gaz bombalarından kaçarken ikinci kattan düşerek yaralandığı olaydan sonra 168 kişi gözaltına alındı. 
Hukuk Fakültesi'nde önceki gün bir araya gelen ve kendilerini "Türkiye Üniversiteleri Öğrenci Kooordinasyonu" üyeleri olarak tanıtan öğrenciler, sabaha kadar üniversitelerle ilgili tartışmalar yapacaklarını duyurdu YÖK Yasa Tasarısı'nı protesto etti. 

'Yaralıydım, dövdüler' 
Çevik Kuvvet, eylemi bitirmek için 03.30'da harekete geçti. Bunun üzerine öğrenciler, ikinci kattaki amfiye sığınarak kapıları kilitledi. Fakülteye giren polis, direnen öğrencileri gözaltına aldı. Amfiye atılan gaz bombalarından etkilenmemek için pencereden kaçmaya çalışan öğrencilerden üçü ikinci kattan düşünce ayakları kırıldı, 168 öğrenci gözaltına alındı. Ayağı kırılan öğrencilerden Hasan Emre Türk "Yaralı olduğum halde dövdüler" dedi. 




</TEXT>
</DOC>
