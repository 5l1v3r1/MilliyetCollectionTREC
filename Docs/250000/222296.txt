<DOC>
<DOCNO> 222296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonyas05.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kidman ve Crowe Avustralya'nın 'yaşayan hazineleri' 
</HEADLINE>
<TEXT>

     Ünlü aktör Russell Crowe ve Oscar ödüllü yıldız Nicole Kidman, Avustralya'nın ''yaşayan hazineleri'' seçildi. 
     Crowe ve Kidman, Avustralyalı binlerce kişinin ''yaşayan 100 hazine'' listesinde yer almasını istediği isimlerden oldu. 
     İki ünlü, Avustralya halkı tarafından, 1997 yılında yapılan listede yer alan ancak ölen 15 kişinin yerini alması istenilen kişiler arasında görüldü. 
     Listeye tenis yıldızı Pat Rafter ve eski atlet John Ladny ile 2002 yılındaki Bali saldırılarından kurtulanları tedavi eden cerrah Fiona Woods da eklendi. 
     Yaşayan Ulusal Hazineler Komitesi Başkanı Michael Ball, ''Yeniden düzenlenen liste, mirasımıza ve kültürümüze farklılık getirilmesine yardım eden kişileri övüyor'' dedi. 
     Aktör Crowe, Yeni Zelanda'da doğmasına rağmen Avustralya'da bir çiftlikte yaşıyor. 
     
</TEXT>
</DOC>
