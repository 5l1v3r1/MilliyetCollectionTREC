<DOC>
<DOCNO> 246082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonyas13.html </URL>
<DATE> 2004/06/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
''En Güzel Temel, Fadime ve Fotojenik Çocuk Yarışması''... 
</HEADLINE>
<TEXT>

     Trabzon'da bir fotoğraf stüdyosu, ''En Güzel Temel, Fadime ve Fotojenik Çocuk Yarışması'' düzenledi. 
     Stüdyonun sahibi, 0-9 yaş grubu çocuklara yönelik yarışmayı ikinci kez düzenlediklerini söyledi. 
     Yarışmanın amacının unutulmaya başlanan yöresel kültüre bir nebze de olsa katkıda bulunmak olduğunu belirten stüdyo sahibi, ''Trabzon kültürünün en sevimli gerçekleri olan'' Fadime ve Temel'i çocuklara sevdirmek istediklerini ifade etti. 
     Stüdyoda çocuklara yöresel kıyafet giydirerek ücretsiz fotoğraflarını çektiklerini kaydeden Yavuz, ''Çekimlerimiz hafta sonuna kadar sürecek'' dedi. 
     Çekimlerin ardından oluşturulacak jürinin 2004 yılının ''En Güzel Temeli'', ''En Güzel Fadimesi'' ve ''En Fotojenik Çocuğu''nu seçeceğini ifade eden Yavuz, dereceye giren çocuklara fotoğraflarının yanı sıra çeşitli hediyeler vereceklerini belirtti. 
     Yavuz, yarışmanın finalinin ve ödül töreninin ileri bir tarihte yapılacağını da kaydetti. 
     
</TEXT>
</DOC>
