<DOC>
<DOCNO> 246571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonspo12.html </URL>
<DATE> 2004/06/09/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Okan'ın Beşiktaş'a transferinde pürüz yok... 
</HEADLINE>
<TEXT>

     Beşiktaş'ın anlaşmaya vardığı ve protokol imzaladığı İnterli Okan Buruk ile ilgili hiçbir pürüzün olmadığı bildirildi. 
     Futbolcunun menajeri Ahmet Bulut, AA muhabirine yaptığı açıklamada, dün Kıvanç Oktay ile biraraya geldiklerini hatırlatarak, ''Kulüple aramızda hiçbir pürüz yok. Zaten Futbol Şube Sorumlusu Kıvanç Oktay 1-2 gün içinde konuyla ilgili gerekli açıklamayı yapacak'' dedi. 
     Beşiktaş'a söz verdiklerini ve zaten kendisinin imzayı attığını ifade eden Bulut, ''Basında yer alan 'Galatasaray devrede' haberleri de doğruyu yansıtmıyor. Galatasaray ile görüşmüyoruz. Biz zaten söz de verdik, Okan Beşiktaş'tadır'' dedi. 
     
     KULÜP BORSA'YA BİLDİRDİ 

     Bu arada Beşiktaş Futbol Yatırımları Sanayi ve Ticaret A.Ş, Okan ile transfer görüşmelerine başladığını İstanbul Menkul Kıymetler Borsası'na İMKB bildirdi. 
     Beşiktaş'tan İMKB'ye gönderilen yazıda, ''Şirketimiz, futbolcu Okan Buruk ile görüşmelere başlamıştır'' denildi. 

     
</TEXT>
</DOC>
