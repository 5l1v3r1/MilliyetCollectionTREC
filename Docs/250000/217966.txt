<DOC>
<DOCNO> 217966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun37.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanchez "Saddam'ın sağlığı iyi" 
</HEADLINE>
<TEXT>

     Irak'taki Amerikan kuvvetlerinin komutanı General Ricardo Sanchez, Irak'ın devrik lideri Saddam Hüseyin'in sağlığının iyi olduğunu söyledi. 
     Sanchez, gazetecilerin Saddam Hüseyin'in sağlık durumuyla ilgili sorusu üzerine, ''Sağlığı iyi, sorun yok'' dedi. 
     Sanchez, Saddam Hüseyin'in nerede hapsedildiği hakkındaysa bilgi vermekten kaçındı. 
     Uluslararası Kızılhaç Komitesi'nin 21 Şubat'ta, muhtemelen de başkent Bağdat'ta bir yerde Saddam Hüseyin'i ziyaret ettiği bildirilmişti. 
     Kızılhaç Komitesi sözcüsü Nada Dumani, biri doktor iki Kızılhaç görevlisinin Saddam Hüseyin'i fiziki ve ruhsal bakımdan muayene ettiğini söylemiş, ancak ayrıntılı bilgi vermemişti. 
     Kızılhaç, Saddam Hüseyin'in savaş esiri ilan edilmesinden sonra, Cenevre Sözleşmeleri gereği devrik lideri ziyaret etmişti. 
     
</TEXT>
</DOC>
