<DOC>
<DOCNO> 219918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/siyaset/siy09.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
1235 yıl ceza istenmişti kefaletle serbest kaldı 
</HEADLINE>
<TEXT>

   Dolandırıcılıktan yargılanan eski Siirt milletvekili Fadıl Akgündüz, 14 ay sonra cezaevinden çıktı 
      İSTANBUL Milliyet 

   
   Siirt'teki seçimlerin iptaliyle milletvekilliği düşen ve hakkında 1235 yıla kadar hapis istenen Fadıl Akgündüz'ün, Almanya'daki bazı Türk vatandaşlarını "yüksek k r payı vaadiyle kandırarak dolandırıcılık yaptığı" iddiasına ilişkin yargılandığı davada, 150 milyar lira kefalet karşılığı tahliyesine karar verildi. 
   Bakırköy 8. Ağır Ceza Mahkemesi'ndeki duruşmaya, Kartal H Tipi Cezaevi'nde tutuklu olan Akgündüz katıldı. Akgündüz, iddianamelerde belirtilen şirketlerin paravan olmadığını öne sürerek, bu şirketlerin 15 bin civarında ortağının bulunduğunu, ancak bunlardan sadece yüzde 3'ünün şik yetçi konumunda olduğunu söyledi. 
   
   Suçlamaları kabul etmedi 
   Şik yetçilerin de, avukatların yanlış yönlendirmesi nedeniyle bu yola başvurduklarını iddia eden Akgündüz, "Bu olaylar nedeniyle şirketlerimin üzerine tedbir konuldu. Bu nedenle şirket ortakları ve şirketlerimin faaliyetleriyle ilgili mağdur durumdayım. Suçlamaları kabul etmiyorum" dedi. Akgündüz'ün avukatı da müvekkilinin tahliyesine karar verilmesini istedi. Savcının görüşünü açıklamasından sonra Mahkeme Heyeti, Akgündüz'ün, tutuklu kaldığı süre, dosyanın bulunduğu aşama ve delillerin çoğunun toplanmasını göz önüne alarak, 150 milyar lira nakit kefaletle tahliyesine karar verdi. 150 milyarlık kefaleti yatıran Akgündüz, dün saat 19.50'de cezaevinden çıktı. 
   
   Yasemin'in iadesi davasında sonuç yok    Nacİ Torlak, Belçika'da çalışırken tanışıp birlikte yaşadığı Polonyalı Agniaszka Piecmowka'dan olan Yasemin'i Konya'ya kaçırdı. Polonyalı anne de Konya 2. Aile Mahkemesi'nde velayet davası açıp çocuğun iadesi için de Sarayönü Asliye Hukuk Mahkemesi'ne başvurdu. Hukuk Mahkemesi'nde dün görülen davaya Torlak katılırken, Türkiye'ye uçak bileti bulamayan Polonyalı anne katılamadı. Belçika Ansvers Mahkemesi'nce "çocuk kaçırmak"tan 5 yıl hapse çarptırılan Torlak, ifadesinde Piecmowka'yı suçlayarak "Beraberliğimizden eşimin de haberi vardı. Piecmowka'nın oturma izni yoktu. Oturma izni alabilmek için hamile kaldı. Çocuğu bırakıp gitmişti" dedi. Polonya'nın İstanbul Başkonsolosu Lech Fascza'nın dinlenmesinin yanı sıra Konya'da açılan velayet davasının dosyasının da mahkemeye getirilmesine karar veren mahkeme davayı erteledi. 
   
   
   
</TEXT>
</DOC>
