<DOC>
<DOCNO> 219433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yazar/zbirand.html </URL>
<DATE> 2004/03/03/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Denktaş, ne zaman maraza çıkaracak 
</HEADLINE>
<TEXT>

      
   Ankara, KKTC Cumhurbaşkanı'nın tutumunu büyük bir merak, büyükte bir soru işaretiyle izliyor. 
   Sorulan soru da şu Denktaş ne zaman maraza çıkaracak Maraza Anlaşmazlık, çekişme, kavga 
   Denktaş'ın, Annan planıyla çözüm istemediği herkes tarafından biliniyor. Zaten kendi de bunu saklamıyor. Tabii bu arada, "o zaman neden New York anlaşmasını kabul etti" diye sorgulayanlar da giderek çoğalıyor. 
   Ankara'da karar verme sürecine katılanlar Hükümetten Dışişlerine, Genelkurmay'dan bürokrasinin ilgili kesimlerine kadar herkes ikiye bölünmüş durumdalar. 
   Bir bölümü Asker, Cumhurbaşkanlığı başta... anlaşmanın mutlaka Denktaş tarafından imzalanmasını istiyor. Bu şekilde işlerin çok daha kolaylaşacağına, kavga çıkmadan sonuca gidilebilineceğine inanıyorlar. 
   Diğer bir bölümü, Denktaş olmasa da, çözümün büyük sorun yaratmayacağına inanıyor. Hatta, KKTC Cumhurbaşkanı'nın şimdi ayrılmasının işleri daha da kolaylaştıracağını ileri sürüyorlar. 
   Hükümet'in tercihi de Denktaş, ancak "olmazsa olmaz" yaklaşımı yok. "Gittiği yere kadar gider, sonrasını da görürüz" deniyor. 
   Ancak herkesin merakı, Rauf Beyin oyun planı. 
   Ne zaman köprüleri atacak 
   Ne zaman kavga çıkaracak 
   
   KİMSE BİR ANLAŞMA BEKLEMİYOR... 
   Ankara'da, Kıbrıs'taki görüşmeleri yakından izleyen ve içeriğine hakim konumda bulunanlar arasında kimse Denktaş-Papadopulos görüşmelerinden birşey beklemiyor. İki liderin kamuoyuna yansıttıkları yaklaşımlarından, bu durum zaten açıkça anlaşılıyor. Boş yere zaman harcıyorlar. 
   Sonra ne olacak 
   20 gün sonra, 4'lü toplantı başlayacak. 
   Türkiye ve Yunanistan'ın, en düşük Dışişleri Bakanları düzeyinde ve iki toplum liderinin katılmasıyla yapılacak bu görüşmelerden de büyük bir beklenti yok. 
   Ankara hazır, ancak genel seçimlerden sonra dahi Atina'nın Kıbrıs'ın geleceğini etkileyecek böylesine önemli bii anlaşmaya imza atmak istemeyeceği görüşü hakim. 
   Papadopulos'un giymek istemediği bir elbiseyi, yeni bir Yunan liderinin, Türkiye ile kolkola girip biçmesi ve Kıbrıs Rumlarına zorla giydirmesi çok güç görülüyor. 
   
   PEKİ, O ZAMAN NE OLACAK 
   O zaman geriye, BM Genel Sekreteri Kofi Annan'ın bütün boşlukları doldurması kalıyor. Annan'da bunu yapmaya hazır. Bu konuda kimsenin kuşkusu da yok. 
   O kadar ki, bırakın temel noktaları, bayrak veya Milli Marş dahil Türk ve Rum toplumlarının anlaşamadıkları her konuda kararı verecek. Üstelik kimsenin de gözünün yaşına bakmayacak. 
   Birleşmiş Milletler çevrelerinden yansıyan duyumlara bakılacak olursa, Washington ve Brüksel'in bu defa çözümün peşini bırakmaya niyetleri yok. 
   Durum böyle olunca da, BM Genel Sekreteri ABD ve AB'den aldığı destekle, çözümü kağıda dökecek. 
   
   DENKTAŞ NE ZAMAN HAREKETE GEÇECEK 
   KKTC Cumhurbaşkanı'nın yarın Ankara Ticaret Odasında yapacağı gövde gösterilerini, önümüzdeki haftalarda daha da arttırması bekleniyor. 
   Ankara'nın hesaplarına göre, Denktaş referanduma gidilirken köprüleri atacak ve tam cepheden hücuma geçecek. Zira Cumhurbaşkanı'nın, bu sürecin ancak referandumda engellenebileceği inancında olduğu ileri sürülüyor. Referandumdan HAYIR oyu çıkabileceğinden emin göründüğü izlenimi var. 
   Ancak Ankara'nın bazı kesimleri hala, Denktaş'ın büyük bir mücadeleye girmeyeceği ve direnmeyeceği görüşüne inanıyorlar. 
   KKTC Cumhurbaşkanı'nın şu sıralarda Ada'da kamuoyu hazırladığı, Türkiye'de de yandaşlarını örgütlediği biliniyor. Buna rağmen, Denktaş'ın yine de Ankara'daki havayı koklayıp son kararını vereceğine inananlarda çok. 
   Anlayacağınız, bugünkü hava, büyük kavga'nın referandum sürecinde patlayacağı şeklinde. 
   Hükümet, bu olasılıklardan rahatsız değil. 
   Kıbrıs kararının New York'ta alındığını, çözüm güvencesinin BM Genel Sekreteri ile yapılan toplantıda kesinleşeceğine dikkat çeken Başbakan ve Dışişleri Bakanı kendilerinden çok eminler. 
   Geri adım atmaya hiç niyetleri olmadığını da artık açıkça söylüyorlar. 
   Sonuç olarak, Kıbrıs görüşmelerini izlemenin artık hiç bir ilginç yönü kalmadığı apaçık ortada... 
   
   Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır. 
   
      
   
</TEXT>
</DOC>
