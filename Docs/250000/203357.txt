<DOC>
<DOCNO> 203357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/yazar/asik.html </URL>
<DATE> 2003/12/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Astronomik dava 
</HEADLINE>
<TEXT>

   
   Cumhuriyet tarihinin en ağır tazminat davası meslektaşımız Ruhat Mengi'ye karşı açıldı. Talep edilen para tam 120 milyar lira... Sebebi Mengi'nin yeni Türk Ceza Yasa Tasarısı'nda kadınları aşağılayan, tecavüzcüleri koruyan maddeleri eleştirirken kullandığı ifadeler... Geçen mayıs ayında, Vatan'daki yazısında şöyle demiş örneğin 
   "...İnanın elimde imk n olsa yeni Türk Ceza Kanunu Tasarısı'nı hazırlayanların tümünü derhal psikolog kontrolüne alırdım. Bununla da yetinmez tedavileri bitene kadar toplum içine karışmalarına izin vermezdim. Sözüm ona 'değişiklik' yapmışlar. Sevsinler sizin hukukunuzu, beyninizi, değişikliğinizi. Yazıklar olsun Bilginize de, insan sevginize de, iyi niyetinize de yazıklar olsun .." 
   
   Adalet Komisyonu üyelerinden Prof. Doğan Soyaslan 50 milyar, Prof. Sulhi Dönmezer 70 milyar liralık dava açmış Ruhat Mengi'ye karşı... Tazminat davalarında bir kural vardır.. İstenen miktar alanı zengin edecek, vereni fakirleştirecek büyüklükte olamaz. Belli ki dava açan iki hukukçu bu basit kuralı da gözetmemiş... 
   Prof. Doğan Soyaslan'ın açtığı davanın ilk duruşması 24 Aralık'ta Ankara Adliyesi'nde yapılıyor... Türkiye Gazeteciler Cemiyeti, ÇGD ve yazar arkadaşlar bu davayı dikkatle izlemeli. Zira basın tarihine geçecek bir dava söz konusu... 
   
   Saddam, sorgusunda h l Irak Devlet Başkanı olduğunu iddia ediyormuş - Doğru, Amerika daha yenisini seçmedi ki. 
   Arif Ayhan 
   
   "Bir işi yapmanın üç çeşidi vardır. Doğru yapmak, yanlış yapmak, benim istediğim gibi yapmak..." 
   Casino filminde kumarhane yöneticisi... 
   
   Biliyor muydunuz    Saddam yakalanır yakalanmaz "Bu iğrenç diktatör idamı hak etmiştir" diye konuşan Başkan Bush bir idam rekortmeni... Teksas valiliği sırasında, Amerikan tarihinde hiçbir vali tarafından verilmemiş sayıda, 152 idam kararına onay verdi. İdama onay verdiği her davayı ortalama 15 dakika incelemişti. Başkan olduğunda, 1963 yılından sonra kaldırılmış olan "federal idam cezaları"nı yeniden başlattı ve geçtiğimiz mart ayında, bir Körfez Savaşı gazisinin idam kararını onayladı. Bill Vann 
   
   Kesintili eğitim...    Milli Piyango özelleştirildiği takdirde eğitime katkı payının kaldırılacağını yazdık. Maliye Bakanı Kemal Unakıtan vergi paketini açıklarken iki müjde daha verdi 
   - Cep telefonları ve THY biletlerindeki eğitime katkı payı da kaldırılacak. 
   Milli Piyango'dan elde edilen katkı payı yıllık 33 trilyon lira. Cep telefonu ve THY biletlerinden alınan pay da ihmal edilir rakamlar değil... 
   Eğitime azalan katkı nasıl telafi edilecek 
   - Efendim başka kalemlerden telafi edeceğiz 
   Eğitimin kaynakları sistemli şekilde kurutuluyor diyenler yalan mı söylüyor Doğru mu Ne dersiniz 
   
   Boğaz'a çare    Boğaz'da kazaları önlemek için 45 milyon dolar sarfıyla kıyılara kocaman radar kuleleri konduruldu. Ancak kazalara karşı bu radarlar da kesin güvence sağlamıyor. 
   Kılavuz kaptan kullanımını yaygınlaştırmak gerekiyor. 
   Boğaz'dan geçen gemilerin yüzde 60'ı kılavuz almıyor. Kazaların yüzde 85'ini kılavuz kaptan almayan gemiler yapıyor. 
   Kılavuz kaptan kullanımı nasıl teşvik edilir 
   Okurumuz Muhan Aylar diyor ki "Kılavuz kaptanı gemilere ücretsiz verelim... Yılda Hazine'den 20 - 30 milyon dolar vererek İstanbul'u yanma tehlikesinden kurtaralım..." 
   Öneri bize akılcı göründü. Bu öneriye Kılavuz Kaptanlar Derneği Genel Sekreteri Cahit İstikbal'in yanıtı ise şu oldu 
   - Eğer kılavuz kaptanlık sistemini ücretsiz yaparsak da kimi gemiler yine kılavuz almayacaktır. İkincisi, Türk vatandaşının vergilerinden bir bölümünü haksız yere armatörlere hediye etmiş olacağız. Üçüncüsü dünyanın hiçbir yerinde böyle bir uygulama yoktur... 
   - Çözüm ne olabilir 
   - Kılavuz kaptan kullanımını teşvik eden başka önlemler uygulamalıyız... 
   İstikbal Kaptan'ın beğenmemesine rağmen ücretsiz kılavuzluk sisteminin tartışılmasında yarar olduğu düşüncesindeyiz. Çünkü Boğaz h l tehlikede... 
   
   Af yasası ile boşalan cezaevleri 3 yılda yeniden dolmuş. Dışardaki hayata intibak edemediler demek... 
   Haldun Ertem 
   
      
   
   
</TEXT>
</DOC>
