<DOC>
<DOCNO> 216344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur28.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilerin top kavgası kanlı bitti... 
</HEADLINE>
<TEXT>

     Adana'da öğrenciler arasında top nedeniyle çıkan kavgada 3 kişi, bıçakla yaralandı. 
     Edinilen bilgiye göre, Toros Mahallesi'ndeki Emine Nabi Menemencioğlu Lisesi'nin bahçesinde, basketbol oynayan H.S. 17 , H. D. 16 , R.K. 17 ile toplarını almak isteyen Murat C. ve arkadaşları arasında tartışma çıktı. 
     Tartışmanın kavgaya dönmesiyle Murat C. ve arkadaşları, H.S, H.D. ve R.K'ı bıçakla yaraladı. Öğrenciler, Numune Hastanesi'ne kaldırılırken, Murat C. ve arkadaşlarını arama çalışmaları sürdürülüyor. 
     
     İNŞAATTAN DÜŞÜP ÖLDÜ 
     Adana'da çalıştığı inşaatın dokuzuncu katından düşen mermer işçisi öldü. 
     Toros Mahallesi 117 Sokak'taki inşaatta mermer işçisi olarak çalışan Hüseyin Uygur 35 , pencerenin bulunduğu bölüme mermer döşerken dengesini kaybetti. Dokuzuncu kattan düşen Uygur, olay yerinde öldü. 
     
     DİŞ HEKİMİ MUAYENEHANESİNDE ÖLÜ BULUNDU 
     Zonguldak'ın Alaplı İlçesi'nde diş doktoru, muayenehanesinde ölü bulundu. 
     Diş doktorunun muayenehanesinde çalışan bir kişi, polise başvurarak, patronu Gürcan Müftüoğlu'nun 62 yerde hareketsiz yattığını söyledi. Hükümet Caddesi'ndeki muayenehaneye gelen polis ekipleri, Müftüoğlu'nun cesedini buldu. 
     Olayla ilgili soruşturmanın sürdüğü bildirildi. 
     
</TEXT>
</DOC>
