<DOC>
<DOCNO> 210541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/guncel/gun06.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiğköfte mahkemelik 
</HEADLINE>
<TEXT>

      YAŞAR ANTER Muğla DHA 
   
   İzmir'de Nusret Usta'dan yediği çiğköfte nedeniyle trişinozis hastalığına yakalanan Bodrumlu Sibel Kayhan sorumlular hakkında tazminat davası açacağını, hukuk mücadelesini gerekirse Avrupa İnsan Hakları Mahkemesi'ne kadar götüreceğini söyledi. Varan Turizm Kargo Şubesi'nde çalışan Kayhan 28 , iki hafta önce yediği, domuz etinden yapılmış çiğköfte nedeniyle yüzünün, gözlerinin şiştiğini, çene ve vücut adelelerinde şiddetli kasılma, ağrı ve yüksek ateşle hastalığın belirti verdiğini söyledi. 
   Kayhan, İzmir'de yaşayan ablası Özcan Kayhan'ın da hastalandığını belirterek, "Birçok tahlil yapıldı, beyin tomografisi çekildi. Yaklaşık 2 milyar liraya yakın masraf yaptık. Hastalığın kesin teşhisinden sonra tedavi başladı. Acımız anlatılacak gibi değil" dedi. Bu arada, İzmir Buca'da Jandarma, bir kamyonette 150 kilo domuz eti ele geçirdi. Üç kişi gözaltına alınırken gözaltıların sayısı 11'e yükseldi. 
   
   
</TEXT>
</DOC>
