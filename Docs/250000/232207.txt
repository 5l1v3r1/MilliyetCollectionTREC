<DOC>
<DOCNO> 232207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yasam/yas03.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşiyle chat yapan evliliğini kurtarıyor 
</HEADLINE>
<TEXT>

   İnternet ve cep telefonunu 'modern çağın metresleri' olarak tanımlayan Psikiyatr Arif Verimli, 'Evliliğiniz için eşinizle bol bol mesajlaşın' dedi 
      İSTANBUL Milliyet 
   
   MODERN çağla birlikte mutsuz ve birbiriyle anlaşamayan çiftlerin sorunlarına bir de internet ve cep telefonu eklendi. Evlilikte mutluluğun sadece yüz yüze ilişkiyle korunamadığını belirten psikiyatr Doç. Dr. Arif Verimli, modern çağın metresleri dediği internet ve cep telefonunu, eşlerin birbirleri için kullanmalarının, evliliklere çok olumlu yansıdığını vurguladı. Geçen yıl profesyonel yardım verdiği çiftlerin yüzde 27'sinin internet ve cep telefonundan şik yetçi olduğunu ifade eden Verimli, şöyle devam etti 
   
   'Sonuçlar olumlu oldu' 
   "MUTSUZ ve birbiriyle anlaşamayan evli bir çiftin sorunları iletişimsizlik, şiddet, birbirine değer vermeme, aile büyüklerinin evliliğe müdahale etmesi, aldatma, karakter uyumsuzluğu, ekonomik sebepler, bakımsızlık gibi sıralanırken, şimdi bu sorunlara eşlerden birinin teknolojik aletle eşinin kendisinden daha fazla ilgilendiğini hissetmesi de eklendi. Bu aletleri birbirleri için kullanmalarını tavsiye ettiğim çiftler üzerinde son derece olumlu sonuçlarla karşılaştım." 
   
   
</TEXT>
</DOC>
