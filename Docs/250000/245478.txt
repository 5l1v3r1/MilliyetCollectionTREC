<DOC>
<DOCNO> 245478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/guncel/gun90.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerin ve SerinDuruşçuların takıntılarına devam 

Test şeklindeki sınavlarda, aynı cevap şıkkını alt alta 4 ya da 5 kez işaretlemişseniz, endişeye kapılır, cevaplarınızı gözden geçirip şıkların 1-2 tanesini değiştirince rahatlar mısınız Otobüste yanınızda oturan kişinin göz ucuyla sizin gazetenizi okuduğunu fark ettiğinizde sayfayı çevirmekte tereddüt eder misiniz Trafikte önünüzde seyreden ve sinyalini açık unutmuş aracı, acaba fark edip kapatacak mı diye uzaklaşana kadar gözlerinizle takip eder misiniz Misafirlere kahve yaptığınızda tepsiye dizdiğiniz tüm fincan saplarını aynı yöne döndürüp, kimin hangi fincanı alması gerektiğini kafanızda belirler misiniz Eğer biri onun için uygun gördüğünüz fincanı almazsa o kişiye sinir olur musunuz Gayet karizmatik bir şekilde sigaranızı yaktığınızda, duman gözünüze kaçarsa, karizmayı bozmamak için düşünüyor ayağına iki gözünüzü de kapatır mısınız Akabinde elin çeneye götürülmesi de tavsiye edilir Otobüste yer yokken ineceğiniz duraktan önceki durakta yer boşalınca boşalan yere oturup oturmamak arasında kalır mısınız Oturmadığınız halde herkesin size baktığını düşünür müsünüz Televizyon, monitör, ya da çeşitli cihazlar standby'da kalmışsa yanan minik kırmızı ledlerin tüm dünyada ne kadar elektrik akımı çektiğini hesaplamaya çalışır mısınız Bu minik ledler için acaba toplam kaç baraj elektrik üretiyor diye düşünür müsünüz Kalın bir kitap okurken arada sırada "acaba okuduğum kısmın kalan kısma oranı nedir" diye düşünüp kitabı yan çevirip bakar ve belli bir oranı geçtikten sonra mutlu olur musunuz Yolda küçük bir çocuk size anlamsızca asker selamı verirse onu komutan edasıyla bir baş hareketi yaparak selamlar mısınız Hesap makinesi ile işlem yaparken ilk seferde çıkan sonuca güvenmeyip, işlemi mutlaka tekrarlar mısınız Reklamlardaki hataları yakalamanıza rağmen üşengeçliğinize yenilip göndermeyince ve daha sonra yakaladığınız ayrıntıların Serin Duruş'ta yayımlanmış olduğunu görünce kendinize kızar mısınız 

Kimse beni takmıyor, intikamım acı olacak .. 
Franklin Colie Kolyenin Mucidi 

'Yemek programları' mini incelemesi 

1 Yemek tarifi verilen programların arkasında, doğal olarak hepsinin birer adet sponsoru yani programın yayınlanması karşılığında kendi ürününün tanıtımının yapılmasını sağlayan bir firma var... 
2 Bu programların sponsoru, genelde "yemeklik yağ" firmaları... 
3 Bu programlarda yemek yapan aşçıların, yemeğe konulacak yağ miktarını belirtirken kullandıkları oran en az 2 yemek kaşığı gibi, Afrika'da aç bir kabileyi doyuracak yemeğe konacak miktardan oluşmakta... 
4 Bu oran, kalp ve damar sağlığının korunması için uğraşan sivil kuruluşların görüşleriyle taban tabana zıt... 
5 Evet, en basitinden bir çorba için bile, 2-3 yemek kaşığı katı yağ öneriliyor bu programlarda. Babalar bol bulmuşlar, kaşık kaşık dolduruyorlar. Ya biz bu işten anlamıyoruz ya sağlıkla ilgili uzmanlar "yemeklerde sıvı yağ, o da en fazla 1 yemek kaşığı kullanın" derken bu işi bilmiyorlar, ya da sağlıkla ilgili kıstaslar değişti. Yani 2 yemek kaşığı katı yağ olur mu be sayın sponsorlar, el insaf .. 

Kibirsizim Benim 
"O benim mütevazım..." b b 
</TEXT>
</DOC>
