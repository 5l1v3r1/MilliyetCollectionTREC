<DOC>
<DOCNO> 238232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sontur30.html </URL>
<DATE> 2004/05/07/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
4 kişiyi öldürüp, 2 kişiyi yaralayan saldırgan Hiçbirşey hatırlamıyorum 
</HEADLINE>
<TEXT>

     Alkolün etkisiyle 4 kişiyi öldürüp 2 kişiyi de yaralayan Murat Yiğit'in, olayla ilgili bir şey hatırlamadığını söylediği bildirildi. 
     Sakarya Caddesi'nde gece geç saatlerde, ''rambo' adı verilen bıçakla Engin Yalçın Yalın, Ferdi Doğanoğlu, Semavi Sel ile Adil Soydan'ı öldüren, Hüseyin Kapucu ve Erdoğan Yurdabakan'ı yaralayan Murat Yiğit'in, alkolün etkisinden hala kurtulamadığı öğrenildi. 
     Olaydan sonra doktor kontrolüne götürülen ve vücudunun büyük bölümü yapıştırma ''dövme'' ile kaplı olduğu bildirilen Murat Yiğit'in, akşam saatlerinde bir ara kendine geldiği ve polislere, ''ben neredeyim '' diye sorduğu kaydedildi. Emniyette gözaltına alındığını öğrendikten sonra, ''Beni alkol aldığım için mi getirdiniz '' diye soran Yiğit'in, cinayet ve yaralamaları hatırlamadığı ifade edildi. 
     Bekar olduğunu ve babasıyla tartıştığı için aşırı miktarda alkol aldığını söyleyen Murat Yiğit'in, polislere, ''Abi bir daha bu kadar içmeyeceğim, bırakın gideyim'' dediği, daha sonra yeniden sızdığı bildirildi. 
     Murat Yiğit'in ayrıntılı sorgulamasının yapılabilmesi için, 2 günlük gözetim süresi alındığı bildirildi. 
     
</TEXT>
</DOC>
