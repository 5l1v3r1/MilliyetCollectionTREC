<DOC>
<DOCNO> 219247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo05.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'da düğüm çözülüyor... İşte yarının programı... 
</HEADLINE>
<TEXT>

     Futbolda UEFA Kupası 3. tur rövanş maçları yarın gece yapılacak ve 4. tura yükselecek 16 takım belli olacak. 
     Kupada Türkiye'yi temsil eden 4 takımdan 2'si maçlarını sahalarında yaparken, 2'si ise deplasmanda İtalyan ve İspanyol rakipleri karşısında 4. tur vizesi arayacak. 
     İlk maçta AC Parma'yı deplasmanda 1-0 yenen Gençlerbirliği, İtalyan rakibiyle rövanşı Ankara 19 Mayıs Stadı'nda yapacak. Saat 17.45'de başlayacak maçı, Fransız Eric Poulat, Nelly Viennot ve Bruno Faye hakem üçlüsü yönetecek. 
     Beşiktaş'ın, İspanya'nın Valencia CF takımıyla yapacağı rövanş karşılaşması, BJK İnönü Stadı'nda saat 20.30'da başlayacak. Maçta İtalyan Domenico Messina, Claudio Puglisi ve Cristiano Capelli hakem üçlüsü görev yapacak. İlk maçı siyah-beyazlılar deplasmanda 3-2 yitirmişti. 
     Kendi sahasında geçen hafta İtalyan rakibi AS Roma'yı 1-0 yenen Gaziantepspor, başkent Roma'daki Olimpiyat Stadı'nda TSİ 18.30'da başlayacak maçta avantajını korumaya çalışacak. Karşılaşmanın hakemleri, Alain Hamer ve Henri Reuter Lüksemburg ve Alain Dutheil Fransa . 
     
     KURALAR 4 MART'TA 

     Gecenin son maçında ise Galatasaray, ilk maçta İstanbul'da 2-2 berabere kaldığı İspanya'nın Villarreal CF takımıyla Villareal kentindeki El Madrigal Stadı'nda karşı karşıya gelecek. Karşılaşmayı, Hollandalı Jan W.Wegereef, Gyuri W.A.Takacs ve Arie Brink hakem üçlüsü yönetecek. 
     Kupada 4. tur ile çeyrek ve yarı final maçlarının kuraları, 4 Mart Perşembe günü TSİ 15.00'de İsviçre'nin Nyon kentinde çekilecek. 
     Kupanın 3. tur rövanş maçlarının programı ve ilk maç sonuçları şöyle 
     

SAAT MAÇ İLK MAÇIN SKORU 17.45 GENÇLERBİRLİĞİ Türkiye - Parma İtalya 1-0 18.00 Dnepr Dnepropetrovsk Ukrayna -Marsilya Fransa 0-1 18.30 Roma İtalya -GAZİANTEPSPOR Türkiye 0-1 19.00 Teplice Çek Cumhuriyeti -Celtic İskoçya 0-3 19.00 Debreceni Macaristan -Club Brugge Belçika 0-1 19.45 Bordeaux Fransa -Groclin G. Wielkopolski Polonya 1-0 20.30 BEŞİKTAŞ Türkiye -Valencia İspanya 2-3 21.30 PSV Eindhoven Hollanda - Perugia İtalya 0-0 21.30 Panathinaikos Yunanistan -Auxerre Fransa 0-0 21.45 Newcastle United İngiltere -Valerenga Norveç 1-1 21.45 Rosenborg Norveç -Benfica Portekiz 0-1 21.45 Inter İtalya -Sochaux Fransa 2-2 22.00 Real Mallorca İspanya -Spartak Moskova Rusya 3-0 22.15 Levski Sofya Bulgaristan -Liverpool İngiltere 0-2 22.15 Barcelona İspanya -Brondby Danimarka 1-0 22.30 Villarreal İspanya -GALATASARAY Türkiye 2-2      

     
</TEXT>
</DOC>
