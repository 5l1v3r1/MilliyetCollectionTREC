<DOC>
<DOCNO> 225386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/yasam/yas05.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
5 kişinin katili için 'sürek avı' 
</HEADLINE>
<TEXT>

   Akrabaları, Almanya'da 5 kişiyi öldürüp Türkiye'ye kaçan Ali Göbelek'in yeni cinayetler işlemesinden korkuyor... 
      TUNCAY DAĞLI, FATİH KARAÇALI Adana DHA 
   
   Polis, Almanya'nın Augsburg kentinde eşi ve üvey kızının da aralarında bulunduğu 5 kişiyi öldürerek Türkiye'ye kaçan Ali Göbelek'i 37 yakalamak için 'sürek avı' başlattı. 
   Adana polisi, şüphelileri gözaltına alırken Göbelek'in, dün telefonla aradığı bir akrabasına "Adana'dayım, başım belada" dediği belirtildi. 
   Alman polisi de, kayınvalidesi Melahat 53 , eşi Aylin 28 , kayınbiraderi Aykın Çankaya 25 , üvey kızı Ela Doğan 7 ve aile dostları Çek Validir Vlacher'ın 37 boğazlarını kesen Göbelek'i bulabilmek için 35 kişiyi görevlendirdi. 
   Göbelek'in Adana'da yaşayan dayısı Sabih Semirli, yeğeninin askerliğini komando olarak yaptığı için zor koşullarda yaşayabileceğini ve yeni cinayetler işleyebileceğini söyledi. 
   Göbelek'in ağabeyi Süleyman Göbelek ise Almanya'daki yakınlarından aldığı bilgiyi şöyle aktardı "Eşiyle sürekli kavga ettiği için, kayınbiraderi 'Bu böyle olmuyor. Seni Türkiye'ye göndereceğiz' demiş. Ali, ilk eşi Songül'ü haberi olmadan, sahtek rlık yaparak boşadığı için tutuklanma korkusuyla gelmek istememiş. 'Siz, beni bitirirseniz, ben de sizi bitiririm' demiş." 
   
   
</TEXT>
</DOC>
