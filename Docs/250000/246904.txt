<DOC>
<DOCNO> 246904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo20.html </URL>
<DATE> 2004/06/10/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Haluk Ulusoy'un başkan adaylığı tehlikede mi 
</HEADLINE>
<TEXT>

     Türkiye Futbol Federasyonu TFF Kuruluş ve Görevleri Hakkındaki Kanun'da yapılan değişiklik, Futbol Federasyonu Başkanı Haluk Ulusoy'un yeniden adaylığı konusunda tartışmalara neden oldu. 
     3813 sayılı TFF Kuruluşu ve Görevleri Hakkındaki Kanunu'un 7. maddesinin 1. fıkrasına, ''Başkan, en fazla üst üste 2 dönem seçilebilir'' ibaresi eklenirken, bazı hukukçular, rektörlük ve baro seçimlerini emsal göstererek, Haluk Ulusoy'un başkan adayı olamayacağı tartışmasını başlattı. 
     
     EMSAL GÖSTERİLEN KARARLAR 

     Hukukçular, Danıştay 5. Dairesi'nin İstanbul Üniversitesi İÜ Rektörlüğü için yapılan seçim işlemine ilişkin verdiği kararın, TFF Kanunu'na benzerliğini öne sürerek, benzer kararların şunlar olduğunu belirttiler. 
     Daha önce Konya Barosu'nda 3 dönem başkanlık yapan Abdullah Akçay'ın, bir kez daha seçilmesi sonrasında mazbatasını alamaması nedeniyle Yüksek Seçim Kurulu'na yapmış olduğu itiraz sonucunda, Yüksek Seçim Kurulu şu kararı verdi 
     ''Avukatlık Kanunu'nun 96. maddesinde, baro başkanının 2 yıllık bir görev süresi için seçileceği ve yeniden seçilmenin mümkün olduğu hükme bağlanmışken, bu maddeye 02.05.2001 gün ve 4667 sayılı kanunla ek yapılarak, görev süresinin 2 dönemden fazla olamayacağı belirtilmiştir. Dosyadaki belgelerden Av.Abudullah Akçay'ın daha önce 23.10.1996-14.10.1998 ve 14.10.1998-11.10 200 yıllarında baro başkanlığıı yaptığı bu tarihte 3. kez seçildiği, başkanlığı yürütürken, 13.10.2002 tarihinde aynı göreve yeniden seçildiği anlaşılmıştır. Yasanının 96. maddesiyle getirilen baro başkanlığının 2 dönemden fazla olamayacağı yolundaki sınırlamanın, 4667 sayılı yasanının yürürlüğe girdiği 02.05.2001 tarihinden önceki dönemleri de kapsayıp kapsamadığı konusu, uyuşmazlığı özünü oluşturmaktadır. 4667 sayılı yasayla 96. maddeye eklenen hükümle, baro başkanlığı süresini en çok 2 dönemle sınırlayan genel bir düzenleme getirilmiştir. Bu 2 dönemi yasanın yürürlüğünden önce tamamlamış olanların genel kurulun dışında kalmaları, ancak geçici bir maddeyle buna olanak veren istisnai bir düzenleme yapılmasıyla mümkün olup, yasada bu imkanı veren geçici bir maüdde bulunmamamaktadır. Bu huhkuki durum karşısında 4667 sayılı yasanın yürürlüğe girdiği 02.05.2001 tarihinden önce 3 dönem baro başkanlığı yapan Av.Abdullah Akçay'ın 13.10.2002 tarihinde yapılan baro başkanlığı seçiminde aday olmasında ve seçilmesinde hukuka uyarlık bulunmamaktadır.'' Bu hükümle Konya Barosu Başkanlığı seçimlerinin yenilenmesine karar verilirken, emsal karar olarak İ.Ü. rektör seçimlerinde verilen karar gösterildi. 
     Kararda, ''Danıştay İdari Dava Daireleri Genel Kurulu'nun 01.07.1994 gün ve 19931 758 esas, 1994 6 karar sayılı kararlarına konu edilen ve İstanbul Üniversitesi Rektörlüğü için yapılan seçim işlemine ilişkin Danıştay 5. Dairesi'nin 16.09.1993 ve 1992 3747 esas, 1993 3178 karar sayılı kararının onanmasına karar verilmiştir. Danıştay 5. Dairesi'nin temyize tabi söz konusu kararında da açıklandığı üzere '2 dönemden fazla rektörlük yapılamaz' hükmüyle, rektörlük süresini en çok 2 dönemle sınırlayan genel bir kural getirildiği, bu dönemleri yasanın yürürlüğünden önce tamamlamış olanların genel kural kapsamı dışında kalmalarının, ancak geçici maddeyle getirilecek ayrık bir düzenlemeyle mümkün olduğu ve böyle bir düzenlemenin bulunmadığı vurgulanarak, Danıştay 5. Dairesi'nin söz konusu kararı onanmıştır'' hükmü yer aldı. 
     
     ANKARA BAROSU BAŞKANI GÜNER 

     Konuyla ilgili AA muhabirine açıklamada bulunan Ankara Barosu Başkanı Semih Güner, Konya Barosu seçimleri sonrasında Yüksek Seçim Kurulu'nun, yapılan itiraz nedeniyle seçimi iptal ettiğini, söz konusu kararı Karaman Barosu Başkanı Bayram Ali Bulut'a da uyguladığını söyledi. Güner, 2 dönem başkanlık yapmış, Kütahya ve Zonguldak Barosu'na aday olan kişilerin ise itiraz olmadığı için görevlerini sürdürdüğünü kaydetti. 
     Futbol Federasyonu Kanunu'nda yapılan değişikliğin Avukatlık Kanunu'ndakiyle söylem olarak aynı olduğunu belirten Güner, Haluk Ulusoy'un adaylığı konusunda da sıkıntı yaşanacağını ifade etti. Güner, ''Yüksek Seçim Kurulu, baro seçimlerinde uyguladığı kararı, Futbol Federasyonu seçimlerinde de uygularsa, sıkıntı yaşanır'' diye konuştu. 

     
</TEXT>
</DOC>
