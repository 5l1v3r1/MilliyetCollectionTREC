<DOC>
<DOCNO> 222115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/guncel/gun90.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Ortak kabus...    14 Şubat'ta yayımladığımız "Büyük Kar Araştırması"nda birbirine tıpatıp benzeyen iki kar tanesine henüz rastlanmadığını yazmıştık. Rüya da böyle bir şey. Aynı rüyayı gördüğünü iddia edenler olsa da, tıpatıp aynı olma ihtimali yok. Ama iki gün önce, Türkiye'de milyonlarca kişi farkında olmadan aynı "kabusu" gördü... 
   İbrahim Tatlıses rüyasında İstanbul Büyükşehir Belediye Başkanı adayı olmuş, kapı kapı dolaşarak oy istiyordu. Ve insanlar bunu kulaktan kulağa birbirlerine yaymadı, İbrahim Bey bizzat televizyonda anlattı. Çoğu kişi uyandığında ne gördüğünü bile hatırlamazken, İbrahim Tatlıses Büyükşehir Belediyesi için aday olduğunu görmüş, unutmamış hatta ince ayrıntıları bile hatırlamıştı. Kendisi Evliya Çelebi misali biraz sallıyor gibi geldi bize ya neyse... 
   Peki ya İbo gerçekten aday olursa Hele bir de seçilirse neler olur İşte bizim kabus da burada başlıyor... 
   İbo Başkan, İstanbul Şampiyon... 
   1 Belediye Meclisi Toplantıları, bundan sonra Belediye Sıra Gecesi olarak değiştirilebilir çiğ köfteli, sazlı-sözlü bir hale dönüştürülebilir... 
   2 Belediye Başkan Yardımcılığı için Asena, Derya Tuna ve diğerleri arasında çıngar çıkabilir bacaklar sakata gelebilir... 
   3 Eskiden belirli bir ücret karşılığında katılıp konser verdiği "belediye açılışları, temel atma" gibi törenlere "kendin pişir kendin ye" modelini getirip açılıştan sonra bedava konser vererek zarar edebilir... 
   4 Gelen yabancı ülke şehirlerinin belediye başkanlarıyla bahçede kebap pişirerek şakalaşmaya ve hatta İngilizce konuşmaya kalkabilir durduk yerde kriz yaratabilir... 
   5 Ve en kötüsü... Bugüne kadar kurduğu şirketlerin çoğunu batırdığı gibi, belediyeyi de batırabilir... Ha, batırmaya'da'bilir, hatta yeniden seve'de'bilir... Demet Akalın yeni albüm yapmıyor mu yahu Ayşe Hatun'a kaldı meydan. Dur bak kafa karıştı yine... 
   
   Mini 'rüya' araştırması...    Beyin, rüya görürken uyanık olduğumuzdan daha aktiftir... 
   İnsan hayatının yaklaşık 6 yılını ortalama rüya görerek geçirir... 
   Rüya görmeyen insan yoktur, rüyalarını unutan insan vardır... 
   İnsan gecede ortalama 4-7 rüya görür, bir sonraki rüya bir öncekinden uzundur... 
   Kadınlar erkeklerden, çocuklar yetişkinlerden daha fazla rüya görür... 
   Erkekler daha çok diğer erkeklerle ilgili rüyalar görmeye meyillidir... 
   Kadınların erkekler ve kadınlarla ilgili gördükleri rüya sayıları daha dengelidir... 
   Sigarayı bırakmak daha uzun ve şiddetli rüyalara neden olur... 
   Siyah-beyaz rüya gören insanların sayısı, renkli rüya görenlerden fazladır... 
   İnsan horlarken rüya görmez... 
   
   Bir rüyam var .. 
   Freddy Krueger 
   
   Nasıl Geçsin 
   "Türkiye''deki modacılar bir elin 10 parmağını geçmez..." 
</TEXT>
</DOC>
