<DOC>
<DOCNO> 234725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonyas16.html </URL>
<DATE> 2004/04/25/ </DATE>
<TIME> 12.40 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Yeniden yağmur geliyor... 
</HEADLINE>
<TEXT>

     Türkiye, yağmurlu bir haftanın ardından yeni haftaya yeni bir yağışlı havanın etkisinde giriyor. Yarın batıdan giriş yapacak yağış sistemiyle birlikte hava sıcaklıklarında hafta ortasında düşüş yaşanacak. 
     Meteoroloji'den alınan bilgiye göre, bugün yurdun doğu kesimlerinde hafif sağanak yağışlar devam ederken, iç ve batı bölgelerimizde hava yağışsız ve güneşli geçecek. Hava sıcaklığı mevsim normalleri civarında seyredecek. 
     Önümüzdeki 3 günün hava raporu şöyle 
     Pazartesi 
     Yağmur Trakya ve Ege'den yurda giriş yapıyor. Marmara, Kıyı Ege yağış alırken diğer bölgerimiz parçalı ve az bulutlu bir gün geçirecek. 
     Salı 
     Marmara, Batı Karadeniz, Ege, Akdeniz, İç Anadolu'nun doğusu dışında tamamı yağmurlu olacak. Diğer yerler parçalı bulutlu. 
     Çarşamba 
     Yağmur doğuya doğru ilerliyor. Marmara'nın doğusu, Batı ve Orta Karadeniz, İç Ege, İç Anadolu ve Akdeniz'de yağmur görülürken, diğer bölgelerimizde parçalı bulutlu bir gökyüzü görülecek. 
     
</TEXT>
</DOC>
