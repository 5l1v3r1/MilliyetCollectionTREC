<DOC>
<DOCNO> 213786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/ekonomi/eko01.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçılara 325 trilyonluk destek 
</HEADLINE>
<TEXT>

   Bu yıl ihracatçılara 325 trilyon liralık destek verileceğini belirten Bakan Tüzmen, yardımların ar - ge, marka ve fuar alanlarında olacağını açıkladı 
      
   Devlet Bakanı Kürşad Tüzmen, 2004 yılında ihracatçılara 325 trilyon liralık devlet desteği verileceğini bildirdi. Tüzmen, ihracatçıların sıkıntılarını gidermek amacıyla verilen devlet yardımlarının süreceğini ve önümüzdeki yıllarda bütçe imk nları dahilinde bu desteğin daha da artırılacağını belirtti. 
   İhracata devlet desteğinin Dünya Ticaret Örgütü kuralları çerçevesinde yapıldığını hatırlatan Tüzmen, "İhracatçılarımızı olanaklar ölçüsünde destekliyoruz. Bu yıl içinde ihracatçılarımıza 325 trilyon liralık yardım yapacağız" dedi. İhracatçılara yapılacak devlet yardımlarının ar - ge, çevre, pazar araştırması, yurtdışı ofis - mağaza desteği, yurtdışı fuar, eğitim, istihdam, marka ve patent destekleri şeklinde olacağını belirten Tüzmen, bu yıl marka yaratma konusuna özel önem vereceklerini kaydetti. Tüzmen, devlet yardımlarında en çok payın yurtdışı fuarlara ayrıldığını belirtti. 
   
   'KOBİ'ler ihracatçı olacak' 
   Tüzmen, ihracatta katma değeri yüksek ürünlere yönelmenin önemli olduğuna dikkat çekerken, önümüzdeki dönemde Türk mallarının, kalitesiyle anılacağını söyledi. Kaliteli ürünlerin fiyatlarının da yüksek olacağını belirten Tüzmen, böylece k rlılığın artacağını ifade etti. 
   İhracatçılara verilen devlet yardımlarının küçük ve orta boy işletmeler KOBİ açısından büyük yararlar sağladığını kaydeden Tüzmen, amaçlarının bütün KOBİ'leri, ihracatçı KOBİ yapmak olduğunu söyledi. 
   
   
</TEXT>
</DOC>
