<DOC>
<DOCNO> 211958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko43.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 3.46'lık değer kaybıyla tamamladı... 
</HEADLINE>
<TEXT>

     İMKB Bileşik Endeksi 2. seansta 282.44 puan düşüşle 17,282.30 puandan kapandı. 
     Hisse senetleri 2. seansta ortalama yüzde 1.61 oranında değer yitirdi. 
     İlk seanstaki 337.28 puanlık düşüş dikkate alındığında Borsa endeksi, günün tamamında 619.72 puan geriledi. Hisse senetlerindeki günlük değer kaybı yüzde 3.46 oldu. 
     Endeks, 2. seansa 22.59 puan düşüşle 17,542.15 puan seviyesinde başladı. İlk yarıyı 17,316.63 puandan geçen endeks, seans içinde en düşük 16,982.77 puana kadar gerilerken, en yüksek 17,582.85 puanı gördü. 
     2. seans kapanışında mali endeks 407.59 puan düşüşle 23,364.98 puana, sanayi endeksi 273.76 puan düşüşle 15,496.51 puana ve hizmetler endeksi 77.99 puan düşüşle 9,467.22 puana indi. 
     Böylece ilk seansa göre mali grup hisseler ortalama yüzde 1.71, sanayi grubu hisseler ortalama yüzde 1.74 ve hizmetler grubu hisseler de ortalama yüzde 0.82 değer yitirdi. 
     2. seansta işlem gören toplam 293 hisse senedinden 28'i değer kazandı, 239'u değer kaybetti, 26'sının fiyatında değişiklik olmadı. 
     Seansta, 381 trilyon 278 milyar 539 milyon liralık işlem hacmi kaydedildi. Günlük işlem hacmi ise 611 trilyon 881 milyar 318 milyon lira olarak hesaplandı. 
     2. seansta, Doğan Holding, Yapı Kredi Bankası, İş Bankası C , Sabancı Holding ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
