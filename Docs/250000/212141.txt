<DOC>
<DOCNO> 212141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun07.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dominik'te genel grev 8 ölü 
</HEADLINE>
<TEXT>

     Orta Amerika ülkesi Dominik'te genel grev sırasında çıkan olaylarda 8 kişi öldü, onlarca kişi yaralandı. 
     Yetkililerin ve sendikacıların açıklamalarına göre, Hipolito Mejia başkanlığındaki hükümetin ekonomi politikasını protesto için önceki gün başlatılan 48 saatlik grev sırasında bazı kentlerde olaylar çıktı. Başkent Santa Domingo'nun yanı sıra Bonao ve San Francisco de Macoris kentlerinde gösteriler sırasında kan aktı. 
     Başbakan Mejia, dün gece greve son verilmesini istedi ve ''Grev bize çok şey kaybettiriyor. Grevcilerin istekleri bugünkü koşullarda karşılanamaz'' dedi. 
     Grevciler, ülke borçları konusunda moratoryum ilan edilmesini, lüks malların ithalatının denetim altına alınmasını, petrol ürünlerine getirilen yeni vergilerin ve temel gıda maddelerine yapılan zamların iptal edilmesini istiyor. 
     Sendikacılar, grevin ''gayet başarılı'' geçtiğini bildirdiler, ancak birçok solcu yöneticinin tutuklanmasını kınadılar. 
     Dominik'te kasım başındaki 24 saatlik genel grev sırasında çıkan olaylarda da 7 kişi ölmüştü. 
     
</TEXT>
</DOC>
