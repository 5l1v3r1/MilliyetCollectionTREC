<DOC>
<DOCNO> 206351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sondun03.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars fotoğrafları NASA'ya ulaştı 
</HEADLINE>
<TEXT>

     Hayat olup olmadığını belirlemek için Mars'a gönderilen robotun çektiği ilk fotoğraflar, Amerikan Havacılık ve Uzay Dairesi'ne NASA ulaştı. 
     Spirit aracının, Mars'a indikten hemen sonra çektiği fotoğraflarda, Mars'ın geniş manzarası ve indiği Gutev kraterinin resimleri yer alıyor. Fotoğraflarda, uzay aracının bir kısmı da görünüyor. 
     Fotoğrafların NASA'ya ulaşması, Uzay Dairesi'nin Pasadena'daki Jet Propulsion Laboratory'de alkışlarla karşılandı. 
     NASA açıklamasında, Spirit robotunun güneş panellerini yerleştirdiği ve bu sayede gerekli enerjiyi temin edebileceği belirtildi. 
     Florida eyaletindeki Cape Canaveral uzay üssünden 10 Haziran'da fırlatılan Spirit adlı robot araç, yaklaşık 500 milyon kilometre yol kat ettikten sonra bugün Mars'a inmişti. 
     Spirit, Mars'ı keşif görevi çerçevesinde, 3 ay boyunca ''kızıl gezegen''de hayat olup olmadığını araştıracak. 

     
</TEXT>
</DOC>
