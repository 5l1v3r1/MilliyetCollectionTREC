<DOC>
<DOCNO> 249901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun26.html </URL>
<DATE> 2004/06/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Belçikalılar Fransız olmak istiyor 
</HEADLINE>
<TEXT>

     ''Reader's Digest'' dergisi tarafından yapılan bir kamuoyu yoklamasının sonuçlarına göre, Belçikalıların yüzde 22'si Fransız olmak istiyor. 
     Derginin 19 Avrupa ülkesinde yaptığı kapsamlı araştırma, Belçika'da Fransızca konuşan Valonların yüzde 29'unun Fransız pasaportu istediklerini, Hollandaca konuşan Flamanların yüzde 24'ünün İspanyol olmayı tercih ettiklerini, Hollandalıların yüzde 16'sının ise Belçikalı olma tercihlerini ön plana çıkardıklarını gösterdi. 
     Ankette katılanların çoğu, İtalyanları cinsel açıdan en çekici Avrupalılar olarak gördüklerini ifade ettiler. Belçikalıların ise bu konuda hiç oy alamadıkları kaydedildi. 
     İtalyanlar, aynı zamanda Avrupa'nın en ''sempatik'' insanları olarak gösterildi. Almanlarsa en ''soğuk ve kaba'' Avrupalılar olarak sınıflandırıldı. 
     Hoşgörüde Hollandalılar birinci sırayı aldı. 
     Tercih hakları olsa, Avrupalıların yüzde 16'sı İtalya'da, yüzde 15'i İspanya'da, yüzde 11'i Fransa'da yaşamak istediklerini bildirdi. 
     Uyruk değiştirme olanağı olsa, Avrupalıların tercihleri çoğunlukla İtalya, İspanya ve Fransa'ya yöneliyor. 
     Avrupalıların en sevdikleri başkentler sıralamasında birinci olan Paris'i, Londra ve Roma izliyor. 
     
</TEXT>
</DOC>
