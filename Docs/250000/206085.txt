<DOC>
<DOCNO> 206085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur26.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK, SHP'nin seçimlere girebileceğine karar verdi 
</HEADLINE>
<TEXT>

     Yüksek Seçim Kurulu YSK , Sosyal Demokrat Halk Partisi'nin SHP itirazını kabul ederek, mahalli idareler genel seçimlerine girebileceğine karar verdi. 
     Alınan bilgiye göre, YSK, bugün yaptığı toplantıda, SHP'nin itirazını görüşerek, karara bağladı. 
     YSK, Yargıtay Cumhuriyet Başsavcılığı'ndan gelen ve SHP'nin örgütlenme durumunu gösteren belgeler üzerinde yaptığı incelemeler sonucunda, seçimlere katılabileceğine karar verdi. 
     YSK, daha önce SHP'nin örgütlenme şartını yerine getirmediği için seçimlere katılamayacağına karar vermişti. Bunun üzerine SHP karara itiraz etmişti. 
     28 Mart Pazar günü yapılacak mahalli idareler genel seçimlerine 22 parti katılacak. 
     
</TEXT>
</DOC>
