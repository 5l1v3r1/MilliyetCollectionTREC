<DOC>
<DOCNO> 236737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur21.html </URL>
<DATE> 2004/05/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kas erimesi nedeniyle 5 çocuğundan 2'sini kaybeden babanın dramı 
</HEADLINE>
<TEXT>

     Şanlıurfa'nın Siverek İlçesi'nde kas erimesi nedeniyle 5 çocuğundan 2'sini kaybeden Ahmet Aksoy, diğer çocuklarının aynı kaderi paylaşmaması için hayırseverlerden yardım bekliyor. 
     Siverek'e bağlı Abdalağa Mahallesi'nde yaşayan Ahmet Aksoy, çocuklarının tedavi olabilmeleri için tam teşekküllü bir hastaneye yatırılması gerektiğini söyledi. 
     Kas erimesi hastalığına yakalanan Mehmet ve Hikmet isimli çocuklarını, maddi olanaksızlıklar nedeniyle bir süre önce kaybettiklerini anlatan Adsoy, şöyle dedi 
     ''Mustafa, Mahmut ve Hasan isimli çocuklarım kas erimesi nedeniyle acı çekiyor. Çocuklar, bağımsız hareket edebilme yeteneğini kaybetmiş durumda. Bu nedenle, bütün ihtiyaçlarını anneleri karşılıyor. İlaç ve tedavi masrafları çok pahalı. Kas erimesi nedeniyle 5 çocuğumdan 2'sini kaybettim. Diğer çocuklarımın aynı kaderi paylaşmaması için yardım istiyorum.'' 
     
</TEXT>
</DOC>
