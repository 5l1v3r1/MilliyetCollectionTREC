<DOC>
<DOCNO> 241803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonyas18.html </URL>
<DATE> 2004/05/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
'Biyolojik silah taşıyan füze' güvencinler 
</HEADLINE>
<TEXT>

     İngiltere'de üzerindeki gizlilik kaldırılarak kamuoyuna açıklanan devlet arşivleri, soğuk savaş yıllarında İngiliz casusların, güvercinleri ''biyolojik silah taşıyan füzeler'' olarak kullanmayı düşündüğünü ortaya koydu. 
     İngiliz basını, casusların bu garip planını ''saflık'' olarak yorumlarken, planının hiçbir zaman deneme ya da hayata geçirilme safhasına ulaşamadığını vurguladı. Belgelere göre, bir güvercine belli bir ağırlıkta bakteri yüklenebileceğini hesaplayan gizli servis elemanları, bu şekilde biyolojik maddelerle donatılmış binlerce güvercinin belli bir hedefe yönlendirilebileceğini düşünmüş. 
     Planı yapan ekibin başında bulunan takım komutanı Rayner'ın notları arasında, güvercinlere yüklenilmesi düşünülen biyolojik maddenin ne olduğu konusunaysa açıklık getirilmediği belirtiliyor. 
     Daha sonra MI5'ın planı tümüyle reddettiğini ortaya koyan devlet arşivi belgeleri, böylelikle konunun kapandığına işaret ediyor. 
     İngiltere, 2. Dünya Savaşı yıllarında güvercinleri etkin kullanabilme özelliğiyle dikkati çekmişti. Güvercinler, özellikle İngiltere'den diğer ülkelerdeki ajanlara ve onlardan merkeze mesaj iletilmesi için kullanılıyordu. 
     
</TEXT>
</DOC>
