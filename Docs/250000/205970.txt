<DOC>
<DOCNO> 205970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun18.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı şarap kanser ilacından 250 kat fazla etki ediyor 
</HEADLINE>
<TEXT>

     Fransız bilim adamlarının araştırmasına göre, kırmızı şarapta bulunan polifenoller, birçok kanser ilacından daha fazla etki ediyor. 
     Pessac kentindeki Avrupa Kimya ve Biyoloji Enstitüsü'nde görevli profesör Stephane Quideau, çok sayıda meyve ve sebzede bulunan polifenollerin büyük bir grup olduğunu, bu gruba tanninler ve flavonoidlerin dahil olduğunu hatırlatarak, bu maddelerin tıpta kullanıldığını, fakat var olan potansiyelin çok daha büyük olduğunu kaydetti. 
     Daha önce bir meşe türünde bulunan ''acutissimin A'' maddesinin kırmızı şarapta da tespit eden Quideau, bu maddenin hem tanninler hem de flavonoidler içerdiğini söyledi. 
     Acutissimin A maddesinin, kanser tedavisinde klasik hedef olarak bilinen bir enzimin faaliyetini engellediğini belirten Quideau, maddenin anti-tümör etkisinin, kansere karşı kullanılan etoposid maddesinden 250 kat fazla olduğunu ifade etti. 
     Bilim adamları, alkolün fazlasının sadece bağımlılık yapmadığını, kanser riskini de artırdığına dikkati çektiler. 
     
</TEXT>
</DOC>
