<DOC>
<DOCNO> 221539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/soneko39.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Erdemir dışarıdan kömür almakta haklı 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Türkiye Taş Kömürü Kurumu'nda TTK üretilen kömür pahalı çıkartıldığı için Ereğli Demir ve Çelik Fabrikaları'nın Erdemir dışarıdan haklı olarak kömür aldığını söyledi. 
     Bakan Güler, seçim çalışmaları ve partilerinin seçim bürolarını açmak amacıyla geldiği Bartın'da, Vali Ali Güngör'ü makamında ziyaret ederek brifing aldı ve daha sonra DSİ 233. Şube Müdürlüğü'nde sivil toplum örgütü temsilcileriyle sohbet toplantısı yaptı. 
     Bakan Güler, bölgede yerli kömürün kullanılmasını tercih ettiğini, bunun daha sağlıklı olacağını söyledi. 
     Yörenin kendi ihtiyacı varken, 60 kilometre uzağındaki bir yerden kömür almak yerine birkaç bin kilometre uzaktan alınmasının tartışılması gerektiğini ifade eden Güler şunları kaydetti 
     ''Bizim amacımız yerli kömürden yana ama maalesef TTK'da üretilen kömür pahalı çıkartıldığı için Erdemir haklı olarak dışarıdan kömür alıyor. Eleştirmemiz gereken şey ise kendi kömürümüzü ekonomik bir şekilde üretemememizdir. Bu konuyla ilgili yeni bir yaklaşım olarak bir kanun tasarısı meclise sevk etmek üzere Bakanlar Kurulu'na verdik. Eğer bu gerçekleşirse o zaman buranın kömürünü Erdemir'e, Kardemir ve İsdemir'e satmak mümkün olacak. Yerli kaynaklarımızı kullanarak ekonomide daha da canlanma olacak. Ben Enerji ve Tabii Kaynaklar Bakanıyım. Tabii kaynaklar çok önemli rol oynuyor. Onun için hakkını mutlaka vermek lazım.'' 
     
     TEFER-3 PROJESİ İHALESİ 
     Bakan Güler, Tefer-3 projesi ihalesinin Mayıs ayında yapılacağını, proje kapsamında yeralan Kirazlıkköprü Barajı için ödeneğin artacağını kaydederek şöyle devam etti 
     ''Bütçe daha yeni çıktı. Biz yeni kaynak paketi düşünüyoruz. Barajları gelir ortaklığı senediyle halka açacağız. Bundan kaynak bekliyoruz. Öncelikli olarak yatırımlara ağırlık vereceğiz. Çünkü Kirazlık Barajı sadece elektrik üretmiyor, aynı zamanda sel ve taşkınları önlüyor. Zaten sulama var. Dolayısıyla biz buna ağırlık vereceğiz. Normal olarak başkalarının beşe yaptığını biz bire-ikiye yaptırırız. Sıkı pazarlık ve takiple daha ucuza maledebiliriz.'' 
     
     İRAN İLE DOĞALGAZ GÖRÜŞMELERİ 
     İran'dan alınan doğalgazın fiyatının düşürülmesi yönünde görüşmeler yapıldığını ifade eden Güler, Rusya ile kıran kırana pazarlık ettiklerini, AB'nin en pahalı doğalgazını en ucuz hale getirdiklerini anlattı. 
     Maliyetleri de düşürmeye çalıştıklarını dile getiren Güler, ''doğalgaz zaten fazla var elimizde. Bunun sizler tarafından kullanılmasını arzu ederiz. Yalnız biz boruyu döşeriz, yalnız niye israf yapalım Yani doğalgaza gelecekteki durumları da göze alarak hesabımızı yapalım. Sanayi bunun ne kadarını kullanacak Çünkü sadece evlerde kullanıldığı zaman kurtarmıyor'' dedi. 
     Bartın'a doğalgazın gelmesi durumunda iç dağıtım ihalesinin yapılacağını, bunun çok önemli olduğunu, maliyet hesaplarının başta tutturulamaması durumunda, projenin başında yapılan hataların sonuna kadar devam edeceğini ifade eden Güler, Bartın'ın tanıtılması yönünde yeni bir anlayışla şehrin envanterinin detaylı olarak çıkarılması gerektiğini bildirdi. 
     Kent dışındaki Bartınlı işadamlarının kente yatırım yapması için davet ve teşvik edilmesinin gereğine işaret eden Güler, TTK Amasra Müessese Müdürlüğü'ne gelerek burada TTK Genel Müdürü Rifat Dağdelen'den kurum hakkında brifing aldı ve daha sonra da işçilerle yemek yedi. 
     Amasra Belediye Başkanı Ali Yıldırım'ı da makamında ziyaret eden Güler, bina önünde bekleyen halka yönelik kısa konuşmasında Armutçuk müessesesinin kesinlikle kapatılmayacağını, böyle bir şeyin söz konusu olamayacağını söyledi. 
     
</TEXT>
</DOC>
