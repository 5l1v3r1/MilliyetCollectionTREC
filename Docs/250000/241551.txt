<DOC>
<DOCNO> 241551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/guncel/gun12.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür İşleri Dairesi'ne Prof. Pala atandı 
</HEADLINE>
<TEXT>


MEHMET DEMİRKAYA İstanbul 

TRT Genel Müdürü Şenol Demiröz'den boşalan Büyükşehir Belediyesi Kültürel ve Sosyal İşler Daire Başkanlığı'na, 1997'de Deniz Kuvvetleri Komutanlığı'ndan emekli olan Zaman gazetesi yazarı ve Kültür Üniversitesi öğretim üyesi Prof. Dr. İskender Pala atandı. İstanbul Büyükşehir Belediye Başkanı Kadir Topbaş, Prof. Dr. Pala'nın Kültür İşleri Daire Başkanlığı'na atanmasını dün onayladı. 1958 Uşak doğumlu olan İskender Pala İstanbul Üniversitesi Edebiyat Fakültesi mezunu. Deniz Kuvvetleri Komutanlığı'nda çeşitli görevlerde bulunan, Denizcilik tarihi araştırmaları yapan Pala, 1997'de binbaşı rütbesiyle emekli oldu. 1993'te de doçent olan Pala, orta ve liseler için ders kitapları yazdı. Ansiklopedi ve dergilerde de makaleleri yayınlandı. Emekli oldukdan sonra Zaman gazetesinde köşe yazarlığı yapmaya başlayan Pala aynı zamanda Kültür Üniversitesi öğretim üyesiydi. 



</TEXT>
</DOC>
