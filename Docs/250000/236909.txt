<DOC>
<DOCNO> 236909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonsiy04.html </URL>
<DATE> 2004/05/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Erdoğan'dan Rum lider Papadopulos'a İnşallah çözülür 
</HEADLINE>
<TEXT>

     AB'nin genişlemesi dolayısıyla Dublin'de düzenlenen törenlerin yankıları sürerken Rum basını törenlere katılan Başbakan Recep Tayyip Erdoğan ile Rum Lideri Tasos Papadopulos'un bir resepsiyon sırasında kısa bir görüşme yaptığı bildirildi. 
     Rum haber ajansına göre, Erdoğan ile Papadopulos, evsahibi AB Dönem Başkanı İrlanda tarafından düzenlenen bir resepsiyon sırasında selamlaşarak el sıkıştılar. 
     Erdoğan ile Papadopulos arasındaki görüşmeyi "nezaket görüşmesi" olarak nitelendiren haberde, Erdoğan'ın, Kıbrıs sorununun çözümlendiğini görmek istediğini ifade ederken, Papadopulos'un da Kıbrıs'ta çözüm arzusunu dile getirdiği kaydedildi. Bunun üzerine Erdoğan'ın Türkçe olarak "İnşallah" dediğine dikkat çekildi. 
     
</TEXT>
</DOC>
