<DOC>
<DOCNO> 231229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun20.html </URL>
<DATE> 2004/04/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Şiddet bitiyor... Mukteda Sadr'dan yeni barış şartları... 
</HEADLINE>
<TEXT>

     Irak'ta koalisyon güçlerine karşı geçen hafta isyan başlatan Şii din adamı Mukteda Sadr'ın, ''silahlı çatışmanın kimsenin yararına olmadığını kavradığı'' ileri sürüldü. 
     Mukteda Sadr'ın kendisini barış şartlarını koalisyon güçlerine bildirmekle görevlendirdiğini belirten Abdülkerim el Anzi, Reuters'a yaptığı açıklamada, ''Seyid Mukteda krizi sona erdirmek için olumlu önerilerde bulundu. Ayrıntıları açıklayamam. Silahlı çatışmanın kimsenin yararına olmadığını kavradı'' dedi. 
     Mukteda ile dün Necef kentinde görüşen Anzi, Amerikan yetkilileriyle görüşmeden önce, bugün akşam saatlerinde Irak Geçici Yönetim Konseyi üyeleriyle önerileri ele almak için görüşeceğini söyledi. 
     
</TEXT>
</DOC>
