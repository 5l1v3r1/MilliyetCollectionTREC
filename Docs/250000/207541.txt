<DOC>
<DOCNO> 207541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/soneko43.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aralık ayında faiz dışı fazla 1 katrilyon lira oldu... 
</HEADLINE>
<TEXT>

     Hazine, Aralık ayında 1 katrilyon lira faiz dışı fazla verirken, aynı dönemde yapılan 3,9 katrilyon liralık faiz ödemesi nedeniyle nakit dengesinde 2,9 katrilyon liralık açık gerçekleşti. 
     Hazine Müsteşarlığı, Aralık ayı nakit gerçekleşmelerine ilişkin geçici sonuçları açıkladı. 
     Buna göre, Aralık ayında Hazine'nin nakit gelirleri 9 katrilyon 996,1 trilyon lira olurken, nakit giderleri 12 katrilyon 965,8 trilyon lirayı buldu. 
     Nakit giderlerin 8 katrilyon 965,8 trilyon lirası faiz dışı giderlerden, 3 katrilyon 949,2 trilyon lirası faiz giderlerinden oluştu. 
     Verilen nakit açığının net borçlanma ile finanse edildiği bildirildi. 
     
     YILLIK GERÇEKLEŞME 
     2003 yılında Ocak-Aralık ayları arasında nakit bazda toplam 89,8 katrilyon lira gelir elde edilirken, yapılan faiz dışı harcama miktarı 72,8 katrilyon, faiz dışı fazla ise 17 katrilyon lira oldu. 
     Hazine, Ocak-Aralık 2003 döneminde 50,8 katrilyon liralık faiz ödemesi yapınca, Hazine nakit dengesi yıllık bazda 33,8 katrilyon lira açık verdi. 
     Yıllık nakit açığı da net borçlanma yoluyla finanse edildi. 
     
</TEXT>
</DOC>
