<DOC>
<DOCNO> 230129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/yazar/asik.html </URL>
<DATE> 2004/04/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Zor ama mümkün 
</HEADLINE>
<TEXT>

   
   Hacettepe Üniversitesi Kadın Sorunları Araştırma ve Uygulama Merkezi Müdürü Prof. Ayşe Akın'la Türkiye'deki "hızlı nüfus artışı"nı konuşuyoruz. Akın, bir zamanlar yüzde 4 olan nüfus artış hızının bugün yüzde 1.5'lara kadar düştüğünü, ancak rakamın yine de yüksek olduğunu söyledikten sonra şöyle devam ediyor. 
   - İdeal rakam 'Toplam Doğurganlık Hızı'nın yani doğurganlık döneminin sonu kabul edilen 50 yaşına gelmiş bir kadına düşen çocuk sayısının 2.1 olmasıdır ki bu durumda nüfus kendi kendini idame ettirir. Oysa bizde bu rakam 2.6'dır. Hedefe ulaşabilmenin en başta gelen yolu kadının statüsünün yükseltilmesidir. Kadının statüsü yüksekse, en azından okuma - yazma biliyorsa, Doğu'da ya da Batı'da yaşıyor olması fark etmez, o kadın devletin verdiği doğum kontrol hizmetlerine ulaşabileceği için istediği kadar doğurur. Ama statüsü düşükse, sosyo - ekonomik yönden en gelişmiş bölgemizde de yaşıyorsa hizmete ulaşamaz, istediğinin iki misli doğurur." 
   Prof. Akın, doğum kontrol araçlarının birkaç yıl öncesine kadar sağlık merkezlerinde bedava dağıtıldığını... Ancak hibelerin kesilmesi ve kimi bürokratik engeller yüzünden bu malzemelerin dağıtımında 1999'dan sonra yavaşlama görüldüğünü... Bu sorunun derhal çözümlenmesi gerektiğini söylüyor... 
   Nüfus planlaması en önemli ve acil konumuz... Üzerinde duralım. Durmalıyız... 
   
   ABD Irak'ta camileri bombalamaya başladı Meşhur atasözü biraz değişikliğe uğrayacak herhalde "Eceli gelen ordu cami duvarını bombalar" 
   Arif Ayhan 
   
   İlaç eczacıları hasta etti    Türkiye'nin dört bir yanındaki eczacı odaları yaklaşan ilaç kazığına dikkati çekiyor, ilaç fiyatlarında sağlanan ucuzlamanın ardından büyük fiyat artışlarının geleceğini bildiriyorlar... 
   İlaçtaki ucuzlamanın sebeplerini biliyoruz... Birincisi KDV'nin yüzde 18'den yüzde 8'e düşürülmesi... İkincisi ithal ilaçların döviz kuruna bağlı olarak güncellenmesi... Eczacı odaları diyor ki 
   - Bu ucuzlamanın daha bir yıl öncesinde yapılması gerekiyordu. Yaklaşık bir yıldır ithal ilaçlar fahiş fiyatlarla ülke insanlarına yutturuldu. Sağlık otoriteleri de bu duruma göz yumdular. Bunun devlete maliyeti 500 milyon dolardır. 
   Peki yeni ilaç kararnamesi ne gibi yenilikler getirecek 
   Eczacı odaları diyor ki 
   "Yeni ilaç fiyat kararnamesi ile Türkiye'de üretilen yerli ilaçlar da dahil, tüm ilaç pazarı, AB'nin euro cinsinden ilaç fiyatlarına endekslenmiştir. 
   Yani, bu ülkenin çalışanları ve emeklileri, ücretlerini Türk lirası cinsinden alırken ilacı euro cinsinden ve AB fiyatlarından satın alacaklardır. Bugün Türkiye'de asgari ücret 200 euro iken, AB ülkelerinde ortalama asgari ücret 1200 euro'dur. Yani 6 kat fazladır. Oysa ilaç fiyatları neredeyse eşit hale gelecektir. Euro'daki artışlar ilaç fiyatlarının otomatik olarak artmasına neden olacaktır. İlaç fiyatların oluşumundaki gerçek maliyet unsurları hammadde, yardımcı madde, işçilik, ambalaj tanıtım vs. giderler Türkiye'deki fiyatlarla değil, AB standartlarına göre belirlenecektir. 
   İlaç ithalatçılarına haksız k rlar sağlanacaktır. 
   Bu kararname, ilaç üretici ve ithalatçılarının k rlılıklarını kontrol edilemez hale getirecektir. Haksız kazanç elde etmelerinin yanında doğru bir vergilendirme yapılamayacaktır." 
   Çözüm nedir 
   İlaç Fiyat Kararnamesi'ni iptal etmek... 
   Eczacı odaları da şimdi onun çabası içinde... 
   
   Avrupa Konseyi Genel Sekreteri Schwimmer, "AKP Atatürk'ün izinde" demiş... Atatürk'ün izinde ama silmek için. 
   
   Gündem    Devlet Bakanı Babacan'ın makam otosu çalınmış 
   Bu olay üzerine herhalde ekonomik durumun cidiyetini anlamıştır. 
   
   Esenyurt'un AKP'li Belediye Başkanı resim ve heykellere savaş açmış 
   Onun suçu yok ki... Resim ve heykelleri "Put" diye öğretip göreve getirdiler. 
   
   Sanayi Bakanı Coşkun, "Bir ayol demediğimiz kaldı" demiş 
   Her gördüğün çıplak kadın resmini yasaklatırsan, sonunda erkeklere ayol dersin... 
   
   Mehmet Barlas "Patronundan özür dileyecek misin " diye soruyor... Neden Ona önce hırsız deyip sonra yanında çalışmaya başlamadım ki... 
   
      
   
   
</TEXT>
</DOC>
