<DOC>
<DOCNO> 208664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/ekonomi/eko07.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon'un başına murakıp 
</HEADLINE>
<TEXT>

   Yönetim kurulu listesi Köşk'e gönderilen Tasarruf Mevduatı Sigorta Fonu'nun başına bankalar yeminli murakıbı Abdullah Soydaş getiriliyor 
   ANKARA Milliyet 
   
   Hükümet, Tasarruf Mevduatı Sigorta Fonu TMSF yönetiminin başına bankalar yenminli murakıbı Abdullah Soydaş'ı getirdi. Soydaş ve yönetim kurulu üyelerinin ismi dün Çankaya Köşkü'ne gönderildi. 
   Başbakan Yardımcısı Abdüllatif Şener, son yasal değişikliklerle TMSF yönetiminin, Bankacılık Düzenleme ve Denetleme Kurulu'ndan BDDK ayrıldığını ve yeni bir fon kurulunun belirlenmesi gerektiğini vurgularken, "Fon'a yapılacak atamalar bugün dün Köşk'e çıkıyor" dedi. Şener, Fon Kurulu'nun başkan, ikinci başkan ve beş üyeden oluştuğunu, bu konudaki Bakanlar Kurulu imzasının tamamlandığını ve atamaların onay için Köşk'e gönderildiğini söyledi. 
   
   17 yıllık murakıp 
   Şener, Fon Kurulu Başkanlığı için belirlenen Soydaş'ın 17 yıl bankalar yenminli murakıplığı yaptığını, halen mali müşavir olarak çalıştığını söyledi. 
   Şener, ikinci başkan olarak Şakir Ercan Gül'ün isminin belirlendiğini, Gül'ün maliye müfettişliğinden geldiğini ve İstanbul Defterdar Yardımcısı olarak çalıştığını vurguladı. Şener, atanacak diğer üyelerin isimlerini ise şöyle sıraladı 
   
   Yönetim listesi 
   "Ahmet Battal Hukuk doçenti, bankalar hukukunda ihtisas , Ahmet Karaca SBF mezunu, 12 yıl bankalar yeminli murakıplığı , Ahmet Ragıp Çelebi İşletme alanında master, banka müfettişliği , Mehmet Çalışkan SBF mezunu, 14 yıl bankalar yeminli murakıplığı, TMSF'de Gayrimenkul ve İştirak Dairesi Başkanlığı, halen Tasfiye Dairesi Başkanı , Ahmet Yarız Bankacılık alanında master, Vakıflar Bankası Risk Yönetimi ve İş Denetiminin Sürdürülmesinden Sorumlu Yönetim Kurulu Üyesi ." 
   
   
</TEXT>
</DOC>
