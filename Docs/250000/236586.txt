<DOC>
<DOCNO> 236586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/siyaset/siy05.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleviler Zorunlu din dersi kalksın 
</HEADLINE>
<TEXT>


Pir Sultan Abdal Derneği, milletvekillerine yazdıkları mektupta, zorunlu din derslerinin kaldırılmasını istedi 


AB'ye uyum kapsamında yapılacak yasal değişiklikler, Alevileri harekete geçirdi. 
Tüm milletvekillerine mektup gönderen Pir Sultan Abdal Kültür Derneği, Anayasa'nın 24. maddesinde düzenlenen zorunlu din derslerinin kaldırılması çağrısında bulundu. Mektupta, Türkiye'nin taraf olduğu Çocuk Hakları Sözleşmesi'nin, "Çocuklar inanç ve kültüründen ve dilini kullanma hakkından yoksun bırakılamaz" ve Avrupa İnsan Hakları Sözleşmesi'nin AİHS "Her şahıs düşünme, vicdan ve din hürriyetine sahiptir" maddelerine dikkat çekildi. 
Mektupta, Diyanet İşleri Başkanlığı da "Sünni propaganda" yapmakla suçlandı ve Diyanet, ilahiyat fakülteleri, Milli Eğitim Bakanlığı Din Öğretimi Genel Müdürlüğü ve Vakıflar Genel Müdürlüğü tarafından cami onarımlarına yapılan harcamaların 2004'te 1 katrilyon lira olduğu belirtildi. n EZELHAN ÜSTÜNKAYA Ankara 


</TEXT>
</DOC>
