<DOC>
<DOCNO> 241312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/yasam/axyas01.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Göksu'nun 'sihirli eli' okulu baştan yarattı 
</HEADLINE>
<TEXT>


Göksu Günay, ziyaret için gittiği Silvan'da kütüphanesi bulunmayan bir okul için kolları sıvayınca, ortaya 5 bin kitaplık koca bir kütüphane çıktı 

Pınar Aktaş 

Kocaeli'nde oturan 23 yaşındaki Göksu Günay'ın hayatı, teyzesini ziyarete gittiği Silvan'da değişti. 
1.5 yıl önce gittiği Diyarbakır Silvan'da, Gazi İlköğretim Okulu'nda öğretmenlik yapan teyzesi Neslihan İskender'in evinde kalıyordu Göksu Günay. 
"Kütüphane delisi" diye bilinen Günay, okulda kütüphane olmadığını görünce kolları sıvadı. Önce Okul Müdürü Mahmut Aslan'la görüşüp gerekli yazışmaları yaptı, sonra internet üzerinden kitap bağış kampanyası başlattı. 
Kısa süre sonra Türkiye'nin dört bir yanından Silvan'a kitap yağdı. Öyle ki, ABD'den Çiğdem Aşkın ve Avusturya'dan Sevda Aleckson'dan da kolilerce kitap geldi. Kaymakamlık da yardım edince okula bir kütüphane kuruldu. 
Bununla yetinmedi, Göksu Günay. Çocukları okumaya teşvik için, kütüphane üye kartı hazırladı. En çok kitap okuyanlara da kitap, defter, kalem, silgi gibi hediyeler verdi. Başta "öylesine" yaptığı yardımlar, bir süre sonra okuldan kopamamasına neden oldu. 
H l okul kütüphanesinde çocuklara yardım eden Günay, bir yandan da üniversite sınavına hazırlanıyor. "Hiçbir ücret talep etmedim" diyor Günay ve ekliyor "Çünkü buradaki 1500 çocuğun 'Göksu Abi'siyim. Bu bana yeter." 

'Beni kütüphane müdürü yaptı' 

Peki ya öğrenciler Bakın onlar ne diyor Göksu Abi'leri için... 
7. sınıf öğrencisi Selda Gündüz 13 "Göksu Abi beni kütüphane müdürü yaptı. Kütüphane, çok bilgili olmamı sağlıyor."4. sınıf öğrencisi Ömer Çevik 11 "Kütüphaneye her gün geliyorum. Çok kitap okuduğum için bana hediye verdiler. Göksu Abi, çok iyi bir insan."4. sınıf öğrencisi Emin Bilgiç 11 "Her gün kütüphanede ders çalışıyorum. Göksu Abi'yi çok seviyorum. İyi ki gelmiş." 



</TEXT>
</DOC>
