<DOC>
<DOCNO> 228591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun16.html </URL>
<DATE> 2004/04/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İngiltere'de kimlik taşımak zorunlu oluyor 
</HEADLINE>
<TEXT>

     İngiltere'de hükümet, 2008 yılına kadar ''vatandaş kimlik kartı'' taşınmasını zorunlu hale getirmeye karar verdi. 
     The Independent gazetesi, Başbakan Tony Blair ve İçişleri Bakanı David Blunkett'in konuyla ilgili olarak kabinede daha çok sayıda üyeyi ikna etmeyi başardıklarını yazdı. 
     Haberde, 2007-2008'e kadar gönüllü olarak vatandaş kimlik kartı uygulamasına geçişi tamamlamayı ve uygulamayı 2013 yılında zorunlu hale getirmeyi planlayan hükümetin, bu takvimi öne almaya karar verdiği bildirildi. 
     Böylece 2008 yılına kadar herkesi kimlik kartlarını çıkartarak taşımaya zorlayacağı belirtilen İngiliz hükümetinin, bununla ilgili hazırlıklarını hızlandırdığı kaydedildi. 
     Uygulamanın istihbarat servislerince desteklendiği ve bu servislerin ''ürpertici'' olarak nitelenen terör brifingini dinleyen kabine üyelerinin de, uygulamaya destekleme kararı verdiği kaydedildi. 
     İngiltere'de halihazırda vatandaşların kendilerini tanıtan bir kimlik taşımaları zorunluluğu bulunmuyor. 
     
</TEXT>
</DOC>
