<DOC>
<DOCNO> 235251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonsiy05.html </URL>
<DATE> 2004/04/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kart'tan soru önergesi Hava tahminleri dışarıdan mı satın alınıyor 
</HEADLINE>
<TEXT>

     CHP Konya Milletvekili Atilla Kart, Türkiye'nin hava tahminlerini yurtdışından satın alıp almadığını sordu. 
     Kart, Çevre ve Orman Bakanı Osman Pepe'nin cevaplandırması istemiyle TBMM Başkanlığı'na verdiği soru önergesinde, hava tahminlerinde isabet oranın son dönemlerde arttığını belirtti. ''Hava tahminleri dışarıdan satın alınmaktadır'' diyen Kart, buna karşın su ve iklim tahminleriyle nereye ne kadar yağış düşeceğinin bilinemediğini, meteoroloji istasyonlarının önemli bir bölümünün kapalı olduğunu ve radarların çalıştırılamadığını bildirdi. 
     Kart, önergesinde ''Türkiye'nin hava tahminlerini dışarıdan satın aldığı doğru mudur Türkiye'de kaç adet meteoroloji radarı vardır Kaç adedi çalıştırılmaktadır Diğerleri neden çalıştırılmamaktadır '' sorularına da yer verdi Meteoroloji Genel Müdürlüğü'nde kaç kişinin çalıştığını ve bunların mesleki niteliğini de soran Kart, önergesinde 58 ve 59'uncu hükümetler döneminde kuruma alınan personelden kaçının meslekten, kaçının meslek dışından olduğu sorusunun yanıtlanmasını da istedi. 
     
</TEXT>
</DOC>
