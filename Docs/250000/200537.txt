<DOC>
<DOCNO> 200537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yazar/temelkuran.html </URL>
<DATE> 2003/12/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
'Hanımlar' ve 'Kadınlar' 
</HEADLINE>
<TEXT>

   İstanbul'daki bombalı saldırılardan sonra Emniyet'e götürülen 'örtülü' hanımlara zarifçe eşlik ediyordu kadın polisler. Doğrusu da buydu... Ya üniversite önünde saçlarından sürüklenen 'örtüsüz' kadınlar .. 
      
   Mardin'deyim. Uçan Süpürge Kadın Kuruluşu'nun çıkardığı internet gazetesinin ve Uçan Haber dergisinin yerel kadın muhabirleriyle birlikteyim gazetecilik konusunda bildiklerimi aktarmaya geldim. Mardin'in eski taş konaklarının birinin cumbasında, günışığında yazıyorum bu yazıyı. Şehrin eteklerindeki sis ayaklarımın ucunda. 
   Her şehirde bir kadın muhabirle "başka türlü" bir gazete çıkarıyor Uçan Süpürge. Bu sebepten, kadın, haber, muhabir, yerel kavramlar üzerine konuşuluyor. Ben de düşünüyorum haliyle. Niyeyse aklıma iki - üç şey geliyor geçmiş haftalardan. 
   
   Örtüsüzler kadın mıdır 
   İstanbul'daki bombalı saldırılar sonrası, "örtülü" kimi kadınlar sorgulanmak üzere Emniyet'e götürüldüler, gözaltına alındılar. Fotoğraflar genel olarak süt limandı. Kadın polisler "hanımların" kendileri böyle söylenmesini tercih ediyorlar kollarından zarifçe tutup eşlik ediyorlardı. Bu nezaket daha sonra Emniyet'ten yapılan açıklamada "Propagandayı önlemek istedik" diye açıklanmış, sahur ve iftarda polis gözaltındakilere servis yapmıştı. 
   Doğrusu da budur zaten insana insan gibi davranılır. Ama iyi bilirsiniz ki "örtüsüz, üniversiteli kızlar polis tarafından saçlarından tutulmak suretiyle yerde sürüklenir. Galiba onlar pek kadın değildir, kafalarına postal yemelidir Öyle sanıyorum ki, Türkiye'de örtüsüzler, örtülülere oranla pek o kadar da kadın değildir 
   Bir şey daha... Dikkatinizi çekti mi Kız çocuklarına, genç kızlara yapılan tecavüzlerde gazetelerde hep temsili bir çizim olur Sandalyede oturan ve ayakları yere değmeyen kız çocuğu Bu, toplumsal bilinçaltıdır işte. 
   Kız çocuğunun "ayakları sandalyeye oturduğunda yere değmesi", evliliğe, cinsel ilişkiye hazır olduğunun göstergesidir. O çizimler böyle gizli bir metin içerir Daha ayakları yere değmiyordu E o zaman, ayakları yere değene tecavüz mübah mıdır O zaman suç tartışmak mıdır 
   
   Mardin'in sisi 
   Dedim ki kadınlara "Siz birbirinize sahip çıkacaksınız. Yoksa kızlarınız ölür." Namus cinayetleriydi konu. Gece boyunca küçük kızlara tecavüz eden "mühim" adamların hik yelerini dinledim, sonra öldürülüşlerini. Ama Mardin sisliydi. Bilirsiniz, niyeyse sis, tuhaf bir sessizlikle iner ovaya. Mardin, öyle. 
   
      
   
</TEXT>
</DOC>
