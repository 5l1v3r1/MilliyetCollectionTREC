<DOC>
<DOCNO> 214630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/guncel/gun20.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   K be örtüsü Londra'dan çıktı 
   Nevşehir Kurşunlu Camii'nden 8 ay önce çalınan 2 tarihi K be örtüsü, Londra'daki Francesca Galloway isimli antikacıda bulundu. Galloway, Vakıflar Genel Müdürlüğü'nün kayıp duyurusu üzerine Topkapı Müzesi Müdürlüğü ile irtibata geçerek, örtülerin kendisine satıldığını anlattı. Bunun üzerine Londra'daki Türkiye elçiliği örtüleri antikacıdan teslim alındı. 
   
   Yargıtay Diyanet'e hutbe davası açacak 
   Yargıtay, geçtiğimiz cuma günü Türkiye genelinde "h kimlere rüşvet vermeyin" hutbesi okutan Diyanet İşleri Başkanlığı hakkında dava açmaya hazırlanıyor. Neşter 2 Operasyonu'nun ardından gündeme gelen yargı baskı altına alındığı iddialarına hedef olan yargı üyeleri, hutbeden duydukları rahatsızlığı Yargıtay Başkanlığı'na bildirerek, gereğinin yapılmasını istedi. Bunun üzerine Yargıtay Başkanlığı, Diyanet'e rahatsızlığını belirtir bir yazı gönderdi. Yazıda şöyle denildi "Yargı az olsa da içindeki olumsuz unsurları temizlemektedir. Bu hassas dönemde yargıya yönelik saldırılara destek verir biçimde böyle bir hutbenin okunması rahatsızlık yaratmıştır. Cuma hutbesinde incitici olmanın ötesinde amaçlı biçimde bu konuya yer verildiği düşünülmüştür." Hutbeye ilişkin belgeler ve hutbeyi hazırlayanların isimlerinin bildirilmesi de istenen yazıda, Yargıtay'ın, hutbeyi hazırlayanlar hakkında "adliyenin manevi şahsiyetine hakaret" suçundan işlem yapılmasını isteyebileceği kaydedildi. 
   
   Şanlıurfa'da silah operasyonu 
   Şanlıurfa'da polis, silah kaçakçılığı yaptığı belirlenen Ahmet B.'yi takibe aldı. Akabe mevkiinde Ahmet B.'nin kullandığı otomobilde arama yapan polis, Uzi marka 3 suikast silahı, 5 Browning, bir adet 16'lı CZ75, bir adet Kırıkkale ve 2 Beratta marka tabancayla çok sayıda mühimmat buldu. B.'yi gözaltına alan polis, Uzilerin Irak'tan getirildiğini belirledi. 
   
   Kapkaççılara 7 yıl hapis gündemde 
   TBMM Adalet Alt Komisyonu hırsızlık suçlarını tanımladı ve cezalarını belirledi. Ekonomik bir değer taşıyan her türlü enerji de dahil taşınır bir malı çalan hırsız 1-3 yıl hapisle cezalandırılacak. "Nitelikli hırsızlık" maddesine göre, kaçak elektrik kulanan kişiler 2-5 yıla kadar hapis cezasına çarptırılacak. Bu düzenlemeyle elektrik hırsızlığı ilk kez TCK kapsamına alındı. Kapkaç yapanlara 3 -7 yıl hapis hükmolunacak ve bu ceza, alt sınır 3 yıl olduğu için paraya çevrilemeyecek. Doğalgaz veya petrol çalınması, suçun bu enerjilerin nakline, işlenmesine veya depolanmasına ait tesislerde işlenmesi halinde 3-7 yıl hapis uygulanacak. Boru hatlarına verilen zararlar dikkate alınarak bu fiilin örgütlü olarak işlenmesi halinde verilecek ceza 15 yıl hapis ve 10 bin güne kadar adli para cezası verilmesi uygun bulundu. Bir düzenleme ise, çok açken yiyecek, hastayken ilaç çalınması durumunda cezada indirim yapılabilecek veya h kim ceza vermeyebilecek. Yağma suçunun da birden fazla kişi tarafından işlenmesi halinde 10- 15 yıla kadar hapis verilecek. 
   
   
   
   
</TEXT>
</DOC>
