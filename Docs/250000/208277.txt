<DOC>
<DOCNO> 208277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/yasam/yas21.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Egzersiz yap kanseri unut 
</HEADLINE>
<TEXT>

   ŞEYHMUS ÇAKAN - Diyarbakır DHA 
   
   Dicle Üniversitesi Tıp Fakültesi öğretim üyesi Doç. Dr. Mustafa Özateş, düzenli egzersizlerin göğüs kanseri riskini yüzde 40 azalttığını söyledi. Doç. Dr. Özateş, Doğu ve Güneydoğu'da birçok kadının doktora gitmediğini, bu nedenle göğüs kanseri hastalığında ciddi artışlar gözlendiğini kaydetti. 
   
   'Doktordan utanmayın' 
   Her kadının ilerleyen yaşlarda düzenli doktor kontrolünden geçmesi gerektiğini vurgulayan Özateş, Doğu ve Güneydoğu'da kadınların utanma nedeniyle doktora gitmediğini hatırlatarak, "Bu nedenle meme kanseri riski bölgede daha fazla" dedi. 
   Sigara, alkol, genç yaşta doğum, menopoz sonrası hormon tedavisinin kanser riskini artırdığını kaydeden Özateş, haftada düzenli 4 kez yapılan egzersizlerin meme kanseri riskini yüzde 40 azalttığını kaydetti ve 40 yaş üzeri kadınların yılda 1 kez mamografi çektirip doktora görünmesi gerektiğini anlattı. 
   
   
</TEXT>
</DOC>
