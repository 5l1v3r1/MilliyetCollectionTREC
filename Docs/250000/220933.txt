<DOC>
<DOCNO> 220933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun17.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Karındeşen Jack kaç kişi .. 
</HEADLINE>
<TEXT>

     Filmlere, romanlara konu olan 100 yıl önceki cinayetlerin sorumlusu Karındeşen Jack'in birden fazla kişi olabileceği belirtildi. 
     BBC'de yer alan bir habere göre, bu konu üzerinde yıllarca çalışan eski İngiliz cinayet masası dedektifi Trevor Marriott, Ulster Üniversitesi'nde yaptığı konuşmada, katilin birden fazla kişi olabileceğini, 12 dakika arayla işlenmiş 2 cinayet olduğunu söyledi. 
     Marriott, bu kadar kısa bir sürede katilin durdurulmadan ikinci cinayeti işlemesinin mümkün olmadığını belirterek, ''Benim bulgularım, polis dosyayı kapattıktan sonra, 2 başka benzer cinayet daha olabileceğini gösteriyor'' dedi. 
     Karındeşen Jack'in kim olduğuna ilişkin tartışmalara da değinen Marriott, katilin Kraliyet ailesinden bir kişi olduğu iddialarını ihtimal dışı bıraktı. 
     Marriott, katil olduğu iddia edilen Kraliçe Victoria'nın torunu Dük Clarence'ın kraliyet günlüklerine göre o dönem Londra'da bile olmadığını, ancak kendisinin bir başzanlısının bulunmadığını söyledi. 
     Eskiden Bedfordshire emniyetinde çalışan Marriott, 1889 Londra'sında 4 ay içinde 5 hayat kadınını öldürüp parçalayarak bazı organlarını çıkaran ve Karındeşen Jack adı verilen katilin işlediği cinayetler konusunda 10 yıl çalışma yaptı. 
     
</TEXT>
</DOC>
