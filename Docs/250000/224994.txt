<DOC>
<DOCNO> 224994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/guncel/gun90.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Adaylara Dev Hizmet 
   Seçimsel Rüya Yorumları    Dikkat Aşağıdaki yorumlar, Nablusi, Seyyid Süleyman, Cafer-i Sadık ve İbn-i Sirin'den derlenen "Büyük Rüya Tabirleri" kitabından aynen alınmıştır. Mizahi bir unsur içermemektedir... 
   Aday Rüyada kendisinin bir işe aday olduğunu görenin kazancı artar. Kadın ise evlenir, evli ise kocasından çok mal alır. Bir adayın seçilmesi için sandık başına gittiğini gören, sevdiği bir arkadaşından büyük menfaat görür... 
   Oy Rüyada bir seçim sandığına oy attığınızı görmek kafanızda tasarlayıp yapmakta tereddüde düştüğünüz bir işin yapıldığı takdirde hayırla sonuçlanacağını gösterir... 
   Mühür Rüyada bir kağıdı mühürlediğinizi veya mühürlü bir belgeyi görmek, başkasına verdiğiniz bir sözü yerine getirmeniz gerektiğine işaret eder... 
   Seçmen Rüyada bir seçim günü toplu halde seçmenleri görme, bir parti merkezini ziyaret edeceğinize delalet eder... 
   Başkan Rüyada kendinizi bir kuruma, bir daireye, bir yere başkan olduğunuzu görmeniz, yükselme hırsınızın çok olduğuna, fakat bu arzunuzun size faydadan çok zararı dokunacağına işarettir... 
   Miting Rüyada miting görmek, çok karışık bir iş içinde bulunduğunuza, işlerinizin düzgün bir hale girmesi için sabırlı olmanız gerekeceğine işarettir... 
   Vaat Rüyada bir kimseye bir şey vadettiğinizi görmek, bir iş hususunda bazı kişilere borçlanacağınıza yorumlanır... 
   Millet Meclisi Rüyada bir milletvekili olarak Millet Meclisi'ne girdiğinizi görmek yakında yapacağınız birçok işleri kolaylıkla başaracağınıza ve karlı çıkacağınıza delalet eder... 
   Lider Rüyada bir partinin veya bir kuruluşun liderini, öncüsünü görmek, yapacağınız işlerde, alacağınız karalarda mutlaka başka birinin fikrini alma ihtiyacınızı duyduğunuza, kendi inisiyatifinizle hiçbir iş yapamadığınıza ve bundan dolayı herkesin tenkidine uğradığınıza delalet eder... 
   Protesto Rüyada herhangi bir sebepten dolayı protesto edildiğinizi görmeniz, çok asabileşip bir pire için yorgan yakan kimselerle muhatap olduğunuzdan dolayı mücadeleye mecbur kalacağınıza, bu iş için sonunda mahkemeye düşüp, nihayet kazanacağınıza ve başınıza bu işleri açan kimseyi yenip, onları iş hayatınızdan uzaklaştıracağınıza işarettir... 
   
   Yollar yürümekle aşınmaz .. 
   James Asphalted Asfaltın mucidi, icadının reklamını yapıyor 
   
   Seçim rahatsızlıkları Top10    1 Kafa şişirici otobüs üstü bağırtıları... 
   2 Cadde ve sokaklarda görüntü kirliliği... 
   3 Kapıya bırakılan yığınla ilan... 
   4 Sürekli gönderilen aynı mail'ler ve mail kutularının dolması... 
   5 Gezici otobüs ve arabalar yüzünden iyice artan trafik sorunu... 
   6 Kaçak inşaatların gürültüsü yüzünden huzurun kaçması... 
   7 Partilerin kendilerine uyarladığı sevilen şarkılardan nefret edilmesi... 
   8 Çıkmayan seçim boyasından kurtulmak için verilen savaş... 
   9 Beyinlere yerleşen bir sürü yeni isimin yarattığı bellek kaybı... 
   10 Kampanya sırasında harcanan paraların cebimizden çıktığının bilinci .. 
   
   Seçim Özel 2.Bölüm    TeknikStar 
   "Ne 'Pop'star, ne 'Top'star, işte 'Teknik'star " b b 
</TEXT>
</DOC>
