<DOC>
<DOCNO> 210269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/magazin/yazdud.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence dünyasında kriz var 
</HEADLINE>
<TEXT>

   Derin Mermerci'yi kutlarım, Yeniköy'de keyifli bir kafe restoran Gazebo, starlardan, sosyeteden Dilek Hanif'e destek ve müthiş dedikodular... 
   
      
   Efendim, bildiğiniz üzere ünlü modacımız Dilek Hanif 20 Ocak 2004'te Paris'teki Haute Couture Moda Haftası'nda ilk Türk tasarımcı olarak yer alacak. 
   Ünlü modacıya sanat, sosyete dünyasından büyük destek gelirken Kültür Bakanlığı'nın bu konudaki duyarsızlığı Dilek'i üzmüş. Hülya Avşar, Mustafa Sandal, Caroline-Mustafa Koç, Selma Bezmen, Ayşe Germen, Serdar Bilgili, Evin Şaşmaz, şarkıcı Soner Arıca defileye izleyici olarak katılıp modacıya destek verecekler. Dilek Hanif, defileden sonra düzenlenecek AIDES gecesine de katılacak ilk Türk modacısı olacak. AIDES, AIDS hastalığıyla savaşan, Avrupa Birliği'ne bağlı en büyük vakıf. Paris Moda Haftası'na katılan bütün modacıların davetli olduğu 21 Ocak'taki gecede bağış toplanacak. Elde edilecek gelir de bu vakfa bırakılacak. Dünyaca ünlü modacı Kenzo Takoda'nın ev sahipliği yapacağı yemek, Pavillon D'Armenonville'de gerçekleşecek. Efendim, bir yardım defilesi de bizde yapıldı. Perşembe akşamı Hilton Exhibition Center'da böbrek hastalarının yaşam mücadelesine katkıda bulunmak amacıyla gerçekleşen defilede ben de izleyiciydim. 
   İlk kez böyle büyük bir organizasyona tanık oldum. Bunu gerçekleştiren Neşe Erberk'i ve podyuma çıkıp gönüllü mankenlik yapan iş dünyasının 20 ünlü ismini kutluyorum. Bu isimler Atilla Aksoy, Can Has, Çetin Yıldırımakın, Donatella Piatti, Ekrem Akyiğit, Emre Ergani, Ender Saraç, Gülay Kamaz, Günseli Kato, Hüseyin Kurtuluş, İbrahim Kefeli, İpek Kıramer, Kezban Arca Batıbeki, Murat Atabarut, Nalan Salur, Suna Gençeren, Şefik Öztek, Tahir Etgür, Tuna Tunalı ve Yiğit Olcay. Muhteşem bir gösteriydi. Gecenin sponsorlarından olan Akbank Private Banking, Hendek Devlet Hastanesi'ne verilmek üzere ilk diyaliz makinasını aldı. Podyuma çıkan ünlülerin toplam 60 milyarlık bağışıyla da 4 diyaliz makinası alınacak. Konuklar arasında en büyük bağışı yapan da Collezione'nin sahibi Ekrem Akyiğit ve güzel sosyetik Derin Mermerci oldu. Akyiğit 7 milyar, Mermerci 5 milyar lira bağışladı. Konuklardan görebildiklerim Semra Özal, Ayşegül-Muharrem Toplusoy, İtalyan Konsolosu Luciano Pezotti ve eşi Elizabeth, Ergin Yıldırımakın ve kızları, Sema-Levent Kızıl, Seyhan Sapmaz, Sibel-Ferruh Karakaşlı, Suzan-Felix Halfele, Suzan Sabancı, Zeynep Madra, Heves Ekinci, Fatih Ürek, Leyla Cebi, Ceylan Pirinçcioğlu'ydu. 
   
      Yeniköy'de Cafe Gazebo    İstanbul dedikodularından da haberlerim var. Geceler çok hareketli ve renkli. Buna rağmen işletme sahiplerinin çoğu para kazanamadıklarını söyleyerek ağlıyor. Aslında haklılar. O kadar çok yer açıldı ki ben bile takip etmekte zorlanıyorum. Daha gitmediğim, görmediğim pek çok mekan var. Gezen insan sayısı belli. İnanın, bu hafta pazar dahil olmak üzere 6 gün gece-gündüz sokaktaydım. Akmerkez S Cafe Restaurant, Home Store, Starbucks Cafe müthiş iş yapıyor. Home Store'un sushi bölümünde yer bulmak zor. Nişantaşı'nda gündüzleri Zanzibar, Beymen'in altında açılan Brasserie Cafe, Armani Cafe, Kırıntı, Buz, Mezzaluna ve Salomanje, kafe bar olarak en çok iş yapan yerler. Ama saat 22.00'den itibaren Nişantaşı'nda hareket de bereket de olmuyor. AvantGarde hariç. Beyoğlu'nda da hafta arasında bazı mekanlarda in cin top oynuyor. En iyi iş yapan mekanların başında Markiz, Starbucks Cafe, Saray Muhallebicisi geliyor. Kısacası artık yatırım yapacak kişilerin şapkalarını önüne koyup düşünmeleri gerekiyor bence. Geçtiğimiz gece Nişantaşı'nda turladım. Abdi İpekçi Caddesi, Milli Reasürans Çarşısı'nın içi ve Maçka çevresi olmak üzere Teşvikiye Karakolu'na kadar, yani bana göre avuç içi kadar yerde irili ufaklı 46 tane bar-restoran vardı. Şaşırdım. Kimileri tıklım tıklımdı, kimileri sinek avlıyordu. Neyse, Allah herkese bereket versin. Pek hatırlamıyorum ama salı akşamıydı sanırım, Yeniköy'de nöbetçi eczane ararken sevgili Ergun Berksoy Ağabey'in kızkardeşi Ayşegül Hanım'ın bana beğeniyle önerdiği Gazebo'yu farkettim. Hemen daldım. Öncelikle manzarasıyla müthiş bir yer. Üst katı tam faaliyete geçmemiş ama özel günler, geceler ve davetler için hemen hazırlıyorlar. Boğaz'ın serin sularının büyüleyici sesini dinleyerek oturmak yazın muhteşem olur. Alt kat 50 kişilik. Üst katta iki ayrı oda var. Toplam 25 kişi de orada ağırlanabilir. Patroniçe, zarif bir hanımefendi. 14 yıl Amerika'da yaşayan, İngiltere'de turizm yöneticiliği eğitimi alan Nurcan Aydoğan, Necla Aslan ile ortak olmuş. Ortağı da Londra'da yaşıyor. Ben Gazebo'yu çok şık, çok sıcak ve özel buldum. Dostlarınızı ağırlayabileceğiniz, özel günlerinizde yakınlarınızla birlikte olabileceğiniz bir yer. Mönüye Akdeniz ve dünya mutfağı hakim. Personel de çok düzgün. Özel yemekler arasında Thai usulü bonfile dilimleri, kekikli steak, ızgara hellim, makarna çeşitleri başta geliyor. Hafta sonları kahvaltı etmek için de ideal. Fiyatlar pahalı değil, hatta aynı ayardaki restoran ve kafelere oranla hesaplı bile. Gazebo'nun telefon numarası 0212 299 84 87. Evet, bugünlük de bu kadar. En kötü gününüz benimkinden iyi olsun, kalın sağlıcakla. 
   
      TEL TENCERE    Friends Trends ile yeniden. Toplam 8 mekan açarak bu kış sezonu eğlence dünyasında krallığını ilan eden İzzet Çapa, Levent'te Apartment olarak açtığı eski Friends Trends'i yeniden Friends Trends olarak ocak sonunda açıyor. Ama bu kez yemek yok, yalnızca bar ve gece kulübü olacak. İşletme yine Tolga Sezgin-Aykut Gündüz ikilisinde olacak. Türkiye'nin en iyi mankenlerinin görev aldığı 'İDF', yani İstanbul Deri Fuarı, Yeşilköy CNR EXPO'da başladı. Türker Fuarcılık'ın organize ettiği fuarda Çağla Şıkel, Şenay Akay, Aysun Kayacı, Asuman Krause, Ceylan Saner, Yüksel Ak, Esra Eron, Ebru Güzel, Yeşim Palandüz, Senem Balcı, Şebnem Sürücü, Pınar Tezcan, Gizem Damga, Özge Ulusoy gibi ünlü mankenlerin gösterileri yer alıyor. Meraklılarına duyrulur.İbrahim Tatlıses ve Asena, Romanya'da aşk tazelemişler. İkili barıştıktan sonra iş ilişkilerini de sürdürmeye karar vermiş. Uzun bir ayrılıktan sonra ünlü türkücü Tatlıses ve oryantal Asena, bu akşam Etiler Keops'ta sahne alacaklar. Sanırım Keops izdihamdan yıkılır. Çünkü Tatlıses uzun süredir İstanbul'da sahne almamıştı.Ünlü söz yazarı ve besteci Nazan Öncel bel fıtığı teşhisi ile apar topar hastaneye kaldırılmış. Ameliyat olacakmış. Bu nedenle Tarkan'ın şirketinden çıkacak olan yeni albümünü ertelemiş. Bu duruma da en çok Nazan'ın hem arkadaşı hem de sanatçısı olan Tarkan üzülmüş. 
   
      
   
</TEXT>
</DOC>
