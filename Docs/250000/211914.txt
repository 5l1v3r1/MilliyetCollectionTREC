<DOC>
<DOCNO> 211914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun37.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Rum Kesimi Erdoğan'ın tavrı mantık dışı tiyatroya benziyor 
</HEADLINE>
<TEXT>

     Kıbrıs Rum yönetimi sözcüsü Kipros Hrisostomidis, Türkiye'nin Kıbrıs sorununun çözümü konusunda iyi niyetli olduğunu, adadan en az 1000 asker çekerek ispatlaması gerektiğini savundu. 
     Rum basınına göre, Hrisostomidis, düzenlediği basın toplantısında, Avrupa Konseyi Parlamenterler Meclisi AKPM genel kurulunda kabul edilen, ''Türkiye'nin Kıbrıs'tan asker çekmesi önerilen'' tavsiye kararını yorumlaması istenince, ''Başbakan Recep Tayyip Erdoğan gerçekten taktik değiştirme niyetindeyse bunu, Kıbrıs'tan en az 1000 askerini geri çekerek göstersin'' dedi. 
     Rum sözcü, ''Erdoğan'ın tavrı ve her mantıklı insan için aşikar olan çelişkileri, mantık dışı tiyatroya benziyor. Türk Başbakan bütün bir yıl boyunca müzakerelere 'hayır' dedi ve KKTC Cumhurbaşkanı Rauf Denktaş'ı destekledi. Öyle ki Türkiye Milli Güvenlik Kurulu'ndan Annan planı referans noktasıdır ve çözüm sözde gerçeklere dayanmalıdır kararı çıktı'' görüşünü savundu. 
     ''MGK kararından çıkan tek olumlu görüntünün, Kıbrıs sorununun süratle çözümlenmesi yönündeki arzu ve BM Genel Sekreterinin iyi niyet misyonuna belirttikleri destek olduğunu'' savunan Hrisostomidis, ''Bu arada Erdoğan, yeni bir arabulucu, Annan planını referans alan müzakereler yapılması ve başka çeşit bir planla referandum yapılması önerisiyle geldi'' diye konuştu. 
     
</TEXT>
</DOC>
