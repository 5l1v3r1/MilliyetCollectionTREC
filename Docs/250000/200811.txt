<DOC>
<DOCNO> 200811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yazar/sazak.html </URL>
<DATE> 2003/12/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İnönü'den sola çağrı 
</HEADLINE>
<TEXT>

   
   Solda 28 Mart yerel seçimlerine dönük 'ittifak' arayışlarından bir sonuç çıkmayınca Erdal İnönü'den yeni bir öneri geldi. 
   Erdal Bey, 'ne yapmalı ' diye soran seçmenlere eski bir siyasetçiden çok bilim adamı kimliğiyle sesleniyor 
   Ne yapma ma lı 
   İnönü'nün Cumhuriyet Gazetesi'nde yer alan seçim değerlendirmesi özetle şöyle 
   'Ülkemizde bugün, cumhuriyet ve demokrasinin temel dayanaklarından biri, belki birincisi olan laiklik ilkesinin tehlikede olduğu şeklinde yaygın bir kanı var. Bu kanı temelsiz olabilir. Belki iktidar partisinin böyle bir niyeti de yoktur. Ama ileri gelenlerinin yakın geçmişte laikliğe açıkça karşı çıkmış olmaları, bugün de bazı nüfuzlu partililerin, örneğin genel eğitimin bilime dayalı, dine dayalı gibi iki ayrı kanalda yürütülebileceğini ileri sürmek gibi laiklikle bağdaşmayacak demeçler vermeleri, her kesim ve kademedeki yönetimlerde kadrolaşmaya gidilmesi, bu kanıyı desteklemekte ve kaygıları canlı tutmaktadır. 
   Kaygıyı arttıran yeni durum ise iktidar partisinin, genel seçimlerden daha büyük çoğunlukla yerel seçimleri kazanması ve sonra bu başarının verdiği güven duygusu ile laikliği yasa değilse bile eylemde ortadan kaldıracak hareketlere girişmesi olasılığıdır. 
   Bu kaygı, demokrasiye içtenlikle inanan her parti için programdaki tüm hedefleri aşan bir ağırlık taşır. Çünkü laiklik olmazsa demokrasi olmaz ve laikliği korumak için demokrasiden vazgeçilemez. Bugüne kadar olduğu gibi laiklik demokrasi içinde korunacaktır. 
   Temel sorun böyle açıkça ortaya konulursa, laik demokrasiye bağlılıklarından kuşku duymadığımız sosyal demokrat partilerin ne yapmamaları gerektiği aynı açıklıkla görülür.' 
   Erdal Bey aslan sosyal demokratlara 'akılcı' bir yol haritası çiziyor 
   Yerel seçimlerde adayın kişiliği önemlidir. Ya tüm sosyal demokratlar iyi seçilmiş bir aday üzerinde birleşmeliler. Ya da birden fazla aday çıkarmayarak seçmenlere yol göstermeliler. 
   Açıkçası İnönü, sola bir kez daha 'bölünmeyin' çağrısı yapıyor. 
   Peki Erdal Bey'in mesajını kim nasıl algılayacak. 
   CHP solun Meclis'teki 'tek temsilcisi' olduğu için, AKP karşısında muhalefet oylarının zahmetsizce kendisine akacağını düşünüyor. 3 Kasım'da sandığa gitmeyen 10 milyon oy CHP'yi tıpkı AKP gibi kendi kulvarında 'seçeneksiz' kılıyor. CHP yönetimi 'Soldan AKP'ye oy gitmez' savıyla, küçük gördüğü partilerle işbirliğinden uzak duruyor. 
   Oysa AKP - CHP yarışında, solun 3 Kasım'daki farkı kapatması için tek bir oy kaybına tahammülü olmadığı gibi yeni açılımlar yapması gerekiyor. 
   İnönü o yüzden 'Ne yapmamalı ' sorusunu tartışmaya açıyor. 
   
      
   
   
</TEXT>
</DOC>
