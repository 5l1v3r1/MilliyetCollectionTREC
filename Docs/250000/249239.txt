<DOC>
<DOCNO> 249239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/soneko08.html </URL>
<DATE> 2004/06/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli paralar karşısında değer kaybederken, altın fiyatları ise yükseldi. 
     ABD'de tüketici fiyatları beklentilerin üzerinde, çekirdek enflasyon ise beklentilere paralel gerçekleşti. Mevsimsel etkilerden arınmış olan çekirdek enflasyondaki artışın beklentiler düzeyinde olması nedeniyle, FED'in, bu ay sonunda yapacağı toplantıda, faiz oranlarını çeyrek puan kadar arttırması bekleniyor. 
     ABD'de tüketici fiyatları, Mayıs ayında yüzde 0.6 ile beklentilerin üzerinde, Ocak 2001'den bu yana ki en yüksek düzeye yükselmişti. 
     Daha önce yapılan açıklamalarda, ABD Merkez Bankası'nın FED , 29-30 Haziran tarihlerinde yapacağı toplantıda, enflasyonun beklenenden yüksek çıkması halinde, faiz oranlarını yarım puan düzeyinde arttırabileceği ifade edilmişti. 
     ABD'de faiz oranlarının yükselmesi, bu ülkenin dolaylı yatırım araçlarına ve dolayısıyla dolara olan talebi artırması nedeniyle ABD Doları, gerek birebir kıyaslandığı euro, sterlin ve yen, gerekse diğer ülkelerin para birimlerine karşı değer kazanıyor. ABD'de Cari İşlemler Açığı'nın yükselmesi, hafta başında değer kazanan ABD Doları'nın, hafta sonuna doğru değer kaybetmesine, altının ise değer kazanmasına neden oldu. 
     Uluslararası piyasalar, ABD Merkez Bankası'nın muhtemel faiz artırımına ilişkin toplantısı ile Irak'ta, bu ay sonunda egemenliğin geçici yönetime devri de dahil olmak üzere diğer gelişmelere odaklandı. 
     ABD Doları'nın Avrupa döviz borsalarında önemli para birimleri karşısında pazartesi ve cuma günleri kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 110.65 108.78 İsviçre Frangı 1.2612 1.2433 Kanada Doları 1.3665 1.3642 
     Londra Borsası'nda haftaya 1.2003 dolarda başlayan euro, Cuma günü kapanışta 1.2125 dolara çıktı. 
     Aynı borsada pazartesi 1.8084 dolarda kapanan İngiliz Sterlini de cuma kapanışta 1.8374 dolara yükseldi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma günleri kapanış saatleri itibariyle şöyle 
     
     
BORSA PAZARTESİ CUMA Londra 382.90 395.40 Zürih 382.85 395.48 Hong Kong 383.35 388.55 
     Londra Borsası'nda pazartesi 5.64 dolardan kapanan gümüşün ons fiyatı cuma günü 5.98 dolara çıktı. 
     
     MENKUL KIYMET PİYASALARI 
     ABD Borsalarındaki endeksler, hafta içinde kararsız bir seyir izlediler. 
     New York Borsası'nda Dow Jones Endeksi, hafta içinde ortalama yüzde 0.06 değer kazanarak, 10.416.41 puandan kapandı. Dow Jones endeksi, dört haftadan buyana yükselişle kapanıyor. 
     Nasdaq Bileşik Endeksi, yüzde 0.66 oranında değer kaybederek haftayı 1,986.73 puandan kapatırken, Standard and Poor's 500 endeksi de, haftayı, ortalama yüzde 0.13 oranında düşüş göstererek, 1,135.02 puandan kapattı. 
     Tokyo Borsası'nda Nikkei Endeksi, hafta içinde 144.74 puan değer kaybederek, 11,382.08 puandan kapandı. 
     Londra'daki FTSE 100 endeksi, hafta içinde değer kazanarak 4,505.8 puandan, Frankfurt'taki Dax endeksi de, 14.77 puanlık değer kaybederek, 3,999.79 puandan haftayı kapattı. 
     Paris'teki CAC-40 endeksi ise hafta içinde ortalama 41.52 puan yükselerek, hafta sonunda 3,740.9 puana çıktı. 
     
</TEXT>
</DOC>
