<DOC>
<DOCNO> 214141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur28.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne acı böyle... Çöken apartmanda ölen 8 yakınını toprağa verdi 
</HEADLINE>
<TEXT>

     Konya'da çöken binanın enkazı altında kalan 13 kişi toprağa verildi. 
     Tuğba 8 , Muhammet 3 , Saliha, Kazım 55 , Elmas 55 , Fatma 27 , Mustafa ve Büşra Ayçiçek 6 , Şerife Şilen Özkan 2 , Aliye Özkan 17 , Fadim Özlü 30 , Rahim Özlü 35 ile Ümran Yaprakçı 55 , Selimiye Camii'nde kılınan cenaze namazının ardından Üçler ve Yediler Mezarlıkları'nda toprağa verildiler. 
     Enkaz altında 8 yakınını kaybeden Abdülbaki Ayçiçek, tabutlara sarılarak uzun süre gözyaşı döktü. 
     Kadın cenazelerinin bulunduğu tabutların üzerinde yemeniler göze çarparken, bazı kadınlar caminin yan tarafında namazlarını kıldılar. 
     Selimiye Camii'nde kılınan cenaze namazına, ölenlerin yakınları, MHP Genel Başkan Yardımcısı Faruk Bal, eski Sağlık Bakanı Osman Durmuş, Konya Büyükşehir Belediye Başkanı Mustafa Özkafa, merkez ilçe Karatay Belediye Başkanı Mehmet Şen, merkez ilçe Meram Belediye Başkanı Mustafa Özkan, MHP İl Başkanı Hakkı Ünler, sendika başkanları ve çok sayıda vatandaş katıldı. 
     
</TEXT>
</DOC>
