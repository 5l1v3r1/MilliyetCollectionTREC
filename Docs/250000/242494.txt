<DOC>
<DOCNO> 242494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonyas09.html </URL>
<DATE> 2004/05/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hamilelikte kullanılan ağrı kesicilere dikkat .. 
</HEADLINE>
<TEXT>

     ABD'de yapılan araştırmalar, hamilelikte kullanılan ağrı kesicilerin erkek bebeğin ileride cinsel isteğini azalttığını ortaya koydu. 
     İngiltere'de yayımlanan Nature Neuroscience dergisi, Baltimore'daki Maryland Üniversitesi bilim adamlarından Prof. Margaret McCarthy ile ekibinin araştırmalarının sonucunda, kadınlara hamilelik döneminde ağrı kesicilerden kesinlikle uzak durmalarını önerdiğini bildirdi. 
     Araştırmaları sırasında, anne karnındaki bebeğin beynine testosteron hormonunun gönderdiği ve daha maskülin olunmasını sağlayan mesajları izlediklerini belirten Prof. McCarthy, bu emri taşımada prostaglandins adı verilen hormonun da hayati rol oynadığını kaydetti. 
     Ağrı kesici ilaçların hormonun üretiminde olumsuz rol oynadığını ve bebeğin ileride cinsel isteğini de olumsuz etkilediğini belirten bilim adamları, bu durumun farelerde yapılan deneylerde tespit edildiğini bildirdi. 
     
</TEXT>
</DOC>
