<DOC>
<DOCNO> 216866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/siyaset/siy06.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağduyulu İngiliz Bakan 
</HEADLINE>
<TEXT>
   'Türklere halı serin' 
   İngiltere'nin Avrupa Bakanı Macshane, Türkiye'nin AB'ye üyeliğine karşı çıkan Alman ve Fransız sağını sert bir dille uyardı 21'inci yüzyıl tarihine kötü başlanır 
      DIŞ HABERLER SERVİSİ 

   
   İngiltere'nin Avrupa ile ilişkilerden sorumlu bakanı Denis Macshane, "Avrupa'da deli, kötü veya ahmak olmayan herkes Türklerin yoluna halı sermeli. Türkiye'ye geri ve İslamcı demek gerçeklerden uzak" dedi. Macshane, laik Türkiye'nin düşmanca tavrına maruz kalmasını da "tuhaf" olarak niteledi. 
   The Spectator gazetesinde yayımlanan yazısında, birçok kesimin Türkiye'yi "geri ve İslamcı" gördüğüne değinen Macshane, "Gerçeklerden bu kadar uzak bir görüş olamaz" dedi. İstanbul'da ya da İzmir'de olmanın, "modern, hareketli, enerjik bir Avrupa kentinde olmak" anlamına geldiğini vurgulayan Macshane, Türklerin, 21. yüzyıl Türkiyesini yaratmak için Atatürk'ün büyük modernizasyon hareketini tekrarlamak istedini kaydetti. AB ve Türkiye'nin birbirine muhtaç olduğunu belirten Macshane, şöyle devam etti Kıbrıs, 1 Mayıs'ta egemen bir cumhuriyet olarak AB'ye girecek. 
   
   'Kıbrıs önkoşul değil' 
   Türk askeri o zaman h l AB üyesi bir ülkeyi bölen dikenli tellerin başında duruyorsa, Türkiye'nin AB emellerine kapıyı kapatmak isteyenlerin eline bir koz daha geçmiş olur. Kıbrıs önkoşul değil. Ancak Türkler, Atatürk gibi reform konusunda iddialı ve hızlı davranır, Kıbrıs anlaşmasının önündeki bütün engelleri kaldırırsa, aralıkta olumlu karar çıkması olasılığı büyük ölçüde artar. Ödül hayli büyük Demokrasi ve çağdaşlığı benimseyen, egemenliğini AB'deki diğerleriyle paylaşan Müslüman ülke. Bin yıllık Müslüman-Hırıstiyan çatılmasında sonun başlangıcının görünmesi... 
   Irak, İran ve Suriye, AB yasalarına uyacak bir devletle komşu olacak. Türkiye politikası hiç bu denli önemli olmamıştı. 
   Ankara, Kıbrıs'ta başarısız olur ya da Alman veya Fransız sağı AB emeline set çekerse, 21. yüzyıl tarihine kötü başlanır, Atatürk'ün Türkiye için olan umuduna darbe vurulur." 
   
   
   
</TEXT>
</DOC>
