<DOC>
<DOCNO> 241830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun05a.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanker faciasında şoföre 13 yıl hapis 
</HEADLINE>
<TEXT>


Kartal'da 9 can alan tanker kazasında aşırı hız yapan ve yanlış yere giren sürücü Cavit Karakaş'a en üst sınırdan ceza verildi... 

GÖKHAN KARAKAŞ İstanbul 

Kartal'da 24 Şubat'ta 9 kişinin öldüğü ve 22 kişinin yaralandığı kazaya ilişkin dava sonucu, tanker sürücüsü Cavit Karakaş, 13 yıl 4 ay hapis cezasına çarptırıldı. 
Kartal 3. Asliye Ceza Mahkemesi'ndeki duruşmaya, tutuklu sanık Karakaş ile kazada hayatını kaybedenlerin yakınları ve diğer müştekiler katıldı. Tanker sürücüsü Karakaş'ın avukatı Güler Çetin, yeni bir bilirkişi incelemesi yapılmasını istedi. Cumhuriyet Savcısı Erkan Taşar, yeni bir bilirkişi incelemesine gerek olmadığını belirterek, bir önceki celse açıkladığı esas hakkındaki görüşünü yineledi. Sanık Karakaş ise "Kaza tamamen araçtaki arızadan kaynaklandı" dedi. 

'Neticeyi öngörmüş' 
Kararını açıklayan h kim Servet Kartal, sanığın 8 8 oranında kusurlu bulunduğunu ifade etti. H kim, sanığı önce üst sınırdan 10 yıl hapis ve 445 milyon lira ağır para cezasına çarptırdı. Kartal, sanığın aşırı hız yaptığını ve girmemesi gereken yere girdiğini kaydetti. Karakaş'ın "neticeyi öngörmüş olduğunun anlaşıldığını" ifade eden h kim, cezayı 13 yıl 4 ay hapis ve 594 milyon lira ağır para cezasına çevirdi. 


</TEXT>
</DOC>
