<DOC>
<DOCNO> 233318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/ekonomi/eko08.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu bira bizimki kadar iyi' 
</HEADLINE>
<TEXT>

   Danimarka Prensi Joachim, İzmir'de üretilen Carlsberg ve Tuborg biralarını överek, 'En az orjinali kadar iyi' dedi 
      PINAR ÇELİK İzmir 
   
   Danimarka Prensi Joachim Holger Waldemar Christian, İzmir'de gezdiği Tuborg Türk ve Carlsberg fabrikasının dünyanın en büyük bira tesislerinden biri olduğunu söyledi. 
   Joachim, "Biranın menşei Danimarka olmasına rağmen, Türkiye tesislerinde üretilen biranın tadını en az orjinali kadar tatmink r buldum" dedi. 
   Joachim'e eşlik eden Türk Tuborg ve Carlsberg CEO'su Barry Marshall, "Anavatanı Danimarka'dan sonra Türk Tuborg en fazla Türkiye'de içiliyor" diye konuştu. Programda olmamasına rağmen, Tuborg fabrikasını Danimarkalı Carlsberg'e satan Yaşar ailesi de tesis gezisinin ardından verilen öğlen yemeğine sürpriz yaparak katıldı. 
   Soruları yanıtlayan Tuborg Türkiye CEO'su Barry Marshall ise biraya getirilen vergileri eleştirerek, şunları söyledi 
   
   Vergiyle yatırım zor 
   "Geçen yıl ÖTV'de yüzde 160 artış oldu. 14 Mart'ta yüzde 6'lık artış daha yapıldı. Türk tüketicisi en büyük vergiyi ödeyenler arasında ilk sıralarda yer alıyor." Türkiye'yi 222 milyon dolarlık bir yatırım yaptıklarını belirten Marshall, yeni yatırımlar için vergi sisteminin daha adil yapıya kavuşturulması gerektiğini söyledi. 
   
   
</TEXT>
</DOC>
