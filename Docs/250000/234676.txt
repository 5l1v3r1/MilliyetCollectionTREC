<DOC>
<DOCNO> 234676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonspo18.html </URL>
<DATE> 2004/04/25/ </DATE>
<TIME> 16.20 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Şahin Yılmaz Vural, "söyleyecek birşeyim yok" dedi... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, dün oynanan Çaykur Rizespor-Akçaabat Sebatspor maçından sonra bir takım iddialar öne sürerek görevinden istifa eden Yılmaz Vural'ı telefonla aradığını belirterek, ''Bana söyleyecek birşeyi olmadığını söyledi'' dedi. 
     Bakan Şahin, Ankara'daki Avrupa Serbest Güreş Şampiyonası finallerini izlemek üzere geldiği Atatürk Spor Salonu'nda, ''Yılmaz Vural'ın sizden bir görüşme talebi oldu mu '' sorusuna, ''Böyle bir talebi olmadı, ancak ben bu konularda çok hassas olduğum için maçtan sonra bir ihbar gelince, bir iddia ve delil varsa, Futbol Federasyonu'na veya bana gelip, bunları açıklamasını istedim. Ancak herhangi bir cevap gelmedi. Sonra öğrendim, İstanbul'a gitmiş. Ben de kendisini telefonla arayarak, bu konuda bana veya Futbol Federasyonu'na söyleyeceği bir şeyin olup olmayacağını sordum. O da söyleyecek bir şeyim yok yanıtını verdi'' şeklinde konuştu. 
     
</TEXT>
</DOC>
