<DOC>
<DOCNO> 223004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/yasam/yas05.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin vasiyetleri internette yer alacak 
</HEADLINE>
<TEXT>

      DIŞ HABERLER SERVİSİ 
   
   İngiltere Ulusal Arşiv Servisi, William Shakespeare ve Napoleon Bonaparte'ın da aralarında bulunduğu 100 kadar ünlü tarihi kişiliğin vasiyetnamelerini internet erişimine açtı. 'DocumetsOnline' sitesinde sergilenen belgeler, ünlü isimlerin son isteklerini kendi el yazılarından gözler önüne seriyor. Vasiyetnamelerden Shakespeare'e ait olanında, İngiltere'nin en büyük şair - yazarının, eşi Anne Hathaway'e 'en iyi ikinci yatağı'nı bıraktığını okumak mümkün. 1384 - 1858 yılları arası dönemde yaşayan ve İngiliz tarihinde etkili olan kişilerin vasiyetlerinin bulunduğu arşivde, ünlü kişiliklerden bazılarının günlüklerine de ulaşılabiliyor. Belgeler, Arşiv Servisi'nin Londra'daki merkez binasında daha önce de kullanıma açıktı, ancak iki yıl süren çalışmalar sonucunda internetle herkesin erişimine açılmış oldu. 
   
   
</TEXT>
</DOC>
