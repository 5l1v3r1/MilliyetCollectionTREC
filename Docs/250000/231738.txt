<DOC>
<DOCNO> 231738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo19.html </URL>
<DATE> 2004/04/15/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Trabzonspor, Gaziantep'e 2 uçakla gidecek... 
</HEADLINE>
<TEXT>

     Birinci Süper Futbol Ligi'nde şampiyonluk mücadelesi veren Trabzonspor, ligin 32. haftasında Gaziantepspor ile deplasmanda yapacağı maç için 2 uçak kiralamayı düşünüyor. 
     Bursaspor galibiyetiyle ligde 2. sıraya yükselen bordo-mavili takımın taraftarlarının her geçen gün idmanlara ve deplasman maçlarına ilgisi artıyor. 
     Kulüp genel saymanı Yüksel Şimşek, Elazığspor ile hafta sonunda yapacakları maç için Elazığ Havaalanı'nın durumu nedeniyle 70 kişilik küçük bir uçakla bu kente gitmek zorunda olduklarını söyledi. 
     En son Malatyaspor deplasmanında taraftarlarının büyük taleplerinin olduğunu, ancak bunu karşılayamadıklarını dile getiren Şimşek, ''Elazığ'da taraftarların ihtiyacını malesef karşılayamayacağız. Ancak yine talepler sürerse, Gaziantepspor deplasmanına 2 uçak kiralamayı düşünüyoruz'' diye konuştu. 
     
</TEXT>
</DOC>
