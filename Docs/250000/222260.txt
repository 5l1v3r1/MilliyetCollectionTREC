<DOC>
<DOCNO> 222260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonspo03.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsenal Tugay'ı da yıktı, Chelsea takipte 
</HEADLINE>
<TEXT>

     İngiltere Premier Ligi'nde Blackburn Rovers teknik direktörü Souness, ilk yarıdaki Arsenal maçı öncesi rakibi için "gezegenin en iyi takımı" demişti ve o Arsenal dün Blacburn'ün konuğuydu. 
     Ligde lider durumda bulunan Arsenal, Tugay'ın kaptan olarak çıktığı ve 90 dakika oynadığı maçta mavi beyazlıları 2-0 yenerek namağlup liderliğini sürdürdü. 
     'Gunners'ın gollerini 56. dakikada Henry ve 86. dakikada Pires kaydetti. 
     Liderin en yakın takipçilerinden Chelsea, Bolton Wanderers'ı deplasmanda 2-0'lık skorla geçti. Londra ekibinin gollerini 70. dakika John Terry ve 73. dakika Damien Duff attı. Chelsea bu sonuçla puanını 61'e yükseltti. 
     UEFA Kupası'na katılma mücadelesi veren Birmingham City ile ligin alt sıralarında bulunan Leicester City'nin mücadelesinde gülen taraf, 1-0'lık skorla Leicester oldu. Maçın tek golü . dakikada Les Ferdinand'dan geldi. 
     Diğer maçlarda alınan sonuçlar şöyle Charlton Athletic -Middlesbrough 1-0, Everton-Portsmouth 1-0, Fulham-Leeds United 2-0. 
     
     Manchester derbisi bugün... 

     İngiltere'de bugünün programı ise şöyle 
     

SAAT MAÇ 12 30 Wolverhampton W. - Aston Villa 14 00 Manchester City - Manchester United 15 00 Tottenham - Newcastle United 16 05 Southampton - Liverpool      
</TEXT>
</DOC>
