<DOC>
<DOCNO> 230970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko42.html </URL>
<DATE> 2004/04/13/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa ikinci seansta toparlandı... 
</HEADLINE>
<TEXT>

     İMKB Bileşik Endeksi 2. seansta 107.73 puan artışla 19,104.36 puandan kapandı. 
     Hisse senetleri 2. seansta ortalama yüzde 0.57 oranında değer kazandı. 
     İlk seanstaki 262.87 puanlık düşüş dikkate alındığında Borsa endeksi, günün tamamında 155.14 puan geriledi. Hisse senetlerindeki günlük değer kaybı da yüzde 0.81 oldu. 
     Endeks, 2. seansa 7.06 puan düşüşle 18,989.57 puan seviyesinde başladı. İlk yarıyı 19,072.85 puandan geçen endeks, seans içinde en düşük 18,934.40, en yüksek 19,169.41 puanı gördü. 
     2. seans kapanışında, mali endeks 82.93 puan artışla 25,326.39 puana, sanayi endeksi 166.53 puan artışla 17,647.07 puana ve hizmetler endeksi 18.65 puan artışla 10,735.58 puana yükseldi. 
     Böylece ilk seansa göre mali grup hisseler ortalama yüzde 0.33, sanayi grubu hisseler ortalama yüzde 0.95 oranında ve hizmet grubu hisseler ortalama yüzde 0.18 değer kazandı. 
     2. seansta işlem gören toplam 309 hisse senedinden 157'si değer kazandı, 85'i değer kaybetti, 67'sinin fiyatında değişiklik olmadı. 
     Seansta, 391 trilyon 257 milyar 383 milyon liralık işlem hacmi kaydedildi. Günlük işlem hacmi ise 709 trilyon 375 milyar 3 milyon lira olarak hesaplandı. 
     2. seansta İzdemir, Doğan Holding, Yapı ve Kredi Bankası, Kardemir D ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
