<DOC>
<DOCNO> 220961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun45.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız bilim adamları, hükümeti protesto için istifa etecek 
</HEADLINE>
<TEXT>

     Fransa'da 2 binden fazla bilim adamı, hükümetin, araştırmalara yapılan ödeneği kesmesini protesto etmek için bugün görevlerinden istifa etme kararı aldı. 
     Bilim adamlarının toplu istifasına ana gerekçe olarak, hükümetin araştırmacılar için ayrılan kadroları azaltması ve ısrarlı çağrılara rağmen bütçeden araştırmalara yeterli kaynak ayırmaması gösterildi. 
     Bilim adamları, Cumhurbaşkanı Jacques Chirac'a bugün yaptıkları çağrıda, hükümetin, bilimsel araştırmalara gereken önemi vermesini ve taleplerinin karşılanmasını istediler. Bilim adamlarının, ülke genelinde 65 bin imza topladığı bildirildi. 
     Siyasi gözlemciler, iki hafta sonra yapılacak bölgesel seçimlerden önce, bilim adamlarının istifa kararının, Jean-Pierre Raffarin hükümetini oldukça zor duruma düşüreceği yorumunu yapıyor. 
     
</TEXT>
</DOC>
