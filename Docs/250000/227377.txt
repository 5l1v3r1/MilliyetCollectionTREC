<DOC>
<DOCNO> 227377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas18.html </URL>
<DATE> 2004/03/31/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Bahara 2 gün yağmur arası, sıcaklıklar düşecek 
</HEADLINE>
<TEXT>

     İlkbahar yağmurla birlikte geldi. Cuma günü Türkiye'nin tamamı yağmur alırken, hafta sonu yağışlar doğuya doğru kayacak. Hava sıcaklıkları ise azalacak. 
     Devlet Meteoroloji Genel Müdürlüğü'nden alınan bilgiye göre, bugün akşama kadar Doğu Karadeniz, Doğu Anadolu'nun kuzeydoğusu ile ordu çevresi yağış alacak. Yağışlar Doğu Karadeniz kıyıları ve Ordu çevresinde yağmur ve sağanak, yağış alan diğer yerlerde karla karışık yağmur ve kar şeklinde olacak. 
     Kuzey ve doğu bölgeler parçalı bulutlu, diğer yerler az bulutlu ve açık geçecek. 
     Gün gün hava raporu ise şöyle 
     Perşembe 
     Yağmur yurdun batısından giriş yapıyor... Marmara'nın güneyi, Ege, İç Anadolu'nun batısı ve Batı Akdeniz yağmur alırken diğer bölgeler parçalı bulutlu olacak. 
     Cuma 
     Trakya ve Kıyı Ege dışında tüm bölgeler yağmurlu bir gün geçirecek. Orta Karadeniz'de kuvvetli poyraz bekleniyor... 
     Cumartesi 
     Yağmur doğuya doğru kayıyor... Karadeniz'in kıyısı ile İç Anadolu'nun doğusu, Doğu Akdeniz, Doğu ve Güneydoğu Anadolu'da yağmur görülecek. 
     Orta ve Doğu Karadeniz'in iç kısımları ile Kuzeydoğu Anadolu ise kar yağışı alacak. 
     Batı bölgelerimiz parçalı bulutlu... 
     
</TEXT>
</DOC>
