<DOC>
<DOCNO> 210502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur48.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ ve Doğuş üniversiteleri yarın tatil... 
</HEADLINE>
<TEXT>

     İstanbul Teknik Üniversitesi İTÜ ve Doğuş Üniversitesi de, olumsuz hava koşulları nedeniyle eğitime 1 gün ara verdi. 
     İTÜ'den yapılan yazılı açıklamada, İstanbul'u etkileyen kötü hava şartlarından dolayı okulun yarın tatil edildiği bildirildi. 
     Doğuş Üniversitesi de aynı gerekçeyle yarın tatil edilirken, ertelenen sınavların bayram tatili öncesi yapılacağı ve sınav tarihlerinin 26 Ocak Pazartesi günü ilan edileceği kaydedildi. 
     Özel Dershaneler Birliği'nden ÖZDEBİR alınan bilgiye göre, birlik üyesi İstanbul'daki dershaneler de yarın tatil edildi. Bu dershanelerin, cumartesi ve pazar günleri açık olup olmayacaklarının da hava durumuna göre belirleneceği bildirildi. 
     
</TEXT>
</DOC>
