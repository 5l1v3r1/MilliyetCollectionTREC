<DOC>
<DOCNO> 240021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonsiy18.html </URL>
<DATE> 2004/05/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İngiliz Parlamenter Joyce "Türkiye'yi AB'ye çok yakın görüyoruz" 
</HEADLINE>
<TEXT>

     İngiliz İşçi Partisi Milletvekili Eric Joyce, Türkiye'yi AB'ye çok yakın gördüklerini söyledi. 
     TBMM AB Uyum Komisyonu Komisyonu Başkanı Yaşar Yakış, Joyce başkanlığındaki heyeti TBMM'de kabul etti. Joyce kabul sırasında yaptığı konuşmada, AB üyesi ülkelerin parlamentolarıyla TBMM arasında çok yoğun ilişkiler bulunduğunu ifade etti. 
     ''Biz Türkiye'yi AB'ye çok yakın görüyoruz'' diyen Joyce, yakın gelecekte temesların daha da artacağını belirterek, yıl sonuna doğru Türkiye'nin atacağı somut adımlarla AB'ye üyelik yolunda önemli kapılar açılacağını kaydetti. 
     Bu arada, Joyce başkanlığındaki heyetin İnsan Haklarını İnceleme Komisyonu Başkanı Mehmet Elkatmış ile yapmayı planladığı görüşme Elkatmış'ın yurtdışında olması, CHP Genel Başkanı Deniz Baykal'ın kabulü de İstanbul Milletvekili ve Genel Başkan Yardımcısı Onur Öymen'in sabah Joyce ile görüşmesi nedeniyle yapılmadı. 
     
</TEXT>
</DOC>
