<DOC>
<DOCNO> 232375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sontur19.html </URL>
<DATE> 2004/04/17/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
"Melek heykeli" Heybeliada'dan çalındı, Denizli'de bulundu 
</HEADLINE>
<TEXT>

     İstanbul Heybeli Ada'daki bir kiliseden çaldıkları heykeli, Denizli'de polise satmak isteyen 5 kişi yakalandı. 
     Alınan bilgiye göre, bir istihbaratı değerlendiren Denizli Emniyet Müdürlüğü Kaçakçılık ve Organize Suçlarla Mücadele Şubesi ekipleri, ellerindeki ''Melek Heykeli''ne müşteri arayan kişilerle bağlantı kurdu. 
     Alıcı gibi davranan emniyet görevlileri, 110 santimetre uzunluğundaki geç Hıristiyanlık dönemine ait heykeli almak için 250 bin dolara anlaştı. 
     Teslim için heykelin saklandığı Akkonak Mahallesi'ndeki eve gidildiğinde de Sertan Girgin 23 Tevfik Soner 25 , Ümit Şahan 24 , Ekrem İlpek 24 ve Ferhat Saçan 20 , yakalanarak gözaltına alındı. Yapılan sorgulamalarında, askerliğini Heybeli Ada'da yapan Sertan Girgin'in heykeli gittiği kilisede gördüğü, daha sonra arkadaşlarıyla çalarak Denizli'ye getirdiği belirlendi. 
     Polisteki sorgulamaları tamamlanan 5 kişi, çıkarıldıkları Nöbetçi mahkemede tutuklandı. 
     
</TEXT>
</DOC>
