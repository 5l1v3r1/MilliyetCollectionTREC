<DOC>
<DOCNO> 217759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sonspo20.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada F.Bahçeli bayanların tarihi maçı... 
</HEADLINE>
<TEXT>

     Basketbolda FIBA Bayanlar Avrupa Kupası play-off çeyrek final 3. maçında yarın Sırp rakibi ZKK Vojvodina Nis-Gas ile karşılaşacak Fenerbahçe, tarihi bir maça çıkacak. 
     Caferağa Spor Salonu'nda yarın saat 19.00'da başlayacak karşılaşma FBTV'den naklen yayınlanacak. İstanbul'daki ilk maçı 70- kazanan Fenerbahçe, deplasmandaki maçı 64- kaybedince seride durum 1-1 oldu. 
     Sarı-lacivertliler yarın rakibini yenerse, tarihinde ilk kez ''Dörtlü Final''e yükselecek. 
     Bayan Basketbol Şubesi'nden sorumlu yönetici Işık Eyigüngör, ''ZKK Vojvodina Nis-Gas'ı yenerek 'dörtlü final'e kalmamız, hem Fenerbahçe hem de Türk basketbolu için büyük önem taşıyor. Caferağa Spor Salonu'nda yarın bayram yaşatmak istiyoruz. Takımımızı hiçbir maçında yalnız bırakmayan taraftarımızı bu tarihi maça davet ediyoruz'' dedi. 
     Menajer Murat Yosmaoğlu ise rakipleriyle bu sezon 5 maç yaptıklarını ve 3'ünü kazandıklarını ifade ederek, ''Rakibimizi iyi tanıyoruz. Eğer şanssızlık olmazsa turu geçen taraf biz olacağız. Taraftarlarımızın salona gelip bizi desteklemesiyle yolumuza devam edeceğiz'' diye konuştu. 
     Bu arada, basketbolda daha önce Bayanlar Avrupa Ligi'nde Galatasaray ''dörtlü final''e kalmıştı. 
     
</TEXT>
</DOC>
