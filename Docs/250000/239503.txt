<DOC>
<DOCNO> 239503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur56.html </URL>
<DATE> 2004/05/12/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Polis memuru, ilk müdahaleyi kravatıyla yaptı... 
</HEADLINE>
<TEXT>

     Çanakkale'de, sokak ortasında bıçakla kendisini yaralayan kişiye ilk müdahaleyi, polis memuru kravatıyla yaptı. 
     Barbaros Mahallesi'nde alkollü olduğu bildirilen Mehmet Ali Aydoğan 37 adlı kişinin bıçakla kendini yaraladığı ihbarı üzerine olay yerine giden Önleyici Hizmetler Şube Müdürlüğü'ne bağlı ekip, kişiyi ikna ederek, polis otosuyla hastaneye kaldırdılar. 
     Bu arada oldukça kan kaybeden Aydoğan'a, ekipte görevli bir polis memuru ilk müdahaleyi kravatıyla yaptı. Polis memura boynundan çıkardığı kravatıyla Aydoğan'ın kolunu bağlayarak, kan kaybının önüne geçmeye çalıştı. 
     Aydoğan, Çanakkale Devlet Hastanesi Acil Servisi'nde tedavi altına alındı. 
     
</TEXT>
</DOC>
