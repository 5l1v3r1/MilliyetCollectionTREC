<DOC>
<DOCNO> 239894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/spor/spo05.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alo' de, eziyet çekme 
</HEADLINE>
<TEXT>


14 yıllık karaborsacı Erol, 30 milyonluk biletleri, gişeden 40'a aldığını, 60'a da sattığını söyledi, telefonunu bilenlere eve kadar hizmet getirdiğini belirtti 

YUSUF KOBAL 


Görev başındalar 
LİGDE 15. şampiyonluğunu kutlamaya hazırlanan Fenerbahçe kapalı gişe oynarken, karaborsacılar yine görev başındaydı. Önceki gün çıkan biletlerin bir çoğunu alan ve dün stat önünde müşteri arayan 14 yıllık karaborcası Erol ile bir süre pazarlık ettik. Dönen paraların, ne boyutlara ulaştığını öğrenince şaşırdık, kulaklarımıza inanamadık. İşte Erol'un karaborsa dünyası ile ilgili anlattıkları 

'Bizde hizmet böyle' 
"KARABORSADA bilet çok. Ver parayı, istediğin kadar satayım. 30 milyon liralık bileti 60 milyona veriyorum. Çünkü anlaştığımız gişeciler komisyon alıyor. 30 milyonluk biletin bana maaliyeti 40 milyon lira. Ben de 60 milyon liraya satıyorum. 103 milyonluk biletin maliyeti 130 milyon. Ben de 200 milyona satıyorum. Cep telefonumu vereyim. Biletinizi adresinize, evinize teslim edeyim." 

'Kulübün zararı çok' 
FENERBAHÇE derneklerinin de kendilerine tahsis edilen biletleri yüksek fiyatlara sattığı iddia ediliyor. Yüzde 50 ile 100 arasında kar payı koyulduğu, sadece açık tribün yüzünden kulübün kasasına 500 milyar lira eksik para girdiği öğrenildi. Buna kapalı tribün ve maraton biletlerinin de karaborsa payı eklenince ortaya Fenerbahçe adına 1.5 trilyonu bulan zarar çıkıyor. 


</TEXT>
</DOC>
