<DOC>
<DOCNO> 206989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sondun17.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Friends" dizisinin yıldızı Cox'un dizideki hayali gerçek oldu 
</HEADLINE>
<TEXT>

     ''Friends'' dizisindeki rolünde çocuk sahibi olmayı hayal eden Courtney Cox Arquette'in, dizideki arzusuna gerçek hayatta kavuşmak üzere olduğu bildirildi. 
     Cox'un reklamcısı Nanci Ryder, 39 yaşındaki aktris ile 32 yaşındaki eşi aktör David Arquette'in bir bebeklerinin olacağını söyledi. 
     Daha önce düşük yapan Courtney Cox, suni döllenme yoluyla çocuk sahibi olmaya çalıştığını söylemişti. 
     İlk kez, Bruce Springsteen'in bir klibinde dansçı kız olarak boy gösteren ve ''Family Ties'' Aile Bağları adlı dizide Michael J. Fox'un kız arkadaşını canlandıran Courtney Cox, 10. senesine giren Friends dizisinde Monica Geller'ı canlandırıyor. Dizinin son bölümlerinde Monica Geller ve eşi Chandler Bing, evlatlık edinmek için çaba harcıyor. 
     
</TEXT>
</DOC>
