<DOC>
<DOCNO> 242581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/yasam/yas06.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilezik fantezisi 
</HEADLINE>
<TEXT>



NEW YORK'TA liseli genç kızlar arasında salgın haline gelen ve bir dolara satılan renkli plastik bileziklerin, cinsel mesaj vermek için takıldığı ortaya çıktı. Gençler kendi aralarında oluşturdukları şifrelere göre, renkli bileziklerle birbirlerine cinsel mesaj verirken, gerçeği öğrenen birçok veli de paniğe kapılarak çocuğunu Katolik okullarına yerleştirdi. Gençlerin oynadıkları bu oyuna "snap- koparma " adı veriliyor. 
ERKEK ilgilendiği kızın bileğinden birini alırsa, gençler bileziğin rengine göre cinsel birliktelik yaşıyorlar. Oyuna göre, siyah bilezik cinsel birleşme, mavi oral seks, kırmızı seksi dans ya da Fransız öpücüğü, beyaz da eşcinsel öpücük anlamına geliyor. Yeşil bilezik, dışarıda seks anlamı taşıyor. Oyunun en yaygın olduğu yerler, New York'un özellikle Queens, Bronx ve Brooklyn bölgelerindeki kenar semtler. 



</TEXT>
</DOC>
