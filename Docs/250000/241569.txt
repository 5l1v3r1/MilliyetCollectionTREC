<DOC>
<DOCNO> 241569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/spor/axspo02.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Böyle mürid olur mu ' 
</HEADLINE>
<TEXT>


ERHAN TELLİ 


Necati bombaladı 
GALATASARAY'A sezonun ikinci yarısında gelen ve attığı gollerle yıldızlaşan Necati Ateş, gündemden düşmeyen konuları yanıtladı. Hakan Şükür ve Hasan Şaş ile arkadaşlığının çarpıtıldığını dile getiren golcü futbolcu, "Bir de benim mürid olduğumu iddia ettiler. Böyle mürid mi olur Saçlarım uzun, kolumda dövmeler var. Bu iddiaları ortaya atanlar bunları görmüyor mu" dedi. 

'Aslında geç geldim' 
NECATİ, Galatasaray'a transfer olmakta geç kaldığını da iddia etti. Yıldız oyuncu, "Transfer döneminde az konuşsaydım, daha erken imza atabilirdim. Ancak olmadı" yorumunu yaptı. İlk geldiği günlerde motivasyon olarak yıkılmış bir takımla karşılaştığını belirten Necati, Hagi'nin Florya'nın havasını değiştirdiğini ve takıma güç kattığını açıkladı. 

Djalminha mahkemelik 

MEHMET ÇİFTÇİ 

Başı yine belaya girdi 
GALATASARAY'IN transfer listesinde ilk sırayı alan Brezilyalı yıldız Djalminha, Deportivo La Coruna Kulübü ile mahkemelik oldu. Tecrübeli futbolcunun avukatı Angel Pineiro, İspanyol yöneticilerinin sözleşmelerini kendilerinden habersiz olarak bir yıl daha uzattığını iddia ederek, yasal yollara başvurdu. Djalminha, 27 Mayıs'ta mahkemede ifade verecek. 

Galatasaray'ın işi zorlaştı 
CORUNA mahkemesinin kararı Galatasaray'ın transferine de ışık tutacak. Sarı - Kırmızılılar, davanın Deportivo lehine sonuçlanması durumunda Djalminha'yı almak için 3 milyon Euro ödemek zorunda kalacak. Bu arada Brezilyalı futbolcu, gazetelere Galatasaray ile görüştüğünü resmen açıkladı. Djalminha, "Önce kulübümle sorunun çözülmesi gerekiyor" dedi. 

Tolga sürprizi 

YENİ sezonun transfer çalışmalarını yoğun bir şekilde sürdüren Galatasaray'ın, Beşiktaş'ın eski oyuncularından Tolga ile sözleşme imzaladığı iddia edildi. Tecrübeli futbolcunun, Mart ayında Ergun Gürsoy ile anlaştığı öğrenildi. Bu arada Sarı - Kırmızılılar, Önder Turacı'yı renklerine katabilmek için Standart Liege Kulübü'ne 1 milyon Euro ve Lukunku'yu önerdi. 

Seyrantepe beklentisi 
GALATASARAY Başkanı Özhan Canaydın'ın, Seyrantepe arazisi için Başbakan Recep Tayyip Erdoğan ile yaptığı görüşmenin olumlu geçmesi camiada heyecan yarattı. Maliye Bakanı Kemal Unakıtan'ın yurtdışından dönmesinin ardından konunun yeniden gündeme geleceği bildirildi. Sarı - Kırmızılılar'ın en geç bir hafta içinde Başkent'ten net bir cevap beklediği açıklandı. 

Gürsoy Çok şaşırıyorum 
İKİNCİ Başkanı Ergun Gürsoy, Galatasaray'ın kalitesine yakışır transferler yapacaklarını açıkladı. Gürsoy, "Futbolcu alamazlar" yolundaki eleştirilere tepki göstererek, "Çok yakında açıklayacağımız transferlerle herkesi utandıracağız. Özellikle Galatasaraylı olan, içimizden olan kalemlerin 'Galatasaray transfer yapamaz' yorumları beni şaşırtıyor" yorumunu yaptı. 

İşte Hagi'nin kara listesi 
TEKNİK Direktör Hagi'nin yeni sezon öncesinde gönderilmesini istediği futbolcuların listesi kesinleşmeye başladı. Rumen teknik adamın, Elvir Baliç'e biraz daha süre tanınmasını istediği iddia edildi. Sözleşmesi biten gurbetçi Berkant ile de yeni anlaşma yapılmayacağı öğrenildi. 

Gideceklerin listesi 
Murat Erdoğan 
Emrah 
Eyüp 
Ömer Erdoğan 
Bratu 
Prates 
Batista 
Lukunku 





</TEXT>
</DOC>
