<DOC>
<DOCNO> 241266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/dunya/dun03.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırım Tatarları, sürgün yıldönümünde yürüdü 
</HEADLINE>
<TEXT>



Kırım Tatarlarının 1944 yılında Sovyet lideri Stalin tarafından topraklarından kovularak sürgüne gönderilmelerinin 60. yılında, Kırım Özerk Cumhuriyeti'nin başkenti Simferepol'de Akmescit on binlerce Tatar, haklarının iade edilmesi talebiyle gösteri yaptı. Ukrayna ve Kırım Tatar bayraklarının taşındığı mitinge katılımın büyük olduğu gösteride, Tatarların statüsünün belirlenmesi, Kırım'da Tatar diline devlet dili statüsü verilmesi ve toprak reformu yapılması taleplerinin dile getirildiği belirtildi. Mitinge Ukrayna Cumhurbaşkanı'nın bölge temsilcisi Aleksandr Didenko, Kırım yerel parlamentosu Başkanı Boris Deyç ile Türkiye başta olmak üzere çeşitli ülkelerden gelen çok sayıda Tatar temsilci katıldı. 


</TEXT>
</DOC>
