<DOC>
<DOCNO> 246320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur36.html </URL>
<DATE> 2004/06/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Trafikte tartışan yüzbaşı silahına sarıldı 3 yaralı 
</HEADLINE>
<TEXT>

     Edirne'de trafik ışıklarında çıkan tartışmada, bir yüzbaşının tabancayla ateş etmesi sonucu 1'i oğlu, 3 kişi yaralandı. 
     Alınan bilgiye göre, Edirne Orduevi önünde kimliği açıklanmayan bir yüzbaşı ile oğlu, yaya geçidinden geçtikleri sırada 22 T 0006 plakalı taksinin sürücüsü Seyfi Güdücü 33 ve otomobilde yolcu olarak bulunan Cem Yaykın'la 26 geçiş hakkından dolayı tartıştı. 
     Tartışmanın kavgaya dönüşmesi üzerine yüzbaşı, beylik tabancasıyla ateş etti. Seyfi Güdücü sağ kolundan, Cem Yaykın ise sağ bacağı ve sırtından yararlandı. Bu arada, yüzbaşının oğlu da seken kurşundan dolayı kolundan yaralandı. 
     Yaralılar Edirne Devlet Hastanesi'nde tedavi altına alındılar. Yüzbaşının oğlu da olay yerine gelen ambulansla Trakya Üniversitesi Tıp Fakültesi Hastanesi'ne kaldırıldı. 
     Yüzbaşı, olaydan sonra polislere teslim oldu. 
     Edirne Emniyet Müdürü Uğur Gür, yüzbaşının ismini açıklayamayacağını belirterek, asker olması sebebiyle soruşturmayı yapmak üzere Edirne Merkez Komutanlığı'na teslim edildiğini bildirdi. 
     
</TEXT>
</DOC>
