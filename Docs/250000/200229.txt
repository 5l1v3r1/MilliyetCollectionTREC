<DOC>
<DOCNO> 200229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo20.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsnü Güreli Taraftarlarımızı karnaval yaşatmaya çağırıyoruz 
</HEADLINE>
<TEXT>

     Cevdet Albay ve İzzet Akyol Bildiriyor - Beşiktaş Kulübü İkinci Başkanı Hüsnü Güreli, ''Türk taraftarları Schalke auf Arena Stadı'na karnaval yaşatmaya çağırıyoruz'' dedi. 
     Avrupa Şampiyonlar Ligi G Grubu 6. ve son haftasında 9 Aralık Salı günü İngiltere'nin FC Chelsea takımıyla Almanya'nın Gelsenkirchen kentinde yapılacak karşılaşma öncesi bugün Düsseldorf'da kulüp asbaşkanı Ahmet Bedii Kürüm ve yönetim kurulu Üyesi İbrahim Altınsay ile birlikte bir basın toplantısı düzenleyen Hüsnü Güreli, bin kişilik Schalke auf Arena Stadı'nda adeta bir karnaval havası yaşanacağını beklediklerini söyledi. 
     Güreli, FC Chelsea takımından kendilerine gelen istek üzerine onlara 835 bilet ayırdıklarını, şu ana dek satılmayan yaklaşık 6 bin biletin de 2 gün içinde tükeneceğini umduklarını bildirdi. 
     Güreli, siyasal kararlarla ortaya konmaya çalışılan ''terör ülkesi'' imajını yok etmek ve bunu da tüm dünyaya duyurmak için bu maçı mutlaka kazanmak istediklerini sözlerine ekledi. 
     Yarın akşam özel bir uçakla Düsseldorf'a gelecek olan Beşiktaş kafilesi, 8 Aralık Pazartesi günü maçın yapılacağı Schalke auf Arena Stadı'nda 20.30'da son antrenmanını yaparak maç saatini bekleyecek. 
     
</TEXT>
</DOC>
