<DOC>
<DOCNO> 236150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun38.html </URL>
<DATE> 2004/04/30/ </DATE>
<TIME> 19.28 </TIME>
<AUTHOR>  </AUTHOR>
<HEADLINE>
Litvanya, AB'nin "En Aydınlık" ülkesi olmak istiyor 
</HEADLINE>
<TEXT>

     Litvanyalıların, bu gece yarısından itibaren resmen AB üyesi olacak ülkelerinin, bugün uydudan çekilecek bir fotoğrafta, ''AB'nin en aydınlık ülkesi'' olarak görülmesi için bu gece evlerindeki ve sokaklardaki tüm ışıkları yakacağı bildirildi. 
     Litvanya Parlamentosu milletvekillerinden Nijole Steibliene, AFP'ye yaptığı açıklamada, Başkent Vilnius'un bazı semtlerini dolaştığını, kutlamaların yapılacağının her yerde bilindiğini ve kutlamalara katılacak kişilerin mümkün olduğunca çok ışık yakacaklarına dair kendisine söz verdiklerini söyledi. 
     Uydu fotoğrafının, Amerikan Ulusal Jeofizik Merkezi'ne ait DMSP F15 uydusu tarafından yerel saatle 22.40'da çekileceğini belirten Steibliene, kent sakinlerinden, ışıkları en az 5 dakika yakmalarını istedi. 
     Litvanya, 1 Mayıs'ta Macaristan, Çek Cumhuriyeti, Slovakya, Slovenya, Letonya, Estonya, Kıbrıs Rum Kesimi ve Malta ile beraber AB üyesi olacak. 
     
</TEXT>
</DOC>
