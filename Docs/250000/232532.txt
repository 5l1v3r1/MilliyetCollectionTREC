<DOC>
<DOCNO> 232532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun40.html </URL>
<DATE> 2004/04/18/ </DATE>
<TIME> 18.37 </TIME>
<AUTHOR>  </AUTHOR>
<HEADLINE>
Çeçenistan'da Arap Militan lideri öldürüldü 
</HEADLINE>
<TEXT>

     Rusya'nın birçok bombalı saldırıların arkasındaki kişilerden olduğunu belirttiği, Çeçenistan'daki Arap militanların lideri Ebu El Velid El Hamdi'nin öldürüldüğü bildirildi. 
     Merkezi Dubai'de bulunan El Arabiya televizyonu, Suudi Arabistan doğumlu Ebu El Velid'in ailesinin başsağlığı mesajları aldığını duyurdu. Ebu El Velid'in ailesine yakın kaynaklardan bu bilginin alındığı belirtilirken, olayla ilgili ayrıntı verilmedi. 
     El Cezire televizyonunun geçen ay yayınladığı bir videoda, Ebu El Velid, Rusya'da yeni saldırı dalgası olacağı tehdidinde bulunmuştu. 
     Kremlin, Devlet Başkanı Vladimir Putin'in Çeçenistan'a Rus askerlerini geri göndermesine yol açan 1999'da apartmanlara yönelik bombalı saldırılar ile şubat ayındaki metro saldırısı dahil, onlarca insanın hayatına mal olan birçok terör saldırılarının arkasında Ebu El Velid'in olduğunu belirtiyor. 
     
</TEXT>
</DOC>
