<DOC>
<DOCNO> 236368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/siyaset/siy05.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümette revizyon hazırlığı 
</HEADLINE>
<TEXT>


ABDULLAH KARAKUŞ Ankara 


Başbakan Recep Tayyip Erdoğan'ın hükümette revizyon hazırlığı içine girdiği, aralıktaki AB zirvesi öncesi 5 - 8 bakan değişikliğine gideceği AKP kulislerinde konuşulmaya başladı. Erdoğan'ın değiştirebileceği bakanlar arasında AKP kulislerinde şu isimler sıralanıyor 
Devlet Bakanı Güldal Akşit, Devlet Bakanı Beşir Atalay, Tarım ve Köyişleri Bakanı Sami Güçlü, Çevre ve Orman Bakanı Osman Pepe, Bayındırlık ve İsk n Bakanı Zeki Ergezen, Milli Eğitim Bakanı Hüseyin Çelik, Maliye Bakanı Kemal Unakıtan, Kültür ve Turizm Bakanı Erkan Mumcu, Ulaştırma Bakanı Binali Yıldırım ile Sanayi ve Ticaret Bakanı Ali Coşkun. Kabineye girebilecek yeni isimler de kulislere şöyle yansıdı Nazım Ekren, Nükhet Hotar, Köksal Toptan, Ömer Çelik, Bülent Gedikli, Salih Kapusuz ve İdris Naim Şahin. 

Erdoğan Vatandaşa beddua ettirmeyin 
Başbakan Recep Tayyip Erdoğan, 28 Mart'ta göreve gelen AKP'li belediye başkanlarına, "Koltuk sevdalısı olmayın. Vatandaşın bedduasını almayın" uyarılarında bulundu. Erdoğan, belediye başkanları için düzenlenen 8 günlük eğitim toplantılarının açılışında, "Bir dakikanızı bile boşa geçirmeyin" dediği başkanlara şöyle seslendi "En büyük tehlike koltuk sevdasıdır. Asla koltuklarınızla, koltuklarımızla muhabbetimizi ilerletmeyelim. Oturduğu koltuğun tapusunu alacağını zannedenlerin 28 Mart'ta ne hale geldiklerini gördünüz." 



</TEXT>
</DOC>
