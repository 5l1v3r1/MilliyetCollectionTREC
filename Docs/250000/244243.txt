<DOC>
<DOCNO> 244243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonspo21.html </URL>
<DATE> 2004/05/31/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Rıza Çalımbay, Çaykur Rizespor ile prensipte anlaştı 
</HEADLINE>
<TEXT>

     Çaykur Rizespor'un, teknik direktör konusunda Rıza Çalımbay ile prensipte anlaştığı bildirildi. 
     Teknik direktör Rıza Çalımbay, AA muhabirine yaptığı açıklamada, Çaykur Rizespor ile görüşmelerin devam ettiğini ve yeşil-mavili kulübe prensipte ''evet'' dediğini söyledi. 
     Çalımbay, bazı nedenlerden dolayı transferinin şu an için tam olarak netleşmediğini kaydederek, ''Yüzde 90 bu iş bitti. Perşembe veya Cuma günü bu konu tam olarak netleşir'' dedi. 
     Çaykur Rizespor Kulübü Başkanı Ekrem Cengiz ile her gün görüştüğünü kaydeden Çalımbay, bu görüşmelerde kulübün gelecek yıl izleyeceği transfer çalışmalarının da yer aldığını kaydetti. 
     Çalımbay, transferin netleşmesi halinde büyük olasılıkla gelecek hafta Pazartesi günü Çaykur Rizespor ile sözleşme imzalayacağını sözlerine ekledi. 
     
</TEXT>
</DOC>
