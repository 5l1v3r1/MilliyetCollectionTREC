<DOC>
<DOCNO> 218724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun29.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya... ETA'nın saldırıda kullanacağı patlayıcı ele geçirildi... 
</HEADLINE>
<TEXT>

     İspanya'da, terör örgütü ETA'nın muhtemelen başkent Madrid'de düzenleyeceği bir saldırıda kullanacağı 506 kilogram patlayıcı madde ele geçirildi. 
     Jandarma ekipleri tarafından ülkenin orta kesimindeki Cuenca kenti yakınlarında durdurulan iki kamyonette yapılan aramalar sonucu, kamyonetin birinde 506 kilogram patlayıcı madde, 30 kilogram dinamit ve 90 metre uzunluğunda dinamit fitili bulunduğu belirtildi. 
     Kamyonetleri kullanan kişilerin terör örgütü ETA mensubu oldukları açıklanırken, henüz kimliklerinin tespit edilmediği ifade edildi. 
     İçişleri Bakanı Angel Acebes, ''Patlayıcı maddeler, terör örgütünün Madrid'de bir katliam için kullanılacaktı. Büyük bir katliamı önledik'' dedi. 
     
</TEXT>
</DOC>
