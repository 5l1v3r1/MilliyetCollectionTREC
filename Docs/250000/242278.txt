<DOC>
<DOCNO> 242278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/yasam/axyas01.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Seni seviyorum' demeyi öğreniyor 
</HEADLINE>
<TEXT>


Eski kocasının kaçırdığı oğlu Cihan'ı İngiltere'ye götüren Belinda Chapman, filmlere konu olabilecek öyküsünü Milliyet'e anlattı... 

Nevsal Elevli 

Eski eşi Salih Serçe'nin kaçırdığı oğlu Cihan'ı dört yıl aradıktan sonra Isparta'nın Eğirdir ilçesinde bulan İngiliz anne Belinda Chapman 44 , verdiği mücadeleyi anlattı. 
Sekiz gündür Leicester'da iki üvey ağabeyiyle yaşayan Cihan'ın bakışları h l öfkeli. Türk olduğumu öğrenince tavırları değişen Cihan "Bu kadın Türkçe bilmiyor. Nefret ediyorum. O Hıristiyan, ben Müslümanım" gibi sözlerle annesini şik yet ediyor. İşte, ilk evliğinden olan iki oğlu ve polisiye bir öykünün ardından kavuştuğu Cihan ile Leicester City'de yaşayan Belinda Chapman'ın kendi ağzından öyküsü. 

'Barda tanıştık' 
"Salih Serçe ile bir barda tanıştım ve onu sevdim. Salih, Leicester'da bir dönercide çalışıyordu. Kocamdan ayrılmıştım, üç oğlum vardı. Salih beni sevdi sanıyordum ama sevmemiş. Vizesi bitince evlenmek için ısrar etti. Evlendik ama evde kalmıyordu. 'Ev ufak, üç çocuk var' diye bahaneler uyduruyordu. Böyle devam edemeyeceğini söyleyince eve taşındı. Eşyalarını karıştırırken evli olduğumuz sürede başka kadınlarla ilişkisi olduğunu öğrendim. Boşandık. 5 ay sonra da Cihan doğunca 11 hafta ortadan kayboldu. Sonra geldi, Cihan'ı görünce sevmeye başladı, nüfusuna kaydetti. Haftanın üç günü onunla birlikteydi. Biz de beraber oluyorduk ama çok tembeldi. Eve de masraf yapmak istemedi. Bütün bunlara rağmen, Cihan Salih'in ailesiyle tanışsın diye Türkiye'ye gittik. Tatilden sonra İngiltere'ye döndük. Ardından onu kaçırdı. 

Avukata teşekkür 
"Oğlumu bulabilmek için 10 bin sterlinden fazla para harcadım. Hizmetçilik bile yaptım. Türk avukat Sıtar Onur'a Milliyet aracılığıyla teşekkür ederim. Benden sadece 700 sterlin aldı. Polis de bize çok iyi davrandı. Onlara da teşekkür ederim. 

'Altı kez geldim' 
"Ocak 1996'da Salih'ten boşandım. Ancak ilişkimiz sürüyordu. Ancak bir yıl sonra Salih, Cihan'ı İngiltere'den Türkiye'ye kaçırdı. Beni İstanbul'dan arayıp oğlumu bir daha göremeyeceğimi söyledi. Ben de durumu polise bildirdim. İnterpol Salih'i iki yıl sonra bulabildi. Türk mahkemelerinden oğlumun bana verilmesi kararını çıkarttım. Ancak temyiz ve bürokratik gecikmeler yüzünden altı kez Türkiye'ye geldim. Bir şey çıkmayınca polise oğlumun kayıp olduğunu bildirdim. İki hafta önce Türk polisi Cihan'ın Eğirdir'de, dedesi İbrahim ile birlikte olduğunu bana bildirdi. Ben de onu alıp İngiltere'ye geldim. Leicester'daki eve geldiğimizde Cihan oyuncak ayısını görüp tanıyınca gözleri parladı. Ama hemen kendini toparladı 

'Nefret aşılamış' 
"Cihan, babası tarafından bana karşı nefretle dolduruldu. Polis Salih'in izini bulduğunda Cihan'ı benimle telefonla konuşturdular. Cihan yarım yamalak İngilizcesiyle 'Benden uzak dur. Seni öldürürüm' dedi. İnanamadım. Ama ben onun kalbini yeniden kazanacağım. Beni yeniden sevecek. Ben çocuklarım için çok şey yaptım. Diğer eşim de çok kötüydü. Üç oğlumla beni terk etti. Onları da ben büyüttüm. 

'Uyurken öpüyorum' 
"Oğlumun ilk görüşmemizde yaptığı sert hareketler beni fiziksel olarak etkilemedi. Ancak bıraktığı psikolojik yara perişan etti. Şimdilik onu ancak uyurken öpebiliyorum. En çok istediğim şey, beni kendiliğinden gelip öpeceği anı yaşamak. Türkçe 'Seni seviyorum' demesini öğreniyorum ki, bana bunu söylediği anı kaçırmayayım." 

Mustafa İzzet'den iyiyim 

Annesine h l kızgın olan Cihan ise, yeni mahallesinde hemen arkadaşlar edinmiş. Futbol oynamayı çok seven Cihan, yeni arkadaşlarıyla sık sık maç yapıyor. Ama gönlü Fenerbahçe'de. Ağabeyi Darren ona Leicester City takımını tutmasını söylüyor ama o yarım İngilizcesiyle "No, me Fenerbahçe" diyor. "Mustafa İzzet'i tanıyor musun " diye sorduğumda Cihan "O iyi oyuncu değil, ben daha iyi oynuyorum" cevabını veriyor. 



</TEXT>
</DOC>
