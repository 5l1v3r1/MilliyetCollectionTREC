<DOC>
<DOCNO> 234789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/spor/ygokberk.html </URL>
<DATE> 2004/04/26/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Lucescu'luğunu yapınca 
</HEADLINE>
<TEXT>



Galiba 21. dakikaydı. Aniden çıkmak istedim İnönü'den. Mesela 32'de de mesela, 43'te çıkmak istedim. Bu kadar "tantana"dan çıkan bu "sahadakiyse" eğer dedim, vah vah vah gibi durumları, veya durumumuz. Bunun için Lucescu'ya da ona zaten gerek yok da , Daum'a da gerek yoktuki. 
Bu ilk kırk beşteki 22 kişilik acccayipliğin adını ne koyalım, bilmemki. İsterseniz made in benden olsun, evet sahada "foot"lar vardı, "ball" da vardı. Ama futbol hiç yoktu vallahi. Maç öncesinde Beşiktaşlı huzursuzdu. Tabii keyifsizdi de. Trabzon derbinin havasını kaçırmıştı, oldukça sessizlerdi de. Haklıydılar da. Bir "acaba mı"ya gelmişlerdi. "5iktaş"lılar'ı, beş puan gerisindeydi Fenerbahçe'nin. Üç, ilk on bir oyuncusu eksikti. Ama on birler açıklandığında Lucescu bu durumda bile yine de Lucescu'luluğunu yapmıştı. Bir santrforu Japonya'da, bir diğeri Çin'de miydi neydi, santrforumsu oynayabilen Mısırlı'sı da sakattı. Yine de bir orta sahasındaki, biri ne kanatındaki iki solağından santrforlar yaratmaya çalışıyor, beceremiyor, Beşiktaş'ı 1,5 santrfora mahkum ediyordu. Beşiktaş'ı en hafifinden 10,5 kişiyle başlatıyordu maça. İlk on birdeki en santrfor gibi olan Pancu'yu da orta sahanın santrfora en uzak yerinde oynatıyordu pes vallahi. Üstelik, iki hakiki santrforunu da, Sinan'ı ve Ilie'yi yanında tutuyordu. Üstelik bu maç için Yasin'li yeni bir defans kurmuş, mesela Okan Koç yine yok, yine yoktu. Emre, Ronaldo, Tayfur da yokken, Okan yine de yok olacaksa o zaman niçin vardı Beşiktaş'ta. Bir beraberlikle Şampiyonlar Ligi'nin hayali bile yok oluyordu. Ama Rumen bu durumda bile beraberlik için başlıyordu maça. 
Daum biliyordu tabii karşısındakinin hep korktuğunu. Serhat, Hooijdonk, Nobre, Tuncay, hatta Aurelio, hatta hatta forvet gibi sağ ayaklı sol kanadı Ali Güneş'le daha da korksun istiyordu. Siyah, düz ve sıradan pardesülü hocalı Siyah - Beyazlılar'ın tek tutunacak yerleri kalmıştı. O da çok renkli ve de çok güvendikleri tribünleri. Onlar da son bir kez müthiş destek veriyorlardı. Ama on iki, hatta on üçüncü oyuncuları gibi tribünleri bile yetmedi Lucescu yüzünden maça 10,5 başlayan ve her dakika daha da ezilen Beşiktaş'a. 
Evet, iki takımın da biz olmazsak Trabzon olsun dediği, daha doğrusu kazanan hariç herkesin Trabzon olsun dediği derbiye benzemeyen tuhaf bir derbiydi. Hooijdonk'u, Tuncay'ı, Nobre'yi filan Lucescu tecrübesiyle tutacaktı belki de, bakalım Yasin'in ve Ahmet Yıldırım'ı nasıl tutacaktı diyordu maçtan önce. Onlarda da bir sorun yaşamadı Rumen hoca. Ama Cordoba'yı unuttu. Mesela Serhat attı gibi gelse de attıran Cordoba'ydı... Zaten orta sahasındakileri santrfor gibi oynatıyordu. Ortanın yükü Giunti'ye kalmıştı. O da ilk kırk beş yok oluyordu. Beşiktaş da yok oldu, gitti zaten. İkinci kırk beşte bile hiçbir değişiklik yapmadan başladı, düşünün. Mesela Ilie'yi sokarken 2 - 0 olmuştu bile. Sonrası da boşverin zaten... Christoph Daum dua etsin. Karşısında Lucescu vardı. Mesela Beşiktaş'ın başında iyi ki Ziya Doğan yoktu. 



</TEXT>
</DOC>
