<DOC>
<DOCNO> 200507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/spor/spo06.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü sorgusu 
</HEADLINE>
<TEXT>

   20 yıl sonra Real Madrid'e evinde yenilen Barcelona'da fatura Valdes'i yine ilk onbirde oynatan antrenör Rijkaard'a kesildi 
      MEHMET ÇİFTÇİ 

   
   'Çimleri öptük' 
   İSPANYOL basını, Barcelona'nın 20 yıl sonra Real Madrid'e karşı aldığı mağlubiyetin tek sorumlusunu antrenör Frank Rijkaard olarak gösterdi. Katalan basını "Çimleri öptük, başımızı kaldıramıyoruz" şeklinde başlıklar atarak Rijkaard'ın derhal istifa etmesini, takımın başına da Ronald Koeman'ın gelmesini istediler. Gazeteler Rüştü'nün son dakikada kadrodan çıkmasını da eleştirdiler. 
   
   'Büyük hata' 
   SPOR yazarları, Rijkaard'ın yönetimin tavsiyesini bile dinlemeyerek bildiğini okuduğunu, alınan başarısızlığın sorumlusunun kendisi olduğunu yazdı. El Mundo gazetesi Rüştü'yü oynatmayan, Rijkaard'a sütunlarında "Madem ki Valdes'i oynatacaktın, niçin kararını açıklamadın " diye sordu. Marca ise "Bu maçta kaleyi koruyacak adam Rüştü'ydü. Rijkaard'ın en büyük hatası" yorumunu yaptı. 
   
   
</TEXT>
</DOC>
