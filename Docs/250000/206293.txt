<DOC>
<DOCNO> 206293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/magazin/mag01.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar biter, Armağan ekranlara veda eder .. 
</HEADLINE>
<TEXT>

   Türkiye'yi ekrana kilitleyen yarışmanın en 'renkli' siması Çağlayan, albüm tekliflerine şöyle yanıt verdi Popstar sonrası ekranda yokum 
      Deniz Altuntaş 
   
   Milyonları ekran başına kilitleyen Popstar yarışmasıyla yıldızı parlayan Armağan Çağlayan, ekranlara veda edeceğini söyledi. Kanal D'nin yılbaşı özel programında söylediği şarkıdan sonra albüm teklifleri bile aldığını belirten Çağlayan, "Yarışma bitince ekrandaki görevim sona erecek. Teklif geliyor ama albüm yapmayı düşünmüyorum" dedi. Şarkı söylemesini de, 'yılbaşına özel bir espri' olarak niteleyen Çağlayan, Popstar sonrası yapacaklarını da Milliyet'e şöyle anlattı "Sadece Popstar için ekranda varım, sonra televizyon karşısında yokum. Ben bir TV yüzü değilim. Hiçbir şeyi antipatik ya da sempatik olmak için yapmıyorum. Hayatımı bundan sonra kamera önünde kazanmayı düşünmüyorum. Böyle bir niyetim yok. Bunu defalarca söyledim. Nedense beni anlamak istemiyorlar." 
   Popstar bitene kadar yarışmadaki favorisini açıklamayacağını da sözlerine ekleyen Çağlayan, "Türkiye'nin yüzde 60'ı beni seviyorsa, yüzde 40'ı nefret ediyor ya da yüzde 40'ı seviyorsa yüzde 60'ı nefret ediyor. Bu nedenle favorimi söyleyerek kimsenin şansını engellemek istemem" diye konuştu. 
   
   'Pehlivan işine baksın' 
   İnsanların sürekli kendisine, "Bir yıl sonra unutulacaksın, kimse seni tanımayacak" dediğini anlatan Çağlayan, bu konuda da, "Ben bunu onlardan önce söyledim. Tanınmaya da ihtiyacım yok. Kamera arkasında görevime devam edeceğim" demekle yetindi. 
   Gerede Ticaret Odası Başkanı İsmail Hakkı Pehlivan'ın, "Elena'yı eleştirerek Rus turistlerin gelmesini engelledi" diyerek hakkında suç duyurusu yaptığı Çağlayan, bu suçlamayı da şöyle yanıtladı "Böyle şeyler sadece Türkiye'de olur. Hakikaten Türk halkını çok seviyorum. Ne kadar geniş bir yelpazemiz var. Gerede Ticaret Odası Başkanı, önce kendi işine baksın. Ruslar zaten elini kolunu sallayarak Türkiye'ye gelemiyor. Bildiğimiz vizeyi onlara da uyguluyoruz. Bütün Rusların beni izleyip Türkiye'ye gelmemesi çok komik bir iddia. Bugüne kadar sırtımdan çok rant yapmaya çalışan oldu ama kimseye izin vermeyeceğim." 
   Çağlayan, sözlerini, Elena'yla ilgili tavrını devam ettirmeye kararlı olduğunu belirterek şöyle tamamladı "Türkçeyi bu kadar konuşabilen bir insanı sekreter, 118 memuru ya da h kim, savcı yapmayız. Popstar mı yapalım Zaten bütün bunlar için Türk vatandaşı olması gerekir. Popstar olmak bu kadar kolay mı Türkçesini anlamadığım bir insandan Türkçe şarkı dinlemek istemiyorum. Ancak Elena ile Firdevs arka arkaya elenirse, yarışma Kırkpınar Er Meydanı'na dönecek diye aklım çıkıyor." 
   
   Popstar'a rekor dayanmıyor    Kanal D'nin yayımlandığı ilk günden itibaren olay yaratan yarışma programı "Popstar"ın cuma günü ekrana gelen bölümü, A B sosyoekonomik statüde yüzde 21.4 reyting ve yüzde 50.9'luk rekor bir izlenme payı ile günün en çok izlenen programı oldu. "Popstar", tüm kişilerde de yüzde 18.3 reyting ve yüzde 38.0 izlenme payı ile haftalardır olduğu gibi yine birinci oldu. 
   
   
</TEXT>
</DOC>
