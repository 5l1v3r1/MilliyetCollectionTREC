<DOC>
<DOCNO> 228732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo36.html </URL>
<DATE> 2004/04/05/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Yanal Lav, Türk futbolunu geleceğe taşıyacak kahramanlardan biriydi 
</HEADLINE>
<TEXT>

     Gençlerbirliği Teknik Direktörü Ersun Yanal, geçirdiği trafik kazası sonucu hayatını kaybeden Tevfik Lav'ın, Türk futbolunu geleceğe taşıyacak gizli kahramanlardan biri olduğunu kaydetti. 
     ''Tevfik Hoca'yı ekranlarda göremezdik, gazetelerde okuyamazdık'' diyen Yanal, yaptığı basın açıklamasında şunları bildirdi 
     ''Ama o Türk futbolunu geleceğe taşıyacak gizli kahramanlardan biriydi. Futbolumuz o kadar dışarıya bağımlı ki az sayıda başarılı adamın yaşarken değerini bilmemiz gerekiyor. Ama maalesef bilmiyoruz. Aynı okulda, aynı sıralarda, aynı futbol felsefesi ile büyüdük. Geceleri futbol konuşarak geçirdik. Futbol ve spor dünyasının başı sağ olsun.'' Ayrıca, resmi internet sitesinde bir mesaj yayımlayan Gençlerbirliği Spor Kulübü, merhum teknik direktör Tevfik Lav'ın ailesi, yakınları ve spor camiasına başsağlığı diledi. 
     Kırmızı-siyahlı ekibin mesajı şöyle 
     ''Türk futbolunun bir neferini daha trafik canavarı aramızdan ayırdı. Ailesinin, Konyaspor ve tüm futbol camiasının acısını paylaşıyor, merhuma başsağlığı diliyoruz.'' 
     
</TEXT>
</DOC>
