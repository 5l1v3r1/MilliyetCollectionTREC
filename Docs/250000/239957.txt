<DOC>
<DOCNO> 239957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun45.html </URL>
<DATE> 2004/05/14/ </DATE>
<TIME> 21.44 </TIME>
<AUTHOR>  </AUTHOR>
<HEADLINE>
Miami'de kimliği belirsiz kişiler bir camiye maddi hasar verdi 
</HEADLINE>
<TEXT>

     ABD'nin Florida eyaletinin Miami kentindeki bir camiye, kimliği belirsiz kişiler tarafından maddi zarar verildiği bildirildi. 
     Merkezi Washington'da bulunan Amerikan-İslam İlişkiler Konseyi'nin CAIR Florida Başkanı Altaf Ali, yaptığı açıklamada, Miami'deki bir Kuran okulunun duvarlarına da hakaret içeren resimler çizildiğini söyledi. Ali'ye göre, okulun duvarına bir gamalı haç da çizildi. 
     Ali, ''Irak'taki şiddet olaylarının'' tırmanmasıyla Florida eyaletindeki Müslüman halkın, İslam karşıtlığının artmasından endişe duyduğunu belirtti. 
     Altaf Ali, güneydeki Teksas ve doğudaki New Jersey'de de benzer olayların meydana geldiğini kaydetti. 
     CAIR'e göre, Miami'de 40 bin kadar Müslüman yaşıyor. 
     
</TEXT>
</DOC>
