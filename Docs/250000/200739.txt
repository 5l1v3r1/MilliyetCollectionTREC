<DOC>
<DOCNO> 200739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/guncel/gun02.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüman 'katliam' yapamaz 
</HEADLINE>
<TEXT>

      ANKARA Milliyet 
   
   İstanbul'daki bombalı eylemlerin kilit isimlerinden biri olduğu gerekçesiyle Suriye'de yakalanan Hilmi Tuğluoğlu'nun eşi Leyla Tuğluoğlu, eylemcilerin Müslüman olduğuna inanmadığını belirterek, "Çocukların da öldüğü bu eylemler bir katliam" dedi. 
   DGM'ce serbest bırakıldıktan sonra Konya Kulu'daki ailesinin yanına yerleşen Leyla Tuğluoğlu, İhlas Haber Ajansı'na İHA konuştu. İHA'nın haberini dün, Milli Görüş'e yakınlığıyla bilinen Milli Gazete, "Mağdurlar konuştukça senaryo açığa çıkıyor" başlığıyla yayımladı. Suriye'ye, Türkiye'de türban özgürlüğü olmadığından dolayı eğitim amacıyla gittiklerini belirten Tuğluoğlu, "Çağın daha gerisinde yaşıyorlar. Ancak eğitim ve kılık - kıyafet noktasında Türkiye'yi geçtiklerini söyleyebilirim. Suriye'nin yönetim şekli de İslam değil ama buna rağmen eğitimde özgürlük var" dedi. Tuğluoğlu, gençlerin tesettür özgürlüğü nedeniyle istemeyerek de olsa bu ülkeye eğitim için gittiklerini ifade etti. 
   Tuğluoğlu Azad Ekinci'yi tanımadığını, eşiyle arasında bal ve bilgisayar alışverişi olduğunu söyledi. 
   
   
   
</TEXT>
</DOC>
