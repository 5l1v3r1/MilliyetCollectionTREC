<DOC>
<DOCNO> 237483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/soneko15.html </URL>
<DATE> 2004/05/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Babacan, Anne Krueger ile görüştü... 
</HEADLINE>
<TEXT>

     Devlet Bakanı Ali Babacan, IMF Birinci Başkan Yardımcısı Anne Krueger ile görüştü. 
     Hilton Oteli'nde gerçekleşen ve yaklaşık 1 saat 40 dakika süren görüşmede, Türkiye ekonomisinin genel durumu, yapısal reformlar ve enflasyonda gelinen son durumun ele alındığı öğrenildi. 
     Anne Kruger bugün ayrıca, bugün BDDK Başkanı Tevfik Bilgin, Başbakan Yardımcısı Abdüllatif Şener, Maliye Bakanı Kemal Unakıtan ile de görüşecek. 
     Edinilen bilgiye göre, Demirbank ve Kentbank konusunda 3 seçeneğin bulunduğu, bunların tazminat, bankaların iade edilmesi ve bu bankaların eski sahiplerine bankacılık yapabilme izni verilmesi olduğu ifade edilirken, eski banka sahiplerine yeniden bankacılık yapabilme hakkının verilmesi seçeneğinin ağırlıklı olduğu ifade ediliyor. 
     
</TEXT>
</DOC>
