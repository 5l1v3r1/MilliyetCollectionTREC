<DOC>
<DOCNO> 209674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sonspo03.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre atıldı Inter mağlup, Roma hala lider 
</HEADLINE>
<TEXT>

     İtalya Serie A'da, şampiyonluk iddiasını sürdüren Inter, evinde Empoli'ye 89. dakikada dakikada yediği golle 1-0 mağlup oldu. Maçta Emre Belözoğlu 62. dakikada sarı kart gördü. Türk futbolcu hakem Gianluca Paparesta'ya itirazlarını sürdürünce bir dakika sonra ikinci karttan kırmızı gördü ve oyundan atıldı. Maçın berabere biteceği düşünülürken Tommaso Rocchi, Empoli'yi galip getiren gole imzasını koydu. 
     Lider Roma ise evinde Sampdoria'yı 3-1 yendi. Başkent ekibini galibiyete taşıyan golleri Carew ve Totti 2 atarken konuk ekibin tek sayısı Fabio Bazzani'den geldi. Sampdoria ayrıca Francesco Flachi ayağından bir de penaltı kaçırdı. Juventus da, Alessandro Del Piero'nun ikisi penaltıdan olmak üzere üç golle şov yaptığı maçta Siena'yı 4-2 yendi. Siyah-Beyazlılar diğer golünü David Trezeguet atarken konuk ekibin sayılarında Nicola Ventola imzası vardı. Ligin orta sıra takımlarından Bologna da Chievo'yu 3-1 yenmeyi başardı. Ev sahibi takımı galip getiren goller Signori, Tare ve Nervo atarken, Chievo'nun tek sayısı Santana'dan geldi. Günün diğer maçları ise şöyle Reggina-Lecce 1-3, Ancona-Perugia 0-0. 
     
</TEXT>
</DOC>
