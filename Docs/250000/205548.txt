<DOC>
<DOCNO> 205548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/yazar/cemal.html </URL>
<DATE> 2003/01/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
2003 nasıl iyi geçer 
</HEADLINE>
<TEXT>

     Yeni yılın ilk yazısının ille de iyimser bir yazı mı olması lazım Kimsenin itiraz edemeyeceği genel doğrulardan oluşan bir yılbaşı yazısı... 
     Sıkıcı 
     "Her başlangıç taze bir umuttur " 
     Veya 
     "Umutsuz yaşanmıyor " 
     Veyahut 
     "Hiçbir hayali olmayanlardır, hiç düş kırıklığı yaşamayanlar..." 
     Klişe cümleler ve hayata dair birtakım sözde felsefi genellemelerle birçok yeni yıl yazımı anımsıyorum. Bunun da müşterisi var. Ama yine de sıkıcı işte. 
     Ne yazayım 
     Memleketin genel ahvali 
     Bu zaten geçim kapısı.. 
     Ama yine de yılın ilk yazısı olabilir. Fakat bunun da sıkıcı olma ihtimali az değil. Aş ve işten, demokrasi ve hukuktan, özgürlük ve eşitlikten söz ederken de klişelere saplanabilirsin. 
     Bunlar da çok aşındı. 
     Sözün hükmü kalmadı. 
     Aş ve işti, özgürlük ve demokrasiydi, dayanışma ve adaletti yıllardır herkesin ağzında. Artık bunlardan yana olmayan yok. Çoktandır önemli olan, bunların sözünü etmek değil, bunlara giden doğru yollarda kararlılıkla yürümek... 
     Yapılamayan bu. 
     Özellikle 1990’ların koalisyon hükümetleri döneminde, yapısal reformlar için gerekli siyasal irade ve kararlılık olamadığı için Türkiye tıkandı. 
     Aş ve işin, sosyal adaletin yolunu açmak istiyor musun 
     Önce enflasyon yok olacak 
     Bunun yok olabilmesi için ekonomide yapısal değişimin devamı, devletin ekonomide küçülmesi, devlete çalışanların sayısının azalması, bütçe disiplininin sürdürülmesi şart. Özelleştirmeye gaz vermen, sosyal güvenlik sistemini adam etmen lazım. Bankacılıkta çağdaşlaşma hamlelerini devam ettirmen gerekiyor. Ekonomiyi büyüme rayına oturtacak, dışarısıyla rekabet koşullarını getirecek altyapıyı oluşturmaya bakacaksın. 
     Bir başka deyişle 
     Devletçi kafadan vazgeçmeden enflasyonu yenemezsin. Devletçi kafadan vazgeçmeden ekonomiyi büyüme rayına oturtman, aş ve iş sorununu çözmen, sosyal adalet yollarında yürümen hayaldir. Devletçi kafadır, ekonomide Türkiye’yi karaya oturtan, iflas noktasına getiren... 
     Kendine solcu da desen, sağcı da desen, değişmez. 
     Genel çerçeve budur. 
     "Ben küreselleşme oyunu içinde yokum " diyemezsin. Bu saatten sonra Türkiye’yi içine kapatmaya kimsenin gücü yetmez. Yanlış adımlar, sadece Türkiye’nin 1990’larda olduğu gibi kıymetli zamanlarını çalmaktır, o kadar. 
     Ekonomide ve siyasette özgürlükçü yapıların yerli yerine oturması, yani pazar ekonomisiyle demokrasinin gereklerine uyulması, hiç kuşkunuz olmasın, Türkiye’nin önünü açmaya devam edecektir. 
     Türkiye aslında bu yola oturmuş durumda. Avrupa Birliği yolu bu demek. Türkiye’nin kendini her alanda yenileştirmesi, çağın gerekleriyle donatması anlamına geliyor AB projesi... 
     Bu nedenle, 2003’te bir yandan ekonomik programa, öbür yandan AB yoluna devamdan başka çaremiz yok. 
     Var diyenlere inanmayın. 
     Böyle diyenlerin gerçeklerden, daha doğrusu bu dünyadan haberleri yok. Geçmişte olduğu gibi yine iskambilden şatolar kurmaya devam ediyorlar. Hayal aleminde yaşıyorlar her zaman olduğu gibi... 
     2003’ün iki konusu daha var 
     Kıbrıs ve Irak... 
     Kıbrıs’ta çözümsüzlük, Türkiye’nin hem AB yolunu hem ekonomik programını olumsuz etkiler. 
     Irak’ta yanlış tahtaya basacak bir Türkiye ise yine hem ekonomide hem Kıbrıs’ta olumsuz etkilenir. 
     2003’ün iyi geçmesini istiyorsak, 1 Kıbrıs’ta çözüme oynayalım, 2 Irak’ta yanlış ata oynamayalım. 
     Bu ikisi, hem Türkiye’nin genel çıkarlarını, hem de herkesin cebindeki parayı doğrudan ilgilendiren konular... 
     Yeni yılınızı kutlar, sağlıklı, şanslı ve güzel geçmesini dilerim. 
     
     







İlk gün 


Komşumuz İsviçre olsaydı... 


Yılbaşı ve yeni yıl... 


YÖK ve Mumcu 


İlk gün 


Ahmed’in göbeği 


İki arada bir derede 


2003 nasıl iyi geçer 


İlk yumruk 


Dünya küçük bir köy olsaydı eğer... 


Kalem ve silgi 


İrticaa siyasal teşvik 


Bilin bakalım, 2003’te ne olacak 


Komşumuz İsviçre olsaydı... 


Yılbaşı ve yeni yıl... 


Kaygıları kahkahayla yok edin 


Biz böyleyiz 


1 Ocak Çarşamba 


</TEXT>
</DOC>
