<DOC>
<DOCNO> 239123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo24.html </URL>
<DATE> 2004/05/11/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
PFDK'dan Bursaspor'a 1 maç saha kapatma cezası... 
</HEADLINE>
<TEXT>

     Profesyonel Futbol Disiplin Kurulu PFDK , Bursaspor'a 1 maç saha kapama, Galatasaray'a 1 maç seyircisiz oynama ve Gaziantepspor'a 500 milyon lira para cezası verdi. Gençlerbirliği'nden Süleyman Youla da 2 maç oynamama cezası aldı. 
     Kurul, 2 Mayıs'ta oynanan Bursaspor-Çaykur Rizespor maçında çıkan olaylar nedeniyle ev sahibi takıma 1 maç saha kapama ve 1 milyar lira para cezası verdi. Yine aynı tarihte oynanan Galatasaray-İstanbulspor maçında çirkin ve edebe aykırı tezahürat yapılması nedeniyle sarı-kırmızılı kulüp, 1 maç seyircisiz oynama ve 2.5 milyar lira para cezasına çarptırıldı. 
     PFDK, Gaziantepspor-Trabzonspor arasında 1 Mayıs Cumartesi günü yapılan maçta çıkan olaylar nedeniyle ev sahibi takıma 500 milyon lira para, 5 Mayıs'ta Gençlerbirliği ile Trabzonspor arasında oynanan Türkiye Kupası finalinde hakeme karşı spor ahlakına aykırı davranışta bulunmasından dolayı Süleyman Youla'ya da 2 maç oynamama cezası verdi. 
     Kurulun aldığı diğer ceza kararları şöyle 
     
     20 gün hak mahrumiyeti 

     Harun Şen Orhangazi Döktaşspor idarecisi . 
     
     45 gün hak mahrumiyeti 

     Mithat Vaytaş Eyüpspor idarecisi , Şükrü Zal Anadolu Üsküdar 1908 Spor idarecisi . 
     
     2 ay hak mahrumiyeti 

     Tekin Var Yeni Kırşehirspor idarecisi . 
     
     3 ay hak mahrumiyeti 

     Bülent Vaycan Kestelspor idarecisi . 
     
     1 maç 

     Cenk Akın Şekerspor . 
     
     5 maç 

     Hakan Kayalar Kestelspor . 
     
     1 milyar lira 

     Artvin Hopaspor. 
     
     1.5 milyar lira 

     Mersin İdmanyurdu. 
     
     2.5 milyar lira 

     Eyüpspor. 
     
     İhtar 

     Erzurumspor, Eskişehirspor. 

     
</TEXT>
</DOC>
