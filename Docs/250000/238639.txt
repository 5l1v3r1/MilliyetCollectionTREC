<DOC>
<DOCNO> 238639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sontur02.html </URL>
<DATE> 2004/05/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Antalya'da meydana gelen kazada 2 kişi öldü, 3 kişi yaralandı 
</HEADLINE>
<TEXT>

     Antalya'da meydana gelen trafik kazasında 2 kişi öldü, 3 kişi yaralandı. Alanya'daki trafik kazasında ise 1 kişi hayatını kaybetti, 2 kişi yaralandı. 
     Alınan bilgiye göre, Burak Akıncıbey'in kullandığı 07 NJ 575 plakalı otomobil, Aspendos Bulvarı'ndaki Yörükoğlu Kavşağı'nda sürücüsü tespit edilemeyen 06 LKM 32 plakalı otomobille çarpıştı. 
     Kazada, 07 NJ 575 plakalı otomobilin içinde bulunan Erol Ural 64 olay yerinde öldü. Eşi Sebile Ural 66 , sürücü Burak Akıncıbey 32 , eşi Dilek Akıncıbey 30 ve 3 aylık çocukları Aleyna da ağır yaralandı. Kazaya karışan diğer aracın sürücüsü ise aracı terk ederek olay yerinden kaçtı. 
     Yaralılardan Dilek Akıncıbey'in annesi Sebile Ural da kaldırıldığı Akdeniz Üniversitesi Hastanesi'nde tüm müdahalelere rağmen kurtarılamayarak yaşamını yitirdi. 
     Burak, Dilek ve çocukları Aleyna Akıncıbey'in durumlarının ağır olduğu bildirildi. 
     İtfaiye ekipleri, araçta sıkışan yaralı Dilek Akıncıbey ve ölen babası Erol Ural'ın cesedini kurtarma çalışmasıyla çıkardı. 
     Kazadan sonra kaçan sürücünün kimliğinin tespit edilmesine ve yakalanmasına çalışıldığı bildirildi. Bazı görgü tanıkları, kaçan sürücüyle araçta bir kişinin daha bulunduğunu ve 2 kişinin kazanın hemen ardından hafif yaralanmalarına rağmen olay yerinden uzaklaştıklarını söylediler. 
     
     ALANYA'DA TRAFİK KAZASI 
     Antalya'nın Alanya İlçesi yakınlarında meydana gelen trafik kazasında da 1 kişi öldü, 2 kişi yaralandı. 
     Alınan bilgiyi göre, Zeki Özcan'ın kullandığı 07 NS 900 plakalı otomobil, Alanya-Gazipaşa karayolunun 13. kilometresinde köprü bariyerlerine çarparak dereye devrildi. 
     Kazada sürücü Zeki Özcan 37 olay yerinde yaşamını yitirdi, araçta bulunan Alaaddin Özcan 40 ve Nedim Sezer yaralandı. 
     Yararılar, Alanya Devlet Hastanesi'nde tedavi altına alındı. 
     
</TEXT>
</DOC>
