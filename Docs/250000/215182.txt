<DOC>
<DOCNO> 215182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur05.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı normale döndü 
</HEADLINE>
<TEXT>

     Ağır kış koşulları nedeniyle dün çok sayıda uçak seferinin iptal edildiği Atatürk Havalimanı'ndaki pist şartları, uçakların iniş ve kalkışına uygun hale geldi. 
     Devlet Hava Meydanları İşletmesi bünyesinde oluşturulan Kriz Masası'ndan alınan bilgiye göre, Atatürk Havalimanı dün akşam saat 18.00'den itibaren uçakların iniş ve kalkışına açık hale getirildi. 
     Pistlerde görüş mesafesi ve frenlemenin uygun şartlarda olduğunu bildiren yetkililer, uçakların iniş ve kalkışının yapılabildiğini bildirdiler. 
     Öte yandan, seferlerin gecikmeli olarak yapıldığı Atatürk Havalimanı'nda bazı havayolu şirketleri, uçuş programlarının aksaması nedeniyle İstanbul'dan yapılması gereken seferlerini iptal etti. Bu kapsamda, Malezya Havayolları'nın Kuala Lumpur, Olympic Havayolları'nın Atina, KTHY'nin de Geçitkale seferi iptal oldu. 
     
</TEXT>
</DOC>
