<DOC>
<DOCNO> 222255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonsiy16.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den Denktaş'a Dörtlü görüşmelere katılma... 
</HEADLINE>
<TEXT>

     MHP Genel Başkanı Devlet Bahçeli, KKTC Cumhurbaşkanı Rauf Denktaş'tan dörtlü görüşmelere katılmamasını istedi. 
     Bahçeli, Muğla'da partisi tarafından düzenlenen mitingde, hükümeti eleştirdi. Ak Parti'nin ekonomide ''sat kurtulcu'', milli hassasiyetlerde ''ver kurtulcu'', iç siyasette ''tüccar'' dış siyasette de ''teslimiyetçi'' bir politika izlediğini öne süren Bahçeli, hükümetin seçim öncesinde verdiği sözleri yerine getirmediğini iddia etti. 
     Kıbrıs'ın ''santim santim satıldığını'' ileri süren Bahçeli, şöyle konuştu 
     ''Sırada kıta sahanlığı, Ege Denizi, Batı Anadolu ve İstanbul var. Kıbrıs'ta çözüm aranacaksa orada var olan 2 devlet ve 2 millet gerçeğinden yola çıkılarak aranmalı. Milli kahraman Denktaş'a sesleniyorum. Dörtlü görüşmelere katılma. Bırak Recep Tayyip Erdoğan ile Mehmet Ali Talat katılsın. Görelim o zaman kapalı kapılar ardında kim ne veriyor Tarih ve millet bunların hesabını soracaktır.'' 
     
</TEXT>
</DOC>
