<DOC>
<DOCNO> 231806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur44.html </URL>
<DATE> 2004/04/15/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Küçükçekmece'de olaylı yıkım... Müteahhit tartaklandı .. 
</HEADLINE>
<TEXT>

     Küçükçekmece'de bir binanın kaçak olduğu belirtilen katının yıkımı sırasında olay yerine gelen müteahhit, ev sahipleri tarafından tartaklandı. 
     Alınan bilgiye göre, belediye ekipleri, Sefaköy Tevfikbey Mahallesi Fatih Sokak üzerindeki 3 katlı bir binanın 3. katını kaçak olduğu gerekçesiyle yıkmak üzere bölgeye gitti. 
     Bazı ev sahipleri yıkım ekiplerine tepki gösterirken, görevliler söz konusu katın yıkımına başladı. 
     Bu sırada olay yerine gelen ve müteahhit olduğu belirtilen kişiye, ev sahipleri önce sözlü tepki gösterdi. Daha sonra çıkan kavgada, bu kişi tartaklandı. 
     Olayla ilgili bazı kişiler gözaltına alınırken, binanın 3. katı da daha sonra yıkıldı. 
     
</TEXT>
</DOC>
