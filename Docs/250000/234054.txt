<DOC>
<DOCNO> 234054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/yasam/yas01.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'ye nihayet doktor gönderildi 
</HEADLINE>
<TEXT>

   6 böbrek hastasının ölümünün ardından bakanlık Mersin'den bir doktoru Hakk ri'de görevlendirdi 
      YILDIZ YAZICIOĞLU Ankara 
   
   Sağlık Bakanlığı, Hakk ri'de altı böbrek hastasının doktorsuzluk nedeniyle ölmesinin ardından dün, Mersin Devlet Hastanesi'nde görevli Dr. Zafer Göbelek'i, geçici olarak Hakk ri Devlet Hastanesi'nde görevlendirdi. Atama yazısı Hakk ri İl Sağlık Müdürlüğü'ne gelen Göbelek'in önümüzdeki hafta görevine başlayacağı belirtildi. 
   Sağlık Bakanlığı Müsteşarı Necdet Ünüvar da olayla ilgili yaptığı açıklamada, Hakk ri Devlet Hastanesi'nin Hemodiyaliz Ünitesi'nde görevli uzman hekimin askerde olduğunu ve 1 Mayıs'ta tezkere alıp işbaşı yapacağını bildirdi. Ölümlerin doktor eksikliğinden kaynaklanmadığını savunan Ünüvar, çıkan haberlerde abartılı ifadeler bulunduğunu da iddia etti. 
   Hakk ri Sağlık Müdür Vekili Veysi Aldemir ise, "Uzman doktor sıkıntımız var. Ancak, meydana gelen ölümler doktorsuzluktan değil. Ölenler ulaşım zorluğundan düzenli olarak üniteye girmeyen hastalarımızdır" dedi. 
   Bir ayda 6 böbrek hastasının ölmesinden sonra, Devlet Hastanesi yetkilileri 20 böbrek hastasını Van Yüzüncü Yıl Üniversitesi Tıp Fakültesi Hastanesi ile Yüksek İhtisas Hastanesi'ne gönderdi. 
   
   
</TEXT>
</DOC>
