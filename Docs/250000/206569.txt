<DOC>
<DOCNO> 206569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/soneko18.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansa yüzde 1.56'lık artışla tamamladı... 
</HEADLINE>
<TEXT>

     Cumartesi günü açıklanan enflasyon rakamları borsayı coşturdu. İMKB Bileşik İMKB Ulusal-100 Endeksi, önceki kapanışa göre 297.96 puan artışla 1. seansı 19,445.65 puandan tamamladı. 
     Günün ilk seansında hisse senetlerinin ortalama değer artışı yüzde 1.56 olarak gerçekleşti. 
     Cuma günü 19,147.69 puandan kapanan Borsa, 1. seansa 54.08 puan artışla 19,202.57 puandan başladı. İlk yarıyı 19,395.36 puandan geçen endeks, seans içinde açılış değerinin altına düşmezken, en yüksek 19,500.57 puanı gördü. 
     İMKB Ulusal 100 Endeksi, 19,445.65 puanlık kapanış değeriyle, 18 Ocak 2000'de ulaştığı 19,577.27 puanlık tarihi kapanış zirvesini de zorlamaya başladı. 
     Seans sonunda mali endeks 436.49 puan artışla 26,898.71 puana, sanayi endeksi 260.23 puan artışla 16,910.78 puana, hizmetler endeksi 123.60 puan artışla 10,184.59 puana yükseldi. 
     Böylece, önceki kapanışa göre mali grup hisseler ortalama yüzde 1.65, sanayi grubu hisseler ortalama yüzde 1.56, hizmetler grubu hisseler de ortalama yüzde 1.23 değer kazandı. 
     1. seansta işlem gören toplam 288 hisse senedinden 211'i değer kazanırken, 37 hisse senedi değer kaybetti, 40 hissenin fiyatında değişiklik olmadı. 
     Seansta, 597 trilyon 223 milyar 748 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C, Garanti Bankası ve Sabancı Holding en yoğun işlem gören hisseler oldu. 
     
</TEXT>
</DOC>
