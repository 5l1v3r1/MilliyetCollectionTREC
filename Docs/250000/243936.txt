<DOC>
<DOCNO> 243936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun06.html </URL>
<DATE> 2004/05/30/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Irak'ın Necef kentinde patlama ve silah sesleri... 
</HEADLINE>
<TEXT>

     Irak'ta, üç gün önce Şii milislerle Amerikan askerleri arasında ateşkesin yürürlüğe girdiği Necef kentinde, bugün yine patlama ve silah sesleri duyulduğu bildirildi. 
     Kentteki AFP muhabirine göre, patlama ve silah seslerinin, Şii milislerin mevzilendiği kentin kuzeyindeki mezarlık ve Devrim Meydanı'ndan geldiği sanılıyor. 
     Patlama ve silah sesleri duyulmasından sonra kentteki dükkanların çoğunun kapatıldığı ve kent sokaklarının boşaldığı belirtildi. 
     Irak'ta bir ay önce yandaşları işgal güçlerine karşı ayaklanma başlatan Şii lideri Mukteda Sadr ile Amerikan güçleri arasında perşembe günü Necef'te ateşkes sağlanmasından bir gün sonra çatışmalar tekrar başlamıştı. 
     
</TEXT>
</DOC>
