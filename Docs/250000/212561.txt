<DOC>
<DOCNO> 212561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/soneko11.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta, ilk 3 yabancı bankaya izin... 
</HEADLINE>
<TEXT>

     Irak Merkez Bankası, Kuveyt Milli Bankası ve İngiliz sermayeli Standard Chartered ile HSBC'ye Irak'ta faaliyete geçme izinlerini verdi. 
     Böylece, on yıllardır ilk kez yabancı sermayeli bankaların Irak'a girişlerine izin çıkması ihtimali belirdi. 
     Irak Merkez Bankası Başkan Yardımcısı Sinan Al-Shabibi'nin Reuters'e açıklamasına göre, bu üç yabancı banka Mart ayı ortasından itibaren faaliyete geçecek. Diğer üç yabancı bankaya lisans izinleri de çok yakında duyurulacak. 
     Irak'ta faaliyet gösterecek bankalar beş ila altı yıl süreli lisans için başvurdu, başvuran 15 yabancı bankadan her birinin Irak'a en az 25'şer milyon dolar sermaye getirmesi gerekiyor. 
     Bu ülkedeki iş dünyası, yabancı bankaların ilk olarak başkent Bağdat'ta mı şube açmayı yoksa Kuzey Irak gibi daha güvenli alanları mı tercih edeceklerini bilemiyor. 
     
</TEXT>
</DOC>
