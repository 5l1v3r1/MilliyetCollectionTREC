<DOC>
<DOCNO> 248721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko43.html </URL>
<DATE> 2004/06/17/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Azerbaycan'ın 7 milyar varil petrol rezervi bulunuyor 
</HEADLINE>
<TEXT>

     Elhan Şahinoğlu 

Azerbaycan'ın bilinen 7 milyar varil petrol rezervi bulunduğu ve bu rezervin 61 yıl sonra tükeneceği öne sürüldü. 
     Azerbaycan'da Rusça yayınlanan ''Exo'' yankı gazetesinin ''Statistical Review of World Energy''dergisine dayandırarak verdiği haberde, Azeri petrolünün belirlenen rezervlerinin belli bir süre sonra tükeneceği ifadesine karşılık, yerli ve yabancı uzman ve araştırmacıların Hazar denizinin Azerbaycan'a ait bölümü dahil olmak üzere çeşitli kesimlerinde hala keşfedilmemiş petrol yatakları bulunduğuna yönelik öngörüleri bulunduğu da kaydedildi İngiliz BP şirketi kaynaklarına dayandırarak verilen habere göre, Hazar'ın tabanının sert olduğuna dikkati çeken uzmanlar, 2004-2013 yılları arasında Azerbaycan'ın Hazar'daki ''Eşrefi'', Karabağ'', Ümit'', Babek'' gibi bölgelerde petrol arama çalışmalarını hızlandırabileceğini belirtiyorlar. 
     Azerbaycan'da hala keşif çalışmaları tamamlanan 78 petrol ve doğalgaz yatağının 54'ünde deneme, önüretim ve üretim çalışmaları yapılıyor. 
     
     DÜNYA'DAKİ PETROL REZERVLERİ 
     Haberde ayrıca, dünyada varlığı belirlenen, deneme üretimi ve asıl üretimi yapılan tüm yataklardaki toplam petrol rezervinin 1 trilyon 147 milyar 700 milyon varil olduğu, bu rezevlerin bugünkü üretim hızlarıyla ortalama 41 yıl sonra tükenmesinin öngörüldüğü belirtildi. 
     Halen dünyadaki en büyük petrol rezervinin tüm rezervlerin yaklaşık 22,9'una sahip olan Suudi Arabistan'a ait olduğu ifade edilen habere göre, İran tüm rezevlerin yüzde 11,4'üne sahip olarak ikinci sırada yer alırken, büyük petrol rezervine sahip diğer ülkeler de Irak, Birleşik Arap Emirlikleri, Küveyt, Venezuela, Rusya ve ABD şeklinde sıralanıyor. 
     Yaklaşık 31 milyar varil olduğu tahmin edilen ABD'nin petrol rezervlerinin 11 yıl sonra tamamen tükeneceği öngörülüyor. 
     
</TEXT>
</DOC>
