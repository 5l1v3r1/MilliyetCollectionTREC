<DOC>
<DOCNO> 201850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sonspo06.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 3 - Elazığspor 1 maç bitti 
</HEADLINE>
<TEXT>

     Stat Kamil Ocak . 
     Hakemler Bülent Uzun, Serkan Gencerler, Birol Budan. 
     Gaziantepspor Ömer, Mehmet Polat, Bülent, Erhan, Bouazizi, Johnson, İbrahim Toroman, İlhan, Hüseyin, Jaziri, Lazarov . 
     Elazığspor König, Hacı Arif, Ramazan, Depnar, Yunus, Mehmet Deliorman, Eren, Mustafa Marangoz, Halit, Ümit, Czinege . 
     Birinci Süper Futbol Ligi'nde Gaziantepspor, Elazığspor'u 3-1 yendi. 
     Gaziantepspor, hızlı başladığı karşılaşmada hızlı ve organize ataklarla gol aradı. Savunmayı ön planda düşünüp karşı ataklarla gol bulmayı düşünen Elazığspor ise 15. dakikada yediği gole 6 dakika sonra karşılık vermeyi başardı. 
     5. dakikada Lazarov, Jaziri'nin pasında ceza alanında buluştuğu topa uygun durumda olmasına karşın yavaş vurdu. Elazığspor savunma oyuncuları, meşin yuvarlağı ceza alanı dışına çıkardı. 
     8. dakikada Yunus'un topla buluşturduğu Halit, ceza alanında uygun durumda olmasına karşın meşin yuvarlağı ayağından fazla açınca, kalesini erken terkeden Ömer topu kontrol etti. 
     15. dakikada İlhan topla birlikte Elazığspor ceza alanına girdi ve Hacı Arif'in müdahelesiyle yere düşünce hakem penaltı noktasını gösterdi. Penaltıyı kullanan Lazarov, düzgün bir vuruşla meşin yuvarlağı Elazığspor filelerine gönderdi 1-0. 
     21. dakikada Elazığspor skoru eşitledi. İbrahim Toroman'ın kısa düşen geri pasında topu Yunus kaptı. Bu futbolcu ceza alanı içinde sert bir şutla topu Gaziantepspor ağlarına yolladı 1-1. 
     29. dakikada Bülent'in pasında ceza alanı içinde topla buluşan Lazarov'un sert şutunda, kaleci König iki hamleyle de olsa meşin yuvarlağın gol çizgisini geçmesine izin vermedi. 
     37. dakikada Bouazizi'nin Elazığspor ceza alanına gönderdiği topa Jaziri kafasıyla vurdu. Meşin yuvarlak az farkla auta gitti. 
     Kalan dakikalarda başka gol olmayınca, ilk yarı 1-1'lik eşitle döndü. 
     
     İKİNCİ YARI 

     İkinci yarıya hızlı başlayan Gaziantepspor, bu yarının ilk ve son dakikasında bulduğu gollerle Elazığspor'ı yenip haftayı 3 puanla kapadı. 
     46. dakikada Bülent'in ortaladığı topla ceza alanı içinde buluşan Hasan, düzgün bir vuruşla meşin yuvarlağı kaleci König'in üzerinden ağlara gönderdi 2-1. 
     47. dakikada Halit'in ceza alanı içine ortaladığı meşin yuvarlağa Ümit kafasıyla dokundu, Ömer topu kontrol etti. 
     56. dakikada Erhan'ın pasında topu önünde bulan Lazarov'un ceza alanı dışından sert şutunda, meşin yuvarlak az farkla auta gitti. 
     62. dakikada Ramazan'ın uzattığı topu ceza alanı içinde kontrol eden Yunus'un sert şutunda, meşin yuvarlak iyi yer tutan Ömer'de kaldı. 
     64. dakikada Jaziri'nin ceza alanı dışından sert şutunda, meşin yuvarlak kaleci König'den döndü. Dönen topu Lazarov yeniden Elazığspor kalesine yolladı. Ancak meşin yuvarlak kaleyi bulmadı. 
     78. dakikada Mehmet Deliorman'ın ceza alanına ortaladığı topu Effa, Ümit'e aşırdı. Bu futbolcunun kafasıyla kaleye yolladığı meşin yuvarlak bir kez daha Ömer'de kaldı. 
     89. dakikada Elazığspor'un organize gelişen atağında Mehmet Deliorman, meşin yuvarlağı Gaziantepspor ceza alanına ortaladı. Effa'nın kaleye yönlendirdiği meşin yuvarlağı Ömer kornere çeldi. 
     Karşılaşmada uzatma dakikaları oynanırken, Lazarov'un şutunda meşin yuvarlak kaleci König'den döndü. Pozisyonu iyi izleyen Hasan Yurt, topu boş kaleye göndererek skoru 3-1 yaptı ve maç bu skorla sona erdi. 
     
</TEXT>
</DOC>
