<DOC>
<DOCNO> 203289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sontur29.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Manisalı avukat Saddam'ı savunmak istiyor... 
</HEADLINE>
<TEXT>

     İzmirli avukat Atınç Gültekin'den sonra Manisa Barosu'na kayıtlı Yaşar Bitlisli de Irak'ın devrik başkanı Saddam Hüseyin'i savunmak istediğini söyledi. 
     Bitlisli, AA muhabirine, hazırladığı dilekçeyi Dışişleri Bakanlığı kanalıyla Saddam Hüseyin'i yargılayacak makamlara göndereceğini belirtti. 
     Avukat Bitlisli, Türkiye'de Saddam'ı savunmak isteyen avukatların bir grup oluşturabileceğini kaydederek, Irak'taki etnik gruplardan avukatların da katılmasıyla yapılacak yargılamanın adil olacağını savundu. 
     Bitlisli, ''İsterim ki Araplardan, Kürtlerden, Türkmenlerden, Şiilerden oluşacak avukat grupları, Saddam'ın savunmasına katılsın. O zaman dünya, Saddam Hüseyin'in adil yargılandığına ve ABD'nin bir barış ve demokrasi ülkesi olduğuna inanır'' diye konuştu. 
     
</TEXT>
</DOC>
