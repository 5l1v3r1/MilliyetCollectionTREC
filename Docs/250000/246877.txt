<DOC>
<DOCNO> 246877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonsiy24.html </URL>
<DATE> 2004/06/10/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İngiliz Bakan Zana'nın tahliyesi reformlara bağlılığı ortaya koyuyor 
</HEADLINE>
<TEXT>

     İngiltere'nin Avrupa ile ilişkilerden sorumlu Devlet Bakanı Denis MacShane, Leyla Zana ve arkadaşlarının serbest bırakılmasının, Türkiye'nin, reform sürecine ve temel özgürlüklerin uygulanması çerçevesine olan bağlılığını daha da ortaya koyduğunu söyledi. 
     MacShane, İngiltere'nin Ankara Büyükelçiliği tarafından yayımlanan yazılı açıklamasında, anadilde yayınların başlamasının ardından gelen mahkeme kararının, Türkiye'nin, yıl sonunda AB ile müzakerelere başlama kararı alınması yönündeki talebine daha fazla destek sağlayabileceğini kaydetti. 
     ''En üst düzeye kadar İngiliz bakanların, Leyla Zana'nın serbest bırakılması için ısrarcı olduğunu'' belirten MacShane, ''Onun artık konuşabilmesinden, yürüyebilmesinden ve özgürlük havasını soluyabilmesinden dolayı mutluyum'' dedi. 
     
</TEXT>
</DOC>
