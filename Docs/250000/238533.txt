<DOC>
<DOCNO> 238533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/yasam/axyas01.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanık hemşire şoku 
</HEADLINE>
<TEXT>


Bir günde üç hastanın ölümünden sorumlu tutulan hemşirenin çalışma arkadaşı Cebine enjektör sakladı 

GÖKHAN KARAKAŞ 

Dr. Siyami Ersek Kalp Damar ve Göğüs Cerrahisi Eğitim ve Araştırma Hastanesi'nin Kronik Yoğun Bakım Servisi'nde bir günde üç kişinin ölümü üzerine başlatılan soruşturmaya, bir tanığın iddiaları da eklendi. 
Tutuklanan hemşire Seda Yavuz kastı olmadığını, hata yapmış olabileceğini belirtse de, görevini devrettiği hemşire Öznür Taş, ifadesinde, şunları söyledi 
"Görevi aldığımda Şükrü Karaca isimli hastanın tansiyon ve nabzı normaldi. Seda, üstünün kan olduğunu söyledi. Kan lekesi ilacı alıp döndüğümde, Seda'nın hastanın yanında enjektöre ilaç çektiğini gördüm. Beni görünce elindeki ilaç ampulünü çöpe attı. Enjektörü de hızla, saklarcasına cebine koydu." 

'Kurtaramadık' 
Tanık hemşire Öznur Taş, suçlanan Seda Yavuz'a kendisini gördüğünü söylediğini, bu nedenle kavga ettiklerini ve doktorların da bunu fark ettiğini ifadesine ekledi. Tüm müdahalelere rağmen Şükrü Karaca'nın öldüğünü kaydeden Taş, ifadesini şöyle bitirdi "Arkadaşım Ümran da tartışmamıza tanık oldu. Seda'ya 'Mesain bitti neden gitmiyorsun ' dedim. Daha sonra ağlamaya başladım." 


</TEXT>
</DOC>
