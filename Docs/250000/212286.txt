<DOC>
<DOCNO> 212286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/ekonomi/aeko.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zorlu için hükümet iyi şeyler söyledi' 
</HEADLINE>
<TEXT>

   Tatneft temsilcisi Tüpraş ihalesi sürecinde Türk hükümetinden Zorlu Grubu'yla ilgili olarak 'iyi şeyler' duyduklarını söyledi. Temsilci, 'Zorlu için de, bizim için de enteresan imk nlar ortaya çıkarsa ortaklık tekliflerine açığız. Teklifler var' dedi 
      Finans atölyesi SONGÜL HATISARU 
   
   Tüpraş'a Zorlu'yla birlikte 1.3 milyar dolarlık teklifle talip olan ve artık Özelleştirme Yüksek Kurulu'nun ÖYK kararını bekleyen Tatneft, ihale hazırlıklarına mayısta başlamış. Bu süreçte Zorlu Grubu hakkında olumlu referans aldıklarını ve grubu Türk hükümetine de sorduklarını söyleyen şirketin Direktör Danışmanı Nurislam Syubaev, "Hükümetten iyi şeyler duyduk" dedi. Şu anda Türkiye'de bulunan Syubaev, finansman çalışmaları için görüşme yaptıkları bir bankanın önündeki arabalarının içinde sorularımızı yanıtladı. 
   
   Tatneft'in Yönetim Kurulu Başkanı aynı zamanda Tataristan'ın Başbakanı. Bu şirketin başkanı hep başbakanlar mı oluyor    Tatneft'te devletin hissesi var. Başbakan aynı zamanda yönetim kurulu başkanı. Ama her zaman böyle olmuyor. 
   
   Başbakanınızın Putin'in yakın arkadaşı olduğu söyleniyor Putin'e danışıldı mı bu özelleştirme için 
   Tataristan Cumburbaşkanı, Putin'e daha yakın. Putin'in desteklediği partide önde gelen üç isimden birisi. 
   
   Putin'e bilgi verildi mi 
   Bu özelleştirme için hem Tataristan yönetiminin desteği alındı ve tabii Rusya yönetimi de bilgilendirildi. Tataristan Cumhurbaşkanı'nın bizzat kendi desteği var. Ama bizim belli bir inancımız var. Bir örnek vereceğim, Rusya'nın en büyük petrol şirketlerinden TNK'nın BP'ye satılması Putin'in İngiltere'ye ziyareti sırasında Putin ve Blair'in himayesinde imzalandı. Bu proje de o seviyeye layık. Tabii bizim siyasi liderleri yönlendirme gibi bir durumumuz yok. 
   
   Zorlu Grubu'yla buluşmanız nasıl oldu 
   Biz mayıstan bu yana proje üzerinde çalışıyoruz. Baştan beri bir korsorsiyumun olmasının avantajlı olacağı yönünde bir isteğimiz vardı. Bu bir Türk projesi olduğu için burada güçlü bir Türk partnerin olmasını baştan beri istiyorduk. Birçok Türk şirketiyle görüşmelerimiz vardı hazirandan bu yana. Bizim en önemli ana ölçümüz gerçek ortaklık ilişkileri. Eğer bir ortaklık eşit şartlarda değil ise tabii bu bizim için çok uygun bir şey olarak görünmüyor. En iyi balansı Zorlu'da bulduk. Onların bu işte tecrübesinin olmaması bizim için sorun değil. Türk hükümeti Zorlu hakkında iyi şeyler söyledi. İş dünyası ve bankalara da sorduk ve hep iyi şeyler duyduk. Zaten Zorlu biliyorsunuz çok güçlü bir grup. Ama tabii bütün görüşleri dinlemeye çalıştık biz. Yanlış karar vermediğimize inanıyoruz. 
   
   Bankalarla kredi pazarlığı başladı 
   Bankalarla görüşmeleri başlattıklarını ve proje finansmanı modelinin uygulanabileceğini kaydeden Syubaev, Tüpraş hisselerini teminat verip kredi sağlayabileceklerini söyledi 
   
   Tüpraş için finansmanı nasıl bir modelle sağlamayı düşünüyorsunuz 
   Bankalarla görüşmeler yapıyoruz. Hem Türk bankaları hem de uluslararası bankalarla. Burada iki ana konu var. Birinci kısmı, bir proje finansmanı alınan Tüpraş hisselerini garanti gösterip bir proje finansmanı yapabiliriz. İkincisi bizim Zorlu Holding ile yüzde 50 - 50 ortaklığımızı biliyorsunuz. Finasman da oranda paylaşılacak. 
   Bizim düşündüğümüz şu andaki şartlarda en uygun olarak batılı bankalar tarafından finansman yapılması. Ama bizim Türk partnerimiz de var. Aynı zamanda burada da bankalarla görüşüyoruz. Türk bankaları da çok ilgi gösteriyorlar. Çünkü bu bir Türk projesidir. Hatta Türk bankaları biraz daha agresif davranıyorlar. Şu anda da biliyorsunuz bu röportajı bir Türk bankasının önünde yapıyoruz. 
   
   Sizin ne kadarlık petrol rezerviniz var 
   Şu anda 900 milyon ton civarında ham petrol rezervi var. Şu andaki imalat seviyesini eğer göz önüne alırsak bu en az 35 - 40 yıllık imalatı karşılıyor. 
   
   Maliye Bakanı, Tataristan'a geldiğinde Tüpraş konusu da konuşuldu mu 
   Biz Tüpraş'ı tanıyan bir şirketiz ve uzun süredir özelleştirileceğini biliyorduk. Maliye Bakanı'nın Tataristan'a gelmesinin de tabii ki bizim yönetimimizin Tüpraş özelleştirmesi konusundaki kararlılığına bir etkisi oldu. 
   
   Ödemeyi peşin olarak mı yapacaksınız 
   Biz tamamen ihale şartlarına uygun olarak iki model üzerinde de çalışma yapıyoruz. Peşin vermek hem de şartnamede yazılan belli bir taksitlendirme imk nını da kullanmak. 
   
   Ağır basan hangisi 
   O konuda çalışmamızı tamamlamadan konuşmak istemiyoruz. 
   
   Sizinkisi Türkiye'ye gelen en büyük Rus sermayesi olacak, devamı gelecek mi sizce 
   Bence çok doğal olarak olması gerekiyor. Devam edeceğini düşünüyoruz Transport konusunda bizim olabilir. 
   
   Petrolün tankerler yerine borularla taşınması daha ucuz olmaz mı 
   Boru hatları projemiz var. Ama şimdi detaylı konuşmak istemiyoruz. Dikkate alınacak projelerdir. Ama tabii boru hattına da kaynak ayırmak lazım. 
   
   Bu projenin finansman maliyeti ne olur 
   Rakam söylemek çok yanlış olur. Boğaz trafiğiyle ilgili sorunlar var biliyorsunuz. Boru hattı döşeme projesi birkaç yüz milyon dolarlık bir proje. 
   
   Başka ortak olacak mı ileride 
   Bizim ortağımızdan görüş almadan öyle bir karar almamız mümkün değil. Hem Zorlu hem de bizim için enterasan imk nlar ortaya çıkarsa ortaklık tekliflerine açığız. Teklifler de var. Ama bunu söylemek şu anda doğru olmaz. Şu anda bizim bir partnerimiz var. Ve şu andaki durumdan çok memnunuz. 
   
   Rekabet 'dağıtım olmaz' demiyor    Tüpraş'ın yapması gereken yatırımları var. Yatırım planlarınız nedir 
   Şimdi var olan rafinerilerin modernizasyon yatırımlarına devam edilecek. 1980'li yıllardan bugüne kadar Tüpraş için planlanan 2 milyar dolarlık modernizasyon yatırımının 1.3 milyar doları gerçekleştirilmiş. Geriye 700 milyon dolarlık kısım kalmış. Bunu mutlaka devam ettirmeyi düşünüyoruz. Bunu 2004 - 2005 yılında yapacağız. Yeni bir rafineri konusu da gündeme gelebilir. Bu yeni bir proje tabii. Yeni rafineri 2007 - 2008 gibi yıllarda olabilir. Tabii bunun için çok iyi analiz edilmesi gerekecek. Yapılması gerekecekse yapılacak. Hiç şüphesiz çok emin olduğumuz birşey var Tüpraş'ın üretim mallarının Avrupa standartlarına uygun olması gerekecek. Ekolojik standartları gibi Avrupa standartlarına uygun olması lazım ve bunlar mutlaka yapılacak. Biz Tüpraş'ı devralacaksak bunu yeniden ciddi bir şekilde değerlendireceğiz. 
   
   Rekebat Kurulu'nun dikey örgütlenmeye yönelik operasyonların izleneceğine yönelik kararını nasıl değerlendirdiniz. Bu karar planlarınızı etkileyecek mi 
   Burada mantık çok basit. Biz petrol şirketiyiz. Büyük bir petrol şirketiyiz. Rafine, petrokimya, dağıtım işinde tecrübemiz var. Biz şaşırmadık. Çünkü orada okuduğumuz kadarıyla çok fazla dağıtım şirketi kuramayacaksınız diye birşey yok. "İzlenecek" diyor. Zaten Rekabet Kurulu'nun görevi, rekabet koşullarının sağlanması ve gerekli düzenlemelerin yapılması. Biz de bu işi yapacaksak rekabet kurallarına uygun bir şekilde yapmayı düşünüyoruz. Biz biliyoruz ki Türkiye'de çalıştığımızda yaptığımız tüm işlerin Türk kanunlarına uygun olması gerekiyor. Türk kanunlarında mantıksız birşey de görmüyoruz. Öyle birşey görseydik bu işe girmezdik. 
   
   Kredi notu, petrol rezervini etkilemez    S P, Tatnetf'i izlemeye aldı. Satış gerçekleşirse notunuzu düşürebileceğini açıkladı. Borçlanma maliyetlerinizin ne düzeyde olmasını bekliyor sunuz 
   Biliyorsunuz, düşürmediler ama. Düşürmeyeceklerini düşünüyoruz. Bu çok normal bir durum. Büyük bir proje bu. Çok konservatif davranıyorlar. Şimdi onlarda soruyorlar tabii doğal olarak bu proje finansal görünümü nasıl etkileyecek diye Tabii onlarında birtakım bilgi eksikliği var ve bu soruyu sormaları çok normal. Biz de tam her şey netleştikten sonra onlara gerekli bütün bilgileri vermeyi düşünüyoruz. O zamana kadar onlar izlemeye devam etsinler. 
   
   1.3 milyar dolar borcunuzun olduğu söyleniyor. Sanırım S P de bu nedenle izlemeye aldı... 
   Bugün Türkiye'deki büyük bankalarla bir toplantımız vardı. Raiting konusunu da konuştuk. Ve görüşümüzü ilettik. Şimdi raiting ajansları neye dayanıyorlar. Şirketlerin verdikleri bilgilere ve birtakım kamuoyu tarafından verilen bilgilere bakıyorlar. Ama ana iş şirketin yaptığı iştir. Şimdi birtakım söylenen yazılan raitinglerden çıkan şeyler Tatneft'in ham petrol rezervlerini etkiler mi, ham petrol imalatını etkiler mi Etkilemez. Şimdi raiting değerlemelerinin sadece iki etkisi var Bunlardan birisi borsa değeri, diğeri de borçlanma konusu. 
   
   Borçlanma maliyetlerini etkilemesi çok önemli değil mi ama 
   Bu iki unsur her zaman zaten dalgalanan şeylerdir. Bizim için şu anda kendi değerlememize göre olumsuz bir durumumuz yok. Çünkü biz raiting ajanslarıyla daha çalışmaya başlamadık. Çalışmamız için bizim de bazı konuları netleştirmemiz gerekiyor. 
   Ondan sonra raiting ajanslarına gerekli bilgileri vereceğiz. Hem Tüpraş, hem bizim finans modelimiz, hem proje konusunda, hem ortaklığımız hakkındaki bilgileri aldıktan sonra göreceklerdir ki bu büyük bir proje. 
   
   
</TEXT>
</DOC>
