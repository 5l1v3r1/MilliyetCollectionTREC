<DOC>
<DOCNO> 239203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/dunya/dun03.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin yüzde 23'ü işkenceden yana 
</HEADLINE>
<TEXT>


DIŞ HABERLER SERVİSİ 


Irak'ın başkenti Bağdat'taki Ebu Gıreyb Cezaevi'nde tutuklulara insanlık dışı muamele yapıldığını gösteren fotoğrafların yayımlanmasıyla patlak veren skandal ABD'yi sarsmaya devam ederken, CNN ve USA Today için Gallup tarafından geçen hafta sonu 1003 yetişkin arasında yapılan kamuoyu yoklaması, Amerikalıların yüzde 23'ünün bazı şartlarda bu tür işkence ve kötü muamelenin meşru kabul edilebileceği görüşünde olduğunu ortaya koydu. Yoklamaya katılanların yüzde 73 ise Irak'taki tutuklulara yönelik işkence ve kötü muamelelerin hiçbir şart altında meşru gösterilemeyeceğini belirti. 
Yoklamaya katılanların üçte ikisi bu eylemlerin küçük bir azınlık tarafından yapıldığını belirtirken, üçte ikiden fazlası işkencelerden dolayı Bush ve Rumsfeld'den çok ordu komutanları ve askeri istihbarat subaylarının suçlanması gerektiğini kaydetti. 
Öte yandan, Oklahoma eyaleti Cumhuriyetçi senatörlerinden James Inhofe, işkenceye maruz kalan Iraklıların terörist ve katillerden oluştuğunu söyledi. 
Inhofe, Senato'da işkence skandalıyla ilgili yapılan oturumda yaptığı konuşmada, "mahk mların trafik cezası için orada olmadığını, birçoğunun eline Amerikan kanının bulaştığını" belirtti. 

Asker askere seks fotoğrafları da var 
Drudgereport isimli internet sitesi Pentagon'un elinde bulunan 3 disket dolusu fotoğrafın arasında Irak'taki ABD askerlerinin birbirleriyle seks yaparken çekilmiş olan fotoğraflarının da olduğunu ileri sürdü. Disketlerde Iraklı mahk mlara anal tecavüz fotoğraflarının olduğu kaydedildi. 



</TEXT>
</DOC>
