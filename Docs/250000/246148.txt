<DOC>
<DOCNO> 246148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/spor/bnba.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers'a soğuk duş 
</HEADLINE>
<TEXT>


NBA finalinin ilk randevusunda şampiyonluğun favorisi, evinde Detroit Pistons'a teslim olarak, saha avantajını kaybetti. Temsilcimiz Mehmet Okur, 6 dakika şans bulurken, bir sayı üretebildi 

NBA'e yakın plan 

METE AKTAŞ 


2004 NBA Finali birinci maçında Detroit Pistons, Los Angeles Lakers'ı deplasmanda 87 - 75 yenerek hem 1 - 0 öne geçti, hem de Lakers'ın elinden saha avantajını aldı. Detroit'in karakteristik özelliği olan istikrarlı sıkı savunması, bu maçı da kazanmalarındaki ana faktör oldu. Pistons maç boyunca Lakers'ı yüzde 39.7 şut isabeti ve ikinci yarıda 34 sayıda tutarken, Lakers 1., 3. ve 4. çeyreklerde 20 sayı barajına ulaşamadı. 
Play - Off'larda Detroit'in en skorer ismi olan Richard Hamilton 15 - 6 şut isabeti ile oynayıp 12 sayıda kalmasına rağmen, point guard Chauncey Billups'ın 22, Rasheed Wallace'ın 14 sayısı ve Tayshaun Prince'in 11 sayısı Pistons'ı hücumda sürükledi. Pistons benchi de Lakers benchine karşı skorda 19 - 4'lük üstünlük kurarak görevini fazlasıyla yerine getirdi. Milli yıldızımız Mehmet Okur benchten gelip sahada kaldığı 6 dakikada sadece 1 sayı üretmesine rağmen, savunmadaki gayretli oyunu ile görevini yerine getirmiş oldu. 
Lakers ise 6 gün aradan sonra oynadığı ilk maçta sanki yataktan yeni kalkmış gibi isteksiz, hazırlıksız bir görünüm sergileyerek taraftarlarını hayal kırıklığına uğrattı. Shaquille O'Neal 45 dakika sahada kalıp 34 sayı, 11 ribaundluk performansı ile Pistons savunmasını kolaylıkla aşan tek oyuncu olurken, Kobe Bryant 27 sayı kaydetti. Bu 27 sayıya, çoğu yanlış seçilmiş 25 şut kullanarak ulaşan Bryant, Tayshaun Prince'in savunması karşısında da çoğu zaman etkisiz kalınca Sarı - Morlular'a faydadan çok zarar verdi. 
Ama gecenin Lakers adına en büyük hayal kırıklıkları ise şüphesiz Karl Malone ile Gary Payton oldular. Kariyerlerinin ilk şampiyonluğunu kazanmak için Lakers'a gelen iki yıldız oyuncu, hayatlarının en önemli maçlarından birinde toplam 7 sayı atarken, sahanın her iki ucunda da etkisiz kaldılar. 

NOTLAR 

Mehmet Okur, NBA finallerinde oynayan ilk Türk olmanın gururunu yaşadığını söyledi, "Hayatımın en heyecanlı günüydü" dedi. 
Seyircilerin alkışlar arasında yanındakini öpme geleneği bu maçta da sürdü. Oyuna başlarken Tarkan'ın "Şımarık" şarkısının "Muck muck" bölümü de çalındı. 
NBA Finalleri'nde oynayan ilk Türk unvanını kazanan Mehmet Okur, tek sayısını 2. çeyreğin 88. saniyesinde faul atışıyla kaydetti. 
Denzel Washington, Jack Nicholson ve Leonardo Di Caprio gibi ünlü yıldızlar, final maçını ön sırada izlemek için 27 bin dolar ödedi. 
1984 yılından bu yana NBA Finalleri'nde 1. maçı kazanan takım 14 defa şampiyonluk ipini göğüsleyen takım oldu. 
Maçtan önce 1988 ve 1989 yıllarında Pistons'a karşı final oynayan Lakerslı Magic Johnson, James Worthy ve Kareem Abdul - Jabbar sembolik bir hava atışı yaptılar. 
Lakers, Play - Off'larda 9 maç sonra ilk defa sahasında bir karşılaşma kaybetti. 
Detroit bu yılki 19. Play - Off maçında 18. defa bir rakibini 100 sayının altında tutmayı başardı. 
Pistons, 19 Ocak 1997'den bu yana Lakers karşısındaki ilk deplasman galibiyetini kazandı. 

Ne dedin, ne dedin 

"Benim ufak oğlum bile sahaya çıkıp 4 sayı atabilirdi." 
Final serisinin ilk maçında sadece 4 sayı üretebilen Lakers forveti Karl "The Mailman" Malone, kendi performansından hiç ama hiç memnun değildi ve öz eleştiri yapmaktan kaçınmadı. 

LOS ANGELES LAKERS İLK 5 DK. TOP.ŞUT 3SAYI S.ATIŞ RİB. ASİST TK TÇ BLOK SAYI K. Bryant, SG 47 10-27 1-6 4-4 4 4 3 4 2 25 S. O'Neal, C 45 13-16 0-0 8-12 11 1 6 0 1 34 K. Malone, PF 44 2-9 0-0 0-0 11 3 0 0 1 4 G. Payton, PG 31 1-4 1-1 0-0 2 3 2 2 0 3 D. George, SF 27 2-5 1-2 0-0 3 0 1 1 0 5 YEDEKLER D. Fisher, PG 20 1-9 0-2 0-0 3 3 1 1 0 2 K. Rush, SG 16 0-3 0-2 0-0 2 0 2 0 0 0 S. Medvedenko, PF 6 0-0 0-0 2-2 1 0 0 0 0 2 R. Fox, SF 4 0-0 0-0 0-0 0 1 0 0 0 0 TOPLAM 29-73 3-13 14-18 37 15 15 8 4 75 39.7 23.1 77.8 

DETROIT PISTONS İLK 5 DK. TOP.ŞUT 3SAYI S.ATIŞ RİB. ASİST TK TÇ BLOK SAYI R. Hamilton, SG 43 5-16 0-0 2-4 7 5 6 1 0 12 B. Wallace, PF 41 4-8 0-0 1-2 8 0 2 1 1 9 C. Billups, PG 39 8-14 2-4 4-4 3 4 2 3 0 22 T. Prince, SF 35 5-10 1-4 0-0 6 4 0 2 0 11 R. Wallace, SF 29 3-4 2-2 6-6 8 1 1 0 1 14 YEDEKLER E. Campbell, C 18 2-5 0-0 2-6 1 4 1 2 2 6 L. Hunter, SG 13 1-5 1-2 2-2 1 0 1 0 0 5 C. Williamson, SF 11 2-3 0-0 3-4 2 1 0 0 0 7 M. Okur, C 6 0-0 0-0 1-2 0 0 1 0 0 1 D. Ham, SF 4 0-0 0-0 0-0 0 0 0 0 0 0 M. James, PG 1 0-0 0-0 0-0 0 0 0 0 0 0 TOPLAM 30-65 6-12 21-30 36 19 14 9 4 87 46.2 50.0 70.0 


</TEXT>
</DOC>
