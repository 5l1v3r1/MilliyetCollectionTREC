<DOC>
<DOCNO> 206758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sondun20.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da patlama Çoğu çocuk 15 ölü, 45 yaralı 
</HEADLINE>
<TEXT>

     Afganistan'ın güneyindeki Kandahar kentinde bir sokakta meydana gelen patlamada, çoğu çocuk 15 kişinin öldüğü, 45 kişinin yaralandığı bildirildi. 
     Eyaletin askeri yetkililerinden Komutan Hacı Ahmed Şah, patlamanın Manzalbat mahallesinde yerel saatle 13.00 sularında meydana geldiğini kaydetti. 
     Bazı yetkililer, patlama sonrası yolun ortasında ağır hasarlı bir kamyon bulunduğunu ve kamyonun şoförünün de ölenler arasında olduğunu belirterek, yola onlarca bisiklet parçalarının yayıldığını söylediler. Yetkililer, bombanın bisikletlerden birine iliştirilmiş olabileceğini söylediler. 
     Emniyet Müdür Yardımcısı Salim Han, patlamada ölen ve yaralananların tamamının sokakta yürüyen Afganlar olduğunun sanıldığını kaydetmiş, bir asker de, patlamadan hemen önce olay yerinden kaçtığı tespit edilen ve Afgan olduğu sanılan bir kişinin, yakındaki bir eve sığınmaya çalışırken yakalandığını söylemişti. 
     
</TEXT>
</DOC>
