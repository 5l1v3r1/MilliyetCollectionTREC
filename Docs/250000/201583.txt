<DOC>
<DOCNO> 201583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sondun43.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'nin, helikopter şakası AB zirvesini salladı 
</HEADLINE>
<TEXT>

     AB'nin dönem başkanı İtalya'nın Başbakanı Silvio Berlusconi'nin, helikopter şakası Brüksel'deki AB zirvesini salladı. 
     Berlusconi'nin öğle yemeğinde, geçirdiği helikopter kazasında omurgası iki yerinden zedelenen ve zirveye tekerlekli sandalyeyle katılan Polonya Başbakanı Leszek Miller gelmeden hemen önce anlattığı fıkra gibi şaka katılımcıları gülmekten kırıp geçirdi. 
     İtalya Başbakanının şakası şöyle ''Berlusconi, bir gün karısıyla birlikte çıktığı helikopter gezintisi sırasında kalabalığın üzerinden geçerken ona, ''Aşağıya 10 bin euroluk bir banknot atsam bir kişiyi, 5 bin eoruluk iki banknot atsam iki kişiyi, 10 bin tane bir euro atsam 10 bin kişiyi mutlu ederim'' der. Bunun üzerine helikopterin pilotu, Berlusconi'ye döner ve ''Sizi atıp, herkesi mutlu edebiliriz'' yorumunu yapar.'' 
     
</TEXT>
</DOC>
