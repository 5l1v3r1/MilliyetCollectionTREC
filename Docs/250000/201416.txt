<DOC>
<DOCNO> 201416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo27.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA kuraları yarın çekiliyor... Cimbom seribaşı... 
</HEADLINE>
<TEXT>

     UEFA Kupası 3. tur kuraları İsviçre'nin Nyon kentinde yarın çekilecek ve Galatasaray, Beşiktaş, Gençlerbirliği ile Gaziantepspor'un rakipleri de belli olacak. 
     Kura çekimine, Galatasaray seri başı, Beşiktaş, Gaziantepspor ve Gençlerbirliği ise seri başı olmayan gruptan katılacak. Bu kupada mücadele edecek 4 Türk takımı, yarın birbirleriyle eşleşmeyecek. 
     UEFA Kupası'na katılacak takımlar ve ülkeleri şöyle 
     
     Seribaşı takımlar 
     Galatasaray, Barcelona İspanya , Liverpool, Newcastle United İngiltere , Roma, İnter, Parma İtalya , Mallorca İspanya Panathinaikos Yunanistan , Bordeaux Fransa , Marsilya Fransa , Club Brugge Belçika , Rosenborg Norveç , Spartak Moskova Rusya , PSV Eindhoven Hollanda , Celtic İskoçya . 
     
     Seribaşı olmayan takımlar 
     Villareal İspanya , Perugia İtalya , Benfica Portekiz , Auxerre, Sochaux Fransa , Bröndby Danimarka , Levski Sofya Bulgaristan , Teplice Çek Cumhuriyeti , Valerenga Norveç , D. Dnipropetrovsk Ukrayna , Groclin Grodzisk Polonya , Debrecen Macaristan , Beşiktaş, Gaziantepspor, Gençlerbirliği. 
     UEFA Kupası 3. turunda mücadele edecek son takım, bu akşam oynanacak Valancia-Maccabi Hayfa maçından sonra belli olacak. 
     
</TEXT>
</DOC>
