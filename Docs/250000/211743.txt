<DOC>
<DOCNO> 211743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo03.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Buse Terim Hedefim milli takıma girmek... 
</HEADLINE>
<TEXT>

     Galatasaray Teknik Direktörü Fatih Terim'in kayak sporuyla uğraşan küçük kızı Buse, hedefinin milli takıma girmek olduğunu söyledi. 
     Kayakta şampiyonluğa yaklaşan Buse Terim, sömestr tatili nedeniyle bulunduğu Uludağ'da safari yaparak, yorgunluğunu atıyor. 
     Rehber eşliğinde safari yapan ve Uludağ'ı adeta yeniden keşfettiğini belirten 13 yaşındaki Buse Terim, ''Hedefim Kayak Milli Takımı'na girerek ülkemizi en iyi şekilde temsil etmek. Bunun için sömestr tatilinde dahi her gün idman yaparak hırsla çalışıyorum. Amacım daha da ileride dünyaya açılmak. Kayaktan arda kalan zamanımda da sık sık safari yapıyorum, çünkü heyecanı seviyorum'' dedi. 
     Terim, 15 gün önce Uludağ Osman Yüce Pisti'nde düzenlenen Gençlik ve Spor İl Müdürlüğü İstanbul Kayak-Snowboard İl Birinciliği'nde slalomda kategorisinde 2. olmuştu. 
     
</TEXT>
</DOC>
