<DOC>
<DOCNO> 240677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/soneko11.html </URL>
<DATE> 2004/05/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
TOKİ Mamak konutları için yarın kura çekilecek... 
</HEADLINE>
<TEXT>

     Ankara Mamak Toplu Konut Projesi kapsamında satışa sunulan toplam 620 konut için, konut alma hakkı ve seçme önceliğini belirlemek üzere, yarın noter huzurunda kura çekilecek. 
     Toplu Konut İdaresi'nden yapılan açıklamaya göre, 3.5.2004 ve 12.5.2004 tarihleri arasında Ankara Mamak'ta 400 adet 3 1 A tipi , 220 adet 2 1 B Tipi olmak üzere toplam 620 konut satışa sunuldu. Söz konusu konutlarda A tipi için 7 bin 2 adet, B tipi için bin 445 adet, ayrıca A tipi için 57 adet özürlü, B tipi için 24 adet özürlü olmak üzere toplam 9 bin 58 adet başvuru gerçekleşti. 
     A tipi konutların 6 adedi, B tipi konutların 6 adedi olmak üzere toplam 12 adet konut özürlüler için ayrıldı. A tipi 394 adet, B tipi 214 adet konut alıcısı kura yöntemi ile tespit edilecek. Konut seçme önceliği, kuradaki çıkış sırasına göre belirlenecek. 
     Konut alma hakkı ve seçme önceliğini belirlemek üzere yarın saat 9.30'da noter huzurunda kura çekilecek. Kura salonuna, başvuruda bulunan kişilerin gelme şartı aranmayacak. 
     Özürlü konut alıcıları ise Ziraat Bankası'nca sağlık raporlarının TOKİ'ye ulaştırılmasını müteakip TOKİ ve Özürlüler İdaresi Başkanlığı yetkililerinden oluşan komisyon tarafından belirlenecek. 
     Kurada kazanamayanların başvuru bedelleri, yatırdıkları şubelerden 24 Mayıs 2004 tarihinden iade edilecek. 
     Kurada kazananlar, TOKİ Ziraat Bankası Kızılay Şubesi, Ankara-Mamak Konutları Şantiyesi ve TOKİ internet adresi ''www.toki.gov.tr''de duyurulacak olan ''Konut Seçme ve Gayrimenkul Satış Sözleşmesi İmzalama Programı'' çerçevesinde 26 Mayıs 2004 tarihinden itibaren konutlarını seçecek. 
     27 Mayıs 2004 tarihinden itibaren Ziraat Bankası Kızılay Şubesi'nde Gayrimenkul Satış Sözleşmelerini imzalayarak seçtikleri konuta ait peşinat tutarını yatıracaklar. 
     
</TEXT>
</DOC>
