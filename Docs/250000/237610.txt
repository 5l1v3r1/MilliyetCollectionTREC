<DOC>
<DOCNO> 237610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur19.html </URL>
<DATE> 2004/05/05/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Yine bar yine kavga 2 ölü, 3 yaralı 
</HEADLINE>
<TEXT>

     Antakya'da bir barda çıkan kavgada 2 kişi öldü, 3 kişi de yaralandı. 
     Alınan bilgiye göre, Mehmet Ç. 37 , beraberindeki İbrahim C. ve kız arkadaşları oldukları belirlenen Bilgen A. ile Fatma T. S. ile Lazkiye Caddesi'ndeki Treff Bar'a gitti. 
     Barda, daha önceden aralarında husumet bulunduğu öğrenilen Mahmut Subaşı ile karşılaşan ve tartışmaya başlayan Mehmet Ç, Mahmut Subaşı'nın yakınları olduğu öğrenilen Burçin D, Zindan S. ve Ufuk S'ye tabancayla ateş etti. 
     Olayda, Mahmut Subaşı ve kavgaya müdahale etmek isteyen Yılmaz Diboğlu öldü. Karşılıklı tabancaların ateşlendiği olayda, Şerife Gücükü, Kenan D. ve Mehmet Ç. yaralandı. 
     Olaydan hemen sonra yakalanan katil zanlısı Mehmet Ç. ile İbrahim C'nin üzerinde bir adet 9 milimetre çapında tabanca ve tabancaya ait 1 şarjör ele geçirildi. 
     Katil zanlısı Mehmet Ç'nin daha önce hırsızlık, devlet şahsiyetine karşı cürüm, adam öldürmek, kimlik ve pasaportta sahtecilik, 6136 Sayılı Kanun'a muhalefet, yağma, yol keserek adam kaçırma suçlarını, Mahmut Subaşı'nın da hırsızlık, gasp, yağma, yol kesme, alıkoyma gibi suçları işlediği öğrenildi. 
     Olaya karıştıkları belirlenen her 2 gruptan Tahir Ü. 51 , Ahmet S. 42 , Semir S. 33 , Necdet E. 44 , Mehmet D. 41 , Murat O. 31 , Burçin D. 28 ve Mehmet Ö. 32 , İskenderun polisi tarafından Belen İlçesi'nde yakalandı. Antakya'da ise İbrahim C, Bilge A. ve Fatma T. S. gözaltına alındı. 
     Yetkililer, olayla ilgili soruşturmanın devam ettiğini bildirdiler. 
     
</TEXT>
</DOC>
