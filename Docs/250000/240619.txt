<DOC>
<DOCNO> 240619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/spor/spo02.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
4 saatlik yolculuk 
</HEADLINE>
<TEXT>


Fenerbahçeli futbolcular Samandıra Tesisleri'nden Şükrü Saracaoğlu Stadı'na güçlükle ulaştı. Bağdat Caddesi'nden geçerken şampanyalar patlatıldı, meşaleler yakıldı 


Yola çıkamadılar 
FENERBAHÇELİ futbolcular, Fenerbahçe Şükrü Saracoğlu Stadı'nda gerçekleştirilen kutlamalara katılmak üzere öğleden sonra Samandıra Tesisleri'nde bir araya geldi. Futbolcular, üzerlerinde formalar ve ellerinde bayraklarla üstü açık bir otobüse binerek, tesislerden stada hareket etti. Tesislerde toplanan binlerce taraftar, futbolculara yoğun sevgi gösterisinde bulunurken, otobüs buradan çıkmakta zorlandı. 

Kameraya aldılar 
SAMANDIRA'DAN Kartal yoluna giren kafile, yüzlerce araçlık konvoyla sahil yolundan stada yöneldi. Bu arada hafif çapta trafik kazaları meydana geldi. Fenerbahçeli taraftarlar, özellikle otobüsün geçtiği Bağdat Caddesi'nde adeta karnaval havası yarattı. Bazı yabancı futbolcular ellerindeki kameralarla kutlamaları filme aldı. Futbolcular taraftarlarla birlikte meşale yaktı, şampanyalar patlattı. Takımın otobüsü 4 saatte stada ulaştı. 

Buruk gidiyorlar 

YUSUF KOBAL 

Endişeli bekleyiş 
FENERBAHÇE'DE sözleşmeleri sona eren Ali Güneş, kaleci Volkan ve kaptan Ümit Özat, yönetimin henüz kendileri ile görüşme talebinde bulunmaması nedeniyle endişeli bir bekleyişe geçtiler. A Milli Takım Teknik Direktörü Ersun Yanal tarafından Avustralya kampına davet edilen Sarı - Lacivertli futbolcuların bu konudan rahatsızlık duydukları ve transfer görüşmelerinin haziran ayına kalmasından yakındıkları kaydedildi. 

Görüşmeyi istemediler 
TUNCAY ile sezon sonunu beklemeden masaya oturan ve anlaşmaya varan Fenerbahçe yönetiminin, Ümit Özat, Volkan ve Ali Güneş konusunda ağır hareket etmesi kafalarda soru işareti yarattı. Volkan, Fenerbahçe ile herhangi bir pazarlık yapmasının söz konusu olmadığını söylemesine karşın, menajerinin görüşme isteğini yönetimin geri çevirdiği belirtildi. Yönetimin iç transfer için Daum'dan rapor beklediği öğrenildi. 

Elena da marş yazdı 

KANAL D'NİN düzenlediği ilk Popstar Yarışması'nın finalistlerinden Rus asıllı Elena Kryuchkova, Süper Lig şampiyonu Fenerbahçe için marş yazdı. Elena'nın, Antalya'da sahneye çıktığı barda ilk kez seslendirdiği Fener marşı büyük beğeni topladı. Fenerbahçe Spor Kulübü yöneticilerinin de bu marştan haberdar olduğunu söyleyen Elena, "Kendi bestem olan bu marşı kulübe sunduk. Kupa töreninde taraftara dinletmeyi düşünüyorduk fakat yetişmedi. Sezon açılışında Fenerliler bu marşla coşacak" dedi. 

Bir milyon ziyaretçi 

SARI - Lacivertli takımın şampiyonluğa ulaşmasından sonra Fenerium mağazalarına akın eden taraftarlar kulübe büyük bir maddi gelir sağladılar. Bir hafta içinde bir milyon kişinin Fenerbahçe ürünlerinden aldıkları ve kulübün kasasına yaklaşık 20 trilyona yakın paranın girdiği belirtildi. Üç yıldızlı formalar kapış kapış giderken, Fenerium mağazaları adeta talebe karşılık vermekte zorlanıyor. 

Teşekkür mektubu 

DAUM tarafından kadroya fazla alınmayan ancak profesyonelce çalışmaları aksatmadan sürdüren iki yabancı Petkov ile Rebrov'a hizmetlerinden dolayı teşekkür edildi. Alman hoca, yönetime verdiği raporda, iki oyuncunun da hiçbir zaman sorun çıkarmayıp, davranışlarıyla herkese örnek olduklarını belirtti. Bunun üzerine yönetim, Petkov ve Rebrov'a birer teşekkür yazısı gönderdi ve "Fenerbahçe için yaptıklarınızdan dolayı sizlere minnettarız" ifadelerini kullandı. 

Kürşat gündemde 

YENİ sezonda savunmasını güçlendirmek isteyen Fenerbahçe, Gaziantepsporlu İbrahim Toraman'dan sonra Rizesporlu Kürşat'ı da listesine kattı. Teknik Direktör Daum'un 25 yaşındaki başarılı defans oyuncusunun alınması için yönetime rapor verdiği öğrenildi. Yönetici İlhan Ekşioğlu'nun bu transferle özel olarak ilgilendiği ve Rizespor'a takas teklif edileceği belirtildi. Yönetim, Kürşat'a karşılık Yusuf'u vermeyi planlıyor. 

Gözler Fransa'da 

Fenerbahçe, Şampiyonlar Ligi'ne direkt katılmayı garantilemek için Monaco'nun son hafta Bordoeaux, PSG'nin Bastia deplasmanından alacağı sonuçları bekleyecek 


Porto'ya kalır 
SARI - Lacivertli takımın Şampiyonlar Ligi'ne direkt katılması için Porto'nun Şampiyonlar Ligi'ni kazanması ya da Monaco'nun Fransa Ligi'nde ilk ikiye girmesi gerekiyordu. Ancak Monaco bitime bir hafta kala liginde ikinciliği PSG'ye kaptırırken, Fenerbahçe ise riske girdi. Monaco son hafta deplasmanda Bordoeaux, PSG ise düşme hattındaki Bastia ile yine deplasmanda karşılaşacak. Monaco'nun galibiyeti, PSG'nin beraberlik veya yenilgisi Fenerbahçe'ye yarayacak. 

Son hafta programı 
21 Mayıs 
Bordoeaux - Monaco 
23 Mayıs 
Lyon - Lille 
Bastia - PSG 
Nice - Auxerre 
Marsilya - Guingamp 
Mans - Lens 
Ajaccio - Metz 
Rennes - Montpellier 
Nantes - Sochaux 
Strasbourg - Toulouse 

PUAN CETVELİ TAKIMLAR O G B M A Y P0 1 - Lyon 37 23 7 7 61 26 76 2 - PSG 37 21 10 6 49 28 73 3 - Monaco 37 20 12 5 56 29 72 4 - Auxerre 37 19 7 11 59 33 64 5 - Sochaux 37 18 9 10 53 39 63 6 - Nantes 37 16 9 12 44 34 57 7 - Marsilya 37 16 6 15 49 44 54 8 - Lens 37 15 8 14 34 45 53 9 - Lille 37 14 9 14 41 38 51 10 - Bordeaux 37 13 11 13 39 40 50 11 - Rennes 37 13 10 14 52 44 49 12 - Nice 37 11 16 10 41 38 49 13 - Metz 37 11 9 17 33 39 42 14 - Strasbourg 37 10 12 15 43 50 42 15 - Bastia 37 9 12 16 33 48 39 16 - Toulouse 37 9 11 17 31 44 38 17 - Guingamp 37 10 8 19 35 56 38 18 - Ajaccio 37 9 10 18 30 54 37 19 - Mans 37 8 11 18 32 57 35 20 - Montpellier 37 8 7 22 41 70 31 



</TEXT>
</DOC>
