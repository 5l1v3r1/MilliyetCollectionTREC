<DOC>
<DOCNO> 237558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonspo02.html </URL>
<DATE> 2004/05/05/ </DATE>
<TIME> 01.05 </TIME>
<AUTHOR>  </AUTHOR>
<HEADLINE>
Şampiyonlar Ligi'nde ilk finalist Porto oldu... 
</HEADLINE>
<TEXT>

     Futbolda Avrupa Şampiyonlar Ligi'nde ilk finalist, Portekiz'in FC Porto takımı oldu. 
     Ligde bu gece İspanya'nın La Coruna kentindeki Riazor Stadı'nda yapılan ve ünlü İtalyan hakem Pierluigi Collina'nın yönettiği final rövanş mücadelesinde, deplasmanda FC Porto, İspanya'nın Deportivo La Coruna takımını 1-0 yenerek finale yükseldi. 
     Karşılaşmada konuk ekibin tek golünü 60. dakikada penaltıdan Derlei kaydederken, evsahibi ekipte 70. dakikada Naybet kırmızı kartla oyun dışında kaldı. 
     2 takım arasındaki ilk maç ise golsüz eşitlikle sonuçlanmıştı. 
     FC Porto'nun finaldeki rakibi, bu gece İngiltere'nin başkenti Londra'daki Stamford Bridge Stadı'nda yapılacak FC Chelsea İngiltere -AS Monaco Fransa arasında yapılacak diğer yarı final rövanş mücadelesinden sonra belli olacak. 
     
</TEXT>
</DOC>
