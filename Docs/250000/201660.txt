<DOC>
<DOCNO> 201660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sonspo19.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'da zorlu rakiplerle eşleştik... 
</HEADLINE>
<TEXT>

     UEFA Kupası 3. tur kuraları çekildi. Kurada takımlarımıza iki İtalyan ve iki İspanyol takımı çıktı. İşte rakiplerimiz... 
     

Valencia BEŞİKTAŞ GALATASARAY Villarreal Parma GENÇLERBİRLİĞİ GAZİANTEPSPOR Roma      
UEFA Kupası 3. tur ilk maçları 26 Şubat 2004, rövanş karşılaşmaları ise 3 Mart 2004 tarihinde yapılacak. 
     Beşiktaş ve Gençlerbirliği ilk maçlarını deplasmanda, ikinci maçı kendi sahalarında oynayacak. Galatasaray ve Gaziantepspor ise rövanş maçlarını deplasmanda oynayacak. 
     Zorlu takımlarla eşleşen takımlarımız içinde Galatasaray'ın rakibi Villareal, ilk turda Trabzonspor'u zorlukla eleyerek UEFA'dan safdışı etmişti. 
     Rakiplerimizi tanıyalım 
     
     VALENCIA-Finallerin takımı... 

     Hector Cuper teknik direktörlüğünde 2 sene üstüste Şampiyonlar Ligi finali oynayarak dünya çapında büyük sükse yapan Valencia bu sezona da hızlı bir giriş yaparak İspanya ligi La Liga'da zirve yarışı yapan takımlar arasında yer aldı. 
     Takımın en önemli yıldızı Arjantinli orta saha oyuncusu Pablo Aimar. Valencia'da daha çok forvet arkası oynayan genç oyuncuya Beşiktaş defansının özel önlem alması gerekebilir. Orta sahada milli oyuncu Baraja, defansa tecrübeli Arjantinli Ayala ve kaleci Canizares Valencia'nın diğer etkili isimleri. 
     UEFA Kupası'nda 1. turda İsveç'in AIK Solna takımını 2 maçta da 1-0 yenerek 2. tura yükselen İspanyol ekip, 2. turda karşılaştığı İsrail'in Maccabi Hayfa takımıyla ilk maçta kendi sahasında 0-0 berabere kaldı, rövanşta ise rakibini 4-0 yenerek bir üst tura yükseldi. 
     Rafael Benitez Maudes'in çalıştırdığı ve 8 yabancı futbolcunun da yer aldığı Valencia'nın kadrosu şöyle 
     Kaleci Canizares, Palop. 
     Savunma Pellegrino, Ayala Arjantin , Aurelio Brezilya , Carboni İtalya , Marchena, Garrido, Navarro, Torres, Ferrero. 
     Orta Alan Canobbio Uruguay , Aimar Arjantin , Albelda, Baraja, Angulo, Rodriguez, Rufete, Gavilan, Tortajada. 
     Forvet Oliveira Brezilya , Sissoko Fransa , Sanchez, Mista, Xisco Munoz, Gil, Lopez Munoz. 
     
</TEXT>
</DOC>
