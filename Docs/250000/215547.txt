<DOC>
<DOCNO> 215547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur26.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinir hücrelerinde yağ artması, Alzheimer'ı tetikliyor 
</HEADLINE>
<TEXT>

     Amerikalı bilim adamları, sinir hücrelerinde bulunan yağ miktarının artmasının, Alzheimer hastalığını tetikleyebildiğini açıkladılar. 
     ABD'nin Seattle kentinde yapılan Amerikan Bilimsel Gelişme Birliği'nin yıllık toplantısında çalışmalarını anlatan bilim adamları,kolesterol ve seramid gibi yağların beyinde birikmesinin, ''zincirlemesinir hücresi bozulması'' sürecini başlatarak, sinir hücrelerini yok ettiğini ve hastalığa yol açtığını belirttiler. 
     Yaşlanma Enstitüsü Sinir Bilimleri Laboratuvarı yetkilisi Mark Mattson, ''Sinir hücreleri çeperindeki yağ metabolizmasında değişikliklerin Alzheimer'de rol oynadığından şüphelenmiş, fakat bugüne kadar doğrudan bağlantı saptayamamıştık. Bu çalışmayla sinir hücresi çeperindeki yağlarda değişikliklerin, sinirlerin çalışmaz halegelişine ve ölmesine nasıl yol açtığını anlamış oluyoruz'' dedi. 
     Mattson'a göre, elde edilen sonuçlar, E vitamini tipi antioksidanların Alzheimer'ı nasıl geciktirdiğini açıklamaya da yarayacak. 
     Bilim adamları ayrıca, Alzheimer hastalarının beyinlerindeki kolesterol ve seramid düzeylerinin, sağlıklı kişilerde ölçülen düzeylerden daha yüksek olduğunun da belirlendiğini belirttiler. 
     Mark Mattson, ''Çalışmamız, kolesterol ve seramid içermeyen beslenme alışkanlığı ve ilaç kullanımının, Alzheimer riskini azaltacağını gösteriyor. Araştırma sonuçları şimdilik, alzheimer hastalığını iyileştirmekten ziyade, onu önlemeye yönelik'' dedi. 
     
</TEXT>
</DOC>
