<DOC>
<DOCNO> 243956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun27.html </URL>
<DATE> 2004/05/30/ </DATE>
<TIME> 23.34 </TIME>
<AUTHOR>  </AUTHOR>
<HEADLINE>
Arafat, Şaron'a bir araya gelmeyi teklif etti. 
</HEADLINE>
<TEXT>

     Filistin lideri Yaser Arafat, İsrail Başbakanı Ariel Şaron'a, barışı görüşmek için biraraya gelmeyi teklif etti. 
     Arafat, İsrail'in Kanal 10 televizyonuna verdiği demeçte, ''Şaron'a, İsrail halkına, parlamentosuna, hükümetine elimi uzatıyorum'' dedi. 
     Şaron'la görüşmeye hazır olduğunu kaydeden Arafat, ''Neden olmasın Barış için istek varsa, bu bütün düşüncelerin üstüne çıkacaktır'' diye konuştu. 
     Arafat, İsrail tarafından geçen aylarda öldürülen Hamas liderleri Şeyh Ahmed Yasin ve Abdülaziz El Rantisi'nin intikamını almak isteyen Filistinlilere engel olduklarını belirterek, ''Bu Filistin yönetiminin, Mısır'ın, ABD'nin, Birleşmiş Milletler'in ve Rusya'nın sayesinde oldu'' dedi. 
     
</TEXT>
</DOC>
