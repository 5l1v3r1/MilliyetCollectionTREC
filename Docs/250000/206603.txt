<DOC>
<DOCNO> 206603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo16.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom ikinci yarıya hazırlanıyor... 
</HEADLINE>
<TEXT>

     Galatasaray, ikinci yarı hazırlıklarını 2 saat süren çalışmayla sürdürdü. 
     Teknik direktör Fatih Terim yönetiminde Florya Metin Oktay Tesisleri'nde gerçekleştirilen idmanda, futbolcular yine iki grup halinde çalıştı. 
     Çalışmalara geç başlayan grup, kondisyon çalışmasının ardından saha etrafında tempolu koşular yaparken, diğer grup ise değişik stildeki istasyon çalışmaları gerçekleştirdi. 
     Antrenör Müfit Erkasap yönetiminde çalışan bu grup, uzun eşek oyunu, bacak arasından geçme ve topla istasyon çalışmasını yarışma biçiminde yaparken, futbolcuların idman boyunca bir hayli neşeli oldukları gözlendi. 
     Antrenman, bu grubun dar alanda yaptığı minyatür kale maçla sona erdi. 
     Çalışmaya, sakatlığı süren Hasan ve genç Mülayim katılmazken, bu oyuncuların tedavisi yapıldı. Hastalıktan henüz kurtulamayan Berkant da idmanda yer almadı. 
     Galatasaray, ikinci yarı hazırlıklarını akşam yapacağı çalışmayla sürdürecek. 
     
</TEXT>
</DOC>
