<DOC>
<DOCNO> 207803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/ekonomi/eko10.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah'tan lisans anlaşması savunması 
</HEADLINE>
<TEXT>

   ANKARA ANKA 
   
   Medya Holding, Sabah Pazarlama ve Sabah Yayıncılık, Medya Grubu şirketlerinin, batık Etibank'tan kaynaklanan ve Tasarruf Mevduatı Sigorta Fonu'na TMSF olan borçlarının geri ödenmesinde, Turgay Ciner'e ait Park Grubu ile imzalanan lisans anlaşmalarının hayatiyetinin başarıyla sürdürülmesinin önem taşıdığını bildirdi. 
   Açıklamada lisans sözleşmelerinin 15 yıl sürmesi halinde TMSF'nin asgari 150 milyon dolarlık tahsilat yapacağını bildirdi. TMSF'nin Etibank'a el konulduğu 27 Ekim 2000 itibariyle Medya Grubu şirketlerinden faiz hariç 452 trilyon 672 milyar liralık alacak talep ettiği anımsatıldı. Ancak, bu tarihte bankanın zararı 697 milyon dolar, banka ortaklarına aktarılan kaynak 587 milyon dolar, diğer Fon bankalarına borcu 254 milyon dolar, back to back kredi borcu 70 milyon dolar düzeyindeydi. 
   Medya Grubu ile TMSF arasında nihai protokolü anlamına gelmemek üzere 18 Aralık 2003'te varılan mutabakatta, 'lisans sözleşmelerinin süresi 15 yıla çıkarılmış, ödenecek lisans ücreti, lisans alanların yıllık net k rının yüzde 55'i veya yıllık cironun yüzde 6'sından fazla olanı ve her koşulda yıllık asgari 10 milyon dolar' olmak üzere belirlenmişti. 
   
   
</TEXT>
</DOC>
