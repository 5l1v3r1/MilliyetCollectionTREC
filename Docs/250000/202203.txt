<DOC>
<DOCNO> 202203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun39.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Saddam'ın yakalanması gerginliği daha da tırmandırır 
</HEADLINE>
<TEXT>

     Rusya'nın eski Savunma Bakanı General Vladislas Akalov, devrik Irak lideri Saddam Hüseyin'in yakalanmasının ülkedeki gerginliği daha da tırmandıracağını söyledi. 
     Akalov, İnterfaks'a yaptığı açıklamada, Iraklı direnişçilerin işgal güçlerine yönelik eylemlerinde azalma görülmeyeceğini öne sürerek, ''Saddam Hüseyin'in, doğum yeri Tikrit yakınlarında yakalanması, gerginliği azaltmaktan ziyade daha da tırmandıracak gibi görünüyor ve Iraklı direnişçilerin ABD-İngiliz işgal güçlerine yönelik şiddetin daha da artmasına neden olacak'' dedi. 
     Irak'ta gerilla savaşının tek bir merkezden yönlendirilmediğini ifade eden Akalov, ''Bu saldırılar ülkenin değişik yerlerinde organize ediliyor ve son Amerikan askeri Irak'ı terk edene kadar da artarak sürecek'' diye konuştu. 
     
</TEXT>
</DOC>
