<DOC>
<DOCNO> 210689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo20.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize, Ankara'ya gidemedi, Trabzon'da bekliyor... 
</HEADLINE>
<TEXT>

     Birinci Süper Futbol Ligi'nde yarın deplasmanda Ankaragücü ile karşılaşacak olan Çaykur Rizespor, kötü hava koşulları nedeniyle başkente gidemiyor. 
     Kulüp Genel Kaptanı Yılmaz Zehiroğlu, bu sabah Rize'den Trabzon'a hareket ettiklerini belirterek, ''Trabzon'dan İstanbul aktarmalı olarak Ankara'ya gidecektik. Ancak İstanbul'daki kötü hava koşulları nedeniyle Trabzon'a uçak gelmiyor. Yaklaşık 5 saattir havaalanındayız. Eğer uçak gelirse, akşama hareket edeceğiz'' dedi. 
     Zehiroğlu, takımın şu an Aksular Otel'de konakladığını belirterek, ''Eğer İstanbul'da hava koşulları düzelmezse, büyük olasılıkla karayolu ile Ankara'ya giderek, maça yetişmeye çalışacağız'' diye konuştu. 
     
</TEXT>
</DOC>
