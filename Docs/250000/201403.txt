<DOC>
<DOCNO> 201403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo14.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Real cennette, son derece adil sonuç... 
</HEADLINE>
<TEXT>

     Avrupa Şampiyonlar Ligi D Grubu'nda San Sebastian'da 1-1 beraberlikle biten karşılaşmanın Real Sociedad'ı Avrupa Şampiyonlar Ligi'nde 2. tura yükseltirken, Galatasaray'a da UEFA Kupası'nda yola devam etme olanağı getirmesi, İtalyan basını tarafından ''son derece adil bir sonuç'' olarak niteledi. 
     Corriere dello Sport Gazetesi, ''Real Sociedad 2. turda, Galatasaray UEFA'da'' diye başlık attı. Spotta, Real Sociedad'ın tarihinde ilk kez Avrupa Şampiyonlar Ligi'nde 2. tura yükseldiği vurgulandı. 
     ''Türkler avantajlı konumdaydılar ama Bask'lar beraberliği yakalayarak, daha önce hiç gerçekleştirememiş oldukları hedefe ulaştılar'' diyen Corriere dello Sport'ta, ''25 dakikalık upuzun panik sonrasında gelen beraberlik, Real'i cennete yolladı. Son derece adil bir sonuç Beraberlik, Türkler'i UEFA Kupası'na, Real Sociedad ise Avrupa Şampiyonlar Ligi'nde 2. tura taşıdı'' ifadeleri yer aldı. 
     La Gazzetta dello Sport ise ''Real Sociedad'a beraberlik yetti'' başlığını kullandı. Gazetenin değerlendirmelerinde, ''Real Sociedad'a 1 puan yeterliydi, o da geldi. Dünkü beraberlik Bask ekibinin 2. tur pasaportunu cebine indirmesini sağladı, mutlaka galibiyete ihtiyacı olan Galatasaray'a ise UEFA Kupası ile avunarak sahneden çekilmek kaldı'' yorumları yapıldı. 
     Tuttosport Gazetesi ise Real Sociedad-Galatasaray maçının yalnızca sonucunu aktarmakla yetindi. 
     
</TEXT>
</DOC>
