<DOC>
<DOCNO> 233327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/guncel/gun01.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Harvard'ı müstehcen buldu 
</HEADLINE>
<TEXT>

   Harvard Üniversitesi'nce yayımlanan 'Seks İsyanları Toplumsal Cinsiyet, Başkaldırı ve Rock'n Roll' adlı kitaba Muzır Kurulu olumsuz rapor verdi... 
      GÖKÇER TAHİNCİOĞLU Ankara 
   
   Dünyanın en prestijli üniversitelerinden Harvard Üniversitesi'nce yayımlanan ve Türkçeye 2003'te çevrilen "Seks İsyanları - Toplumsal Cinsiyet, Başkaldırı ve Rock'n Roll" adlı kitap, Türk yargısının ve hemen her kararıyla tartışma yaratan Muzır Kurulu'nun ahl k anlayışına kurban gitti. S. Reynolds ve J. Press tarafından kaleme alınan ve 1995'te Harvard Üniversitesi'nce bastırılan kitap, Ayrıntı Yayınevi tarafından, Mehmet Küçük'ün çevirisi ile 2003'te Türkçe'ye kazandırıldı. Rock müziğinin "asi" olmasına rağmen kadın düşmanı ve maço olduğu, devrimci karakteri olmadığı gibi saptamalarda bulunulan kitapta rock şarkılarının sözlerine ve şarkıcıların yorumlarına yer verildi. 
   İstanbul Basın Savcılığı, kitap hakkında soruşturma başlattı ve 8 Ocak 2004'te Başbakanlık Küçükleri Muzır Neşriyattan Koruma Kurulu'ndan bilirkişi raporu istedi. Kurul, 10 Mart 2004 tarihli raporunda kitapta, aktarma görüşlerden faydalanıldığını belirtti. Kitapta, kadının haz almaya elverişli bir cinsel obje olarak algılanmakta olduğunu belirten kurul, "Saldırganlığın, tecavüzün, ensest ve homoseksüel ilişkinin olağan ilişkiler gibi gösterilerek meşrulaştırıldığı, cinsel organlardan ve ilişkilerden bahsedilirken kelimelerde başkalaştırmaya gidilmeden oldukça kaba bir anlatım tarzının benimsendiği müşahade edilmiştir" dedi. 
   
   Oral seks, cinsel sapıklık 
   Kurul, "...Cinsel sapıklık olarak görülen ensest, homoseksüel, anal ve oral ilişkilerin kitapta hiçbir gizliliğe uyulmadan anlatılmasının, halkımızın ar ve haya duygularını rencide edeceği kuşkusuzdur..." ifadesine yer verdi. 
   Kurulun, değerlendirmesinde, "Kitabın hiçbir edebi yanı bulunmamaktadır. İnsanlar, cinsel uzuv bölgesini kapalı tutmayı vazgeçilmez kural olarak uygulamışlardır. Toplumumuzun örf ve detleri cinsi münasebetin aşik rlığını kabul etmez. Kitabın halkın, cinsel arzuları tahrik ve istismar eder nitelikte genel ahl ka aykırı olduğu açıktır" denildi. 
   
   Yargı sağ olsun 
   Ayrıntı Yayınevi yetkilileri hakkında TCK'nın "müstehcenlik"le ilgili 426. maddesi uyarınca soruşturma açan İstanbul Basın Savcılığı, 5 Nisan 2004'te İstanbul 1. Sulh Ceza Mahkemesi'ne başvurarak kitabın toplatılmasını istedi. Mahkeme de aynı gün "toplatma" kararı verdi. Savcılık, Yayınevi sorumlusu Ömer Faruk'a, "ön ödeme cezası" vererek, 4 milyar 542 milyon 890 bin lira ödemesi halinde, hakkındaki soruşturmanın ortadan kalkacağını, aksi takdirde dava açılacağını ve para cezasının yarı oranında artacağını bildirdi. 
   
   Harvard şaşırdı bu işe 
   Faruk, "Karara sonucu değiştirmeyeceği için itiraz etmeyeceğiz. Para cezasını da ödemeyip mahkemede kendimizi savunacağız. Harvard'a ve yazarlara da bilgi verdik çok şaşırdılar" dedi. Muzır Kurulu'nun kitabı müstehcen bulmasına neden olan bölümlerden bazıları şöyle 
   "56. sahifede 'NMN kişinin kendi annesini düzmek deyince geldi aklıma', 136. sahifede 'Dennis Hoper'ın Blue Velvet'teki tükenmiş psiko-asisi s.., s.. diye çığlık atar', 263. sahifede, 'Gitarist Donita Sparks'ın tamponunu vajinasından çıkartıp kalabalığa fırlatması..." 
   
   
   
</TEXT>
</DOC>
