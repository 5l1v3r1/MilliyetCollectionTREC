<DOC>
<DOCNO> 241055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur26.html </URL>
<DATE> 2004/05/18/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Söke'de töre dehşeti Kardeş kaçıyor, ağabey kovalıyor 
</HEADLINE>
<TEXT>

     YILMAZ ÖLMEZ Aydın DHA 

Pamuk toplamak için geldiği Söke'de aşık olduğu Selahattin Yıldız'a yedi ay önce kaçan Urfalı Perihan Akkuş hakkında ailesi "töre gereği ölüm fermanı" çıkardı. Perihan'ın Şanlıurfa Suruç'tan gelen ağabeyi Avni Akkuş Söke çarşısında beş gün önce tabancayla Yıldız'ı 25 vurarak ağır yaralarken, ölüm korkusu nedeniyle polise başvuran Perihan Akkuş korumaya alındı. 
     Suruç'tan Söke'ye geçen yıl ailesiyle birlikte gelen Perihan Akkuş 20 , Yıldız ile tanıştı. İki genç birbirine aşık oldu, ancak Akkuş ailesi bu ilişkiyi onaylamayarak kızlarını Yıldız'a vermedi. Bunun üzerine Yıldız, yedi ay önce genç kızı kaçırıp Söke'ye getirdi ve birlikte yaşamaya başladı. 
     Akkuş ailesinin "İznimiz olmadan evlenemez" diyerek ölüm fermanı çıkarmasının ardından ağabey Akkuş, izini bulduğu Yıldız'ı 12 Mayıs'ta Söke Çarşamba Pazarı'nda kurşun yağmuruna tuttu. Vücuduna altı kurşun isabet eden Yıldız, Ege Üniversitesi Hastanesi'nde yoğun bakıma alınırken, Akkuş kaçtı. 
     Perihan Akkuş da saldırı ihtimaline karşın adresi açıklanmayan bir yerde korumaya alınırken, Söke Emniyet Müdürü Osman Babadağı ağabey Akkuş'un Türkiye genelinde arandığını söyledi. 
     Olayın şokunu atlatamayan Perihan Akkuş da şöyle konuştu 
     Resmi nikah yapacaktık "Birbirimizi çok seviyoruz. Kendi rızamla Selahattin'e kaçtım. İmam kikahı kıydık. Yakında resmi nikah yapacaktık. Ancak ailemin baskısı yüzünden yedi aydır kaçıyorduk. Ağabeyim firarda ama diğer ağabeylerim beni arıyor. Selahattin yaşasa bile belden aşağısı felç. Bu töreler artık bitsin." 

     
</TEXT>
</DOC>
