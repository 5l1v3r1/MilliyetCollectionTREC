<DOC>
<DOCNO> 217479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sonspo14.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit Pistons'a 200 bin dolar ceza 
</HEADLINE>
<TEXT>

     ABD Profesyonel Basketbol Ligi'nde mücadele eden Mehmet Okur'un formasını giydiği Detroit Pistons takımına, NBA Ligi yönetimi tarafından 200 bin ABD Doları para cezası verildi. 
     NBA Ligi yönetiminin Detroit Pistons'ın, takas yoluyla kadrosuna dahil ettiği, ancak eksik belgeler nedeniyple henüz lisansları çıkmayan Rasheed Wallace ve Mike James'i, geçen cuma gecesi Minnesota Timberwolves karşısında oyuna soktuğu gerekçesiyle Pistons'a ceza verdiği bildirildi. 
     Detroit Pistons Başantrenörü Larry Brown'ın, bu konudaki bilgi eksikliği nedeniyle Boston Celtics'den alınan Mike James ve Atlanta Hawks'dan gelen Rasheed Wallace'ı sahaya sürdüğü bildirilirken, 2. yarıda gelen uyarıyla oyundan alınan bu 2 oyuncu, son Orlando Magic maçında ise transferleri onaylandığı için resmen forma giyebilmişlerdi. 
     
</TEXT>
</DOC>
