<DOC>
<DOCNO> 205609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sontur13.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te şalvarlı, puşili Noel Baba şampanya patlattı... 
</HEADLINE>
<TEXT>

     Şanlıurfa'daki restoranlar ve konukevleri ''Sıra geceli'' yılbaşı kutlaması yaparken, Siverek'te şalvarlı puşili Noel Baba şampanya patlattı. 
     Şanlıurfa'daki restoran, lokanta ve konukevleri, yılbaşı programlarında sıra gecesi ekiplerinin söylediği türkülerle müşterilerini eğlendirirken, yeni yılın ilk saatlerinde çiğ köfte ikramında bulundular. 
     Bu arada Siverek'te bir süre önce hizmete giren Şalvar Kafe de ilçede ilk kez bir yılbaşı programı düzenleyerek, erkek ve kadınların birlikte eğlenmelerini sağladı. 
     Kafede, yeni yılın ilk saatlerinde şalvarlı, puşili Noel Baba, şampanya patlatarak, müşterilere ikram etti. 
     Siverek'te ayrıca yılın ilk dakikalarında yüzlerce silah sesi duyuldu. 
     





</TEXT>
</DOC>
