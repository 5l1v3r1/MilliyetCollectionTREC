<DOC>
<DOCNO> 240226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun10.html </URL>
<DATE> 2004/05/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kazakistan Devlet Başkanı Nazarbayev 2006 seçimine katılacağım... 
</HEADLINE>
<TEXT>

     Kazakistan Devlet Başkanı Nursultan Nazarbayev, 2006'da yapılacak Devlet Başkanlığı seçiminde tekrar aday olacağını açıkladı. 
     Nazarbayev, dün gece katıldığı bir televizyon programında, 2006'da yapılacak devlet başkanlığı seçiminde aday olup olmayacağı yolundaki soruyu, ''ülkemizin anayasası ve seçim yasası, bana gelecek seçimlere katılma hakkı veriyor'' diye yanıtladı. 
     Nursultan Nazarbayev, sonucu halkın tayin edeceğini de belirterek, şunları söyledi 
     ''Eğer halk, bana güven gösterirse o zaman ben de devlet başkanlığı görevini sürdürerek, halkımızın hayat seviyesini yükseltme ve ülkemizin kalkınması için hizmet ederim.'' Nazarbayev, başka bir soru üzerine de Kazakistan'ın NATO'ya üyelik niyeti ve planı olmadığını, teşkilatla ilişkilerin barış için ortaklık BİO programı kapsamında sürdürüleceğini söyledi. 
     
</TEXT>
</DOC>
