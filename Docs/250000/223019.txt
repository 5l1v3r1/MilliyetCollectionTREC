<DOC>
<DOCNO> 223019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/yazar/dundar.html </URL>
<DATE> 2004/03/17/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Eski dostlar karşı karşıya 
</HEADLINE>
<TEXT>

   Bir yanda hilal - yıldız, öte yanda ampul. Bir yanda Hoca'nın sakallı adayı. Öte yanda 'talebe'sinin sakalsızı. Konya'da sadakat, itaate karşı 
      
   Otel Yasin, Zemzem Reklam, Hicret Şalgam, Ziya ül Hak Parkı, Suhlet Lokantası, Tekbir Giyim, Serhat Mensucat... Bir kenti tabelalardan "okumak" onu anlamayı kolaylaştırır. 
   Ama Konya'nın Zafer Caddesi'nde 10 yıldır başka tabelalar da var McDonald's... Adidas... Vaikiki... 
   Şehri şöyle bir gezmek bile, eskiyle yeni arasındaki çekişmeyi göz önüne seriyor. Dükk nların karşısında alışveriş merkezleri, etli pidecilerin karşısında hamburgerciler... Şimdi aynı çekişme siyasette yaşanıyor. "Milli Görüş" gömlekli eski dostlar karşı karşıya... Bir yanda hilal - yıldız, öte yanda ampul... Bir yanda "Erbakan Hoca"nın partisi, öte yanda Tayyip Erdoğan'ın... Bir yanda Hoca'nın sakallı adayı... Öte yanda "talebe"sinin sakalsızı... Bir yanda liyakat, sadakat, icraat... Öte yanda hakikat, itaat, rant... 
   Konya'da son seçimde 42 bin oy alabilen Saadet Partisi, 480 bin oy alan AKP'yle yarışıyor. Elindeki koz, Konya'yı 10 yıldır yöneten Belediye Başkanı Mustafa Özkafa... Özkafa adı, ve AKP'yi kırmak için merkez sağ ve soldan ona akacak oylar partisinin aldığı 42 bin oyu, 10 kat artırmaya yeter mi 
   AKP ile Saadet arasındaki "yüzde 55'e - yüzde 5"lik oranı etkiler mi Kozağaç Parkı'ndaki göleti büyütüp "Konya'ya deniz getirmeyi" vaat etmesi onu yeniden seçtirir mi Zor ihtimal .. 
   Bunu Zafer Caddesi'nde tezgaht rlık yapan sakallı dede de söylüyor 
   "- Oyum AK Parti'ye... Artık gençler gelsin." 
   "- Hoca'ya ayıp olmaz mı 
   "- Boş ver Hoca'yı ya .." 
   Aynı caddede, kasetçi Suat İskender de "Şehrin imajını değiştirmek lazım" diyor. "Hoca", siyaseten doğduğu yerde, kalesinde jübile yapacak gibi görünüyor. 
   
   Erkekler diyarı 
   Peki yerel seçim Konya'nın imajını değiştirmeye yeter mi Doğrusu, kentin vitrininin son 10 yılda tamamen değiştiğini söylemek mümkün. 
   Kasetçi Suat İskender en çok Erkan Güleryüz ve Kıraç gibi popçuların kasetlerinin sattığını söylüyor. Selçuk Üniversitesi'nin 75 bin öğrencisi sayesinde Konya, capcanlı genç bir kent görünümüne kavuştu. Ancak şehri dolduran seçim afişlerine bakınca burada sadece erkeklerin yaşadığını sanmak mümkün. Hemen hepsi çember sakallı onlarca erkek oy istiyor afişlerden... Kimisinde bütün adaylar toplu halde, takım elbiseler içinde elde kalem, çenede sakal çalışırken görünüyor. Afişlerdeki tek tük başörtülü kadın da onlara oy vermeye çağırıyor seçmeni... 
   "Oysa evin içinde durum hiç de öyle değil" diyor türbanlı 3 kız... Üniversiteliler. Yüzleri makyajlı... "Dışarıdaki görünümün aksine Konya'nın evlerinde kadının sözünün geçtiğini" söylüyorlar. Evdeki bu durum sokağa da sirayet edecek mi Konya'ya deniz gelecek mi "Gömlek savaşı" sulh ile bitecek mi Seçimde anlayacağız Hanya'yı da... Konya'yı da... 
   
      
   
</TEXT>
</DOC>
