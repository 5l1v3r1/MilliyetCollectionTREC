<DOC>
<DOCNO> 248246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonyas13.html </URL>
<DATE> 2004/06/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Lezbiyen film gerginlik yarattı, polis sinemalarda nöbet tutacak... 
</HEADLINE>
<TEXT>

     Hindistan'da, iki kadın arasındaki bir aşk hikayesini anlatan filmi protesto için sinema salonlarının tahrip edilmesi üzerine polisin sinemalarda nöbet tutacağı bildirildi. 
     Yeni Delhi polis sözcüsü Ravi Pavar, ülkenin çeşitli yerlerinde ''Girlfriend'' Kız arkadaş adlı Hint filminin gösterildiği sinema salonları dışında polislerin nöbet tutacağını belirtti. 
     Hindistan film endüstrisinin başkenti Bombay'da, filmi gösterildiği bir sinema salonunda sağcı Şiv Sina partisine üye yaklaşık 100 öğrenci, dün çıkan olaylarda pencere camlarını kırmış, posterleri yırtmış ve yakmıştı. 
     İki kadın arasındaki aşk sahnelerinin Hint kültürüne aykırı olduğunu belirten parti üyeleri, ülkenin kuzeyindeki Varanasi kentindeki sinema salonuna da saldırmıştı. 
     Parti üyeleri, film aleyhine protesto gösterilerinin devam edeceğini bildirdi. 

     
</TEXT>
</DOC>
