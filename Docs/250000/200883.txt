<DOC>
<DOCNO> 200883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko32.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 0.31'lik değer kaybıyla tamamladı... 
</HEADLINE>
<TEXT>

     İMKB Bileşik Endeksi 2. seansta 80.12 puan kayıpla 16,861.01 puandan kapandı. 
     Hisse senetleri 2. seansta ortalama yüzde 0.47 oranında değer yitirdi. 
     İlk seanstaki 27.82 puanlık artış dikkate alındığında Borsa endeksi, günün tamamında 52.30 puan geriledi. Hisse senetlerindeki günlük değer kaybı ise yüzde 0.31 oldu. 
     Endeks, 2. seansa 9.86 puanlık düşüşle 16,931.27 puan seviyesinde başladı. İlk yarıyı 16,891.68 puandan geçen endeks, seans içinde en düşük 16,776.51, en yüksek 16,997.91 puanı gördü. Endeks, ilk seansta 17,000 bin puanı geçmiş ama bu seviyelerde tutunamamıştı. 
     2. seans kapanışında mali endeks 83.23 puan düşüşle 23,005.34 puana, sanayi endeksi 76.27 puan düşüşle 14,972.98 puana, hizmetler endeksi 54.82 puan düşüşle 8,872.55 puana indi. 
     Böylece ilk seansa göre mali grup hisseler ortalama yüzde 0.36, sanayi grubu hisseler ortalama yüzde 0.51, hizmetler grubu hisseler ise ortalama yüzde 0.61 değer yitirdi. 
     2. seansta işlem gören toplam 290 hisse senedinden 154'ü değer yitirdi, 65'i değer kazandı, 71'inin fiyatında değişiklik olmadı. 
     Seansta, 615 trilyon 458 milyar 125 milyon liralık işlem hacmi kaydedildi. Günlük işlem hacmi ise 1 katrilyon 381 trilyon 723 milyar 422 milyon lira olarak hesaplandı. 
     2. seansta Yapı Kredi Bankası, Doğan Holding, İş Bankası C , Garanti Bankası ve Koç Holding en yoğun işlem gören hisse senetleri olarak belirlendi. 
     
</TEXT>
</DOC>
