<DOC>
<DOCNO> 216545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo11.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'a UEFA kriterleri ayarı 
</HEADLINE>
<TEXT>

     Galatasaray Spor Kulübü Derneği, UEFA lisans kriterlerine uyum amacıyla gelir ve giderlerinin bir bölümünü Galatasaray Futbol A.Ş'ye devredecek. 
     Galatasaray Sportif Sınai ve Ticari Yatırımlar A.Ş'den Borsa'ya gönderilen açıklamada, Galatasaray Spor Kulübü Derneği'nin 2004-2005 sezonundan itibaren geçerli olacak UEFA lisans kriterlerine uyum amacıyla kendi bünyesinde bulunan stat gişe gelirleri ile Galatasaray Sportif A.Ş'nin uhdesinde bulunan profesyonel futbol takımının medya, sponsorluk, reklam, isim hakkı ve UEFA performans gelirleri hariç geriye kalan tüm profesyonel futbol gelir ve giderlerini Galatasaray Futbol A.Ş'ye devretme kararı aldığı bildirildi. 
     Açıklamada ayrıca, bu devrin, Galatasaray Sportif Sınai ve Ticari Yatırımlar A.Ş'nin faaliyetleri ve gelirleri üzerinde hiçbir etkisi olmayacağı kaydedildi. 
     
</TEXT>
</DOC>
