<DOC>
<DOCNO> 233901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo19.html </URL>
<DATE> 2004/04/22/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Konyaspor'lu Zafer Biryol, Altan ve Sedat'a öneri yağmuru... 
</HEADLINE>
<TEXT>

     Konyaspor'un başarılı oyuncuları Zafer Biryol, Altan ve Sedat'a menajerler aracığıyla transfer önerileri gelmeye başladı. 
     Tevfik Lav'ın Manisa yakınlarında geçirdiği trafik kazasında hayatını kaybetmesi nedeniyle ertelenen Samsunspor maçında 2 gol atarak gol krallığı yarışında önemli bir avantajı yakalayan Zafer Biryol, gol sayısını 25'e çıkardı. 
     Konyaspor ve A Milli Takım'da attığı goller ve oynadığı iyi futbolla göz dolduran Zafer Biryol, sezonun bitmesine 4 hafta kala transferin en gözde isimleri arasında yerini almaya başladı. 
     Zafer Biryol kadar Konyaspor'un dikkati çeken futbolculardan Altan ve Sedat'a da menajerler aracılığıyla öneriler geldiği bildirildi. 
     Konyaspor Kulübü Basın Sözcüsü ve Futbol Şubesi Sorumlusu İbrahim Kaplan, futbolculara gösterilen yoğun ilginin kendilerini sevindirdiğini söyledi. 
     Zafer Biryol ve Altan'ın 1'er, Sedat'ın ise 2 yıl daha sözleşmesinin bulunduğunu ifade eden Kaplan, ''Genel kurulumuz sonuçlanmadan bu konuda birşey söylemek zor ama bu futbolcular bizim oyuncularımız ve Konyaspor'un başarısı için mücadele ediyorlar. İleride ne olur bunu şimdiden söylemek çok zor'' dedi. 
     
</TEXT>
</DOC>
