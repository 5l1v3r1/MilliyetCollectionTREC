<DOC>
<DOCNO> 241020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo35.html </URL>
<DATE> 2004/05/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
A. Sebatspor İç transferde sorunumuz yok... 
</HEADLINE>
<TEXT>

     Birinci Süper Futbol Ligi'nde ilk sezonunda kalmayı başaran Akçaabat Sebatspor, iç transferde Erman Özgür, Orhan ve Oktay ile görüştü. 
     Kulüp Başkanı Veli Sezgin, AA muhabirine yaptığı açıklamada, iç transferde bazı oyuncularla devre arasında sözleşme imzaladıklarını anımsattı. 
     Sezgin, sözleşmelerinin uzatılması konusunda Erman Özgür, Orhan ve Oktay ile bir görüşme yaptığını kaydederek, ''Bu oyuncularla da bir sorumuz yok. Prensipte bize 'evet' dediler'' dedi. 
     Oktay'ın İstanbul'da ameliyat olacağını ve 1 hafta sonra Akçaabat'a geleceğini kaydeden Sezgin, ''Oktay'ın devre arasına kadar sözleşmesi sürüyor. Diğer oyuncuların ise sözleşmeleri bitiyor. Bu 3 futbolcuyla son bir görüşme yaparak resmi sözleşme imzalayacağız'' diye konuştu. 
     
</TEXT>
</DOC>
