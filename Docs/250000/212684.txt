<DOC>
<DOCNO> 212684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/yazar/pulur.html </URL>
<DATE> 2004/02/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kalenin direkleri köprünün halatları... 
</HEADLINE>
<TEXT>

   
   ÇOK hızlı yaşıyoruz, nasıl oldu, neden oldu demeden bir olaydan bir olaya geçiyoruz. 
   Oysa günlük hayatımızda üzerinde durmamız, sebep ve sonuçlarını araştırmamız gereken o kadar olay yaşıyoruz ki 
   H H H 
   MESELA geçenlerde, Güngören sahasında İstanbulspor'la karşılaşan Fenerbahçeli futbolcular, maçtan önce sahayı dolaştılar, Hollandalı Hooijdonk, kale direklerine baktı, baktı, sonra "Bu direk kısa " dedi... 
   Adam bu işin ustası, özellikle frikiklerde topu o direklerin arasından en iyi geçirenlerden biri, direğin yüksekliğini biliyor, elini kaldırıp bakınca anlıyor. 
   Hemen bir metre bulundu, direğin yüksekliği ölçüldü 2 metre 39 santim geldi, oysa nizami direk yüksekliği 2 metre 44 santim, 5 santim kısa... 
   Peki sonra ne oldu 
   Sonra, güya toprak bastırılarak, indirilip, direğin boyu ölçüye uygun hale geldi 
   Daha sonra 
   Sonrası yok, acaba bir araştırılsa, şimdiye kadar o direk kaç golü önledi, kaç şut direkten döndü, bunun sonucu kaç takım yenildi 
   Hayır, kimse bunlarla uğraşmaz... 
   Sahaya buz parçası atarak, hem kendi oyuncusunu, hem takım antrenörünün kafasını hedefleyen seyircileri kulübün başkanı "Canım ne oldu, kartopu oynadılar, ben de kızımla oynadım " diye savunuyorsa... 
   
   
   
   BİR başka örnek... 
   Kar, fırtına felaketinden sonra gazetelerde bir haber 
   "Boğaz köprüsünde hasar olup olmadığını tespit için trafiği kestiler, İstanbul felç oldu." 
   Elbette, köprüde bir hasar, çok büyük faciaya sebep olur, onun için kopan halatın yerini gözden geçirmek gerekir. 
   Ama nasıl 
   
   
   
   BUNU halka duyurmak o kadar güç mü 
   Bu kadar radyo var, televizyon var, gazete var, hangisi bu konuda verilecek bir haberi duyurmaz 
   İnsanlar da ona göre, önlem alır, şu saatler arasında köprüden geçemeyeceğini bilir. 
   
   
   
   BIRAKIN halka duyurmayı, Vali'nin bile haberi yok, soranlara "gerekirse köprü trafiğe kapanır" dendiği anda, köprü zaten trafiğe kapatılmış... 
   Bu nasıl iştir, bu nasıl bürokrasidir, bu nasıl devlet anlayışıdır 
   Hadi, diyelim halka saygınız filan yok, peki devlete de mi saygınız yok, ya da korkunuz yok 
   Bir şehrin valisinin haberi olmadan böyle şey yapılır mı 
   Yapılırsa da Vali bunun hesabını sormaz mı 
   
      
   
</TEXT>
</DOC>
