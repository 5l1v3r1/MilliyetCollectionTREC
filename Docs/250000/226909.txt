<DOC>
<DOCNO> 226909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy21.html </URL>
<DATE> 2004/03/30/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
İstanbul'un yeni Belediye Başkanı Topbaş, 1.9 milyon oy aldı 
</HEADLINE>
<TEXT>

     İstanbul'da büyükşehir belediye başkanlığı seçiminde oy sayımı tamamlandı. İstanbul Büyükşehir Belediye Başkanlığı'nı AK Parti adayı Kadir Topbaş kazandı. 
     Resmi olmayan seçim sonuçlarına göre, Kadir Topbaş, 1 milyon 917 bin 412 oy alarak İstanbul Büyükşehir Belediye Başkanı oldu. 
     -ÖZGEÇMİŞİ- 1945 yılında Artvin Yusufeli'nde doğan Topbaş, 1946 yılından beri yaşamını İstanbul'da sürdürüyor. 
     İlahiyat ve mimarlık eğitiminden sonra İstanbul Üniversitesi Sanat Tarihi Bölümü'nde doktora yapan Topbaş, serbest mimar olarak çalıştı. 
     İstanbul Büyükşehir Belediyesi'nde Recep Tayyip Erdoğan'ın fahri danışmanı olarak bulunan Topbaş, Büyükşehir'e bağlı saray, kasır ve tarihi eserlerin dekorasyonunu organize etti. 
     Topbaş, Kültür Bakanlığı İstanbul 1. Anıtlar Kurulu Başkan Yardımcılığı'nı da yaptı. 
     Kadir Topbaş, mesleki çalışmalarının dışında, İstiklal Caddesi'nde faaliyette olan aile şirketlerinin de ortağı. 
     1999 yılında Beyoğlu Belediye Başkanlığı'na seçilen Topbaş, AK Parti'nin kuruluş çalışmalarında da aktif olarak bulundu. 
     Topbaş, evli ve üç babası. 
     
</TEXT>
</DOC>
