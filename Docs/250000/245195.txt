<DOC>
<DOCNO> 245195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/siyaset/siy07.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İki limuzinden biri dublör 
</HEADLINE>
<TEXT>


Fotoğraf ALTAN BURGUCU Ankara 


Başbakan Recep Tayyip Erdoğan, 10 Şubat'taki Güney Kore gezisi sırasında hediye edilen Hyundai Centennial limuzini dün teslim aldı. Hyundai Motor Company Başkan Yardımcısı Byung Ho Sung'un da katıldığı törende bir jest yapıldı ve Başbakanlık'a iki limuzin hediye edildi. Hyundai Assan Yönetim Kurulu Başkanı Ali Kibar, zırhsız olduğu için iki limuzin getirdiklerini belirterek, "Normalde bir araçtı. Ama artık birinde de dublör kullanabilirler. Herhalde zırh da takarlar" dedi. Temsili anahtarı alarak test sürüşü yapan Erdoğan, otomatik vitesli aracı bir süre Başbakanlığın bahçesinde kullandı. Güney Kore'de 90 bin dolardan satılan limuzinin Türkiye'deki fiyatı 150 bin dolar. 230 kilometre hız yapabilen araçlar, 5.39 metre uzunluğunda. Boş ağırlığı 2155 kilo olan limuzinin yakıt deposu 80 litre. 


</TEXT>
</DOC>
