<DOC>
<DOCNO> 227770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/guncel/gun05.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta "Eve Dönüş" başvurusu Fransa'dan 
</HEADLINE>
<TEXT>

      ANKARA Milliyet 
   
   Başvuru süresi 6 Şubat'ta sona eren Topluma Kazandırma Yasası'ndan yararlanmak isteyen Sivas Davası hükümlülerinin sayısı 56'ya ulaştı. Ankara 1 No'lu DGM'de dün yapılan duruşmaya 5 müdahil avukatı katıldı. Mahkeme Başkanı Mehmet Orhan Karadeniz, yasadan yararlanmak için başvuran Ahmet Kaşkaya'nın talimatla alınan savunmasının geldiğini, avukatı aracılığıyla başvuran Latif Karaca'nın ise adresinde bulunamadığını bildirdi. Hükümlü Özkan Doğan'ın Fransa'dan dilekçe gönderdiğini ifade eden Karadeniz, savunmasının alınması için Fransa'ya yazılan talimata yanıt gelmediğini de kaydetti. Dilekçe veren Ramazan Önder, Halis Turan, Adem Bayrak ve Tufan Caymaz'ın ifadelerinin alınması için yazılan talimatlara yanıt gelmediği belirtilerek duruşma ertelendi. 
   
   
   
</TEXT>
</DOC>
