<DOC>
<DOCNO> 222051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo13.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 2 - İstanbulspor 0 maç bitti 
</HEADLINE>
<TEXT>

     Stat İzmir Atatürk. 
     Hakemler Zafer Önder İpek xx, İrfan Çakır xx, Bülent Öztürk xx. 
     Denizlispor Souleymanou xx, Burak xx, Krotochvil xx, Çağdaş xxx, Mustafa xx, Özgür xx, Mikka xx, Levent xx Dk. 90 Ali , Serhat xx, Ömer Rıza xx Dk. 72 Ersen Martin xx , Timuçin xx Dk. 90 Göksel . 
     İstanbulspor Oğuz x, Pinto x Dk. 46 Faruk xx , Yalçın x, Deniz xx, Cem xx, Musa Büyük xx, Aytekin xx, Saidou xx, Musa Kuş x Dk. 46 Balili x , Bushaj xx, Yordanov x. 
     Goller Dk. 11 Ömer Rıza, Dk. 88 Ersen Martin. 
     Sarı Kartlar Dk. 76 Faruk, Dk. 80 Saidou İstanbulspor . 
     Birinci Süper Futbol Ligi'nde Denizlispor, İstanbulspor'u 2-0 yendi. 
     Denizlispor'un cezası nedeniyle İzmir'de oynanan maça hızlı başlayan yeşil-siyahlı ekip, golü bulduktan sonra daha kontrollü bir oyun sergiledi. İstanbulspor ise rakip kalede yakaladığı gol fırsatlarını değerlendiremedi. 
     10. dakikada gelişen Denizlispor atağında Timuçin'in pasıyla hareketlenen Ömer Rıza, bekletmeden vurdu, kaleci Oğuz'dan dönen topu savunma oyuncuları uzaklaştırdı. 
     11. dakikada Denizlispor'un golü geldi. Serhat'ın pasıyla defansın arkasına sarkan Ömer Rıza, yerden bir vuruşla topu ağlara yolladı 1-0. 
     18. dakikada Bushaj sol kanattan ceza alanına orta yaptı, Saidou'un kafa vuruşunda top auta çıktı. 
     30. dakikada gelişen İstanbulspor atağında, Musa Büyük, sağ kanattan topu ceza alanındaki Bushaj'a gönderdi. Bu futbolcunun yerden vuruşunda kaleci Souleymanou topu iki hamlede kontrol etti. 
     İlk yarı Denizlispor'un 1-0 üstünlüğü ile bitti. 
     
     İKİNCİ YARI 

     Karşılaşmanın ilk yarısında gole ulaşan yeşil-siyahlılar, ikinci yarıda savunma ağırlıklı bir görüntü sergiledi. Zaman zaman kontrataklarla gol arayan Denizlispor, maçın son dakikalarında farkı ikiye çıkardı. İstanbulspor ise kapanan Denizlispor defansını açmakta zorlandı ve net pozisyonlar bulamadı. 
     52. dakikada gelişen İstanbulspor atağında Yordanov topu Balili'ye aktardı. Ceza alanına giren Balili'nin vuruşunda kaleci Souleymanou topu ayaklarıyla çeldi. 
     59. dakikada Denizlispor'dan Levent'in ceza alanına yaptığı ortada Özgür iyi yükseldi. Bu oyuncunun kafa vuruşunda top kaleci Oğuz'da kaldı. 
     65. dakikada İstanbulspor'dan kaleci Oğuz ile Yalçın'ın anlaşmazlığında araya giren Ömer Rıza topu kaptı. Ömer Rıza'nın vuruşunda top yan ağlarda kaldı. 
     84. dakikada gelişen Denizlispor kontratağında Timuçin sol kanattan pasını Özgür'e aktardı. Bu oyuncunun vuruşunda top kaleci Oğuz'da kaldı. 
     88. dakikada Denizlispor farkı ikiye çıkardı. Levent'in sol kanattan ortasında iyi yükselen Ersen Martin'in kafa vuruşunda top ağlarla buluştu 2-0. 
     Maç 2-0 Denizlispor'un üstünlüğüyle tamamlandı. 

     
</TEXT>
</DOC>
