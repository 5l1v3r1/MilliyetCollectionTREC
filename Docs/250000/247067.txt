<DOC>
<DOCNO> 247067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun04.html </URL>
<DATE> 2004/06/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Demokratik Kongo Cumhuriyeti'nde darbe girişimi... 
</HEADLINE>
<TEXT>

     Demokratik Kongo Cumhuriyeti Dışişleri Bakanı Antoine Ghonda, başkent Kinşasa'da darbe girişiminde bulunulduğunu söyledi. 
     Ghonda, Devlet Başkanı Joseph Kabila'ya bağlı bazı güvenlik yetkililerinin, devlet radyo ve televizyon kurumunun binasına gelerek darbe girişiminde bulunduğunu söyledi. 
     Kabine üyeleri, Kabila'nın liderliğindeki hükümetin etkisiz kılındığını açıklayan isyancıların darbe girişiminin başarısız olduğunu ve kurumun kısa bir süre sonra tekrar hükümete bağlı kuvvetlerin kontrolüne geçtiğini söylediler. 
     Hükümet sözcüsü, durumun şu an için sakin olduğunu, darbe girişiminde bulunan yetkililerin Kinşasa'daki bir askeri üsse çekildiğini belirtti. 
     
</TEXT>
</DOC>
