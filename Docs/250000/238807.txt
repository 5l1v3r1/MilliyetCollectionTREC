<DOC>
<DOCNO> 238807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/soneko30.html </URL>
<DATE> 2004/05/10/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Toyota Prius, İsviçre'nin en çevreci otomobili... 
</HEADLINE>
<TEXT>

     Dünyanın ilk seri üretim, hibrid teknolojili otomobili olan Toyota Prius, İsviçre'de en çevreci otomobil seçildi. 
     Toyotasa'dan yapılan açıklamaya göre, İsviçre'deki önemli otomotiv kuruluşlardan İsviçre Ulaşım ve Çevre Birliği'nin ATE her yıl düzenli olarak yayınladığı çevre raporunda, bu yılın çevreci otomobiller listesi ''EcoMobiListe'04'' açıklandı. 
     Araçların karbondioksit ve partikül yayımı, gürültü seviyesi, kanserojen bazlı kirletici gazlar yayımı ve çevreye saygılı kullanım koşulları kriterleri baz alarak oluşturulan listede Toyota Prius, ''Hybrid Synergy Drive'' isimli teknolojisi sayesinde en üst sırada yer alarak, İsviçre'nin en çevreci otomobili oldu. 
     Prius'un dışında Toyota Yaris de 1.0 litre ve 1.3 litre benzinli motorlarıyla, en çevreci otomobiller listesinde ilk 10 otomobil arasında yer aldı. Toyota aynı zamanda, ''EcoMobiListe'04''de ilk 10 arasında en çok otomobili bulunan marka oldu. 
     
</TEXT>
</DOC>
