<DOC>
<DOCNO> 203456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/siyaset/siy03.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Semerkant içini sızlattı 
</HEADLINE>
<TEXT>

   Özbekistan gezisinin son gününde Semerkant'ı gezen Başbakan, "İnsanlık bu eserlere sahip çıkmalı" dedi 
      ABDULLAH KARAKUŞ Semerkant 

   
   Başbakan Recep Tayyip Erdoğan, Özbekistan gezisinin son gününde eşi Emine ve kızı Esra Erdoğan'la birlikte İslam dünyasının incisi olarak nitelendirilen Semerkant'ı gezdi. Erdoğan, "Bu eskimiş medeniyet eserlerini bu halde görünce içim sızlamadı değil. İnsanlık bunlara sahip çıkmalı" dedi. 
   Tarihteki ilk rasathane olarak bilinen Uluğbey Rasathanesi'ni ziyaret eden Erdoğan'a, güneş, ay ve diğer gezegenlerin koordinatlarının 1400'lü yıllarda belirlendiği anlatıldı. Burçlarla ilgili yıldız şekillerine de bakan Erdoğan, Devlet Bakanı Mehmet Aydın'dan bilgi alırken Esra Erdoğan aletleri dikkatle inceledi. 
   
   Hediye edemediler 
   M.S. 1434'te yapılan Şah Zinde Türbesi'nde de dualar edildi. Erdoğan ve eşinin ziyareti sırasında Kuran okundu. Ardından pazara giderek Navat şekeri ve Semerkant ekmeği alan Erdoğan ailesine, yöresel şapka "Dobbi" hediye edildi. Erdoğan, eşi ve kızının aynı anda şapkaları giymesi ilginç bir görüntü oluşturdu. Erdoğan, satın aldıkları ürünleri armağan etmek isteyen Özbeklere "Bizim paramız nasip olsun" diyerek ödeme yaptı. 
   
   Karpuz getirdiler 
   ALTAN BURGUCU 

   BaŞbakan Erdoğan, Özbekistan ziyaretini tamamlayarak dün Türkiye'ye döndü. Ankara'ya inen Erdoğan, basın toplantısının ardından ailesiyle birlikte İstanbul'a gitti. Erdoğan ve beraberindekiler yanlarında birçok yöresel hediye de getirdi. Bunların içinde büyük bir Özbekistan karpuzu da dikkat çekti. 
   
</TEXT>
</DOC>
