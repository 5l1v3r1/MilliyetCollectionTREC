<DOC>
<DOCNO> 221599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur17.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Talihsiz öğretmen ilk dersine giremedi... 
</HEADLINE>
<TEXT>

     Kastamonu'nun Araç İlçesi'nde Şehit Ünsal Aksoy Yatılı Bölge İlköğretim Okulu'na din kültürü ve ahlak bilgisi öğretmeni olarak atanan Oktay Gündoğdu, henüz mesleğine başlayamadan trafik kazasında hayatını kaybetti. 
     AA muhabirinin aldığı bilgiye göre, Ankara'da İlahiyat Fakültesi'ni bitirerek, Araç İlçesi'ndeki Şehit Ünsal Aksoy Yatılı Bölge İlköğretim Okulu'na atanan Gündoğdu 25 , eşi ve kayınvalidesiyle Bolu Gerede'den Araç İlçesi'ne gelirken, kayınpederi Mehmet Çalkış'ın kullandığı 14 DE 398 plakalı otomobil, Iğdır yakınlarında şarampole yuvarlandı. 
     Kazada, öğretmen Oktay Gündoğdu hayatını kaybetti. 
     Henüz öğrencileriyle tanışma fırsatı bulamadan hayatını kaybeden Oktay öğretmenin cenazesi, memleketi Bolu'da toprağa verildi. 
     
</TEXT>
</DOC>
