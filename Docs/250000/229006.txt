<DOC>
<DOCNO> 229006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonsiy21.html </URL>
<DATE> 2004/04/06/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Erdoğan ve Denktaş Annan planını değerlendirdiler 
</HEADLINE>
<TEXT>

     Başbakan Recep Tayyip Erdoğan ile KKTC Cumhurbaşkanı Rauf Denktaş arasında yapılan görüşmede, Bürgenstock zirvesinde nihai şekli verilen Annan planının içeriği ve takvimiyle ilgili ayrıntılı değerlendirmelerde bulunulduğu bildirildi. 
     Başbakanlık basın merkezinden yapılan yazılı açıklamada, ''KKTC Cumhurbaşkanı sayın Denktaş ile sayın Erdoğan, başbakanlık resmi konutunda bir süre görüşerek Kıbrıs ile ilgili görüşmeler konusunda fikir alışverişinde bulundular. Bugün saat 19.00'da başlayan ve 1 saat 20 dakika süren görüşmeye Dışişleri Bakanı sayın Abdullah Gül de katıldılar'' denildi. 
     Açıklamada, ''Görüşme sırasında Denktaş ile Erdoğan Bürgenstock zirvesinde nihai şekli verilen Annan planının içeriği ve takvimiyle ilgili ayrıntılı değerlendirmelerde bulundular'' ifadesine yer verildi. 
     
</TEXT>
</DOC>
