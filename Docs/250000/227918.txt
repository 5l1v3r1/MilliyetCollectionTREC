<DOC>
<DOCNO> 227918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/soneko11.html </URL>
<DATE> 2004/04/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Tüketici kredileri toplamı bir haftada 226.5 trilyon lira arttı... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada yaklaşık 226.5 trilyon lira, yılbaşından bu yana 2 katrilyon 479.1 trilyon lira artarak 19 Mart itibariyle 11 katrilyon 421.8 trilyon liraya çıktı. 
     Tüketici kredilerinin toplamı, 12 Mart'ta 11 katrilyon 195.3 trilyon lira, 2 Ocak'ta 8 katrilyon 942.7 trilyon lira düzeyindeydi. 
     Bir haftada mevduat bankalarından TL cinsinden kullanılan kredilerin dağılımına bakıldığında, 1 katrilyon 374.2 trilyon lirası konut, 5 katrilyon 114.6 trilyon lirası otomobil ve 4 katrilyon 933.1 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 19 Mart itibariyle TL cinsinden kredilerin 3 katrilyon 425.9 trilyon lirası kamu bankalarından, 7 katrilyon 595.3 trilyon lirası özel bankalardan, 400.5 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada yaklaşık 9.4 trilyon lira azaldı. 
     Bankaların kullandırdığı kredi kartlarının tutarı 12 Mart'ta 7 katrilyon 360.8 trilyon lira iken, 19 Mart'ta 7 katrilyon 351.4 trilyon liraya indi. 
     Aynı dönemde TL cinsinden kullandırılan kredi kartlarının 717 trilyon lirası kamu bankalarına, 5 katrilyon 961.4 trilyon lirası özel bankalara ve 628.3 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 19 Mart itibariyle yaklaşık 1.2 trilyon lira artarak 43 trilyon 506 milyar liradan, 44 trilyon 692 milyar liraya çıktı. 
     Döviz cinsinden kullandırılan kredi kartlarının 1.9 trilyon lirası kamu bankalarına, 38.5 trilyon lirası özel bankalara, yaklaşık 4.3 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı ise bir haftada yaklaşık 651 milyar lira azaldı. 
     12 Mart itibariyle 452.4 trilyon lira olan tasfiye olunacak tüketici kredileri ve kredi kartlarının tutarı, 19 Mart'ta 451.7 trilyon lira oldu. 
     Söz konusu tutarın 104.3 trilyon lirası tasfiye olunacak tüketici kredileri, yaklaşık 347.4 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
