<DOC>
<DOCNO> 224431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun29.html </URL>
<DATE> 2004/03/22/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Şeyh Yasin'in son demeci Yöneticilerin öldürülmesi İsrail'in iflası 
</HEADLINE>
<TEXT>

     İsrail'in bu sabah Gazze'de vurarak öldürdüğü Hamas'ın ruhani önderi Şeyh Ahmet Yasin'in, daha yayınlanmamış son demecinde, İsrail'in Filistinli yöneticilere karşı düzenlediği suikastlere değindiği anlaşıldı. 
     Şeyh Yasin'in Ürdün'de yayımlanan Essebil dergisine verdiği demeç, yarın yayımlanacak. AFP'nin ele geçirdiği metne göre, Şeyh Yasin, üç gün önce verdiği demeçte, İsrail ordusunun Filistin gruplarının liderlerini tek tek hedef almasını ''İsrail'in iflası'' olarak yorumluyor. 
     ''Düşman bu tür operasyonlarla sokağı yatıştırmak istiyor, insanlarına gereken karşılığı vereceğiz diyor. Bu tehditler, İsrail'in başarısızlığı ve iflasını gösteriyor'' diyen Şeyh Yasin, ''düşmanı Filistin topraklarından çekilmeye zorlayacak tek şeyin silahlı mücadele olduğunu'' söylüyor. 
     Şeyh Yasin, şu ifadeyi kullanıyor 
     ''Düşman bizden direnişe son vermemizi istiyor. Biz de şunu merak ediyoruz Dünya niçin İsrail işgalinin sona erdirilmesini istemiyor Kim işgal ediyor, kim kendini savunuyor ...'' Yasin, demecinin sonunda da Siyonist düşmanın kendisini aradığını belirterek, bu yüzden gizlendiğini anlatıyor. 
     
</TEXT>
</DOC>
