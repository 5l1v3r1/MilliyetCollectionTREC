<DOC>
<DOCNO> 240305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo15.html </URL>
<DATE> 2004/05/15/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Bursaspor taraftarları, Adapazarı yollarında... 
</HEADLINE>
<TEXT>

     Bursasporlu taraftarlar, Birinci Süper Futbol Ligi'nde kalmak için bugün Samsunspor karşısında son şansını kullanacak takımlarına destek olmak çok sayıda otobüs ve özel araçla Adapazarı'na gitti. 
     Cezası nedeniyle sahası kapatılan Bursaspor'un bugün Adapazarı'nda Samsunspor ile yapacağı maça seyirci desteği sağlamak Bursa Büyükşehir Belediyesi 63, sivil toplum örgütleri 40 ve Bursaspor Kulübü de 10 otobüs dolusu taraftarı Adapazarı'na götürdü. 
     Bursaspor Kulübü tarafından başlatılan ve siyasi parti temsilcilerinin ile işadamlarının da destek verdiği kampanya çerçevesinde taraftarlar, sabahın erken saatlerinden itibaren Fomara Meydanı, Gökdere Bulvarı, Soğanlı Hayvanpazarı, Atatürk Stadı ve Santral Garaj'da toplandı. Büyük bir coşku içinde otobüslere binen taraftarlar, Adapazarı'na hareket ettiler. 
     Bu arada kampanyaya yoğun ilgi olması nedeniyle Adapazarı'na gitmek isteyen çok sayıda taraftar için daha önce belirlenen dışında otobüs ayarlandığı da öğrenildi. Yine otobüslerde yer bulamayanlar da gruplar halinde başka araçlarla Adapazarı'na gittiler. 
     Özel otomobilleriyle Adapazarı'na giden çok sayıda Bursaspor taraftarı da Bursa caddelerinde renkli görüntüler oluşturdu. 
     Bu arada Bursasporlu taraftarların Adapazarı'na hareketleri öncesi Bursa Emniyet Müdürlüğü, yoğun güvenlik önlemleri aldı. Herhangi bir olay çıkmaması için taraftarlar, polis nezaretinde otobüslere bindirildi. 
     
</TEXT>
</DOC>
