<DOC>
<DOCNO> 228316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/dunya/dun02.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'ye kanlı operasyon 
</HEADLINE>
<TEXT>

      DIŞ HABERLER SERVİSİ 

   
   İspanya'nın başkenti Madrid'in Leganes bölgesinde dün gece 11 Mart saldırılarıyla bağlantılı oldukları söylenen 3 El Kaide militanını ele geçirmek için düzenlenen operasyonda Özel Operasyonlar Grubu GEO mensubu 1 polis ile 3 terörist öldü, GEO mensubu 11 polis de ağır yaralandı. El Mundo gazetesinin internet sayfasında yer alan habere göre olay şöyle gelişti Polisin daha önce arama yapmak istediği 3 Arap genç, silahla karşılık vermeleri ve Irene Fernandez caddesindeki bir apartmana girmeleri üzerine sivil giyimli özel timler tarafından binaya operasyon düzenlendi. Polislerin "yere yatın" diye bağırmasının ardından teröristler bir bombayı patlattılar. Dört katlı binanın ön cephesinin göçtüğü patlama sonucunda molozlar caddenin karşısına yığıldı. Operasyon sırasında bölgeye 15 tane ambulans sevk edilirken helikopterler havadan aydınlatma sağladılar. 
   
   
   
   
</TEXT>
</DOC>
