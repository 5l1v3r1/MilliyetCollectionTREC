<DOC>
<DOCNO> 247962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/siyaset/siy06.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Meclis'e çarşaflı alınması suçtur' 
</HEADLINE>
<TEXT>


ANKARA Milliyet 


CHP İzmir Milletvekili Canan Arıtman, TBMM kampusundaki kadın mescidine ve çarşaflı ziyaretçilere sahip çıkan TBMM Başkanı Bülent Arınç'ın Kılık Kıyafet Yasası ile nizamnameyi yok sayarak açıkça suç işlediğini ve görevini kötüye kullandığını savundu. Arıtman, "Devlet törenlerine alamadığı eşinin acısını, TBMM'yi ve rejimi tahrip etme pahasına çarşaflıları Meclis'e almakla çıkarmaktadır" dedi. Meclis'e hangi kıyafetle girileceğini düzenleyen kararın yürürlükte olduğunu belirten Arıtman, şunları kaydetti "Meclis'e çarşafla girilemeyeceği kararda belirtilmiş olmasına rağmen Arınç bunlara engel olmamakla görevini kötüye kullanmaktadır. Konya'ya gittiğinde teokratik devlet özlemi çeken bir politikacı gibi konuşmuş, beni ima ederek 'geçmişinden ve atalarından utanç duyanlar' demiştir." 


</TEXT>
</DOC>
