<DOC>
<DOCNO> 225539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonsiy29.html </URL>
<DATE> 2004/03/25/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Şener AK Parti Cumhuriyet tarihinin en güçlü siyasi iktidarıdır" 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, AK Parti'nin Cumhuriyet tarihinin en güçlü siyasi iktidarı olduğunu söyledi. 
     Şener, Adana'nın Kozan ve Osmaniye'nin Kadirli ilçelerini ziyareti sırasında düzenlenen toplantılarda yaptığı konuşmalarda, ''AK Parti Cumhuriyet tarihinin en güçlü siyasi iktidarıdır. Bunu biz değil, siz gerçekleştirdiniz. 3 Kasım da Türk siyasi hayatında yeni bir dönem başladı. Bu değişim ve dönüşüm dönemini, 28 Mart'ta tamamlayacaksınız'' dedi. 
     Siyasetin merkezinde AK Parti'nin yer aldığını kaydeden Şener şunları söyledi 
     ''Kadrolarımız neyin yapılmasını istiyorsanız onu yapmaya, neyin yapılmamasını istiyorsanız onu yapmamaya çalışıyor. Günü kurtarma ve halkı aldatma politikaları bizim üslubumuzda yok. Halkın sırtındaki yükleri atmak için çalışıyoruz. Türkiye 30 yıl sonra tek haneli enflasyonu gördü. AK Parti iktidarı enflasyonu yenip, borçlanma faizini düşürerek, güçlü bir ekonomi kurmak için çalışıyor. AK Parti iktidarında dolar değer kaybediyor. Bu güne kadar bunu hiç göndünüz mü Türk lirası güçleniyor ve alışverişte kullanılan güçlü bir para haline geliyor. Milli ekonomiye sahip olmak buna denir. Önümüzdeki yıldan itibaren liradan sıfırlar da gidecek. Dolar artık lira ve kuruş diye telaffuz edilecek.'' Şener, iktidarları döneminde çiftçiye mazot yardımı yaptıklarını, borçlarını yeniden yapılandırdıklarını, kredi faizlerini düşürdüklerini anlattı. 
     
</TEXT>
</DOC>
