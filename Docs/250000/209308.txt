<DOC>
<DOCNO> 209308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sonspo13.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Çaykur Rizespor maçı hazırlıklarını tamamladı 
</HEADLINE>
<TEXT>

     Fenerbahçe, Çaykur Rizespor ile yarın yapacağı ''tekrar'' maçının hazırlıklarını, bu akşamki antrenmanla tamamladı. 
     Samandıra Tesisleri'nde teknik direktör Christoph Daum yönetiminde basına kapalı bir çalışma yapan futbolcular, antrenmandan sonra tesislerde kampa girdi. 
     Sakatlığı bulunan Kemal ile genç Olcan'ın dışında tüm oyuncuların kamp kadrosuna alındığı, teknik direktör Daum'un 18 kişilik maç kadrosunu yarın belirleyeceği bildirildi. 
     Bu arada, kulübün resmi internet sitesinde yapılan açıklamada, DenizYatırım A.Ş.'nin, Fenerbahçe Kulübü'nün halka arzı ile ilgili bilgi edinmek ve hisse senedi almak için hesap açtırmak isteyen yatırımcılara hizmet vermek üzere, İstanbul ve Ankara'da birçok farklı noktada stand açtığı bildirildi. Fenerbahçe Şükrü Saracoğlu Stadı'ndaki standların, Çaykur Rizespor maçı nedeniyle yarın da hizmet vereceği kaydedildi. 
     
</TEXT>
</DOC>
