<DOC>
<DOCNO> 248598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/siyaset/siy01.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'da 'Apo düğümü' 
</HEADLINE>
<TEXT>


İdam cezasının, ağırlaştırılmış müebbet yerine sadece müebbet hapse çevrilmesi görüşü, "Bu durumda Öcalan da 30 yıl hapisten sonra tahliye olabilir" diyen Yargıtay üyelerinin itirazıyla karşılaştı 

Gökçer Tahincioğlu Ankara 


Yargıtay Ceza Genel Kurulu, idama mahk m bir hükümlünün dosyasını Abdullah Öcalan'ın da faydalanabileceği kaygısıyla karara bağlamadan belirsiz bir tarihe erteledi. 
AB'ye uyum kapsamında idam cezasının, ömür boyu cezaevinde çekilecek ağırlaştırılmış müebbet hapse dönüştürülmesi benimsenmişti. Ancak önceki gün YCGK'ya gelen bir davada bu konuda farklı görüşler ortaya atıldı. 
İdama mahk m Hüseyin Eker'in dosyasını ele alan Yargıtay üyelerinden bazıları, idam cezası kaldırıldığı için 4771 sayılı yasanın uygulanma olasılığının kalmadığını savundu. Üyeler, cezanın TCK'da idamdan sonraki en ağır ceza olan müebbet hapse çevrilmesi gerektiği görüşünü ortaya attı. 

Öcalan kaygısı 
Bu durumda hükümlünün İnfaz Kanunu'na göre 30 yıl cezaevinde kaldıktan sonra tahliye olabileceğini savunan bazı üyeler, bu görüşe karşı çıktı. Üyeler, bu durumda Öcalan'ın cezasının da müebbete dönüştürülmesi gerekeceğini öne sürdü. Üyelerin büyük bölümü de, Anayasa değişikliğinden sonra tüm idam hükümlülerinin dosyalarının yeniden ele alınması gerektiğini, verilecek içtihat kararının bunların tümünü etkileyeceğini savundu. Bu nedenle dosyanın görüşülmesi ertelendi. 
Müebbet hapis formülünün geçerli olması halinde, terör suçundan idama mahk m edilen ve cezasında indirim uygulananlar 22.5, adli suçtan idama mahk m edilen ve indirim uygulananlar da 12 yıl yatarak özgür kalabilecek. 
Cezasında indirim yapılmayanlar ise 30 yıl cezaevinde kalacak. 


</TEXT>
</DOC>
