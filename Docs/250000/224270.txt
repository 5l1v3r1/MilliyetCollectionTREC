<DOC>
<DOCNO> 224270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo23.html </URL>
<DATE> 2004/03/21/ </DATE>
<TIME> 21.01 </TIME>
<AUTHOR>  </AUTHOR>
<HEADLINE>
Fenerbahçe 3 - Bursaspor 1 
</HEADLINE>
<TEXT>

     Birinci Süper Futbol Ligi'nde Fenerbahçe, Bursaspor'u 3-1 yenerek Beşiktaş ile arasındaki puan farkını 6'ya çıkardı. 
     
     İlk yarı 

     9. dakikada Rebrov'un sağdan kullandığı köşe atışında, ceza alanı içinde Nobre'nin kafa vuruşunda, top direğin yanından auta çıktı. 
     15. dakikada Rebrov'un sağdan ortasında, ceza alanı içinde topa iyi yükselen Van Hooijdonk'un kafa vuruşunda, kaleci Serdar uçarak topu tokatladı. Daha sonra savunma meşin yuvarlağı uzaklaştırdı. 
     20. dakikada Van Hooijdonk'un yaklaşık 30 metreden kullandığı serbest vuruşta, kaleci Serdar uzanarak direğin dibinde meşin yuvarlağı kornere tokatladı. 
     23. dakikada Ümit'in arapasıyla ceza alanı içinde topla buluşan Tuncay, kaleci Serdar ile karşı karşıya kaldı. Bu futbolcunun bekletmeden yerden sert vuruşunda, meşin yuvarlak filelere gitti 1-0 
     30. dakikada ceza alanının hemen önünden serbest vuruş kullanan Okan, topu ceza yayı üzerindeki Ömer'e çıkardı. Bu futbolcunun sert vuruşunda, top az farkla üstten auta çıktı. 
     31. dakikada Bursaspor orta alanından atılan uzun topa, ceza alanının dışında müdahale etmek isteyen kaleci Volkan'ın üzerinden geçen meşin yuvarlak Sertan'ın önünde kaldı. Ancak Fenerbahçe savunması zamanında geriye gelerek, topa müdahale etti ve önemli bir gol tehlikesini önledi. 
     37. dakikada Aurelio'nun soldan ceza alanına ortasına Frasineanu'nun ters vuruşunda, top Van Hooijdonk'un önünde kaldı. Hollandalı futbolcunun vuruşunda, meşin yuvarlak direğin yanından auta çıktı. 
     39. dakikada yardımcı hakem Hakan Osman Yavuz'a tribünlerden yabancı madde atılınca, Yavuz'un uyarısıyla hakem Metin Tokat, 3 numaralı anonsu yaptırdı. 
     44. dakikada Fenerbahçe savunmasının uzaklaştıramadığı topta Tayfun'un ceza yayı üzerinden şutunda, altıpasın hemen önünde topa ayak koyarak meşin yuvarlağı filelere gönderdi ve beraberliği sağladı 1-1. Karşılaşmanın ilk yarısı da 1-1 sona erdi. 
     
     İkinci yarı 

     46. dakikada soldan Tayfun'un uzun pasıyla savunmanın arkasında topla buluşan Okan'ın, ceza alanı içinde kaleciyle karşı karşıya kaldığı pozisyonda vuruşunda, Volkan meşin yuvarlağı kornere çeldi. 
     47. dakikada Frasineanu'nun ceza yayı üzerinden vuruşunda, kaleci Volkan topu kornere attı. 
     68. dakikada Tuncay'ın soldan ceza alanına ortasında arka direkte uygun durumdaki Rebrov'dan önce Serkan, kafayla topu kornere attı. 
     70. dakikada Tuncay'ın ceza alanının sol çaprazından sert vuruşunda, top yan direkten döndü. 
     76. dakikada Ali'nin sağdan ortasında ceza alanında Nobre, kafayla penaltı noktası üzerindeki Van Hooijdonk'a çıkardı. Bu futbolcunun vuruşunda, top savunmadan döndü. 
     85. dakikada soldan Petkov'un ortasında, ceza alanı içinde ön direkteki Nobre'nin vuruşunda, savunmaya çarpan top, filelere gitti 2-1. 
     87. dakikada Tuncay'ın ceza alanı dışından sol çaprazdan sert şutunda, Erman'a çarpan top kaleci Vintila'yı yanıltarak, ağlara gitti 3-1. 
     Maçın 90. dakikasında Fenerbahçeli taraftarların sahaya yabancı madde atması nedeniyle hakem Metin Tokat, 4 numaralı anonsu yaptırdı. 
     Fenerbahçe, karşılaşmayı 3-1 kazandı. 
     

Stat FB Şükrü Saracoğlu Hakemler Metin Tokat xx, Ekrem Kan xx, Hakan Osman Yavuz xx Fenerbahçe Volkan xx, Ali xx, Fatih xx, Tomas xx, Mahmut Hanefi x Dk. 79 Semih xx , Rebrov xx Dk. 90 Servet , Aurelio x Dk. 78 Petkov xx , Ümit xx, Tuncay xxx, Nobre xxx, Van Hooijdonk xx Bursaspor Serdar xx Dk. 46 Vintila x , Ömer xx, Erman x, Miu Ilie xx, Serkan x, Tamer x Dk. 54 Junior xx , Tayfun xx, Mustafa x, Frasineanu xx, Sertan x, Okan xx Dk. 81 Egemen x Goller Dk. 23 ve 87 Tuncay, Dk. 44 Okan, Dk. 85 Nobre Sarı Kartlar Dk. 14 Nobre, Dk. 88 Tuncay Fenerbahçe , Dk. 77 Frasineanu Bursaspor      
</TEXT>
</DOC>
