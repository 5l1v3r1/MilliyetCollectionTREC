<DOC>
<DOCNO> 213705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sondun05.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki askerler arasındaki cinsel taciz soruşturuluyor... 
</HEADLINE>
<TEXT>

     ABD Savunma Bakanı Donald Rumsfeld, Irak ve Kuveyt'teki Amerikan askerleri arasındaki cinsel taciz suçlamalarıyla ilgili soruşturma açılması talimatı verdi. 
     Rumsfeld, bakanlığın personelden sorumlu yetkilisi David Chu'ya gönderdiği yazıda, Irak ve Kuveyt'te görev yapan askerler arasındaki cinsel taciz suçlamalarından duyduğu kaygıyı dile getirerek, Savunma Bakanlığı'nda cinsel tacize göz yumulmayacağını bildirdi. 
     Son zamanlarda, erkek askerlerin kadın askerlere cinsel tacizde bulunduğu yolunda haberler yayınlanmıştı. 
     Denver Post gazetesinde çıkan bir haberde, cinsel şiddet kurbanlarına yardım eden Miles Vakfı'na başvuran 37 kadının, geçen yıl Irak ve Kuveyt'te görev yaparken asker arkadaşlarının cinsel saldırısına uğradıklarını söyledikleri yazılmıştı. 
     
</TEXT>
</DOC>
