<DOC>
<DOCNO> 217872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/siyaset/siy08.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li başkanın büstünü dikti... 
</HEADLINE>
<TEXT>

   Kocaeli Körfez'de MHP'li Başkan Erhan Yenilmez, ilçenin ilk Belediye Başkanı CHP'li Hüseyin Avni Şirin'in büstünü diktirdi 
      ERGÜN AYAZ DHA 

   
   Kocaeli'nde, MHP'li Körfez Belediye Başkanı Erhan Yenilmez, ilçenin 16 Ocak'ta kalp krizi sonucu vefat eden ilk Belediye Başkanı, CHP'li Hüseyin Avni Şirin'in 79 büstünü dikti. Şirin'in adını taşıyan caddede düzenlenen törene, eşi Ülker Şirin, kızı İlim Somuncu, Kaymakam Ruhi Kulan, MHP İlçe Başkanı Zeki Gürsu ve CHP'li Belediye Başkan adayı Mahmut Işık katıldı. Ülker Şirin, "Eşimin büstünün dikilmesi, hizmetlerinin alkışlanması gurur verici" dedi. Yaptıklarının bir vefa borcu olduğunu kaydeden Yenilmez de "40 yıl önce kurulan belediyemizde 20 yıl başkanlık yapan Şirin'in, ilçenin sağlıklı yapılanmasına büyük katkıları oldu. 1973'te hazırlattığı mevzi imar planıyla, Körfez'in gecekondu bölgesi olmasının önüne geçmiştir" diye konuştu. 
   
   
   
</TEXT>
</DOC>
