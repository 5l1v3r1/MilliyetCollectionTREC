<DOC>
<DOCNO> 225863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonsiy22.html </URL>
<DATE> 2004/03/26/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Bağımsız aday mitingde akrabalarına seslendi 
</HEADLINE>
<TEXT>

     Bağımsız Denizli Belediye Başkan adayı Mehmet Uğur Tatar, düzenlediği mitingde akrabalarına seslendi. 
     Birçok siyasi partinin doldurmakta güçlük çektiği Demokrasi Meydanı'nda miting düzenleyen Tatar, akrabalarından oluşan küçük bir gruba hitap ederken, şehircilik çalışmaları için yurtdışındaki örneklerden yararlanacağını söyledi. 
     Denizli'de sağlıksız bir şehirleşme olduğunu iddia eden Tatar, ''Rusya'ya gidip kar nasıl temizleniyor, Floransa'ya gidip modern şehircilik nasıl yapılıyor göreceğiz. Daha sonra uygulamalarını Denizli'ye getireceğiz'' dedi. 
     Tatar, kaçak yapılaşmanın önüne geçileceği, hava kirliliği sorununun çözümleneceği, kent girişlerinin düzenleneceği ve tüm mahallelere eşit hizmet götürüleceği vaatlerinde bulundu. 
     
</TEXT>
</DOC>
