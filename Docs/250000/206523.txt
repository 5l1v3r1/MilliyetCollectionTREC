<DOC>
<DOCNO> 206523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun10.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Diana'nın ölümüyle ilgili soruşturma yarın başlıyor 
</HEADLINE>
<TEXT>

     Galler Prensesi Diana'nın Paris'te ölümüne yol açan trafik kazasıyla ilgili olarak, İngiltere'de yapılacak ilk resmi soruşturma yarın başlayacak. 
     Kazanın üzerinden 6 yıl geçtikten sonra yarın Londra'da yapılacak iki oturumda iki tanığın ifadelerine başvurulacak. Kraliyet Savcılığı tarafından başlatılan soruşturmanın, suikastten cinayete kadar değişen çeşitli komplo teorilerine bir nokta koyması bekleniyor. 
     Fransa'nın başkenti Paris'te 31 Ağustos 1997'deki kazada Prenses Diana ile birlikte yaşamını yitiren Dodi El Fayed'in babası ünlü işadamı Muhammed El Fayed, İngiliz gizli servisini çifte suikast düzenlemekle suçluyordu. 
     Kraliyet Savcısı Michael Burgess tarafından yürütülecek soruşturma kapsamında Muhammed El Fayed de Surrey bölgesindeki malikanesinde ifade verecek. 
     
</TEXT>
</DOC>
