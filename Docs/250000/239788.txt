<DOC>
<DOCNO> 239788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur22.html </URL>
<DATE> 2004/05/13/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Mesleki eğitim profili... 3.5 milyon öğrencinin 1.1 milyonu meslek liseli 
</HEADLINE>
<TEXT>

     Türkiye'de liselerde öğrenim gören 3 milyon 593 bin öğrenciden 1 milyon 129 bini meslek liselerinde okuyor. 
     Milli Eğitim Bakanlığı'nca MEB hazırlanan raporda mesleki eğitimin ortaöğretim içindeki payının son 5 yılda yüzde 45.7'den yüzde 31.4'e gerilediği bildirildi. 
     MEB'in 2003-2004 eğitim-öğretim yılı istatistiklerine göre, mesleki ve teknik liselerde toplam 1 milyon 129 bin 481 öğrenci öğrenim görüyor. 
     Mesleki ve teknik eğitim, kendi içinde Erkek Teknik Öğretim, Kız Teknik Öğretim, Ticaret ve Turizm Öğretimi, Din Öğretimi, Özel Eğitim, Özel Öğretim ve Anadolu Sağlık Meslek lisesi ile diğer bakanlıklara bağlı meslek liseleri şeklinde ayrılıyor. 
     Erkek Teknik Öğretim Genel Müdürlüğü'ne bağlı okullarda 54 bin 4'ü kız toplam 491 bin 756, Kız Teknik Öğretim Genel Müdürlüğü'ne bağlı okullarda 37 bin 79'u erkek toplam 173 bin 797, Ticaret ve Turizm Öğretimi Genel Müdürlüğü'ne bağlı okullarda 122 bin 176'sı kız 290 bin 100, Din Öğretimi Genel Müdürlüğü'ne bağlı imam hatip liseleri, anadolu imam hatip liseleri ve açıköğretim lisesi okullarda 40 bin 872'si kız 97 bin 489, İşitme Engelliler ile Ortopedik Engelliler meslek liselerinde 416'sı kız 1325, Anadolu Sağlık Meslek Lisesi'nde 463'ü kız 622 öğrenci öğrenim görüyor. 
     Diğer bakanlıklara bağlı meslek liselerinde de 26 bin 152'si kız toplam 36 bin 149 öğrenci okuyor. 
     
     ARTIŞ ORANLARI 
     Cumhuriyet'in kurulduğu 1923 yılında mesleki ve teknik ortaöğretimde öğrenci sayısı 2 bin 558, okul sayısı 20, öğretmen sayısı 325 genel ortaöğretimde ise öğrenci sayısı 1241, okul sayısı 23, öğretmen sayısı 513 idi. 
     Aradan geçen 81 yılda, mesleki ve teknik ortaöğretimdeki öğrenci sayısı 441 kat, okul sayısı 183 kat, öğretmen sayısı 227 kat genel ortaöğretimdeki öğrenci sayısı da 1984 kat, okul sayısı 122 kat, öğretmen sayısı 167 kat arttı. 
     Bugün genel ortaöğretimde 2 bin 831 okul, 2 milyon 463 bin 923 öğrenci, 86 bin 51 öğretmen, mesleki ve teknik ortaöğretimde de 3 bin 681 okul, 1 milyon 129 bin 481 öğrenci, 73 bin 998 öğretmen bulunuyor. 
     
     YENİ KAYITLAR 
     Bu öğretim yılında mesleki ve teknik liselere 126 bin 450'si kız toplam 356 bin 265, genel liselere de 407 bin 917'si kız toplam 610 bin 461 öğrenci kayıt yaptırdı. Geçen eğitim-öğretim yılında mesleki teknik liselere 69 bin 692'si kız toplam 182 bin 891, genel liselere de 231 bin 145'i kız toplam 518 bin 104 öğrenci kayıt yaptırmıştı. 
     
     DERSLİK İHTİYACI 
     MEB'in mesleki ve teknik eğitimin durumuna ilişkin hazırladığı rapora göre, 1998-1999 eğitim-öğretim yılında genel ortaöğretimde 1 milyon 297 bin 514 öğrenci öğrenim görürken, bu rakam yüzde 90 artışla bu eğitim-öğretim yılında 2 milyon 463 bin 923'e yükseldi. Mesleki ve teknik ortaöğretimde ise 1998-1999 eğitim-öğretim yılında 998 bin 689 öğrenci okurken, bu rakam yüzde 13 artarak bu öğretim yılında 1 milyon 129 bin 481'e yükseldi. Ancak genel liselere kayıt daha fazla olduğu için mesleki teknik eğitimin payı genel ortaöğretim içinde oransal olarak düşük kaldı. Son 5 yılda mesleki eğitimin genel ortaöğretim içindeki payı yüzde 45.7'den yüzde 31.4'e geriledi. MEB, bunun nedenini, 1999 yılında başlatılan katsayı uygulamasına bağladı. 
     
     ÖĞRENCİSİZ OKULLAR KAPATILACAK 
     MEB'in raporunda, mesleki ve teknik liselerde 10 bin dersliğin atıl durumda olduğu, buna karşın genel ortaöğretimde 12 bin yeni dersliğe ihtiyaç duyulduğu kaydedildi. 
     Öğrenci azlığı nedeniyle bugüne kadar mesleki ve teknik eğitimde 226 okulun kapatıldığı belirtilen raporda, bunlardan 94'ünün mesleki ve teknik eğitim merkezine dönüştürüldüğü bildirildi. Raporda, öğrenci azlığından dolayı Ticaret ve Turizm Öğretimi Genel Müdürlüğü'ne bağlı 14 okul ile 15 imam hatip lisesinin 2003-2004 eğitim-öğretim yılı sonunda kapatılacağı ve bunların birçoğunun genel lise, ilköğretim veya üniversitelere tahsis edileceğini kaydedildi. 
     Rapora göre kapatılması planlanan okullar ve bulundukları iller şöyle 
     ''Şanlıurfa Anadolu Ticaret Meslek Lisesi, Batman Anadolu Ticaret Meslek Lisesi, Bayburt Anadolu Ticaret Meslek Lisesi, Afyon Anadolu Ticaret Meslek Lisesi, Ankara Polatlı Anadolu Ticaret Meslek Lisesi, Hatay Antakya Anadolu Ticaret Meslek Lisesi, Mersin İsa Öner Anadolu Ticaret Meslek Lisesi, Mersin Tarsus Kasım Erenler Anadolu Ticaret Meslek Lisesi, Kırşehir Kaman Anadolu Ticaret Meslek Lisesi, Kırşehir merkez Anadolu Ticaret Meslek Lisesi, Mardin Anadolu Ticaret Meslek Lisesi, Adıyaman Atakent Çok Programlı Lisesi, Çanakkale Gökçeada Çok Programlı Lisesi, Aksaray Gülağaç Gülpınar Çok Programlı Lisesi, Afyon Dazkırı İmam Hatip Lisesi, Ankara-Ayaş İmam Hatip Lisesi, Ankara-Nallıhan İmam Hatip Lisesi, Burdur Yeşilova İmam Hatip Lisesi, Burdur Çavdır İmam Hatip Lisesi, Çanakkale Gelibolu İmam Hatip Lisesi, Erzincan Kemah İmam Hatip Lisesi, Erzurum Mecidiye İmam Hatip Lisesi, Isparta Atabey İmam Hatip Lisesi, Kütahya Aslanapa İmam Hatip Lisesi, Malatya Pütürge İmam Hatip Lisesi, Nevşehir Derinkuyu İmam Hatip Lisesi, Tekirdağ Muratlı İmam Hatip Lisesi, Tunceli İmam Hatip Lisesi, Şanlıurfa Viranşehir İmam Hatip Lisesi.'' 
     
</TEXT>
</DOC>
