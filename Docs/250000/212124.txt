<DOC>
<DOCNO> 212124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/yazar/dundar.html </URL>
<DATE> 2004/01/30/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Kartpostallardaki yakışıklı çocuk nasıl devrimci bir sinemacı oldu 
</HEADLINE>
<TEXT>
   Tarık Akan'ın dönüşü 
   Önce kızların sevgilisi bir jöndü sonra Maden filmiyle film şirketlerine meydan okuyup siyasi sinemaya döndü. İşsiz kalınca, taksi işletmeciliğiyle kazandı parasını... 
   
      
   Nazım Hikmet belgeselinin çekimleri için 2 yıl önce Rusya'ya ve Azerbaycan'a uzun geziler yaptık Tarık Akan'la Nazım Hikmet Vakfı'nın yöneticilerindendi. Belgeselin de danışmanı Onun ötesinde, harika bir yol arkadaşı 
   Gündüzleri çekimle, geceleri uzun cumhuriyet ve laiklik tartışmalarıyla geçiriyorduk. 
   Belgeselle çok mutluydu, ama sıkılmaya, kendi deyimiyle 'kaşınmaya' başlamıştı. 
   Yeni bitirdiği Anne Kafamda Bit Var kitabından değildi kaşıntısı Setlerden uzak kaldığı içindi. 
   "Ben sinemasız yaşayamam" diyordu "2 yıl sinema yapmadan durabiliyorum. O iki yılda müthiş kaşınıyorum. O dönemlerde uyuzumu belgeselle kaşıyorum. Ama üçüncü yılda h l sinema yoksa hasta oluyorum." 
   Aklında bir senaryoyu da gezdirip durmuştu gezi boyunca 
   Arada, onu Türk televizyonlarında yayınlanan eski tanıyan Azeri kızların taarruzuna uğruyorduk. 
   Yine eski filmlerdeki cici çocuk kadar yakışıklıydı ama düşünce dünyası ondan fersah fersah uzaklaşmıştı. 
   Nasıl olmuştu ki bu dönüşüm 
   Kartpostallardaki bebek yüzlü artist, nasıl olup da devrimci bir oyuncuya dönüşmüştü 
   Vizontele Tuuba'daki kütüphaneci rolüyle kaşıntısını tedavi eden ve perdelere görkemli bir dönüş yapan Tarık Akan'la 30 yıllık bu dönüşüm hikayesini konuştuk. 
   
   Doğu faciası 
   40'lı yılların son günlerinde doğdu Tarık Tahsin Üregül 
   Babası askerdi. Lise çağına kadar abisi ve ablasıyla pek çok Anadolu kentini gezdi. Daha sonra sinema sanatçısı olarak da sayısız film için Anadolu'ya gidecekti. Ama Vizontele çekimi için Hakk ri'ye gittiğinde 10 yıldır görmemişti oraları Ve gördüğü manzara onu dehşete düşürmüştü 
   "Gitmediğim bu süre içerisinde Doğu her şeyiyle inanılmaz bir şekilde gerilemiş. Din müthiş bir hakimiyet sağlamış. Olmayan ekonomi iyice gerilemiş. Gözle görülür en ufak bir ilerleme yok. Karşında oturup konuşabileceğin bir insan kalmamış, göçmüşler tamamen... Ben yarım asır önce Erzurum Dumlupınar'da nasıl okuduysam h l öyle okuyor çocuklar Bir facia..." 
   
   Altın yumurtlayan tavuk 
   Dumlupınar'da okuyan öğrencinin kaderi, 1971 yılında üniversitede makine mühendisliği okurken girdiği Ses Dergisi'nin artist yarışmasıyla değişmişti. O artık 'Tarık Akan'dı. Yeşilçam, filmleri para basan bu yakışıklı jönden alabildiğine yararlanabilmek için ayda bir salon filmi çektirdi ona 
   Ve bir gün geldi, sıkıldı 
   "Ben Ertem Eğilmez'e bağlı çalışan bir sanatçıydım. Eğilmez de zengin-fakir filmleri çekerdi. Bir gün Ertem abiye bu filmlerden sıkıldığımı söyledim. Çünkü oynadığım karakterleri tanımıyordum. Zengin çocuğu değildim. Fakir oynatmaya kalktı, olmadı. Ben başka bir şey yapmak istiyordum. 'Bunu senle yapamıyorum, beni bırak' dedim, 'Bırakmam' dedi. Eh tabii altın yumurtlayan tavuksun o dönem... Gitmeye kalkınca 'Seni mahvederim, aç bırakırım seni' dedi. Hakikaten de dediğini yaptı. 2 yıl kadar hiç film yapamadım. Çünkü 7 şirketli bir trösttü onlar " 
   
      Vasıf Öngören giriyor 
   İşte Türk sinemasının da krize girmeye başladığı o 1970 ortalarında Vasıf Öngören girdi Tarık Akan'ın hayatına Ve 5 yıl neredeyse her gün, her gece ona oyunculuk dersi verdi. Salon filmlerinin yakışıklı jönünden, gerçek bir sinema oyuncusunun doğuşu, bu süreçte mümkün oldu. 
   "Hayatımda ufkumu açan hocaların en önemlisidir Vasıf Öngören O, hayatıma girmeseydi ben belki aysbergleri kırmakta zorlanabilirdim. Oyunculuğun o'sunu bilmeden, fizik farkıyla sinemaya girmiştim. Halk beni bir yere getirmişti. Tramplenden atlar gibi atlamıştım sinemanın ortasına Ama bir süre sonra eksiklerimi fark etmeye başlamıştım. İşte o aşamada teslim ettim kendimi Vasıf hocaya O bana kitap okumanın disiplinini öğretti önce Oradakileri tartıştı benimle Oyunculuğu anlattı. Mesela Beyoğlu'na çıkardık, yolda yürüyen bir kişinin hali, tavrı, kıyafeti, mimiklerinden yöresini, sosyal sınıfını, mesleğini tahlil etmeye çalışırdık. Senaryoda bir karakteri tahlil etmeyi, Brechtyen oyunculuğu böyle öğrendim." 
   
   Tröstlerden intikam 
   Bu yığınak döneminin ardından o güne kadarki tiplemesine tamamen zıt bir rolle seyircinin karşısına çıktı Tarık Akan Bu kez 1978'de Yavuz Özkan'ın filmi Maden'de, Cüneyt Arkın'la birlikte bir maden işçisini oynuyordu. Birden ağır politik bir role bürünmüştü. 
   Böylece Yılmaz Güney'in dikkatini çekti ve Maden'in ardından Sürü patladı. İşte rüştünü ispatlamıştı. Hem de 7 tröst şirketin ambargosuna rağmen 
   Sonra ne mi oldu 
   "Benim filmler büyük iş yapınca o yedi şirket battı. Acar film, Erman Film, Akgün film, Arzu film... Ben o sistemi altüst ettim. Bayağı ciddi bir intikam oldu. Bu arada Ertem abinin ekibi koptu, Kemal Sunal ayrıldı, Zeki-Metin benden 1 yıl önce ayrılmışlardı, o ekip dağıldı. Dolayısıyla artık, farklı filmler ortaya çıkmaya başladı." 
   
   Taksici Tarık 
   Böyle bakınca basit bir zafer öyküsü gibi görünüyor ancak hiç de sancısız değildi bu yol Çünkü 12 Eylül kapıya dayanıp da siyasi sinema ağır darbe yiyince Tarık Akan da büyük bir ekonomik sıkıntıya girdi. 10 yıl önce ayda bir film çeken adam, şimdi yılda bir çekecek film bulamıyordu. Üstelik siyasi davalardan yargılanıyordu. 
   Sinema artık karın doyurmuyordu. 
   Başka bir şey yapmalıydı. Akla gelmeyecek bir yol buldu 
   "Birikmiş 3-5 kuruş paramla bir ticari taksi aldım. O taksi, kendi parasıyla bir taksi daha yaptı. Şoförlerden aldığım parayla çocuklarımı ve kendimi yaşatabildim. 1983'ten 1991'e kadar o taksiler bana baktı, kötü filmlerde oynamak zorunda kalmadım. O süre içinde çok az film çektim, çektiğim filmlerden para almadım ama, o taksilerin parasıyla geçimimi sağlayabildim. İnsan istedikten sonra ekonomik sorununu rahat halledebilir. Ama lüks bir hayat yaşayım diye bir derdim de yoktu." 
   
      Öğretmen Tarık 
   'Taksiler' döneminde Karartma Geceleri, Ses, Pehlivan, Su da Yanar, Berdel gibi kaliteli filmlerde rol aldı Tarık Akan 
   1994'te taksilerini sattı. Artık yeni bir uğraşı vardı 
   Çocukluğunda okuduğu Taş İlköğretim Okulu'nun sahibiydi ve birden, yüzlerce çocuğun babası oluvermişti. 
   Bundan böyle hayatında sadece okul ve sinema olacaktı. Tabii 80 bin baskı yaparak kitap listelerini alt üst eden 12 Eylül anılarını da unutmamak gerek 
   Birkaç yıl önce, Koçum Benim dizisiyle televizyon ekranlarında boy gösterdiğinde, siyasi inançlarına ters düşen bir kanaldan çok cazip bir teklif almıştı. 
   Tam 1 milyon dolar, nakit para teklif ediyorlardı. '1 milyon dolarlık teklifler' konusunda bkz Geçen haftaki Popüler Kültür 
   Reddetti. 
   "Ve müthiş keyif aldım bunu reddetmekten" diyordu, "Para önemli bir unsurdur insanın yaşamında Benim için de önemli Ama düşüncelerime ters düşecek bir iş için veriliyorsa o parayı reddetmeyi bilirim. Yaşamımda hep inançlarım doğrultusunda gitmeye çalıştım ve bundan hiç bir şekilde taviz vermedim, vermiyorum." 
   Şimdi sırada yönetmenlik var. 
   Yakında onu, setlerde, bu kez kamera arkasında, yıllardır aklında gezdiği senaryoyu çekerken görürsek, hiç şaşırmayalım. 
   
   
   
   
   
   
   
      
   
</TEXT>
</DOC>
