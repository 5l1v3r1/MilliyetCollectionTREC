<DOC>
<DOCNO> 233943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur27.html </URL>
<DATE> 2004/04/22/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Yeni gelin dehşeti... Kayınpederini öldürdü, kayınvalidesini yaraladı 
</HEADLINE>
<TEXT>

     Kastamonu'nun Tosya İlçesi'nde bir kadın polis olan eşinden ayrı kalmasına neden oldukları gerekçesiyle av tüfeğiyle kayınpederini öldürdü, kayınvalidesini ise ağır yaraladı. 
     AA muhabirinin aldığı bilgiye göre, Ankara Emniyet Müdürlüğü'nde polis memuru olan Şenol Uçak ile 8 ay önce evlenen Ayşe Uçak 25 , bir süre önce eşiyle tartışarak Tosya'daki babasının evinde yaşamaya başladı. 
     Eşiyle aralarındaki sorunlara kayınpederi İsmet Uçak 59 ve kayınvalidesi Perihan Uçak'ın 57 neden olduğunu gerekçe gösteren Ayşe Uçak, babası Ahmet İrem'e ait av tüfeğini alarak kayınpederi ve kayınvalidesinin Dilküşah Mahallesi Menderes Caddesi'ndeki evlerine gitti. 
     Kayınpederi ve kayınvalidesinin evde olmadığını gören Uçak, bir süre bekledikten sonra eve gelen İsmet ve Ayşe Uçak'ı av tüfeği ile çeşitli yerlerinden vurdu. 
     İsmet Uçak olay yerinde ölürken, ağır yaralanan Perihan Uçak Tosya Devlet Hastanesi'nde yapılan ilk müdahaleden sonra Ankara'ya sevk edildi. 
     Olay yerine gelen emniyet ekipleri, Ayşe Uçak'ı suç aleti av tüfeği ile birlikte yakaladı. Gözaltına alınan Uçak'ın ifadesinde, kayınpederi ve kayınvalidesini, eşiyle arasının açılmasına neden oldukları gerekçesiyle vurduğunu söylediği öğrenildi. 
     
</TEXT>
</DOC>
