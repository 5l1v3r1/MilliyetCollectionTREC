<DOC>
<DOCNO> 223544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur14.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine adliye yine arbede .. 
</HEADLINE>
<TEXT>

     Kartal'da, gasp suçundan yargılanan ağabeyinin duruşmasını izlemeye gelen Soner Mermertaş ve yakınları ile adliyede görevli polis memurları arasında çıkan arbedede, 1 polis memuru yaralandı. 
     Kartal 1. Ağır Ceza Mahkemesi'nde gasp suçundan tutuklu olarak yargılanan İsmail Mermertaş'ın 26 duruşması başlamadan önce güvenlik amacıyla adliyenin koridorlarını boşaltmaya çalışan polis memurları, Soner Mermertaş ve yakınlarına da dışarı çıkmalarını söyledi. 
     Ağabeyini görmek için dışarı çıkmak istemeyen Soner Mermertaş, polislerle tartışmaya başladı. Tartışmanın büyümesi üzerine, sanık yakınları ile polisler arasında arbede çıktı. 
     Zor kullanan polisler, sanığın yakınlarını güçlükle dışarı çıkarırken, Soner Mermertaş'ı da gözaltına aldı. 
     Arbede sırasında, polis memuru Erkan Karabağ'ın sol elinin bir parmağı kırıldı. Dr. Lütfi Kırdar Kartal Eğitim ve Araştırma Hastanesi'ne kaldırılan Karabağ'ın parmağı alçıya alındı. 
     Olayla ilgili soruşturma sürüyor. 
     
</TEXT>
</DOC>
