<DOC>
<DOCNO> 228875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/yazar/yilmaz.html </URL>
<DATE> 2004/04/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
K r edeni babam da satar 
</HEADLINE>
<TEXT>

   
   Tasarruf Mevduatı Sigorta Fonu TMSF bünyesindeki Kentbank, iştiraki Arnavutluk Milli Ticaret Bankası'nın Banka Kombetare Tregtare - BKT çoğunluk hisselerini Çalık ve Şekerbank'ın kurduğu konsorsiyuma satmak üzere ön anlaşma imzaladı. Kesin anlaşma imzalamadan,açıklandı. Niye bu acele 
   Yazıya soruyla girdim, öyle devam edeceğim... 
   Kentbank Fon'a geçmeden bir yıl önce BKT'nin yüzde 60'ını, 6 milyon dolara aldı. Aynı tarihte banka hiselerinin yüzde 20'si Dünya Bankası'nın yatırım kuruluşu International Finance Corporation'a IFC , yüzde 20'si de Avrupa İmar ve Kalkınma Bankası'na EBRD geçmişti. 
   Arnavutluk finans sektöründe yüzde 11'lik pazar yapı ile ikinci sırada olan BKT, bugüne kadar da 3 milyon dolarlık modernizasyon yatırımı yaptı. BKT, Arnavutluk'un ilk özelleştirilen bankası. Dün kamuoyuna açıklanan satış bilgileri arasında Çalık - Şekerbank ortaklığının TMSF'ye önerdiği fiyat yer almıyor. Pazarlık 6 ile 10 milyon dolar arasında gidip, geliyor. Satış kesinleşince Fon'un web sitesinden rakamı göreceğiz. Bu fiyat da soru... 
   2004 yılı başında Arnavutluk'un birinci büyük bankası Savings'i, Avusturya bankası Raiffeisen Bank, 126 milyon dolara satın aldı. Bir ölçüdür... 
   Peki BKT'nin değeri nasıl hesaplandı 
   Şekerbank'ın büyük ortağı çalışanların kurduğu vakıflar. Vakıfların yöneticileri bankaya alıcı çıkan Global Menkul Değerler'in önerisine sıcak bakmamış, BDDK ile yapılan görüşmeler kesilmişti. Vakıf yöneticilerine Arnavutluk yatırımını soruyorum, çok memnunlar, "Çok büyük para yatırılmadı" diyorlar. 
   BKT CEO'su Seyhan Pencapligil, bankanın özkaynak k rlılığının yüzde 20'nin altına düşmediğini hatırlattığı konuşmasında "Bu rakamlar Türkiye'de bile hayal edilemez" diyor. Pencapligil bankanın likit pozisyonunu vurgularken "Mevduatı ikiye katladık, hiç kredisi yoktu 35 milyon dolar kredi kullandırıyor. Toplam aktifleri 375 milyon dolar" bilgilerini de veriyor. 
   Fon bu k rlı yatırımı nasıl pazarladı İhale mi açtı 
   BKT'yi alan şirket, bundan iki ay önce Şekerbank'ın yüzde 40, Çalık Grubu'nun yüzde 60 ortaklığı ile kuruldu. 
   Anlaşma bugünlere kaldı... 
   Çalık için nisan bereketli bir aydır umarım. Bursa doğalgaz dağıtım ihalesini 120 milyon dolara alan Çalık Enerji, Özelleştirme İdaresi'nden 19 Mart ta fiyatı peşin ödeme koşulu ile bir aylık ek süre istedi. Ek süre 19 Nisan'da doluyor. 
   Çalık, bir ay içinde sözleşmeyi imzalayamazsa, ihale ikinci sıradaki Alarko - Akfen konsorsiyumuna kalıyor. 
   BKT Yönetim Kurulu Başkanı uluslararası bankacı İlhan Nebioğlu, Kentbank döneminde atanan bir yöneticiydi. Biraz daha derin bir hatırlatma yapayım. Nebioğlu, dönemin Devlet Bakanı Kemal Derviş'in Büyükada'dan arkadaşıydı. O nedenle Kentbank Fon'a geçse de, Nebioğlu görevde kalmıştı. 
   Yeni ortaklık Nebioğlu ile çalışır mı 
   Kentbank'ın Fon'a geçmesini iptal eden Danıştay İdari Dava Daireleri Genel Kurul'u kararına yapılan itiraz henüz sonuçlanmadan satış yapmak doğru mu 
   Yabancı ortaklar IFC ve EBRD, Fon'u satış için zorlamış da olabilir tabii. Bu durumda "acil satışa", bankanın Türklerde kalması gerekçe gösterilebilir. 
   Türk bankacılık sektöründe reform süreci devam ederken, Çalık Yatırım Bank'ın ve Şekerbank'ın öz kaynakları, iştirak alımını karşılayacak durumda mı 
   Hortumlanan bankaların faturasını ödemeye devam ederken, TMSF şimdi bizden k rlı bir kuruluş sattı diye alkış da bekler mi 
   
      
   
</TEXT>
</DOC>
