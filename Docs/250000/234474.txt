<DOC>
<DOCNO> 234474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur09.html </URL>
<DATE> 2004/04/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Binlerce Anzak 'şafak ayini' için Çanakkale'de 
</HEADLINE>
<TEXT>

     Anzak çıkarmasının 89. yıldönümü nedeniyle yarın düzenlenecek ''Şafak Ayini'' için, çok sayıda Avustralya ve Yeni Zelandalı, Gelibolu Yarımadası'na geldi. 
     Özellikle gençlerden oluşan gruplar, kara ve denizyolu ile geldikleri Çanakkale'de, otel ve pansiyonları doldurdular. Yer bulamayan konuklar için Eceabat'ta çadırlar kuruldu. 
     Çanakkale'de yaşamı hareketlendiren yabancı gençler, aralarında kriket oynadılar eğlence yerlerinde biraraya geldiler. 
     Çanakkale ve çevresindeki barlarda kızlı erkekli Anzak, sabahın ilk ışıklarına dek içki içip dans etti. 
     Bölgede kurdukları kamp çadırlarında geceyi geçiren Anzak gençleri, tören bölgesine giderek, kara çıkarmasının yapıldığı Anzak Koyu'nda atalarının mezarlarını ziyaret ettiler, denize çiçek bıraktılar. 
     Binlerce kilometre yol katederek atalarının savaştıkları yerleri görmeye gelenler, Gelibolu Yarımadası'ndaki Anzak Koyu'nda yarın saat 05.30'da yapılacak ''Şafak Ayini'' törenine katılacaklar. 
     
</TEXT>
</DOC>
