<DOC>
<DOCNO> 220275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/soneko15.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya, IMF kurallarının değişmesini istedi... 
</HEADLINE>
<TEXT>

     Brezilya, daha çok istihdam yaratabilmek için IMF kurallarının değişmesini istiyor. 
     Devlet Başkanı Luiz Inacio Lula da Silva, İngiltere Başbakanı Tony Blair ile görüşmesinde, IMF'nin, Brezilya gibi borçlu ülkelerin, daha çok altyapı yatırımı yaparak istihdam yaratma konusunda esnek olmasını istedi. 
     Devlet Başkanı Luiz Inacio Lula da Silva, bu konuda, Tony Blair'den, IMF'nin, kamu yatırımları yapma konusunda, gelişmekte olan ülkelere daha esnek davranması için destek istedi. 
     Devlet Başkanı Silva, IMF'nin, altyapı yatırımlarının sıradan kamu harcaması olarak görülmemesi gerektiğini ileri sürüyor. 
     Brezilya, 230 milyar dolarlık dış borcunu ödeyebilmek için IMF'ye, bütçesinde yüzde 4.25 oranında tasarrufa gitme sözü verdi. 
     IMF, özellikle program uyguladığı ülkelerde, enflasyona nedene olabileceğinden hareketle, kamu açığının kontrol altında tutulmasına öncelik veriyor. 
     Brezilya, karayolları, demiryolları ve hidroelektrik santralleri gibi altyapı yatırımlarına yapılan kamu harcamalarının yatırım olarak görülmesini isterken, IMF bunları sıradan kamu harcaması olarak tanımlıyor. 
     
</TEXT>
</DOC>
