<DOC>
<DOCNO> 236436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sondun29.html </URL>
<DATE> 2004/05/01/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Suudi Arabistan'da baskın ve çatışma 3 militan ve 6 batılı öldü... 
</HEADLINE>
<TEXT>

     Suudi Arabistan'da bir şirket merkezine baskın düzenleyen silahlı kişilerin, aralarında ilk belirlemelere göre 6 Batılının da bulunduğu bazı sivilleri öldürdüğü bildirildi. 
     Suudi Arabistan İçişleri Bakanlığı'ndan yapılan açıklamaya göre, Kızıl Deniz kıyısındaki Yanbu kentinde bir Suudi şirketinin merkezine TSİ 07.00'de giren 4 kişi, yabancılar ve Suudilerin üzerine rasgele ateş açtı. 
     Cidde'nin 150 kilometre kuzeyindeki Yanbu kentinde polisin, peşlerine düştüğü 4 militandan 3'ünü öldürdüğü, birini yaraladığı belirtilen açıklamada, yaralı militanın yakalanıp yakalanmadığı hakkında ayrıntı verilmedi. 
     Batılı diplomatlar, ilk belirlemelere göre biri Amerikalı 6 Batılının öldüğünü söylediler. 
     ABD'nin Riyad Büyükelçiliği sözcüsü, aralarında Amerikalıların da bulunduğu ''birden fazla kişinin öldüğü'' şeklinde haberler aldıklarını söylemişti. 
     
</TEXT>
</DOC>
