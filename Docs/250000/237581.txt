<DOC>
<DOCNO> 237581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonspo25.html </URL>
<DATE> 2004/05/05/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Elazığspor Gelecek sezon yeniden Birinci Lig'e çıkacağız... 
</HEADLINE>
<TEXT>

     Elazığspor Kulübü Başkanı Baki Aydın, Elazığspor'un Birinci Süper Lig'i gördüğünü ve artık bundan sonra İkinci Lig'de oyanamak istemeyeceğini belirterek, ''Gelecek sezon yeniden Birinci Süper Lig'e çıkacağız'' dedi. 
     Baki Aydın, A.A muhabirine yaptığı açıklamada, yabancı futbolculara izin verdiklerini kaydederek, Diyarbakırspor karşılaşmasında bu nedenle hiçbir yabancı futbolcunun forma giymediğini bildirdi. 
     Yabancı futbolcuları takım olarak da oynatmayı düşünmediklerini ifade eden Aydın, şunları söyledi 
     ''Ligden düşmüş bir takım olarak öncelikle gençlerimize şans vermeyi düşünüyoruz. Yabancı futbolcularımıza kendilerine kulüp bulmaları halinde yardımcı olacağız. Ancak Elazığspor'da oynamak istiyorlarsa kendilerine kapımız açıktır. Bundan sonraki maçlarımıza prestij için çıkacağız ama her zaman yenmeyi amaçlayacağız. Diyarbakırspor maçında gayet iyi oynadık. Birinci Süper Lig'i gören bir takım olarak alt liglerde mücadele etmek istemiyoruz. Gelecek sezon yeniden Birinci Süper Lig'e çıkacağız.'' Yönetim kurulunda, ikinci başkan İrfan Yurten'in, teknik direktör Ulvi Güveneroğlu ile anlaştığını söylediğini ifade eden Aydın, İrfan Yurten'in 5 Haziran'da yapılacak kongrede yönetime aday olmasının beklendiğini sözlerine ekledi. 
     
</TEXT>
</DOC>
