<DOC>
<DOCNO> 242326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun34.html </URL>
<DATE> 2004/05/24/ </DATE>
<TIME> 19.18 </TIME>
<AUTHOR>  </AUTHOR>
<HEADLINE>
Gürcistan'da İç Kartli Valisi'ne suikast girişimi... 
</HEADLINE>
<TEXT>

     Gürcistan'da İç Kartli Valisi Miheil Kareli'ye suikast girişiminde bulunulduğu bildirildi. 
     İç Kartli Valisi Kareli, konuyla ilgili açıklamasında, bugün öğle saatlerinde makam aracıyla hareket halindeyken, üzerinde ayrılıkçı bölge Güney Osetya'nın polis üniforması bulunan silahlı birkaç kişinin ateş açtığını kaydetti. 
     Olaydan yara almadan kurtulmayı başardığını ifade eden Kareli, aracına isabet eden kurşunların hasara yol açtığını ifade etti. 
     Kareli, kendisine karşı suikast düzenleyenlerin, son dönemlerde kaçakçılığa karşı başlattıkları yoğun operasyonlardan rahatsızlık duyan kişiler olduğu düşüncesini taşıdığını belirtti. 
     
</TEXT>
</DOC>
