<DOC>
<DOCNO> 244771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo14.html </URL>
<DATE> 2004/06/02/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sakaryaspor, Atatürk Stadı'nı 10 yıllığına kiraladı... 
</HEADLINE>
<TEXT>

     Sakaryaspor, Gençlik ve Spor Genel Müdürlüğü GSGM ile imzaladığı protokolle Sakarya Atatürk Stadı'nı 10 yıllığına kiraladı. 
     GSGM'de yapılan imza törenine, Sakaryaspor Kulübü Başkanı Selahattin Aydın ve yönetim kurulu üyeleri ile Gençlik ve Spor Genel Müdürü Mehmet Atalay katıldı. 
     Protokolle, Atatürk Stadı, yıllığı 40 milyar lira üzerinden 10 yıllığına Sakaryaspor Kulübü tarafından kiralandı. 
     Sakaryaspor Kulübü Başkanı Aydın, yaptığı konuşmada, Türk futbolu için büyük işler yapmaya devam edeceklerini belirterek, ''Birçok oyuncuyu daha Türk futboluna kazandıracağız'' dedi. 
     Atalay ise Sakarya'nın spor potansiyeli çok yüksek illerden biri olduğuna değinerek, şöyle konuştu 
     ''Sakarya, Türk sporu için çok büyük bir potansiyele sahip. Futbolda da Hakan Şükür gibi az yetişen değerleri ülkeye kazandırmışlardır. Birinci Süper Lig'de de kalıcı olmalarını temenni ediyorum.'' 
     
</TEXT>
</DOC>
