<DOC>
<DOCNO> 235625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo10.html </URL>
<DATE> 2004/04/28/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Gürsoy Stoica ile resmi hiçbir görüşmemiz olmamıştır... 
</HEADLINE>
<TEXT>

     Galatasaray Kulübü İkinci Başkanı ve Futbol Şube Sorumlusu Ergun Gürsoy, Rumen futbolcu Alin Stoica ile hiçbir resmi görüşmelerinin olmadığını açıkladı. 
     Gürsoy, sarı-kırmızılı kulübün resmi internet sitesi aracılığıyla yaptığı açıklamada, bugünkü bazı medya organlarında yer alan haberlerde Galatasaray'ın, Belçika Ligi takımlarından Club Brugge'de futbol oynamakta olan Alin Stoica ile anlaştığı haberlerinin yer aldığını belirterek, şunları kaydetti 
     ''Elbette Galatasaray gibi büyük bir takımda oynamak isteyen birçok futbolcu gibi Alin Stoica da görüşlerini medyaya aktarmıştır. Bundan doğal bir şey olamaz. Ancak belirtmek isterim ki, Galatasaray Spor Kulübü olarak bugün itibariyle Alin Stoica ile resmi hiçbir görüşmemiz olmamıştır.'' Gürsoy, futbolcularla yapılan transfer görüşmelerinin resmiyet kazanma noktasına geldiğinde, kulübün resmi internet sitesi aracılığıyla tüm kamuoyuna açıklanacağını belirtti. 
     
</TEXT>
</DOC>
