<DOC>
<DOCNO> 200179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/yazar/theper.html </URL>
<DATE> 2003/12/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu iş yasak ama 
</HEADLINE>
<TEXT>

   
   Zaman zaman defilelerde görüyorum, en son on - on beş gün önce bir mankenin üzerinde gördüm, bayrak motifli kıyafet giyiyordu. 
   Bazen maçlarda, bazen siyasi toplantılarda görüyorum bayrak desenli fanilalar giyiliyor. 
   Bir noktayı hatırlatmak istiyorum. 
   Türk Bayrağı Kanunu madde 7 
   "Türk bayrağı yırtık, dökük, yamalı, delik, kirli, soluk, buruşuk veya layık olduğu manevi değeri zedeleyecek herhangi bir şekilde kullanılamaz. Resmi yemin törenleri dışında her ne maksatla olursa olsun masalara, kürsülere, örtü olarak serilemez. Oturulan veya ayakla basılan yerlere konulamaz. Bu yerlere bezeri eşyaya bayrağın şekli yapılamaz. Elbise veya üniforma şeklinde giyilemez." 
   Görüldüğü gibi bayrak desenli elbise giyilemez. Peki defilelerde veya sair kıyafetlerde nasıl giyilir 
   Giyildiği zaman ne yapılır 
   Giyilmesi halinde Türk Ceza Kanunu hükümlerine göre hapis cezası verilmesi gerekir. 
   Peki nasıl giyiliyorun yanıtını da verelim. Defilelerde giyilir, toplantılarda giyilir hatta konfeksiyon imal eden işyerlerinde depolarda sayısız miktarda hazır bekletilir. 
   Giyilir çünkü Türkiye'de kanunlar uygulanmaz, yasaklar kağıt üzerinde kalır. Bu yasağı hatırlattığınızda da tartışma başlatılır 
   "İyi ama İngiliz bayrağı ve ABD bayrağı giyiliyor, bizimki niye suç olsun " 
   Çünkü biz bizim kanunlarımızla yönetiliyoruz, onlar kendi kanunları ile. Bizim kanunlara göre bu yasaksa uyulacaktır. O kadar. 
   
      
   
   
   
</TEXT>
</DOC>
