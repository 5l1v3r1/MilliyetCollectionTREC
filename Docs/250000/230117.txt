<DOC>
<DOCNO> 230117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/yasam/yas05.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakın korkma Töre arkanda 
</HEADLINE>
<TEXT>

   Güldünya'yı töre gereği infaz ettiği iddia edilen iki kardeşe, yakınları 'Yanınızdayız' diye destek verdi 
      OSMAN KARA İstanbul 
   
   Küçükçekmece'de 1.5 ay önce bacaklarından kurşunlanan, ardından tedavi gördüğü hastanede başından tabancayla vurulan Güldünya Tören'in 22 öldürülmesi olayıyla ilgili gözaltına alınan iki kardeş, Bakırköy Adliyesi'ne gönderildi. 
   Duruşma öncesi gazetecilere saldıran akrabaları, cinayeti üstlenen F.T'ye adliyeye girişinde "Korkma, arkandayız. Canını sıkma yeter" diye bağırdı. 
   Emniyette "susma hakkı"nı kulanan İrfan Tören, savcıya da ifade vermezken küçük kardeş F. ise cinayeti tek başına planladığını öne sürerek şunları söyledi 
   "Ablam tecavüze uğrayıp hamile kalınca kimsenin yüzüne bakamaz olduk. Ablamı öldürmeyi kafama koyarak İstanbul'a geldim. Ağabeyimin ablamı vuracağımdan haberi yoktu. Kaldığı evde bulduğumuz ablama 'Seni Bursa'ya götüreceğim' dedim. 'Burada kalıp o...luk yapacağım' deyince silahı çekip vurdum ve kaçıp ormanda saklandım. Sonra kaldırıldığı hastaneyi öğrendim. Ablama amcam refakat ediyordu. Geceye kadar bahçede kaldım. Amcam evine gidince odasına gidip kafasına birkaç el ateş ettim." 
   Tutuklanan kardeşten İrfan Tören, Metris Cezaevi'ne, F.T. ise Bakırköy Kadın ve Çocuk Tutukevi'ne gönderildi. 
   
   
</TEXT>
</DOC>
