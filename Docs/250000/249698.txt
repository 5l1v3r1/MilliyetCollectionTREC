<DOC>
<DOCNO> 249698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo14.html </URL>
<DATE> 2004/06/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
A. Sebatspor, orta saha ve defansa birer oyuncu alarak sezonu kapatacak 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, orta alan ve savunmaya birer oyuncu alarak transferi kapatacaklarını söyledi. 
     Veli Sezgin, A.A muhabirine yaptığı açıklamada, bu yıl çok başarılı bir transfer sezonu geçirdiklerini ve istedikleri tüm futbolcuları aldıklarını ifade ederek, ''2 oyuncu daha transfer etmek istiyoruz. Bunlardan biri orta saha diğeri de defans oyuncusu olacak. Bundan sonra da transfer sezonunu kapatacağız'' dedi. 
     Akçaabat Sebatspor'un bu sezon Birinci Süper Lig'de daha üst sıralarda yer alacağını belirten Sezgin, ''Amacımız, Birinci Süper Lig'i bu yıl ilk 8'de bitirmek. Bunun için de gerekli tüm transferleri yaptık'' diye konuştu. 
     Akçaabat Sebatspor'un 25 Haziran Cuma günü tesislerinde toplanacağı ve daha sonra Bolu'ya giderek kampa gireceği bildirildi. 
     
</TEXT>
</DOC>
