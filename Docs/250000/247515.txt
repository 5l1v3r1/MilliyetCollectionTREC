<DOC>
<DOCNO> 247515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun09.html </URL>
<DATE> 2004/06/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Yeni Zelanda'da bir eve davetsiz misafir Göktaşı... 
</HEADLINE>
<TEXT>

     Yeni Zelanda'da bir eve gökten davetsiz misafir geldi. 
     1,3 kilogram ağırlığında, greyfurt büyüklüğündeki bir göktaşı, bir evin çatısını delip geçerek önce kanapeye çarptı, oradan tavana sekerek daha sonra bir bilgisayarın altında durdu. 
     Auckland'deki evin sahibi Brenda Archer, Star-Times gazetesine yaptığı açıklamada, dün mutfakta kahvaltı hazırlarken büyük bir patlama duyduğunu söyledi. Bomba patladığını düşündüğünü belirten evsahibi, ''Hiçbir şey göremiyordum. Sadece toz vardı'' dedi. 
     Archer ailesinin, taşı satmayı ya da bir müzeye vermeyi düşündüğü belirtildi. 
     Uzmanlar, meteorun 6 bin dolardan fazla edebileceğini kaydetti. 
     
</TEXT>
</DOC>
