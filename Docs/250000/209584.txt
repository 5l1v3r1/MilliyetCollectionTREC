<DOC>
<DOCNO> 209584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/yazar/pulur.html </URL>
<DATE> 2004/01/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Onların "Ararat"ı varsa, bizim de Ağrı'mız olsun... 
</HEADLINE>
<TEXT>

   
   ANLAŞILAN, bazıları, ya ne dediğimizi anlamıyor, ya da işine geldiği gibi anlıyor, mantığının değil, duygularının peşine takılıp gidiyor. 
   Şu "Ararat" filmi için yazdığımız yazıya gelen bazı tepkilere bakın... 
   Önce, biz ne demiştik, onu görelim... 
   Biz "Bu film oynatılmalı, ama sinemanın önünde de karşı gösteriler yapılmalıydı " demiştik... 
   
   HAYIR, biz böyle dememeliymişiz. 
   Ya ne diyecekmişiz 
   "Bu filmin Türkiye'de gösterilmesi yasaklanmalıdır" demeliymişiz. 
   Sanıyoruz ki, yasaklayarak her şeyi halledeceğiz. 
   
   BİR zamanlar "Yorgun Savaşçı"yı yasakladılar, "Geceyarısı Ekspresi"ni yasakladılar, kitapları yasakladılar, dergileri yasakladılar, solculara komünistlere nefes aldırmadılar, partilerini kapattılar, sonra ne oldu 
   Önümüzdeki yerel seçimlere katılan partilerden birinin "Türkiye Komünist Partisi - TKP" olduğunu biliyor musunuz 
   
   ONUN için vazgeçin bu yasaktan, adamın istediği de bu, siz filmi yasaklayacaksınız, o da dünyayı dolaşıp, "İşte Türkler budur " diye yaygara koparacak. 
   
   YASAK kolaydır 
   Biz ne yasaklar gördük, yayaların kaldırımdan aşağı inmesini bile yasaklayan yasaklar gördük 
   Dünyanın tanıdığı russalatasına korkudan "Amerikan Salatası" denildiğini de gördük... 
   
   ADAM yalan, yanlış uyduma hik yelerle bir film yapmış, Türklerin Ermenileri katlettiğini, hatta soykırım yaptıklarını anlatıyor. 
   Sen de yap, sen de bir film yap hem de belgelere, doğrulara dayalı film yap, gerçeği anlat... 
   Diyeceksiniz ki, "inanmazlar, filmi sinemalarda oynatmazlar " 
   Denedin mi 
   Hele bir de pamuk ellerini biraz cebine attın mı 
   "Bu filmin malzemesi, belgeleri nerede " diyeceksin. 
   Bir çırpıda elliye yakın kitap, hepsi de belgeli üstelik Birinci Cihan Savaşı'nda, Doğu bölgesinde bulunan Rus subayların anıları ve belgeleri, arşivlerde yatıyor, derin uykuda... 
   Arşive gireceksin, araştıracaksın, planını yapacaksın, projeni çizeceksin, sonra da "devlet"e de, kişilere de anlatacaksın... 
   
   ADAM yalan, yanlış belgesiz bir film çevirecek, senin yapacağın, sadece, bu filme karşı çıkmak mı 
   Elbette çıkmakta haklısın, ama başka yapılacak şeyler de var. 
   Onun filmi varsa, bizim niye olmasın 
   
      
   
</TEXT>
</DOC>
