<DOC>
<DOCNO> 211751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo11.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın futbolcusu Dindane, gözlatına alındı... 
</HEADLINE>
<TEXT>

     Belçika'da 2003 yılının futbolcusu seçilen Aruna Dindane, dün akşam Belçika polisi tarafından kısa süreyle gözaltına alındı. 
     Aruna Dindane'nin kızkardeşi ve arkadaşı, Anderlecht semtindeki West Land'da alışveriş yaparken sahte 50 Euro ile ödeme yapınca dükkanın sahibi sivil polisleri çağırdı. Bilinçsiz olarak sahte para veren Dindane'nin kızkardeşi, polislerin dükkana gelmesi sonucu çıkan tartışmada hafif şekilde yaralandı. Olayı duyan Dindane, polise ortada yanlış bir anlamanın bulunduğunu, kendisinin de ünlü bir futbolcu olduğunu, sahte parayla ilişkileri olmadığını anlatmaya çalışsa da çıkan tartışmada polis yılın futbolcusunu kelepçeleyerek karakola götürdü ve ifadesini aldı. 
     Dindane, bu olaydan çok üzüntü duyduğunu, polislerin de çok anlayışsız ve kaba olduğunu ifade etti. 
     Öte yandan Belçika İçişleri Bakanlığı, bugün federal ve yerel polisin halka karşı daha anlayışlı ve daha terbiyeli davranması için yasanın daha sıkı uygulanmasını gerektiğini bildirdi. 
     
</TEXT>
</DOC>
