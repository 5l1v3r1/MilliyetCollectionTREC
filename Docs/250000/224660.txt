<DOC>
<DOCNO> 224660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/siy02.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine Hanım'ın sırrı 
</HEADLINE>
<TEXT>

   Emine Erdoğan başını kapatma öyküsünü "Nasıl Örtündüler "e anlatmış Ağabeyim bana örtünmem gerektiğini söylediği zaman intihar etmeyi bile düşünmüştüm... 
      İSTANBUL Milliyet 

   
   Yazar Gülay Atasoy'un "Nasıl Örtündüler " kitabında, Başbakan Tayyip Erdoğan'ın eşi Emine Erdoğan'ın ağabeyinin zorlamasıyla başını kapadığı yer aldı. Erdoğan o dönemi, "O kadar ki ağabeyim bana örtünmem gerektiğini söylediği zaman intihar etmeyi bile düşünmüştüm" diye anlatıyor. 
   Nesil Yayınları'ndan 1995'te ilk baskısı çıkan "Nasıl Örtündüler " adlı kitabın geliştirilmiş 18. baskısı geçen şubatta yayımlandı. Kitapta Emine Erdoğan'ın da aralarında bulunduğu 21 kadının başını kapatma öyküsüne yer verildi. Emine Erdoğan, kitapta şunları anlatıyor 
   "Nasıl olurdu da örtünürdüm Çevremde bir tane örneği yoktu. Köy gibi bir yerde olsam neyse... Orada dikkati çekmezdim. Ama burada olamazdı. Bu karışık duygular içerisindeyken bir vesile ile Şule Yüksel Şenler'le tanıştım. 
   Bu tanışma beni çok etkiledi. Böylelikle bir Müslüman hanımın hem modern hem kültürlü hem de örtülü olabileceğini gördüm. Hemen o anda örtünmeye karar verdim. O günden beri örtümü gururla taşıyorum." 
   Erdoğan, kitapta eğitim kurumları ve devlet dairelerindeki başörtüsü yasağını esefle karşıladığını söyleyerek şöyle bir değerlendirme yapıyor "Bu uygulama, buna sebebiyet verenlerin bir yüz karası olarak tarihe geçecektir. Fakat her şeye rağmen mağdur edilen bu genç kızlarımız ve hanımlarımız, bir gün kendilerini ilim ve faziletle donatıp 'fikir ve inanç hürriyeti'nin nasıl olması gerektiğini göstereceklerdir." 
   Emine Erdoğan, zorla türban taktığı yönündeki haberlerin kısmen doğru olduğunu söyledi. Erdoğan, ağabeyinin zoruyla örtünmesiyle ilgili soruya "Haber kısmen doğru. Ama bu çocukluk hatırası. O zaman 15 yaşındaydım ve ağabeyimin örtünmem konusundaki ısrarına o çocuk halimle karşı çıkmışım. 15 yaşında örtünmek istememiş olmam doğal ama şimdi bu halimden memnunum. İyi ki örtünmüşüm" yanıtını verdi. 
   
   'Örtü semboldür' 
   Kitapta, yazarın Erdoğan'la eşinin İstanbul Büyükşehir Belediye Başkanı olduğu sırada yaptığı röportaja da yer veriliyor 
   
   İmk n elinize geçtiğinde kadınların örtünmesini mecburi mi edeceksiniz Açık kadınları manevi bir baskı altında mı tutacaksınız 
   - Herhangi bir kimsenin, başkası hakkında böyle bir karar alma yetkisi yoktur. Maalesef bir kısım medya, halkımıza empoze ediyor. Çünkü partimiz herkese açık. 
   
   Başörtüsü bir amblem olarak görülüyor 
   - Örtü, İslam kadınının sembolüdür. Allahü Teala, Müslüman hanımların namahremlerinin yanında örtünmesini emretmiştir. 
   
   Örtünün ilericilik ve gericilikle bir ilgisi var mı 
   - Örtü, tek başına bir anlam taşımaz. Örtü, bir bütünün vazgeçilmez bir parçasıdır. İslami yaşama biçiminin bir sembolüdür. 'İlerici - gerici' ayrımı ise modernistlerin bir dayatması olup suni bir ayrımdır. 
   
      'Emine ile Tayyip'i ben tanıştırdım'    Emine Erdoğan'ın kendisine özenip örtündüğünü açıklaması üzerine Habertürk'e konuşan yazar Şule Yüksel Şenler, Recep Tayyip Erdoğan'la Emine Erdoğan'ı kendisinin tanıştırdığını öne sürdü. Şenler, şöyle konuştu "1967 - 1968 yıllarında Emine Hanım'la tanıştık. Çok aktif, kültürel sahalarda çalışmasını seven birisiydi. Beraberliğimiz ve çalışmamız oldu. Ben tesettüre gireli birkaç yıl olmuştu. Emine Hanım ile Tayyip Bey'in karşılaşmalarına ben neden oldum. Erbakan Taksim'de konuşuyordu. Tayyip Bey anons yapıyordu. Yine coşturucu şiirler okuyup gelenleri takdim ediyordu. Biz ön sıradaydık. Karşılıklı bir çekim oldu. Sonra Emine'ye 'Ne oldu yüzün kızardı' dedim. O da 'Ben o zatı rüyamda gördüm. Benim onunla evleneceğim söylendi' diye yanıt verdi. Tayyip Bey'le konuştum. Onun da niyeti olduğunu anlayınca birliktelikleri oldu." 
   Erdoğan'ın başörtüsü konusundaki tereddütlerini gideren Şule Yüksel Şenler'in hik yesi de kitapta bulunuyor. Şenler, Risale-i Nur derslerine giden ağabeyinin ısrarı üzerine bazı derslere gittiğini belirterek sonrasında yaşadıklarını şöyle anlattı "AP'nin yılbaşı partisi vardı. Beni aşağı kata çağırdılar, baktım karşımda ağabeyim. Elinin tersiyle bana bir tokat attı. Arkasından 'gerici yobaz' diye bağırdım. Ama bu benim son balom oldu. Yavaş yavaş örtünmeye başladım." 
   
   'Kadınların arkasındayım'    ŞÜKRAN ÖZÇAKMAK İstanbul 

   Başbakan Recep Tayyip Erdoğan yerel seçimler için il il dolaşırken, eşi Emine Erdoğan da, kadın adayların tanıtımını üstlendi. Eyüp Göktürk beldesinde AKP'nin kadın adayı yüksek mimar Neşe Işıldar için oy isterken kadın aday azlığından yakınan Erdoğan, "Böyle olacağını bilseydim daha başka önlem alırdım" dedi. Emine Erdoğan, İstanbul AKP Milletvekili Nimet Çubukçu ve Kadın Komisyonu üyeleriyle üç ayrı evi ziyaret etti. Gittiği evlerde mahalleli kadınlar tarafından karşılanan Erdoğan, "Kadın adayımızın verdiği sözlerin arkasında bir başbakan eşi olarak ben varım. Vaatlerin takipçisi olacağım" mesajı verdi. 
   Beraberindeki heyetle Lebeni Restoran'da yemek yiyen Erdoğan, İstanbul'da iki beldede kadın aday bulunmasından üzüntü duyduğunu ifade etti. Erdoğan şöyle konuştu "Kadın aday az olduğu için destek vermeye bizzat ben geldim. Böyle olacağını bilseydim daha başka önlem alırdım. Bundan sonra bakan eşleri, kadın milletvekillerimiz kadın adayların artması için çalışmalar yapacağız." 
   
   
   
   
</TEXT>
</DOC>
