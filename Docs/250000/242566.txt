<DOC>
<DOCNO> 242566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/spor/spo05.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalite getirecek 
</HEADLINE>
<TEXT>


Sporda Kalite Sempozyumu'na katılan UEFA Hukuk Hizmetleri Yöneticisi Marcel Benz, UEFA kriterlerinin futbola büyük kazançlar sağlayacağını iddia etti 


'Sistem oturacak' 
TÜRKİYE Kalite Derneği KalDer ve Türkiye Milli Olimpiyat Komitesi'nin TMOK işbirliği ile organize edilen Sporda Kalite Sempozyumu, İstanbul'da başladı. İlk gün konukları arasında UEFA Hukuk Hizmetleri Yöneticisi Marcel Benz vardı. Benz, UEFA kriterlerinin futbola kalite getireceğini belirterek, "52 ülkenin faydalanacağı bu sistem gelecekte başarılı olacak" dedi. 

'Aday olamam' 
UEFA Asbaşkanı Şenes Erzik, UEFA'daki görevlerinin çok yoğun olduğunu ve Futbol Federasyonu Başkanlığı'na adaylığını koymayı düşünmediğini açıkladı. GSGM Müdürü Mehmet Atalay ise kalitenin artması için her birimin görevini eksiksiz yapması gerektiğini açıkladı. Atalay, "Maalesef Türkiye'de bu olmuyor. Türkiye'nin acilen kaliteyi yakalama ihtiyacı var" diye konuştu. 






</TEXT>
</DOC>
