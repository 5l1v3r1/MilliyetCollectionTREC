<DOC>
<DOCNO> 237789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/soneko13.html </URL>
<DATE> 2004/05/06/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
ÖİB, Petrol Ofisi'nin teminat mektubunu serbest bırakacak 
</HEADLINE>
<TEXT>

     Özelleştirme İdaresi Başkanlığı ÖİB , Petrol Ofisi'nin ödediği taksit karşılığında teminat mektubunu ve rehin hisse senetlerini serbest bırakacak. 
     Petrol Ofisi A.Ş.'den Borsa'ya gönderilen açıklamada, şirketin yüzde 25.8 oranındaki hissesinin ÖİB'den satın alınması nedeniyle oluşan borcun peşinatının ödenmesinden sonra kalan kısmının, Özelleştirme Yüksek Kurulu kararını takiben 26 Nisan'da ödendiği anımsatıldı. 
     Açıklamada, buna karşılık ÖİB'nin, toplam 90 trilyon lira tutarındaki teminat mektubunu ve 31 Temmuz 2000 tarihli hisse satış sözleşmesi uyarınca rehin olunan hisse senetlerinden ödenen takside karşılık gelen kısmının serbest bırakılacağını Petrol Ofisi'ne bildirdiği ve işlemlerin önümüzdeki günlerde tamamlanacağı kaydedildi. 
     Petrol Ofisi, Ankara 10. İdare Mahkemesi'nin Özelleştirme Yüksek Kurulu Kararı'nın yürütmesinin durdurulması konusunda karar vermiş olması nedeniyle Nisan ayında 83.6 trilyon liralık ödeme gerçekleştirmişti. 
     
</TEXT>
</DOC>
