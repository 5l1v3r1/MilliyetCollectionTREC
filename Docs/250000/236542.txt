<DOC>
<DOCNO> 236542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur27.html </URL>
<DATE> 2004/05/01/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kamyonetin çarptığı çocuk öldü .. 
</HEADLINE>
<TEXT>

     Antalya'da, yıl sonu etkinliklerine katılmak için okula giden 9 yaşındaki Goncagül Karaca, kamyonetin çarpması sonucu öldü. 
     AA muhabirinin aldığı bilgiye göre, Goncagül Karaca, annesi Ayşe Karaca ile birlikte, yıl sonu etkinliklerine hazırlık için, eğitim gördüğü Hüseyin Avni Çöllü İlköğretim Okulu'na gitmek üzere evden çıktı. Annesiyle birlikte Kepez yolu Dokuma Fabrikası kavşağında caddeyi geçen küçük kıza, 07 CFZ 006 plakalı kamyonet çarptı. Anne ise kazadan yara almadan kurtuldu. 
     SSK Antalya Bölge Hastanesi'ne kaldırılan Karaca, kurtarılamadı. 
     Kazanın duyulması üzerine Goncagül Karaca'nın eğitim gördüğü Hüseyin Avni Çöllü İlköğretim Okulu 3-C sınıfındaki arkadaşları hastaneye gelirken, olayın şokunu üzerinden atamayan anne Ayşe Karaca ve baba Ziya Karaca sinir krizleri geçirdi. 
     Kazaya neden olan araç sürücüsü, gözaltına alındı. 
     
</TEXT>
</DOC>
