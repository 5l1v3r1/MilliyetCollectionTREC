<DOC>
<DOCNO> 212114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/yasam/yas03.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'öğrenci pornosu' daha 
</HEADLINE>
<TEXT>

   Korsan CD baskını yapan jandarma, porno filmde bir öğrencinin oynadığını tespit etti. Şimdi kaydı kimin, nerede yaptığı araştırılıyor 
      AYŞEGÜL KÜTÜK, EMRE SEDEF DHA 
   
   Edirne Jandarma Komutanlığı Kaçakçılık ve Organize Suçlarla Mücadele Şube Müdürlüğü ekipleri, bir ihbar üzerine Savaş Sezer Banbek'e ait İlhami Elektronik'e, mahkeme kararıyla baskın düzenledi. 
   İşyerinde 92 pornografik içerikli 1091 yabancı film CD'si, 332 MP3, 60 yerli film CD'si, 110 oyun CD'si olmak üzere toplam 1685 kaçak CD buldu. Jandarma ekipleri ayrıca Ergin Akbaş'a ait işyerinde 1071, Sebahat Gedik'e ait işyerinde bulduğu 386 kaçak CD'ye de el koydu. Jandarmanın taraması sırasında, üzerinde "Edirneli" yazan bir CD incelemeye alındı. Jandarma Komutanlığı'ndaki incelemede, görüntülerde yer alan kızın öğrenci olduğu belirlendi. Genç kızın, "Benim ders çalışmam gerekiyor", "Sen beni daha sonra terk edersin" gibi sözlerinin yer aldığını belirten yetkililer, görüntünün hangi kentte ve ne zaman çekildiğinin tespitine çalıştıklarını söyledi. 3 sanık, 5.6'şar milyar lira para cezasına çarptırıldıktan sonra tutuksuz yargılanmak üzere serbest bırakıldı. 
   
   İlk dava devam ediyor 
   Geçen yıl AKP Edirne Milletvekili Ali Ayağ'ın oğlu M.E.A.'nın da adının karıştığı ileri sürülen olayda, bir lise öğrencisine tecavüz sırasında çekilen gizli görüntülerin yer aldığı CD skandala yol açmıştı. Olayla ilgili 4 sanığın yargılandığı dava halen Edirne 2. Ağır Ceza Mahkemesi'nde devam ediyor. 
   
   
   
</TEXT>
</DOC>
