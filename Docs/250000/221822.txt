<DOC>
<DOCNO> 221822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sonspo06.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sacramento, Mavericks'e fark attı... 
</HEADLINE>
<TEXT>

     ABD Profesyonel Basketbol Ligi'nde NBA 20. hafta mücadelesine, bu sabaha karşı yapılan 2 maçla devam edildi. 
     Pasifik Grubu lideri Sacramento Kings, sahasında Dallas Mavericks'i 120-102 62-52 yenerek 64. maçında 48. galibiyetini elde etti ve Merkez Grubu lideri ve play-off'a kalmayı şu ana dek garantileyen tek ekip olan Indiana Pacers'ı galibiyet sayısı ve yüzdesi bakımından yakaladı. 
     Karşılaşmada evsahibi ekipte Sırp forvet Predrag Stojakoviç, 22 sayı ve 5 ribaunt, Doug Christie, 22 sayı ve 12 asist, Brad Miller, 21 sayı, 16 ribaunt ve 4 asist, Mike Bibby, 21 sayı ve 10 asist, Chris Webber da 16 sayı, 8 ribaunt ve 5 asistle takımlarını galibiyete taşıdı. 
     Konuk ekipte ise Alman forvet Dirk Nowitzki'nin 21 sayı, 8 ribaunt ve 4 asist, Michael Finley'in 18 sayı ve 6 asist, Kanadalı oyun kurucu Steve Nash'in de 13 sayı ve 7 asistlik performansları, farklı skorlu yenilgiyi engelleyemedi. 
     Günün diğer maçında ise Houston Rockets, New Orleans Hornets'ı 97-86 43-34 yenerek play-off'a kalma şansını sürdürdü. 
     Lige, TSİ yarın sabaha karşı yapılacak 11 maçla devam edilecek. 
     
</TEXT>
</DOC>
