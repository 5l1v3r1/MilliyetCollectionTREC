<DOC>
<DOCNO> 224749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun32.html </URL>
<DATE> 2004/03/23/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Le Pen, Fransa seçimlerine itiraz edecek 
</HEADLINE>
<TEXT>

     Fransa'da aşırı sağcı Ulusal Cephe Partisi FN lideri Jean-Marie Le Pen, ''Provence-Alpes-Cote d'Azur'' PACA bölgesinde hafta sonu düzenlenen bölgesel seçimlerin ilk turunun sonuçlarına itiraz için Danıştay'a başvuracağını açıkladı. 
     Marsilya Valiliği, FN liderinin seçimlerden önce vergi kayıtlarında PACA bölgesinde yaşadığını kanıtlayamadığı gerekçesiyle adaylığını reddetmişti. 
     Le Pen, basına yaptığı açıklamada, ''seçime girmesinin engellenmesine yönelik kararın, Danıştay tarafından değerlendirilmesini istediğini'' söyledi. 
     FN'nin listesinden ilk sırada yarışa girmesini engellenmesinin adil bir karar olmadığını öne süren Le Pen, bu bölgede seçimin tekrarlanmasını istedi. 
     Le Pen, Marsilya Valiliği'nin kararından sonra, bu bölgede istedikleri sonucu alamamaları halinde, seçimin tekrarlanması için Danıştay'a başvuracağı uyarısında bulunmuştu. 
     Fransa'da pazar günü yapılan bölgesel seçimlerin ilk turunda, PACA bölgesinde FN oylarının yüzde 23'ünü alarak Sosyalist ve iktidardaki Halkçı Hareket Birliği Partisi'nin UMP ardından yarışı 3. sırada tamamlamıştı. 
     İlk tur, Sosyalist Parti'nin liderliğindeki sol ittifak, büyük sürpriz yaparak, yarışı sağ partilerin önünde tamamlamıştı. 
     İkinci turu bu pazar günü yapılacak seçimlerle bölge meclisleri ve il genel meclislerinin yeni üyeleri belli olacak. 
     
</TEXT>
</DOC>
