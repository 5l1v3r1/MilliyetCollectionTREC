<DOC>
<DOCNO> 224376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yasam/yas04.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Usta Bu şişme bebek kaç yaşında' 
</HEADLINE>
<TEXT>

   Her kesimden müşterisi olduğunu söyleyen bir 'erotic shop' işletmecisi, öyle şeylerle karşılaşmış ki artık hiç şaşırmıyor... 
      ASLI ÖKTENER İstanbul 
   
   Büyük şehirlerde ve özellikle İstanbul'da sayıları hızla çoğalıyor 'erotic shop'ların. 10 yıldır bu işi yapan ve İstanbul'da üç ayrı işletmesi olan Tayfun Seyrekbasan, 'erotic shop patlaması'nın nedenini şöyle açıklıyor 
   "Sokakta hijyenik olmayan ürünler fahiş fiyatlarla satılıyor. Vatandaş utanıp, 'bir vibratör aldım kalitesizdi' diyerek ne tüketiciyi koruma derneklerine ne de ilgili kurumlara şikayet edebiliyor. Bu nedenle bu tür yerler sürekli çoğalıyor..." 
   Toplumun her kesiminden müşterileri olduğunu belirten Seyrekbasan'a göre kadın müşteriler ne istediğini erkeklere nazaran daha iyi biliyor. Erkeklerin utangaç olduğunu söyleyen Seyrekbasan, "Kadınlar genellikle vibratör ve krem, erkekler prezervatif, şişme kadın, geciktirici krem, penis büyütücü pompalar alıyor" diyor. 
   Seyrekbasan, 10 yıl boyunca birbirinden 'tuhaf olaylarlarla' da karşılaşmış. Kendi ağzından yaşadığı olaylardan bir kaç örnek... 
   "İlk açıldığımız dönemlerde 'ücretsiz prezervatif günleri' düzenledik. Gelenlere prezervatif dağıtıyorduk. Orta yaşlı adamın biri verdiğimiz prezervatifi sakız sanıp ağzına atıp çiğnemeye başladı.40 - 45 yaşlarında bir adam geciktirici sprey aldı. Bir kaç gün sonra elinde spreyle yeniden geldi ve bana "bu işe yaramıyor" dedi. Meğer spreyi ağzına sıkıyormuş.Bir gün 30'lu yaşlarda bir adam geldi ve penis büyütücü pompa aldı. Yaklaşık 30 santimlik en büyük pompayı tercih etti. Bir kaç gün sonra geri geldi, "Abi sığmadı" dedi. Şoke oldum ve "Nasıl yani " dedim. İddia edince sinirlendim, "Aç bakacağım, öyleyse bedava vereceğim yenisini" dedim. Kaçıp gitti.12 yıllık evli bir kadın su püskürtmeli vibratör satın aldı. Daha sonra geri gelip "Neden ben hamile kalmıyorum" diye bağırıp çağırmaya başladı.En komik olaylar şişme bebeklerde yaşanıyor. "Bunun yaşı kaç ", "Şimdi bunun içinde kutunun üzerindeki kız mı var " diye soranlar oluyor." 
   
</TEXT>
</DOC>
