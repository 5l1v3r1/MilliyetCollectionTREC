<DOC>
<DOCNO> 233362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/spor/spo05.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK'yi sarsan sürpriz adaylık 
</HEADLINE>
<TEXT>

      CEMAL ERSEN 

   
   Şok gelişme 
   HAKEM camiası pazar günü oynanacak derbi maçı öncesi ilginç bir gelişmeyle sarsıldı. Merkez Hakem Kurulu, Beşiktaş - Fenerbahçe müsabakasının hakemi ile ilgili FİFA kokartlı Mustafa Çulcu üzerinde karar kılmışken deneyimli ismin dün TFFHGD'nin pazartesi günü yapılacak genel kurulunda başkan adayı olacağını açıklaması şok etkisi yarattı ve ortalığı karıştırdı. 
   
   Çulcu affını istedi 
   MHK Başkanı Bülent Yavuz'un, "Ali Aydın'ın hakemliği bırakmasından sonra Metin Tokat yeniden derneğin başkan adayıdır. Seçime tek liste ile gidilecek" ifadelerine karşın, FİFA kokartlı hakemin seçim hazırlığına başlaması derbi maçında görev alıp almayacağı tartışması başlattı. Bu gelişmeler üzerine Çulcu dün akşam saatlerinde MHK'ye bir yazı göndererek maçtan affını istedi. 
   
   Erdemir de gündemde 
   BÜLENT Yavuz, Çulcu'nun talebi karşısında şaşkına dönerken hafta sonu oynanacak önemli karşılaşma için FİFA kokartlı hakemler Selçuk Dereli, Kuddusi Müftüoğlu'nun yanı sıra Orhan Erdemir'in adının gündeme geldiği kaydedildi. Bu arada aday olan Çulcu'nun listesinde Mutlu Çelik, Hamza Mısır, Bülent Uzun ve Çetin Sarıgül gibi isimlerin bulunduğu öğrenildi. 
   
   
</TEXT>
</DOC>
