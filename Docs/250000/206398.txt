<DOC>
<DOCNO> 206398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sonspo13.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rivaldo'dan El İttihad'a 6 aylık imza 
</HEADLINE>
<TEXT>

     Dünya Şampiyonu Brezilya Milli Futbol Takımı'nın yıldızlarından Rivaldo, Suudi Arabistan'ın El İttihad takımıyla 6 aylık sözleşme imzaladı. 
     Asya Futbol Konfederasyonu'nun AFC internet sitesinde, Suudi kulübünün başkanı Mansur El Balawi'nin, geçen ay İtalya'nın AC Milan takımının serbest bıraktığı 31 yaşındaki golcüyle sezon sonuna dek sürecek sözleşme imzalandığına dair açıklaması yer aldı. 
     2002 yılında Brezilya'nın Dünya Kupası'nı kazanmasında büyük pay sahibi olan Rivaldo'nun, bu transferden 3 milyon dolar para alacağı da bildirildi. 
     1999 yılında dünyada yılın futbolcusu seçilen deneyimli golcü için Brezilya Ligi Şampiyonu Cruzeiro, Portekiz'in FC Porto ve Rusya'nın Spartak Moskova takımları da devreye girmişlerdi. 
     Rivaldo'nun yeni takımına katılmak üzere 12 Ocak Pazartesi günü Suudi Arabistan'a geleceği kaydedildi. 
     
</TEXT>
</DOC>
