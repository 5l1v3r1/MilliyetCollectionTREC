<DOC>
<DOCNO> 224868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonspo06.html </URL>
<DATE> 2004/03/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
NBA... Indiana Pacers, kendi sahasında Bulls'u 101-77 yendi... 
</HEADLINE>
<TEXT>

     ABD Profesyonel Basketbol Ligi'nde NBA 21. hafta mücadelesi, bu sabaha karşı yapılan 5 maçla tamamlandı. 
     Daha önce play-off'lara katılmayı garantileyen Indiana Pacers, kendi sahasında Merkez Grubu'nda son sırada bulunan Chicago Bulls'u 101-77 yenerken, yıldız oyuncusu Jermaine O'Neal'ın sakatlanması takımda büyük üzüntü yarattı. 
     Karşılaşmanın ikinci periyodunda Chicago Bulls'un oyun kurucusu Ronald Dupree ile çarpışarak sakatlanan O'Neal'ın durumu, bugün çekilecek MR'dan sonra netlik kazanacak. 
     Indiana'da, Reggie Miller, 17 sayıyla takımının en skorer oyuncusu olurken, Ron Artest'in 15 sayı, 5 ribaunt, 4 asistlik, Al Harrington'un 15 sayı, 5 ribaunt ve 2 asistlik performansları takımlarını galibiyete taşıdı. 
     Chicago Bulls'da ise Eddy Curry'nin 13 sayı, 6 ribaunt ve 3 asisti ile Jennero Pargo'nun 12 sayı, 5 asisti yenilgiyi önleyemedi. 
     Sakatlıklar nedeniyle sıkıntılı günler geçiren ve son 4 maçını kaybederek Atlantik Grubu'nda 5. sıraya gerileyen Philadelphia 76'ers, Allen Iverson'ından yoksun olarak mücadele ettiği maçta Dallas Mavericks'i 107-98 yenmeyi başardı. 
     76'ers'da, 27 sayı, 13 ribaunt ve 7 asistle oynayan Kenny Thomas, takımına galibiyeti getiren en önemli isim olurken, 21 sayı, 3 ribaunt, 2 asistle oynayan John Salmons ve 19 sayı, 3 ribauntla maçı tamamlayan Willie Green, gecenin dikkati çeken diğer oyuncuları oldu. 
     Dirk Nowitzki'nin 30 sayı, 6 ribaunt ve 2 asistlik performansı, Dallas Mavericks'i yenilmekten kurtaramazken, Antawn Jamison'ın 14 sayı, Steve Nash'in 10 sayı ve 8 asistlik performansları takımlarına galibiyeti getirmeye yetmedi. 
     Ligde 22. hafta mücadelesi yarın sabaha karşı yapılacak 7 maçla başlayacak. 
     NBA'de günün maçlarından alınan sonuçlar şöyle 
     Philadelphia 76'ers-Dallas Mavericks 107-98. 
     Indiana Pacers-Chicago Bulls 101-77. 
     New York Knicks-Atlanta Hawks 96-84. 
     Denver Nuggets-Los Angeles Clippers 102-80. 
     Portland Trail Blazers-Houston Rockets 85-93 uzatmada . 
     
</TEXT>
</DOC>
