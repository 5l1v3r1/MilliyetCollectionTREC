<DOC>
<DOCNO> 207965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur27.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş-Erdoğan görüşmesi başladı... 
</HEADLINE>
<TEXT>

     KKTC Cumhurbaşkanı Rauf Denktaş ile Başbakan Recep Tayyip Erdoğan, İstanbul Valiliği'nde biraraya geldi. 
     Başbakan Erdoğan, görüşme için saat 15.15'te İstanbul Valiliği'ne geldi. Erdoğan'ı, İstanbul Valisi Muammer Güler, bahçede karşıladı. 
     Tören birliğini selamlayan Erdoğan, daha sonra valilik makamına geçti. 
     KKTC Cumhurbaşkanı Denktaş da beraberindekilerle birlikte saat 15.30'da İstanbul Valiliği'ne geldi. 
     Vali Muammer Güler tarafından karşılanan Denktaş, daha sonra tören birliğini selamladı. 
     Başbakan Erdoğan, KKTC Cumhurbaşkanı Denktaş'ı, valilik makamına girişinden önce kabul salonunda karşıladı. Denktaş ile Erdoğan, el sıkışarak gazetecilere poz verdiler. Denktaş ile Erdoğan, daha sonra valilik makamına geçti. 
     Bu arada, görüşmenin yapılacağı valilik makamında, önce foto muhabirlerine, ardından da kameramanlara görüntü almaları için izin verildi. 
     Başbakanlık Başmüşaviri Nabi Avcı, İstanbul Milletvekili Hüseyin Besli, İstanbul Valisi Muammer Güler ile Emniyet Müdürü Celalettin Cerrah ve öteki ilgililer de valilik makamına girdiler. 
     
</TEXT>
</DOC>
