<DOC>
<DOCNO> 227330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sontur02.html </URL>
<DATE> 2004/03/31/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
Oto hırsızı, polisi silahla yaraladı 
</HEADLINE>
<TEXT>

     Küçükçekmece'de ''Dur'' ihtarına uymayan oto hırsızlarının açtığı ateş sonucu 1 polis memuru parmağından yaralandı. 
     AA muhabirinin aldığı bilgiye göre, Halkalı İnönü Mahallesi Pazar Caddesi Şen Sokak'taki bir otomobilin çalınmak istendiğini fark eden Küçükçekmece İlçe Emniyet Müdürlüğü'ne bağlı ekip, aracı çalıştırmaya uğraşan 2 kişiye ''Dur'' ihtarında bulundu. İhtara uymayarak kaçan bu kişilerin ateş açması üzerine, polis ekibi de karşılık verdi. 
     Plakası alınamayan siyah renkli otomobille kaçan oto hırsızlarının açtığı ateş sonucu polis memuru Mehmet Kuru parmağından yaralandı. Meslektaşlarınca Özel Kent Hastanesi'ne götürülen Kuru, ayakta tedavi edildi. 
     Başka ekiplerce takip edilen otomobilden inerek kaçmaya çalışan Ümit P. yakalandı. 
     Polis, diğer oto hırsızının yakalanması için çevrede operasyon başlattı. 
     
</TEXT>
</DOC>
