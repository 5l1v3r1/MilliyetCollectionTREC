<DOC>
<DOCNO> 232590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo28.html </URL>
<DATE> 2004/04/18/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
Ligin son 4 haftasında Fenerbahçe liderliğini koruyor 
</HEADLINE>
<TEXT>

     -BİRİNCİ SÜPER FUTBOL LİGİ'NDE GÖRÜNÜM Birinci Süper Futbol Ligi'nde 2003-2004 sezonunun son 4 haftasına da Fenerbahçe'nin liderliğiyle giriliyor. 
     28 gol atılan ligin bu haftasında lider Fenerbahçe, İstanbul'da konuk ettiği Samsunspor önünde, 1-1'lik beraberlikle 2 puan yitirirken, şampiyonluk yarışı son 4 hafta için daha da heyecan kazandı. 
     Liderin en yakın takipçisi olan ikinci yarının en başarılı ekiplerinden Trabzonspor, düşmemek için artık son kozlarını oynayan Elazığspor'u deplasmanda 3-0'lık skorla geçerken, üstüste 9. ve son 11 maçında 10. galibiyetine ulaştı ve Fenerbahçe ile aradaki puan farkını 2'ye indirerek şampiyonluk yarışını bırakmadı. 
     İkinci yarıda büyük bir düşüşe geçen ve şampiyonluktan sonra ikinciliği de yitiren 3. durumdaki Beşiktaş, deplasmanda Konyaspor ile 2-2 berabere kalarak zirve yarışında 2 puan daha kaybetti. 
     Ligin istikrarlı ekiplerinden 4. sırada yer alan Denizlispor, deplasmanda Galatasaray'a yenilmesine karşın yerini korudu. 6. sıradaki Galatasaray, böylece 5 maçtır süren yenilgiler serisine son verirken, yeni teknik direktör Gheorghe Hagi de takımıyla ilk kez 3 puana ulaştı. 
     Alt sıraları yakından ilgilendiren önemli maçta ise 16. durumdaki Bursaspor, bir basamak üstte yer alan Akçaabat Sebatspor'u deplasmanda tek golle devirerek bu takımla arasındaki puan farkını da 2'ye düşürdü. 
     1 maçı evsahibi, 6 maçı deplasman takımlarının kazandığı 30. haftada 2 maç da berabere bitti. 
     Gol krallığı yarışmasında Konyasporlu Zafer Biryol, bu hafta 2 gol daha atarak 23 golle ilk sıradaki yerini korurken, bu futbolcuyu, 20 golle Fenerbahçeli Van Hooijdonk, 16'şar golle Samsunsporlu Serkan Aykut ve Fenerbahçeli Tuncay ve 15 golle de Elazığsporlu Yunus izliyor. 
     Ligde 30. hafta maçlarında alınan sonuçlar, 31. haftanın programı ve puan durumu şöyle 
     Galatasaray-Denizlispor............................... 4 - 3 
     Gençlerbirliği-Ankaragücü............................. 1 - 2 
     Elazığspor-Trabzonspor................................ 0 - 3 
     Gaziantepspor-Malatyaspor............................. 1 - 3 
     Konyaspor-Beşiktaş.................................... 2 - 2 
     Adanaspor-Çaykur Rizespor............................. 0 - 1 
     Diyarbakırspor-İstanbulspor........................... 1 - 2 
     Akçaabat Sebatspor-Bursaspor.......................... 0 - 1 
     Fenerbahçe-Samsunspor................................. 1 - 1 
     31. Hafta 
     23 Nisan Cuma Malatyaspor-Galatasaray, 24 Nisan Cumartesi Çaykur Rizespor-Akçaabat Sebatspor, İstanbulspor-Gaziantepspor, Bursaspor-Elazığspor, Trabzonspor-Diyarbakırspor, 25 Nisan Pazar Ankaragücü-Konyaspor, Denizlispor-Gençlerbirliği, Samsunspor-Adanaspor, Beşiktaş-Fenerbahçe. 
     

Puan Durumu Takımlar O G B M A Y P 1 FENERBAHÇE 30 20 7 3 70 35 67 2 TRABZONSPOR 30 20 5 5 52 31 65 3 BEŞİKTAŞ 30 18 8 4 64 38 62 4 DENİZLİSPOR 30 17 31 10 49 32 54 5 GAZİANTEPSPOR 30 15 3 12 44 47 48 6 GALATASARAY 30 12 8 10 45 41 44 7 MKE ANKARAGÜCÜ 30 12 6 12 43 45 42 8 MALATYASPOR 30 10 11 9 43 31 41 9 SAMSUNSPOR 29 11 7 11 40 40 40 10 DİYARBAKIRSPOR 30 11 7 12 42 45 40 11 GENÇLERBİRLİĞİ 30 11 6 13 50 44 39 12 ÇAYKUR RİZESPOR 30 12 3 15 33 46 39 13 KONYASPOR 29 8 13 8 46 47 37 14 İSTANBULSPOR 30 9 7 14 39 42 34 15 AKÇAABAT SEBATSPOR 30 7 9 14 38 51 30 16 BURSASPOR 30 6 10 14 28 38 28 17 ELAZIĞSPOR 30 5 7 18 35 69 22 18 ADANASPOR 30 3 4 23 30 69 13      
</TEXT>
</DOC>
