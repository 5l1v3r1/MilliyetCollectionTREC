<DOC>
<DOCNO> 222329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/siyaset/siy07.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'tan önerge sansürü 
</HEADLINE>
<TEXT>

   SALİHA ÇOLAK Ankara 

   
   TBMM Başkanı Bülent Arınç'ın "içtüzüğe aykırı" diye geri çevirdiği soru önergelerinin çoğu, partisi AKP'nin bakanlarıyla Başbakan Recep Tayyip Erdoğan'a yönelik iddialardan oluşuyor. Arınç, önergeleri, "Uzun ya da kişisel görüşler taşıdığı gerekçesiyle" geri çeviriyor. CHP Ankara Milletvekili Yakup Kepenek'in geri çevrilen soruların konuları ve muhataplarına ilişkin yazılı soru önergesi, Arınç'ın "türban ve atama" gibi konulardaki hassasiyetini gözler önüne serdi. Arınç'ın, soru önergelerinin konularını açıkladığı yanıtında "türban" ya da "Hayrünnisa Gül" ifadelerini sansürlemesi de dikkati çekti. 
   33 soru önergesini geri gönderen Arınç, laiklik karşıtı görüşleriyle tartışmalara yol açan Başbakanlık Müsteşarı Ömer Dinçer'le ilgili sorunun konusunu da, ismini vermeden, "Başbakanlık müsteşarı hakkındaki bazı iddialara ilişkin" diye geçiştirdi. 
   Sorunun konusunda bile sansür uygulandı. 
   
   
   
</TEXT>
</DOC>
