<DOC>
<DOCNO> 234574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/yasam/ayas.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Salt cinsellik pis bir eğilim' 
</HEADLINE>
<TEXT>

   "Çok hoş bir şey oldu, andropoza girdim, kadınlarla ilişkim kalmadı" sözleriyle ciddi "bir ilk"e imza atan Prof. Afşar Timuçin, "Salt cinsellik, bana iğrenç geliyor" diyor... 
      ELİF KORAP İstanbul 
   
   Prof. Dr. Afşar Timuçin, Türkiye Gazeteciler Cemiyeti'nin TGC çıkardığı 'Bizim Gazete'deki köşesinde andropoza girdiğini ve kadınlarla hiçbir ilişkisinin kalmadığını itiraf ederek dikkatleri üzerine çekti. Türkiye gibi erkek cinselliğinin kaybedilmesinin 'son' olarak değerlendirildiği bir ülkede bunları yazmak kolay olmasa gerekti. 
   Kocaeli Üniversitesi Felsefe Bölümü Başkanı olan Timuçin, şu an 65 yaşında. Viagra dizilerinin devam ettiği ve 'sonsuz seks'in konuşulduğu günlerde niye böyle bir itirafta bulunduğunu Timuçin'e sorduk. Yoksa arkasında bir 'felsefe' mi vardı İşte yanıtı... 
   
   Niye durup dururken "Çok hoş bir şey oldu, kadınlarla hiç ilişkim kalmadı" diye yazı yazdınız    - Bir yıldır farkına vardığım bir şeyi yazdım. Bazıları buna andropoz diyor. 
   
   Nasıl bir şey, "Cinselliği olmayan bir varlık" olmak Heyecansız, sıkıcı, renksiz...    - Galiba bir şeyleri öfkeyle abarttım. İnsanlar sadece cinselliğe odaklı yaşıyor. Oysa belli yaşta bundan kurtulup özgürleşiyorsunuz. Bunu söylemeye çalıştım. 
   
   Şimdi hiçbir kadını arzulamıyor musunuz    - İşte onun için abarttım diyorum. Şu an bek r olduğum için bunu ölçebilecek durumda değilim. Elbette gençliğimizde duyduğumuz istekler yok artık. Aşk, sevgi yoksa sekssiz de yaşayabilirim. Hiçbir zaman bir kadınla sadece yatma eğiliminde olmadım. Mesela erkekler porno filmden çok hoşlanır, ben nefret ederim. Galiba bende bir eksiklik var diye düşünüyorum. 
   
   'Aksi, sahtek rlık olur' 
   Türkiye gibi cinsel gücün ekekliğin simgesi sayıldığı bir ülkede bunları yazarken "Şimdi beni tefe koyarlar" demediniz mi    - Koyarlarsa koysunlar. Aksini söylersem sahtek rlık olur. 
   
   Ama sizin yaşlarınızdaki erkekler h l cinsel güçlerini kaybetmemiş olmakla gurur duyarlar Bunları yazarken, tepki alabileceğinizi düşündünüz mü    - Alabilirim. Ama belli bir yaştan sonra bazı gerçekleri ink r ederek küçük duruma düşen insanlar var. Bence bu daha kötü. 
   
   Erkeklerin bir kadına cinsel arzu duyması niye 'pis bir eğilim' olsun Bu doğal olan değil mi    - Erkeklerin sadece seks için kadın peşinde koşması pis bir eğilim elbette hayvanlardan bir farkımız kalmıyor. Türkiye'de cinsellik genellikle hayvan gibi yaşanıyor, kadın da, erkek de sadece kendilerini mutlu etmeye çalışıyorlar. 
   
   Yine de 'pis bir eğilim' demek, abartılı değil mi    - Değil. Salt cinsellik bana iğrenç geliyor. İnsani duygular da olmalı içinde. İki insanın şık olarak sevişmesi kadar güzel ne olabilir. 
   
   Aşksız seks olmamalı diyorsunuz, anladık. Peki sekssiz aşk olabilir mi    - Olabilir, ama güzel olanı birlikte olmaları. 
   
   Kadınlara "Benden korkmayın. Beni sevebilirsiniz" mi demek istiyorsunuz    - Hayır, öyle bir mesaj vermeye çalışmıyorum. İsteyen sever, isteyen sevmez. 
   
   Sizce kadınlar için cazip bir erkek misiniz    - Bence cazip değilim ama, pek çok hanım arkadaşım olmuştur. Hep bana evlilik şartını koştular evliyken bile. Bu, eşimi kaybettikten sonra da sürdü. H l evlenme teklif edenler oluyor. Benden 45 yaş genç insanlar bile bunu öneriyor... Kadınlar erkekleri mülkiyet gibi algılıyor. Ben çiftlerin özgürlüklerini sürdürmelerinden yanayım. 
   
   Andropoz nedir    Kadınlardaki menopoz gibi, erkekte de belli yaştan sonra hormon seviyelerindeki değişiklik sonucu, cinsel arzu ve güçte azalma. 50 yaşından itibaren erkeklik hormonu testosteron ve böbreküstü bezinden salgılanan aynı yapıdaki hormonlar devamlı azalıyor. Bu seviye ileri yaşta bile sıfır olmasa da, 'andropoz' adı verilen bu durum, cinsel fonksiyonun gerilemesi yanında, cinsel arzu ve zihinsel fonksiyonlarda da düşmeye neden oluyor. Ancak cinsel hayat hiçbir zaman tam olarak bitmiyor. 
   
   'Sekssiz de yaşanır'    Bu özgürlük, beraber olan iki kişinin istediklerinde başkalarıyla da sevişebilecekleri anlamına mı geliyor    - Hayır. Ben bir insanın tek kişiyi sevebileceğine inanıyorum. Ben aynı anda birkaç kişiyle ilişki kurmayı arzulamış biri değilim. Hiç zampara da olmadım. Ama kadınlar erkeği kontrol altında tutmak istiyor. Demek istediğim bu. 
   
   Kaç kere evlendiniz    - Bir. 35 yıl evli kaldım. Eşimi kaybettim. 2 oğlum var. 
   
   Hiç viagra kullandınız mı    - Hayır. Bence bir sağlık sorununuz olmadıkça bunu kullanmamalısınız. Çünkü bu ilaçlar fiziksel bir etki yapıyor, duygusal değil. İnsanlar sekssiz de yaşayabilmeli. 
   
   Bunu andropoza girdiğiniz için mi söylüyorsunuz yoksa böyle mi düşünüyordunuz    - Düşünüyordum. Benim için bir kadınla el ele yürümek her zaman seksten daha önemli oldu. İnsanlar bu duyguları keşfedemezse, seks sadece bir amaç olur. Oysa o, şiddetli bir sevginin sonucu olarak varılması gereken noktadır. 
   
   
</TEXT>
</DOC>
