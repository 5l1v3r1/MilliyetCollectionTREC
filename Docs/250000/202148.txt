<DOC>
<DOCNO> 202148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/yasam/yas05.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlat katili babaya ömür boyu hapis 
</HEADLINE>
<TEXT>

   Kaçarak evlenen 7 aylık hamile kızını öldüren Mustafa Çalan, ömür boyu hapis cezasına çarptırıldı 
      BAHRİ KARATAŞ İzmir DHA 
   
   İzmir Buca'da, rızasını almadan avukat Hasan Erdoğan'la evlendiği gerekçesiyle yedi aylık hamile kızı Ayşe Erdoğan'ı 22 öldüren Mustafa Çalan, ömür boyu hapis cezasına çarptırıldı. Suça iştirak ettikleri gerekçesiyle yargılanan Çalan'ın eşi Hatice ve oğlu Ali Çalan ise beraat etti. 
   Çalan 53 , mahkemede, karşılıksız çek nedeniyle cezaevine girdiği sırada avukatının arkadaşı Erdoğan'la tanıştığını anlattı. Erdoğan'ın, kızıyla da tanıştığını ve nişanlandığını kaydeden Çalan şunları söyledi "Ancak nişan bozuldu, daha sonra kaçıp evlendiler. Bunu gurur meselesi yaptım. Konuşmak için oğlum ve eşimle kızımın evine gittim." 
   
   "Pişman değilim" 
   Çalan şöyle devam etti "Düğün resimlerine bakarken 'Seni kaçasın diye mi yetiştirdim Beni rezil ettin' dedim. Bana 'Erkeklik damarın mı kabardı ' deyince tabancamı çektim. Müziğin sesini açıp tetiğe bastım. Damadımı öldürmek için bürosuna gittim. Orada olmadığı için öldüremedim. Pişman değilim." 
   Erdoğan ise eşinin öldürülmesinin töre cinayeti olduğunu belirterek, "Eşimin annesi ve kardeşinin de cezalandırılması gerekiyor. Kararı temyiz edeceğim" dedi. 
   
   
</TEXT>
</DOC>
