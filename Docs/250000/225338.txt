<DOC>
<DOCNO> 225338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/guncel/gun05.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Esentepe'de binalar süratle yükseliyor 
</HEADLINE>
<TEXT>

   İSTANBUL Milliyet 
   
   ŞİŞLİ Esentepe'deki Halil Akkar Parkı karşısında süratle inşa edilen çok sayıda bloklardan oluşan binalar, çevredeki vatandaşların tepkisine sebep oldu. Zincirlidere Caddesi Halil Akkar Parkı karşısında özellikle seçime kısa süre kala hızla ilerlediği öne sürülen inşaatlar çevredeki vatandaşların da dikkatini çekti. Vatandaşlar, binaların mimari ve mühendislik ve güvenlikle ilgili şartlarına uygun olarak yapılmadığını iddia ettiler. Gece, gündüz süratle devam eden yapılaşma, çevrede işyeri ve evleri bulunan vatandaşların endişeye kapılmasına da sebep oldu. Bloklar halindeki inşaatların aceleye getirilerek yapılmasının nedenlerinin araştırılmasını isteyen çevre sakinleri, binaların kontrol edilmesi gerektiğini savundu. 
   
   
</TEXT>
</DOC>
