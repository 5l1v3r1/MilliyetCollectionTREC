<DOC>
<DOCNO> 207890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun21.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirçelik fabrikasından karbondioksit sızdı 3 ölü 
</HEADLINE>
<TEXT>

     Bulgaristan'ın başkenti Sofya'da bulunan ve ülkenin en büyük demirçelik tesisi olan Kremikovtzi fabrikasında karbondioksit sızıntısı sonucu 3 kişi öldü, 19 kişi hastaneye kaldırıldı. 
     Sivil Savunma Genel Müdürlüğü'nden edinilen bilgiye göre, fırın bölümünde meydana gelen bir arıza sonucu fabrikanın içine karbondioksit gazı sızmaya başladı. Kokusu olmadığı için ilk etapta farkına varılmayan sızıntı sırasında 3 kişi hayatını kaybetti. 19 işçi de hastanede tedavi altına alındı. 
     Yetkililer, Sofya'daki çeşitli hastanelere kaldırılan işçilerden birinin durumunun son derece ciddi olduğunu açıkladılar. 
     Cumhurbaşkanı Georgi Pırvanov, bir açıklama yaparak, olayın sorumlularının bir an önce ortaya çıkarılması için, kazayla ilgili geniş çaplı soruşturma açılmasını istedi. 
     Fabrikaya yayılan gaz sızıntısının baca sisteminin borularında meydana gelen bir çatlaktan kaynaklandığı tahmin ediliyor. 
     
</TEXT>
</DOC>
