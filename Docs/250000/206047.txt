<DOC>
<DOCNO> 206047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo11.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim "Sorumluluğumuzu sonuna kadar taşıyacağız" 
</HEADLINE>
<TEXT>

     Galatasaray Teknik Direktörü Fatih Terim, kendilerine, yüklendikleri sorumluluğu sonuna dek taşımanın yakışacağını söyledi. 
     Terim, kendilerinden beklenilenin, Türk futbolunda çıtayı yükselten Galatasaray'ın, bu çıtayı bir üst kademeye taşınması olduğunu belirterek, "Bizi hedeflerimize ulaştıracak vizyon, bende, yönetimimizde ve teknik heyetteki arkadaşlarımda mevcuttur" dedi. 
     Yönetim, teknik heyet ve futbolcularla birlikte sabırlı, planlı ve kontrollü bir çalışma gerçekleştireceklerini dile getiren Terim, şunları kaydetti 
     "Galatasaray'ın başarısı için elbirliğiyle çalıştığımızdan kimsenin kuşkusu olmasın. Geçtiğimiz 10 yıla Türkiye'de ve Avrupa'da damgasını vurdu. Galatasaraylılar'ın, sarı-kırmızılı renklerin önümüzdeki 10 yıla da damgasını vurmaya hazırlandığını bilmelerini isterim. Biz, geleceğin peşindeyiz." Terim, Türkiye'nin UEFA'daki puanını yükselterek tek başına 6 takımın Avrupa kupalarına katılmasını sağlayan Galatasaray'ın, orta sıralardaki takımlara da hedef kazandırdığını ifade ederek, şunları söyledi 
     "Dolayısıyla ligin kalitesi yükselmiştir. Galatasaray yalnızca sportif alanda hedefleri yükseltmemiş, Türkiye'deki gençlere 'başarı' konusunda model olmuş, bugün bizi eleştiren değerli medya mensuplarının yabancı meslektaşları önünde statüsünü de yükseltmiştir." 
     
</TEXT>
</DOC>
