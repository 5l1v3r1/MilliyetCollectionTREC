<DOC>
<DOCNO> 204512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yasam/yas09.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Talihine lanet okudu... 
</HEADLINE>
<TEXT>

      SEMA EMİROĞLU 
   
   1yıl önce ABD'nin tek kişiye ait en büyük loto ikramiyesi olan 314.9 milyon dolar yaklaşık 457 trilyon lira kazanan talihli işadamı, tüm ülkeden yağan para istekleri ve kapısından eksik olmayan ziyaretçilerden bunaldı. Eline 113 milyon dolar yaklaşık 164 trilyon lira geçen 56 yaşındaki Andrew Jack Whittaker, paranın bir kısmını, ihtiyacı olanlara dağıttı. Su ve kanalizasyon sistemi müteahhidi Whittaker, ikramiyenin 7 milyon dolarını Batı Virginia ve California'daki kiliselere bağışladı. Ancak Whittaker, servetin en çok 16 yaşındaki kızını etkilediğini belirterek şunları söyledi "Bu yüzden neredeyse tüm arkadaşlarını kaybetti. Herkes onu karakterinden dolayı değil parası için istiyor. Benim dışımda hemen kimseyle iletişim kurmuyor ve o yaşta gördüğüm en üzüntülü kişi. Bilseydim, para konusunda daha kapalı olurdum." 
   
   
   
</TEXT>
</DOC>
