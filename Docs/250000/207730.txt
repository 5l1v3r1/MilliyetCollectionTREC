<DOC>
<DOCNO> 207730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/soneko13.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Atalay, Umman'da... 
</HEADLINE>
<TEXT>

     Devlet Bakanı Beşir Atalay, Karma Ekonomik Komisyon KEK 4. dönem toplantılarına katılmak üzere Umman'ın Başkenti Muskat'a geldi. 
     Atalay'ı havaalanında Umman Sultanlığı Ulusal Ekonomi Bakanlığı Genel Sekreteri ve KEK Eşbaşkanı Nasser Al Khusaibi karşıladı. Karşılamada, Türkiye'nin Muskat Büyükelçisi Nezihi Özkaya, Umman'ın Ankara Büyükelçisi Wohaibi ve kalabalık bir Umman heyeti de hazır bulundu. 
     Bakan Atalay, Türkiye ile Umman arasındaki ekonomik, sosyal ve kültürel ilişkilerinin ele alınacağı KEK toplantılarının ilişkileri daha da zenginleştireceğini söyledi. 
     KEK toplantıları, yarın sabah başlayacak ve 3 gün sürecek. 
     
</TEXT>
</DOC>
