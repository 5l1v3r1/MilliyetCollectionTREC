<DOC>
<DOCNO> 245645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonyas09.html </URL>
<DATE> 2004/06/05/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Ben Affleck'i bahar çarptı... 
</HEADLINE>
<TEXT>

     Dünyaca ünlü aktör Ben Affleck, ağır derecede bronşit olduğu için "Jersey Girl" adlı filminin prömiyerine katılamadı. 
     Eski nişanlısı Jennifer Lopez eşinden yeni boşanan şarkıcı Marc Anthony ile evlenme düşleri kurarken Affleck'i de bahar çarptı. 
     Bir süredir yoğun bir şekilde çalışan Affleck, baharın değişken havasına ayak uyduramayınca bronşit oldu. Hastaneye kaldırılan 32 yaşındaki sanatçının buradaki tedavisinin ardından Boston'daki evinde dinlenmek üzere taburcu edildiği ifade edildi. 
     Ben Affleck'in basın sözcüsü, ünlü aktörün sağlık durumunun iyiye gittiğini belirterek, "Şimdilik fena değil. Ama daha iyi olacak" açıklamasında bulundu. 
     Filmde rol alan Liv Tyler da boğazı ağrıdığı için geceye katılamazken, yönetmen Kevin Smith tek başına ekibi temsil etti. 
     
</TEXT>
</DOC>
