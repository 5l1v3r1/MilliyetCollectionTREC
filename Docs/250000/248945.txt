<DOC>
<DOCNO> 248945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun28.html </URL>
<DATE> 2004/06/18/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Eşcinseller Derneği Başkanı, 'Bask halkının savunucusu' oldu 
</HEADLINE>
<TEXT>

     İspanya'nın ayrılıkçı bölgelerinden Bask Özerk Yönetimi'nin parlamentosunda Bask Bölgesi Eşcinseller ve Lezbiyenler Derneği Başkanı ''Bask halkının savunucusu'' olarak seçildi. 
     Bask parlamentosunda bugün yapılan seçimlerde bütün partilerin desteğini alan Eşcinseller ve Lezbiyenler Derneği Başkanı İnigo Lamarca, Bask halkının yeni savunucusu Ararteko seçildi. 
     Oylamada sadece terör örgütü ETA ile bağlantısı olduğu gerekçesiyle kapatılan Batasuna partisinin yerine kurulan Sozialista Abertzaleak'ın SA temsilcileri karşı oy kullandılar. 
     Eşcinsel olmasının, Bask halkının savunucusu olarak seçilmesine engel olmamasının ''iyi bir haber'' olduğunu söyleyen Lamarca, ''Bask, demokratik toplumların öncüsü bir konumda bulunuyor. Çünkü ne kadar az kişisel ayrımcılık olursa toplum o kadar fazla demokrat olur'' dedi. 
     Avukatlık yapan Lamarca, ''tam kapasitesiyle özgür, tarafsız ve ciddi'' bir şekilde çalışacağını, hukuku ve özgürlükleri garanti etmeyi savunacağını söyledi. 
     
</TEXT>
</DOC>
