<DOC>
<DOCNO> 215817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur31.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Grup Toplantısı'nda kavga... 'Çek elini Trabzon'dan' dedi ve... 
</HEADLINE>
<TEXT>

     CHP TBMM Grubu'nun öğleden önce basına kapalı yapılan toplantısında Trabzon Milletvekili Şevket Arz ile Grup Başkanvekili Ali Topuz arasında sert tartışmalar yaşandı. 
     Alanına bilgiye göre, Kamu Yönetimi Temel Kanunu'nun bu hafta TBMM'de yapılacak görüşmeleriyle ilgili taktik belirleme değerlendirmelerinin yapıldığı kapalı grup toplantısında Trabzon Milletvekili Arz, Trabzon belediye başkan adaylığı ile ilgili Grup Başkanvekili Topuz'a laf attı. Arz, ''Bizi konu mankeni yaptın. Her şeyi siz belirliyorsunuz. Çek elini Trabzon'dan'' diyerek Topuz'un üzerine yürüdü ve Topuz da bu sözlere sert yanıtlar verdi. 
     Milletvekillerinin araya girmesiyle yumruklaşmaya kadar varan tartışmanın sona erdirildiği ve daha sonra Arz'ın grup toplantısından ayrıldığı kaydedildi. 
     
</TEXT>
</DOC>
