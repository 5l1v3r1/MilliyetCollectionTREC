<DOC>
<DOCNO> 230876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun22.html </URL>
<DATE> 2004/04/13/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Belçika gazetesi Rumlar 'hayır' diyerek AB'ye girerse, AB'ye tokat olur 
</HEADLINE>
<TEXT>

     Belçika gazetesi ''La Derniere Heure'', ''Kıbrıs referandumlarının, AB'nin genişleme bayramını tehdit ettiğini'' yazdı ve Rumların referandumda hayır dedikten sonra tek başlarına AB'ye girmelerinin ''AB'ye bir tokat'' olacağını belirtti. 
     Kamuoyu yoklamalarına göre, Kıbrıslı Türklerin çoğunluğunun adanın birleşmesinden yana olduğu ve Annan planını kabul edeceğinin görüldüğü kaydedilen haberde, bu planın ancak iki tarafta da kabul görmesi halinde uygulanacağı hatırlatıldı ve Kıbrıslı Rumların büyük bölümünün plana karşı çıktıkları belirtildi. 
     Planın reddedilmesi halinde ''sadece Rumların AB'ye gireceklerine'' dikkat çeken gazete, Rumların referandumda ''hayır'' demelerinin ve AB'ye tek başlarına girmelerinin, ''AB sorumluları için bir tokat olacağını'' yazdı. 
     
</TEXT>
</DOC>
