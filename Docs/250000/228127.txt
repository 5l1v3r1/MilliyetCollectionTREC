<DOC>
<DOCNO> 228127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/siyaset/siy03.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Terörün dini yok 
</HEADLINE>
<TEXT>

      ELÇİN ERGÜN Kiev 

   
   Ukrayna'nın başkenti Kiev'e gelişinde geleneksel kıyafetli kızların karşıladığı Başbakan Erdoğan, temaslarına Cumhurbaşkanı Leonid Kucma'yla başladı. Erdoğan "Kasımda yaşadığımız terör Madrid'de zirve yaptı, Kosova'da iç savaşa dönüştü. Terör dini, milleti olmayan bir fenomendir. Kimi ne zaman vuracağı belli olmaz" dedi. Ukrayna Politeknik Üniversitesi'nin fahri doktora verdiği Erdoğan "Size en önemli mesajım, hukuk devleti kuralları içinde piyasa ekonomisine dayalı kalkınmayı gerçekleştirmektir" ifadesini kullandı. Erdoğan, Ukrayna Başbakanı Victor Yanukoviç ile düzenlediği ortak basın toplantısında da Irak'ın toprak bütünlüğünden yana olduklarını belirtti. Ukrayna güvenlik görevlileri, Yanukoviç'in Erdoğan onuruna verdiği yemeğe katılmak isteyen Bakan Kürşad Tüzmen'in eşi Perihan Tüzmen'e listede ismi bulunmadığı gerekçesiyle izin vermeyince tartışma çıktı. Türk korumalarının da katıldığı tartışma, yanlış anlaşılma olduğunun belirlenip Perihan Tüzmen'in yemeğe alınmasıyla son buldu. 
   
   
   
</TEXT>
</DOC>
