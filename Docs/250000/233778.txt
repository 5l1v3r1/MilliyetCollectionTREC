<DOC>
<DOCNO> 233778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun24.html </URL>
<DATE> 2004/04/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
AP DEP davası AB'yi istemeyenlerce kullanıldı 
</HEADLINE>
<TEXT>

     
     Rahmi Gündüz bildiriyor 


     
Avrupa Parlamentosu tarafından bugün kabul edilen bir tavsiye kararında, ''DEP davasının, Türkiye'de reformları engellemek isteyenler tarafından kullanıldığı'' görüşü dile getirildi. 
     AP genel kurulu, DGM'nin, kapatılan DEP'in eski milletvekillerini, yeniden yargılama sonucu yine 15 yıl hapis cezasına çarptırmasına ilişkin hazırlanan tavsiye karar tasarısını kabul etti. 
     DGM kararının kınandığı kararda, davanın ''Türk yargı sistemiyle AB yargı sistemi arasında farkı göstermek açısından de örnek teşkil ettiği'' ileri sürüldü. 
     AP kararında, DGM'nin verdiği mahkumiyetin, ''Türk hükümetinin adli sistemle ilgili başlattığı reformlara açıkça tezat teşkil ettiği'' bildirildi. 
     DGM'lerin kaldırılması için hükümete ve TBMM'ye çağrıda bulunulan kararda, Yargıtay'ın, mahkumiyet kararını bozmasının umut edildiği görüşü ifade edildi. 
     AP'nin kararında ayrıca, hükümetin, siyasi görüşleri yüzünden mahkum olan herkese genel af çıkartması çağrısında bulunuldu. 

     
</TEXT>
</DOC>
