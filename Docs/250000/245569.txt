<DOC>
<DOCNO> 245569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/soneko07.html </URL>
<DATE> 2004/06/05/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
OECD'nin raporu KOBİ'ler Türkiye ekonomisinde önemli bir role sahip... 
</HEADLINE>
<TEXT>

     Ekonomik İşbirliği ve Kalkınma Teşkilatı OECD , KOBİ'lerin Türkiye ekonomisinde önemli bir role sahip olduğu belirtilerek, ortalama işgücü ve yıllık cirolarının daha düşük olması nedeniyle, ortalama profil bakımından Türk KOBİ'lerinin AB veya OECD ülkesindeki KOBİ'lere nazaran farklılık arzettiğini bildirildi. 
     OECD tarafından hazırlanan ''Türkiye'deki Küçük ve Orta Ölçekli İşletmeler Mevcut Durum ve Politikalar'' isimli taslak raporu yayımlandı. 
     Taslak raporda, Türk küçük ve orta boy işletmelerin KOBİ bilgi, beceri seviyesi, sermaye miktarı ve özellikle bilgi ve iletişim alanındaki modern teknolojiye erişim ve sağladığı avantajlardan istifade etme kabiliyeti açısından da geriden geldiği ifade edilerek, diğer birçok ülkede olduğu gibi Türkiye'deki KOBİ'ler de finansman bulma konusunda güçlük yaşadığı belirtildi. 
     Türkiye'de KOBİ'lerin iş ortamının uzun yıllardan beri zorluklar arz ettiği kaydedilen taslak raporda, istikrar ve yapısal reformların KOBİ'lerin sağlıklı bir şekilde gelişebilmesinin ön koşulu olduğu bildirildi. 
     Taslak raporda, şöyle denildi 
     ''İstikrarlı bir ortamda sürdürülebilir güçlü bir büyümeyi sağlayan ekonomik politikanın devamlılığı çoğu zaman büyük işletmelerin aksine iç ve dış şoklara karşı kendilerini koruyacak donanıma sahip olmayan KOBİ'lerin gelişimi için son derece önemli bir önceliktir. 
     Ancak, Türkiye'nin kişi başı gelirinin artırılması ve istikrar için gerekli olan yeni iş oluşumuna açık koşulların oluşması KOBİ'lerin gelişimi ile gerçekleşecektir.'' 
     
     ''UYGUN İŞ ORTAMININ GELİŞTİRİLMESİ'' 

     Türkiye'nin başta Avrupa olmak üzere uluslararası entegrasyon sürecinde KOBİ'leri etkileyecek orta ve uzun vadeli ekonomik stratejileri ve politikaları hayata geçirdiği belirtilen taslak raporda, ''öncelikle KOBİ'lerin gelişimini destekleyen bir ekonomik ortamın tesis edilmesi ve güçlendirilmesi gerekmektedir'' denildi. 
     Makro ekonomik istikrarsızlığın projelerin başarılı neticeler alması önünde engel teşkil ettiği ifade edilen taslak raporda, bu durumun ekonomiye olan genel etkisi dışında, yeni KOBİ'lerin kurulması, mevcutlarının ayakta kalması, üretkenlikleri ve rekabete edebilirlikleri üzerindea doğrudan etkisi olduğu hatırlatıldı. 
     KOBİ'ler için politika üretenlerin milli politikaların oluşturulması sırasında yapılan görüşmelerde bu kesimin sözcülüğünü yapmaları gerektiği belirtilen taslak raporda, şöyle denildi 
     ''Yapısal reformlar alanında birçok OECD ülkesinde yaşanan tecrübeler Türkiye'de yakın zamana kadar yaşanan şartlardan daha olumlu ortamlarda bile bu tür çerçeve politikaların uygulanmasının politik, sosyolojik ve bürokratik zorluklardan ötürügüç olduğunu ortaya koymaktadır.'' Türkiye'de KOBİ'lerin geüçlendirilmesi için birçok politika ve programın mevcut olduğu kaydedilen taslak raporda, bu politika ve programların çoğunun uluslararası stanhdartlarca şekillendirildiği, ancak uzun vadede stratejik yeniden yönlendirme ihtiyacı göz önünde bulundurulması gerektiği belirtildi. 
     Taslak raporda, şöyle denildi 
     ''Buna rağmen oluşturulan KOBİ politika ve programların bütünü olabileceğinden de daha az etkindir. Genel itibarıyla, bu politika ve programlardan daha geniş bir alana yayılmış ve daha fazla sayıda KOBİ'nin istifade etmesi sağlanmalıdır.'' KOSGEB'in yetki alanının tarım dışında ekonominin tüm sektörlerinde faaliyet gösteren KOBİ'leri destekleyecek şekilde geliştirilmesinin önemine değinilen taslak raporda, KOBİ'lerin karşılaştıkları mali problemlerin ölverişsiz iş ortamı yüzünden olduğu ifade edildi. 
     Taslak raporda, Türkiye'deki bankaların birçoğunun küçük firmalara kredi vermediği, küçük işletmelerin bu nedenle ekonominin başka kanallarından kendilerine kaynak arayışına zorlandığı, çoğu zaman da yeni ve büyüyen işlerini karşılayabilecek yeterli kaynağı bulamadığına işaret edildi. 
     Ancak bunlara yanıt olarak çeşitli programların oluşturulduğuna dikkat çekilen taslak raporda, finansal destek programlarının genişletilmeden önce, mevcut kredi sisteminin gözden geçirilmesi ve değerlendirilmesi gerektiği üzerinde duruldu. 
     
     EĞİTİM 

     E- devletin dayandığı altyapı iyileştirme çabaları üzerinde yoğunlaşırken, sanayi kesiminde faaliyet gösteren KOBİ'lerin bu alanda gerekli becerileri edinmesi için eğitilmelerine yönelik bir genel programın bulunmadığı belirtilen taslak raporda, eğitim ve beceri artırıcı kursların düzenlenmesine yönelik olarak sanayi sektöründe bulunan sivil toplum kuruluşlarının katılımının sağlanmasının önemine değinildi. 
     Önemli hizmet sektörlerinde faaliyet gösteren KOBİ'lere de daha fazla destek erişim imkanı tanımması gerektiği ifade edilen taslak raporda, KOBİ'lere yönelik desteklerin bir çoğunun büyük öçüde geliştirilmeye ihtiyacı olduğu vurgulandı. 
     Taslak raporda, daha fazla danışmanlığın rol oynayabileceği, KOBİ'lerin büyük ölçekli firmalarla ilişkilendirilmesine tseşvik edilmesi gerektiği ifade edildi. 
     
     "KOBİ SAYILARI TÜRK EKONOMİSİNDE ÖNEMLİ BİR YERE SAHİP" 

     Türkiye'de küçük ve orta boy işletmelerinin KOBİ sayıları ve sahip oldukları işgücü nedeniyle Türk ekonomisinde önemli bir yere sahip olduğu bildirildi. 
     Ekonomik İşbirliği ve Kalkınma Teşkilatı OECD tarafından hazırlanan ''Türkiye'deki Küçük ve Orta Ölçekli İşletmeler Mevcut Durum ve Politikalar'' isimli taslak rapor yayımlandı. 
     Taslak raporda, farklı sektörlerden KOBİ politikalarının belirlenmesine katkıda bulunan farklı kuruluşların her birisi kendine ait bir KOBİ tanımı getirmiş olduğundan dolayı Devlet İstatistik Enstitüsü'nün DİE KOBİ'ler hakkında ekonominin genelini kapsayacak şekilde veri üretiminde bulunmadığı ifade edildi. 
     Raporda, Türk KOBİ'lerinin büyük bölümünün özellikle kentsel merkezlerin dışında kalan küçük işletmelerin ya ulusal ya da yerel piyasa için üretim yaptığı belirtildi. 
     Bunların çoğu zaman modası geçmiş üretim modellerine göre ve ekseriyetle de verimsiz ve eski üretim metot ve araçları kullanarak üretimleri gerçekleştirdiği kaydedilen taslak raporda, ''Türkiye'nin zaman içinde dışa açılmasıyla, ortaya çıkacak rekabetle baş edebilmesi için bu firmaların teknoloji transferi, dizayn yönetim ve eğitim alanında yardıma ihtiyacı olacaktır'' denildi. 
     Taslak raporda, şöyle denildi 
     ''Daha fazla Türk KOBİ'si teknoloji kapasiteleri artırmak ve tesis ekipmanlarını modernize etmek istese bile bunun için gerekli olan finanman ve kredi elde edebilmesinde yaşanan güçlüklerden dolayı istediklerini gerçekleştirmek zor olacaktır. 
     Banka kredilerinin ancak yüzde 5'inden az bir bölümü KOBİ'lere sağlanmasına rağmen KOBİ'ler sanayi kesiminde faaliyet gösteren işletmelerin yüzde 99.5'ine tekabül etmektedir. Bu rakam sektördeki toplam istihdamın yüzde 66.5'i ve sektörün yarattığı artı değerin yüzde 34'nüne karşılık gelmektedir.'' 
     
     "DEVLET, MEVCUT KOBİ MALİ DESTEK PROGRAMLARINI DAHA FAZLA GÖZDEN GEÇİRMELİDİR" 

     Ekonomik İşbirliği ve Kalkanma Teşkilatı OECD tarafından, II. OECD KOBİ'lerden Sorumlu Bakanlar Konferansı kapsamında hazırlanan taslak raporda, devletin, harcamalarını kontrol etme ve enflasyon oranlarını azaltma çabalarını devam ettirken, bütçeyi dengeleme amacına ulaşmak için mevcut KOBİ mali destek programlarını daha fazla gözden geçirmesi gerektiği belirtildi. 
     Taslak raporda, devletin KOBİ'lere mali desteğinin, sermaye piyasalarının devlet müdahalesi olmadan küçük işletmelerin ihtiyaçlarına hizmet edemediği varsayımı üzerinde şekillendirildiği belirtilerek, küçük işletmelere krediye erişim imkanının sağlanamamasının nedeninin, son yıllarda ciddi bütçe açıklarına ve enflasyonunu büyümesine neden olan mali politikalardan kaynaklandığı kaydedildi. 
     Raporda, ''Bu durumda bankalar herşeyden önce, yüksek gerçek getiri oranları olan kamu borçlarına yatırım yapmayı tercih etmişlerdir. Kamu borcuna yatırım yaptıktan sonra kalan ödünç alınabilir fonlar, öncelikle daha büyük işlere gitmektedir'' denildi. 
     Devletin, KOSGEB İşletme Geliştirme Merkezleri ve Teknoloji Geliştirme Merkezleri'nden destek alan KOBİ'lerin doğrudan kullanımına açık olan krediler oluşturduğu ifade edilen taslak raporda, şunlar kaydedildi 
     ''Bu krediler, genellikle teknoloji yatırımları için kullanılmaktadır. Ve piyasadaki faiz oranlarının altındaki faiz oranlarıyla ve geri ödemesi bir yıl ya da daha fazla ertelenmiş şekilde sunulmaktadır. Düşük faiz oranlı borçlar, uzayan geri ödeme süreleri ve kredinin bir kısmının geri ödenmemesi Hazine'den belli KOBİ'lere, etkili fon transferi yapılmasına neden olmaktadır. Bu devletin harcamaları azaltma ve bütçeyi dengeleme politikasıyla bir çatışma yaratmaktadır. Özel bankalar sektörü, bir nedenle endüstriyel KOBİ'lere borç sağlayamazsa, fonların transferi bir çatışma oluşturmayabilir. Hesaplarında bulunan para için piyasadaki faiz oranlarını ödemek zorunda olan özel bankalar, devletin piyasa faiz oranlarının altındaki oranları veremediği için, devlet politikası ödünç alınabilir fonlar piyasasını bozmakta ve özel bankacılık sektörünü zayıflatmaktadır.'' 
     
     ''KOBİ MALİ DESTEK PROGRAMLARI GÖZDEN GEÇİRİLMELİ'' 

     Taslak raporda, devletin küçük sanayi sitelerinin veya organize sanayi bölgelerinin kurulması için uzun vadeli borçlar verdiğine işaret edilerek, sanayi sitelerinin yaklaşık üçte ikisinin özel kişilerce kurulduğu, var olan birçok sanayi sitesinde önemli atıl kapasite bulunuyor gibi görünmesine rağmen, devletin yeni sanayi siteleri için fonlar sağlamayla devam ettiği kaydedildi. 
     Raporda, ''Devlet, bu tür sanayi sitelerinde mekan ihtiyacının, özellikle de Türkiye AB'ye kabul edilirse, hızla artacağına inanabilir. Büyük sanayi siteleri inşa etmek, hem para hem de zaman gerektirmektedir. Devlet desteği, bu alandaki gecikmelerin daha hızlı bir büyümenin önünde engel olmamasını sağlama amaçlı olabilir'' denildi. 
     Devletin, KOBİ'leri mali olarak destekleme konusunda önemli bir stratejik kararla karşı karşıya kaldığına değinilen raporda, devletin şu anki mali destek politikasının büyük bir kısmının piyasa başarısızlıklarına ya da devletin mali politikasındaki zayıflığın neden olduğu bir eğilime dayandığı belirtildi. 
     Raporda, şunlar kaydedildi 
     ''Devletin harcamalarını kontrol etme ve enflasyon oranlarını azaltma çabaları devam ederken, devlet, bütçeyi dengeleme amacına ulaşmak için mevcut KOBİ mali destek programlarını daha fazla gözden geçirmelidir. Bu, bir dizi KOBİ'nin bilançolarını iyi durumda tutmasını zorlaştırabilir ama aynı zamanda bankacılık sektörü, KOBİ'lere borç veren ana tedarikçi olarak hareket etmeye başlamalıdır. Ayrıca, daha istikrarlı ekonomik politikalardan kaynaklanan parlak büyüme tahminleri de birçok KOBİ'nin iş durumunu iyileştirebilir.'' 
     
     ''BANKALAR ARTIK DAHA YAKINDAN DENETLENİYOR'' 

     Raporda, devletin son yıllarda bankacılık sektöründe yapılan yapısal değişikliklerin tamamlanması için programla ilgili hangi faaliyetlerin yapılması gerektiğine karar vermesi gerektiğine dikkat çekilerek, bankaların artık daha yakından denetlendiği, rezerv gereklilikleri ve diğer faaliyet oranları ile ilgili daha sıkı standartlara tabi tutuldukları belirtildi. 
     Bununla birlikte çoğu bankanın küçük işletmelerle çalışma konusunda çok az deneyimi bulunduğunu ifade edilen raporda, ''Devlet hem bankalardaki yetkilileri hem KOBİ sahiplerini, KOBİ'lere borç vermeyle ilgili kurallar hakkında eğiterek KOBİ'lere borç veren politikalar geliştirebilir'' denildi. 
     Raporda, devletin Dünya Bankası ve Almanya Kalkınma Programı tarafından desteklenen programı temel alan bir genişletilmiş borç garantisi programı geliştirmeyi düşünebileceği kaydedilerek, ''Bu garanti programı etkili olacak gibi görünmektedir. Çünkü Kredi Garanti Fonu Kurulu, bankalar tarafından sunulan kredi paketi programlarına gerekli özeni göstermektedir'' denildi. 
     
     ''BANKALAR YENİ İŞ BAŞLANGICI İÇİN FON SAĞLAMADA İSTEKSİZ'' 

     Taslak raporda, birçok ülkedeki çok küçük işletmelerin işe başlama veya en başından işleri genişletme amacıyla düşük miktarda kredi bulmakta hayli zorlandığı vurgulanarak, bankaların çok küçük borç taleplerini gözden geçirmeyle ilgili işlem masraflarının, borcun başarılı bir şekilde geri ödenmesi halinde bile bankanın para kazanamayacağını haklı olarak dile getirdikleri anlatıldı. 
     Raporda, ''Bu sorunun üstesinden gelmenin bir yolu, sayıları giderek artan kadın girişimcileri destekleme şeklinde Birleşik Devletler'de uygulanmaktadır'' denildi. 
     Türkiye'nin şu anda iş başlangıçlarını desteklemek için mali altyapıdan yoksun olduğu belirtilen raporda, şu görüşler dile getirildi 
     ''Altyapı tam olsa ve fonlar yeterli olsa bile, bankalar yeni iş başlangıçlarına fon sağlamak konusunda isteksiz davranmaktadır. Çünkü girişimcinin genellikle belli bir deneyimi yoktur ve iş başlangıçları doğal olarak risk taşımaktadır. Girişimciler genellikle teminat olarak kullanılabilecek yeterli sermayeye de sahip değildir. Daha fazla gelişmiş ülkelerde bile birçok iş, girişimcinin kendi fonları veya ailesi ile arkadaşları tarafından sağlanan yatırım sermayesi ya da borç fonları tarafından başlatılmaktadır.'' Raporda, Türkiye'nin bu tür fon mekanizmalarından yoksun olmasına karşın, örgütlü bir risk sermayesi sisteminin başlangıcına sahip olduğu belirtildi. 
     İş başlangıçları için özel fon sağlama konusundaki kaynak eksikliği dikkate alındığında, Türk devletinin KOSGEB ve ilgili programlarla sağladığı geniş desteğin, iş başlangıçları desteklemek için en iyi yol olduğu ifade edildi. 
     
     ''İHRACATIN ARTIRILMASI İÇİN KOBİ'LER UYGUN ODAK NOKTASI MI '' 

     Raporda, ihracatın Türk ekonomisinin refahı için önemli olduğu kaydedilerek, şöyle denildi 
     ''Ama ihracatın artırılması için KOBİ'lerin uygun bir odak noktası olup olmadığı cevaplanması gereken önemli bir sorundur. Bazı sektörlerdeki bazı KOBİ'ler başarılı ihracatçılar konumundadırlar. Ama birçok KOBİ iç piyasa için üretim yapmakta ve ancak iç piyasa doygunluğa eriştiğinde dış piyasaya yönelmektedir. Türkiye piyasa koşulları gelişmeye devam ettikçe, giderek daha çok sayıdaki küçük işletme, öncelikli üretimlerini daha büyük Türk işletmelerinin taleplerini karşılamaya yöneleceklerdir. Daha büyük Türk üreticiler için yüsek kaliteli parçalar üreten ve ara montaj yapan Türk KOBİ'leri bu büyük Türk üreticilerinin uluslararası piyasalarda daha rekabetçi bir hal almasına yardımcı olabilir.'' 
     
</TEXT>
</DOC>
