<DOC>
<DOCNO> 208326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun31.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
New Yorklu aktör ve yazar Spalding Gray kayıp .. 
</HEADLINE>
<TEXT>

     Senaryosunu kendi yazdığı ve oynadığı filmlerle ünlü Amerikalı aktör Spalding Gray'in kaybolması üzerine, New York polisi arama başlattı. 
     Çevirdiği otobiyografik ''Swimming to Cambodia'' ve son olarak ''Kate and Leopold'' filmleriyle iyi tanınan Gray'in kaybolduğunun bildirilmesi üzerine, polis, New York kenti ile sanatçının yaşadığı Long Island bölgesini köşe bucak aramaya başladı. 
     Gray'in kaybolduğu, eşi tarafından Pazar günü polise bildirildi. 
     Daha önce de birkaç kez depresyona giren New Yorklu aktörün iki yıl önce intihara teşebbüs ettiği belirtildi. 
     Aktörün kardeşi, Gray'in Noel öncesi çok mutsuz göründüğünü söyledi. 
     
</TEXT>
</DOC>
