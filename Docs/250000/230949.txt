<DOC>
<DOCNO> 230949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko21.html </URL>
<DATE> 2004/04/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 262 puanlık kayıpla tamamladı... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 262.87 puan düşüşle 1. seansı 18,996.63 puandan tamamladı. 
     Endeks böylece 1 Mart Pazartesi gününden bu yana ilk kez 19,000 puanın altında bir kapanış yapmış oldu. 
     1. seansta hisse senetlerinin ortalama değer kaybı yüzde 1.36 olarak gerçekleşti. 
     Dün 19,259.50 puandan kapanan İMKB Ulusal 100 Endeksi, günün ilk seansına 3.82 puan düşüşle 19,255.68 puandan başladı. İlk yarıyı 19,024.32 puandan geçen endeks, en düşük 18,890.80 puana kadar gerilerken, açılış seviyesinin üstüne hiç çıkamadı. 
     Seans sonunda mali endeks 357.48 puan düşüşle 25,243.46 puana, sanayi endeksi 233.69 puan düşüşle 17,480.54 puana ve hizmetler endeksi 109.57 puan düşüşle 10,716.73 puana geriledi. 
     Böylece, önceki kapanışa göre mali grup hisseler ortalama yüzde 1.40 oranında, sanayi grubu hisseler yüzde 1.32 oranında ve hizmet grubu hisseler de ortalama yüzde 1.01 oranında değer yitirdi. 
     1. seansta işlem gören toplam 302 hisse senedinden 50'si değer kazandı, 222 hisse senedi değer kaybetti, 30 hissenin fiyatında değişiklik olmadı. 
     Seansta, 318 trilyon 117 milyar 620 milyon liralık işlem hacmi oluştu. 
     1. seansta, Yapı ve Kredi Bankası, Net Holding, Sabancı Holding, Park Tekstil ve Doğan Holding en yoğun işlem gören hisseler oldu. 
     Borsa uzmanları, Genelkurmay Başkanı Özkök'ün açıklamaları öncesinde, piyasanın aşağı yönde hareketini devam ettirdiğini savunarak, 19,070 puanın üzerine geri dönmekte zorlanan endeksin, nakit çıkışının da devam etmesiyle 18,897 bölgesindeki desteğine doğru geri çekildiğini ifade ediyor. 
     Uzmanlar, ikinci seansta da baskılı seyrin devam etme olasılığının yüksek olduğunu kaydediyor. 
     
</TEXT>
</DOC>
