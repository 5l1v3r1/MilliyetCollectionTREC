<DOC>
<DOCNO> 217564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/ekonomi/eko06.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a Türk şampuanı 
</HEADLINE>
<TEXT>

   Hunca, Irak'taki 750 bin asker için 1 milyon dolarlık şampuan ihracatı yapacak 
   EKONOMİ SERVİSİ 
   
   Son yıllarda özellikle Ortadoğu, Balkan ülkeleri, Rusya ve Irak'a yaptığı ihracatlarla dikkat çeken Hunca Kozmetik, Irak'taki askerler için şampuan satmaya başlıyor. 
   Irak'a yaptığı ihracatı 870 bin dolardan 2 milyon dolara çıkartmayı hedefleyen şirket, bu gelirin yarısını şampuan ihracatından sağlayacak. Hunca Kozmetik Genel Müdürü Osman Güneri, "Irak'ta görev yapan 750 bin asker var. Bunların çoğu ABD askeri. Distribütörlerimiz onlarla bağlantı kurdu. Artık Irak'taki askerler bizim şampuanlarımızı kullanacak. Bir konteynerlik ilk sipariş bu hafta gidiyor" dedi. 
   
   Paris'te mağaza 
   Güneri, Bulgaristan'da Hunca B - G adlı bir şirket kurduklarını 2007'ye kadar burada fabrika kurup Avrupa'ya ihracat yapmayı planladıklarını belirtti. 
   Hunca Kozmetik Yönetim Kurulu Başkanı Tuncer Hunca da Avrupa, Asya ve Afrika'da üretim tesisi kurmayı ve Paris'te mağaza açmayı hedeflediklerini belirtti. Hunca, "2007 ciro hedefimiz 100 milyon dolar, ihracat hedefimiz 20 milyon dolar" dedi. 
   
   
</TEXT>
</DOC>
