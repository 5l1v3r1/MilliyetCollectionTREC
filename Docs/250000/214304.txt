<DOC>
<DOCNO> 214304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sonspo12.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize çocuk Muhammet Kalem'e derbi davetiyesi... 
</HEADLINE>
<TEXT>

     Konya Fenerbahçeliler Derneği Başkanı Bülent Kaşdoğan, Konya'da çöken bina enkazından 5.5 gün sonra canlı çıkan 16 yaşındaki Muhammet Kalem'i ziyaret ederek, Fenerbahçe-Galatasaray maçı için Aziz Yıldırım'ın özel davetiyesini verdi. 
     Önceki gün sabah enkazdan canlı olarak çıkarıldıktan sonra hastanede babasına Fenerbahçe maçının sonucunun soran Muhammet Kalem'i 16 Konya Fenerbahçeliler Derneği Yönetim Kurulu ziyaret ederek, geçmiş olsun dileğinde bulundu. 
     Dernek Başkanı Kaşdoğan, Fenerbahçe Kulübü Başkanı Aziz Yıldırım'ın telefonla arayarak, Galatasaray ile yapacakları maça Fenerbahçeli Muhammet'i davet etmek istediklerini ilettiğini söyledi. 
     Muhammet'e, Yıldırım'ın özel davetiyesinden sonra üzerinde Fenerbahçe ambleminin bulunduğu bir battaniye veren Kaşdoğan, daha sonra kulübün 400'üncü üyelik kartı ve üzerinde Fenerbahçe'nin tüm futbolcularının imzası bulunan bir forma hediye etti. 
     Kaşdoğan, ''Muhammet'i pazar günü derneğimizde, 1 Mart'ta da Fenerbahçe-Galatasaray maçını izlemek üzere şeref tribününde görmek istiyoruz'' dedi. 
     Muhammet ise Fenerbahçe ve Konyaspor'u gönülden desteklediğini belirterek, Kaşdoğan'a teşekkür etti. 
     
</TEXT>
</DOC>
