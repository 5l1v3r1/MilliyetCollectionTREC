<DOC>
<DOCNO> 230727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur27.html </URL>
<DATE> 2004/04/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Silifke'de 2 caretta caretta ölü bulundu 
</HEADLINE>
<TEXT>

     Mersin'in Silifke İlçesi'nde 2 caretta caretta cinsi kaplumbağa ölü bulundu. 
     Arkadaş Çevre Grubu Sözcüsü Yaşar Öztürk, yaptığı açıklamada, caretta carettaların dünya genelinde koruma altında bulunduğunu ve biyolojik çeşitlilik için yaşam zincirinin önemli halkasını oluşturduğunu belirtti. 
     Öztürk, Göksu Deltası Özel Çevre Koruma Alanı'nda bulunan caretta carettaların ölüm nedenin henüz belirlenemediğini söyledi. 
     Bütün çabalara rağmen caretta carettaları korumayı başaramadıklarını kaydeden Öztürk, şunları söyledi 
     ''Balıkçıların düşman diye gördükleri caratta carettaları koruyamıyoruz. Onlar için dünyanın ayağa kalktığı bir süreçte biz yaşam alanlarını daraltıyor, denizde özgürlüklerini sınırlıyor ve acımasızca öldürüyoruz. Ölü olarak sahile vuran iki caretta caretta zehirlenmiş olabilir.'' Mersin'in Kazanlı Beldesi'nden, Antalya'nın Gazipaşa İlçesi'ne kadar uzanan kıyı şeridi 1997 yılında sit alanı ilan edilmiş, caretta caretta ve Akdeniz fokları için koruma çalışmaları başlatılmıştı. 
     
</TEXT>
</DOC>
