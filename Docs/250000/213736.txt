<DOC>
<DOCNO> 213736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo08.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Spurs'un Kings'i 102-94 yendiği maçta Hidayet 13 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 15. hafta mücadelesine, bu sabaha karşı yapılan 12 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs, deplasmanda Sacramento Kings'i 102-94 yenerek, 52. maçında 34. galibiyetini elde etti. 
     Karşılaşmada Spurs'de ilk 5'te sahaya çıkarak 38 dakika forma giyen Hidayet Türkoğlu, 13 sayı, 6 ribaunt 4 savunma-2 hücum , 3 asist ve 1 blokla oynadı. Türkoğlu, serbest atışlarda 5'de 3, 2 sayılık atışlarda 5'de 2 ve 3 sayılık atışlarda da 4'de 2 isabet buldu. 
     Takımda Tim Duncan, 28 sayı, 14 ribaunt, 4 asist ve 4 blokla maçın en skorer oyuncusu olurken, Fransız oyun kurucu Tony Parker, 20 sayı, 5 ribaunt ve 7 asistle galibiyette pay sahibi oldu. 
     49. maçında 13. yenilgisini alan ve rakibine bu sezon sahasında üstüste 2. kez yenilen Sacramento Kings'de ise Mike Bibby'nin, 20 sayı, 1 ribaunt ve 6 asist, Sırp oyunculardan Predrag Stojakoviç'in 20 sayı, 6 ribaunt ve 1 asisti ile Vlade Divaç'ın 20 sayı, 6 ribaunt ve 2 asistlik penformansları yenilgiyi engellemedi. Kings, bu yenilgiyle, ''ligin en iyi galibiyet yüzdesine sahip ekibi'' unvanını yeniden Indiana Pacers'a kaptırdı. 
     Devam eden sakatlığı nedeniyle forma giyemeyen Mehmet Okur'un takımı Detroit Pistons, deplasmanda New Orleans Hornets'a 92-81 yenildi. Detroit'te Ben Wallace, 14 sayı ve 13 ribaunt, Corliss Williamson 10 sayı, 1 ribaunt ve 1 asist, Sırp pivot Zeljko Rebraca da 10 sayı ve 6 ribauntluk performans sergiledi. 
     New Orleans'da ise Jamal Mashburn, 22 sayı, 10 ribaunt ve 1 asistle maçın yıldızı olurken, Baron Davis, 13 sayı, 3 ribaunt ve 7 asist, Stacey Augmon 13 sayı ve 6 ribaunt, P.J.Brown da 13 sayı, 14 ribaunt ve 2 asistle galibiyete katkıda bulundu. 
     Öte yandan Atlantik Grubu sonuncusu Orlando Magic'in, deplasmanda grup lideri New Jersey Nets'e 120-99 gibi farklı bir skorla yenildiği maçta, Magic'de 26 dakika forma giyen Gürcü asıllı Türk vatandaşı Zaza Pachulia, 11 sayı kaydetti. Pachulia ayrıca 9 ribaunt 4 hücum-5 savunma aldı. 
     Lige, yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
Washington Wizards-Los Angeles Clippers 112-100. 
     Boston Celtics-Atlanta Hawks 96-100. 
     Toronto Raptors-Indiana Pacers 77-83. 
     New Jersey Nets-Orlando Magic 120-99. 
     New Orleans Hornets-Detroit Pistons 92-81. 
     Minnesota Timberwolves-Cleveland Cavaliers 103-92. 
     Memphis Grizzlies-Milwaukee Bucks 105-85. 
     Houston Hawks-Chicago Bulls 82-80. 
     Utah Jazz-Portland Trail Blazers 73-87. 
     Phoenix Suns-Seattle Supersonics 105-107. 
     Golden State Wanniorus-Denver Nuggets 96-87. 
     Sacramento Kings-San Antonio Spurs 94-102. 
     
</TEXT>
</DOC>
