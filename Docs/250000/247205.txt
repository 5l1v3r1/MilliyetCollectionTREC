<DOC>
<DOCNO> 247205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur13.html </URL>
<DATE> 2004/06/11/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Karnından 12.5 kiloluk kitle çıktı 
</HEADLINE>
<TEXT>

     Van'da, karın şişkinliği ve ağrısı şikayeti ile hastaneye giden kişinin karnındaki 12 kilo 500 gram ağırlığındaki kitle, ameliyatla alındı. 
     Van Doğumevi Hastanesi Başhekim Yardımcısı, Kadın Hastalıkları ve Doğum Uzmanı Opr. Dr. İhsan Rua, AA muhabirine yaptığı açıklamada, S.S 17 adlı kişinin karın şişkinliği ve ağrısı şikayetiyle hastaneye gelmesi üzerine muayene edildiğini kaydetti. 
     Muayene ve röntgenlerde hastanın sağ böbreği yanında büyük bir kitlenin tespit edildiğini belirten Rua, hastanın 10 gün süreyle gözetim altına tutularak, ameliyata hazırlandığını söyledi. 
     Ameliyatta, S.S'nin karnından 40 santimetre uzunluğunda ve 12 kilo 500 gram ağırlında kitle çıkarıldığını belirten Rua, şunları kaydetti 
     ''Küçük yaşlardan itibaren karnı şişen S.S'nin tedavisi için değişik yöntemlere başvurulmuş. Özellikle halk dilinde kocakarı yöntemiyle hastalığını çözmeye çalışan yakınları, hastanın karnını çizerek iyileştirmeye çalışmışlar. Meslek hayatımda ilk defa böyle büyük bir kitleye rastladım. Kitleyi incelenmek üzere Yüzüncü Yıl Üniversitesi Araştırma Hastanesi Patoloji Laboratuvarı'na gönderdik. Hastanın sağlık durumu ise giderek iyileşiyor.'' 
     
</TEXT>
</DOC>
