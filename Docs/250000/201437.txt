<DOC>
<DOCNO> 201437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sontur15.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu satıcısı kadın, olay çıkartıp polisin elinden kaçtı... 
</HEADLINE>
<TEXT>

     Eskişehir'de esrar ve uyuşturucu hap sattığı belirtilen bir kadın, evini aramak için gelen polislerin elinden komşularının yardımıyla olay çıkararak kaçtı. 
     Emniyet güçleri, esrar satmak suçundan cezaevinde tutuklu bulunan Hasan Örsel ile imam nikahıyla birlikte yaşadığı belirtilen Refiye G'nin 48 esrar ve uyuşturucu hap sattığı ihbarını aldı. Polis, Refiye G'nin evinde mahkeme kararıyla arama yapmak için Zafer Mahallesi'ne gitti. Arama yapmak isteyen polislere zorluk çıkarıp ''Evimi arayamazsınız. Ben Refiye değilim. Komşular yetişin'' diye bağıran Refiye G, olay yerine gelen yaklaşık 15 kadının yardımıyla polislerin elinden kurtulup aynı mahallede oturan ve yankesicilik suçundan sabıkalı Aysel U'nun 52 evine kaçtı. 
     Emniyet güçleri, kendilerine mukavemette bulunan Aysel U'nun evinde yaptığı incelemede Refiye G'nin, evin bahçesinden kaçtığını tespit etti. 
     Refiye G'nin evinde yapılan aramada, 1 kilogram esrar, 113 ecstasy hap ve 1 kuru sıkı tabanca ele geçirildi. 
     Firar eden Refiye G'nin kaçmasına yardımcı oldukları belirlenen Aysel U. ve Dilber K. 45 gözaltına alındı. 
     Olayla ilgili soruşturma sürdürülüyor. 
     
</TEXT>
</DOC>
