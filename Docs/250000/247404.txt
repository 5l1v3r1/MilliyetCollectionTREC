<DOC>
<DOCNO> 247404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sontur10.html </URL>
<DATE> 2004/06/12/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yine şırıngalı sapık .. 
</HEADLINE>
<TEXT>

     Adana'da, bisikletli bir kişi, yolda yürüyen 2 genç kadının kalçasına şırınga sapladıktan sonra kaçtı. 
     Emniyet Müdürlüğü yetkililerinden alınan bilgiye göre, merkez ilçe Yüreğir'e bağlı Ulubatlı Hasan Mahallesi'nde, bisikletli bir kişi yolda yürüyen Hikmet Ayana'nın 19 yanına yaklaşarak, elindeki serum iğnesini kalçasına sapladı. Ayana, yakınları tarafından Adana Numune Hastanesi'ne kaldırıldı. 
     İğneyi batıran kişinin yüzünü göremediğini belirten Ayana, ''İşe gitmek için sabah evden çıktım. Otobüs durağına yaklaştığım sırada arkamdan bisikletli 25 yaşlarında bir kişi yaklaştı. Birden iğneyi kalçama batırdı'' dedi. 
     Aynı yerde, dün akşam Elife Erdoğan'ın 24 da evine giderken bisikletli bir kişinin iğneli saldırısına uğradığı öğrenildi. 
     Öte yandan, 12 Mayıs'ta, olayın olduğu yerin yakınlarında, motosikletli iki kişi, Selvi Külahlı'nın 22 yanına yaklaşarak ellerindeki şırıngayı genç kadının kalçasına saplamıştı. 
     Olaylarla ilgili soruşturma sürdürülüyor. 

     
</TEXT>
</DOC>
