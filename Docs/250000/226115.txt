<DOC>
<DOCNO> 226115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko07.html </URL>
<DATE> 2004/03/27/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Memur, maaşının yarıdan fazlasını gıdaya harcadı 
</HEADLINE>
<TEXT>

     Memurlar, 2003 yılında ortalama 610 milyon lira olan maaşlarının yüzde 62'sini zorunlu gıda ihtiyaçları için harcadı. 
     Türkiye Kamu-Sen tarafından yapılan araştırmaya göre, memurlar geçen yıl ortalama 610 milyon liralık maaşlarının yüzde 33'nü barınma için harcarken, ulaşım, giyim, ısınma, eğitim, sağlık, haberleşme gibi ihtiyaçları için ise maaşlarının yüzde 5'ni harcadılar. 
     Araştırmaya göre, memurlar 2003 yılında maaşlarının yüzde 62'sini zorunlu gıda ihtiyaçları için harcarken, bu oran Finlandiya'da yüzde 21, Fransa'da yüzde 22.8, Hollanda'da yüzde 15.7, İsveç'te yüzde 20, Lüksemburg'da ise yüzde yüzde 10 düzeyinde bulunuyor. 
     Araştırmaya göre, Türkiye'de 2003 yılında ortalama memur maaşı 366 euro düzeyinde iken, Lüksemburg'ta ortalama memur maaşı 4 bin 400, Hollanda'da 2 bin 464, Finlandiya'da 2 bin 164, Polonya'da 513 ve Macaristan'da 435 euro düzeyinde bulunuyor. 
     Türkiye Kamu-Sen araştırmasında 2003 yılında memur maaşlarında reel olarak yüzde 10.35 oranında gerileme olduğu belirtilerek, 2003 yılında yaşanan gelişmeler sonucunda memurların yüzde 37'sinin açlık sınırı, yüzde 94'nün ise yoksulluk sınırı altında bir ücretle çalışmak zorunda kaldığı kaydedildi. 
     
     MİLLİ GELİRDEKİ ARTIŞ YANSIMADI 
     Geçen yılki milli gelirin yüzde 71'ni yüksek gelirli grubun aldığı, buna karşılık 42 milyon kişinin milli gelirin yalnızca yüzde 29'nu paylaşmak zorunda kaldığı vurgulanan araştırmada, asgari ücretle geçinen aile bireylerinin yılda milli gelirden 454 dolar pay aldığı kaydedildi. 
     Araştırmada, en düşük ücretli memur ailesinin tek başına yıllık gelirinin 860 dolar, ortalama ücret alan memur ailesinin kişi başına yıllık gelirinin ise 1235 dolar olduğu vurgulanarak, buna karşın 2003 yılında kişi başına ortalama milli gelirin 3 bin 382 dolar olarak gerçekleştiği kaydedildi. 
     Türkiye Kamu-Sen araştırmasında, ''2003 yılında kişi başına düşen milli gelir 774 dolar artmış, ancak bu artış dar gelirli emekli ve ücretliye yansımamıştır. Milli gelirdeki 774 dolarlık artıştan ortalama maaş alan memurun ailesine yalnızca 158 dolarlık bir pay düşmüş ve 616 dolar gibi büyük bir uçurum oluşmuştur'' denildi. 
     
</TEXT>
</DOC>
