<DOC>
<DOCNO> 215577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/dunya/adun.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın simgesi barış evi olacak 
</HEADLINE>
<TEXT>

   Denktaş ve Papadopulos, Kıbrıs'ın bölünmüşlüğünü simgeleyen Lefkoşa Havaalanı'nda kendileri için hazırlanan beyaz bir odada bir araya gelecek 
      DIŞ HABERLER SERVİSİ 

   
   Kıbrıs'ta Türk ve Rum tarafının 19 Şubat'ta başlayacak görüşmelerinin yeri ve biçimi belli olmaya başladı. 
   BM kaynaklarına göre, görüşmeler halen ara bölgede yer alan, eski Lefkoşa Uluslararası Havaalanı'na ait 1948'de inşa edilmiş terminal binasında yapılacak. 
   1974'teki Barış Harek tı'ndan sonra 1200 kişilik BM Barış Gücü'ne üs vazifesi gören havaalanı, 30 seneden beri sergilediği ve Ada'daki bölünmüşlüğü ve eski kavgaları hatırlatan çehresinden perşembe gününden itibaren sıyrılacak, birlik ve barışın müjdecisi olacak. 
   Havaalanı şimdiki haliyle tam da "artık eskide kalması beklenen" Kıbrıs'ı yansıtıyor. Her yeri ayrıkotları kaplamış, pistlere sadece çok sayıda saksağan inip kalkıyor. Eski Kıbrıs Havayolları'na ait Trident yolcu uçağının enkazı da h l kaldırılmamış. Uçağın gövdesi mermi delikleriyle kevgire dönmüş. 
   
   Annan'ın portresi altında 
   Görüşmeler için KKTC Cumhurbaşkanı Rauf Denktaş havaalanına kuzey, Rum lider Tasos Papadopulos da güneyden giriş yapacak. İki lider terminal binasında görüşmeler için hazırlanan beyaz bir odada bir araya gelecek. Denktaş ve Papadopulos, kendilerine dik bakışlar fırlatan BM Genel Sekreteri Kofi Annan'ın duvarda asılı bir portresi önünde pazarlıklarına başlayacak. Anlaşmazlık anlarında belki iki lider çevrelerine göz atınca, daha özverili bir tutum takınacak. 
   Müzakereler İngilizce yapılacak. Geçmişte olduğu gibi, delegeler çetin pazarlıklara başlamadan önce birbirlerine pasta ikram edip tatlı konuşmaya çalışacak. 
   Medya sadece açılış görüşmesinde bulunacak, daha sonra basına kapalı oturumlara geçilecek. Liderler haftada 3 gün buluşacak, heyetler her gün toplanacak. 
   
   
   
   
   
</TEXT>
</DOC>
