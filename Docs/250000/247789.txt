<DOC>
<DOCNO> 247789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonsiy05.html </URL>
<DATE> 2004/06/14/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Gül ''İKÖ Genel Sekreter adayımıza büyük destek var'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin İKÖ Genel Sekreter adayı Ekmeleddin İhsanoğlu'na büyük destek bulunduğunu söyledi. 
     Gül, İslam Konferansı Örgütü'nün İKÖ 31. Dışişleri Bakanları Toplantısından önce A.A'ya yaptığı açıklamada, toplantının, İslam dünyası için Irak ve Filistin konuları gibi birçok önemli sorunun bulunduğu bir dönemde yapılacak olmasının önemli olduğunu kaydetti. 
     Gül, bu çerçevede toplantı gündeminde ağırlıklı olarak bu konuların yer alacağını, ayrıca Kıbrıs ile ilgili önemli görüşmelerin yapılacağını ifade etti. 
     Toplantı sırasında İKÖ Genel Sekreteri'nin de seçileceğini hatırlatan Gül, ''Neticesi belli olmaz ama adayımıza büyük bir destek ve sempati var. Adayımız İslam ve batı dünyasında çok iyi bilinen bir isim'' diye konuştu. 
     Gül, ''Ümit ederim Türkiye olarak başarılı bir toplantıya evsahipliği yaparız'' dedi. 

     
</TEXT>
</DOC>
