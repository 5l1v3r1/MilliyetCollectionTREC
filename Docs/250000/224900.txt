<DOC>
<DOCNO> 224900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur02.html </URL>
<DATE> 2004/03/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Seçim kavgası cinayetle bitti 1 ölü, 2 yaralı 
</HEADLINE>
<TEXT>

     Samsun'un Tekkeköy İlçesi'ne bağlı Aşağıçinik Beldesi'nde AK Parti ve DYP adaylarının yakınları arasında çıkan tartışma sonucu 1 kişi öldü, 2 kişi yaralandı. 
     Gece saat 02.00 sıralarında meydana gelen olayda, otomobille beldeye dönen Aşağıçinik Belediye Başkanı ve AK Parti adayı Halil İnci'nin yakınlarının yolunu kesen DYP adayı Necati Canbaz'ın yakınları arasında tartışma çıktı. 
     Kavgaya dönüşen olayda İnci'nin yakınlarından Ali Soyal 34 ile ağabeyi İbrahim Soyal 40 tabanca ile Cavit Sevilmiş 52 darp sonucu yaralandı. 
     Samsun Devlet Hastanesi'ne kaldırılan yaralılardan Ali Soyal kurtarılamadı. 
     Olayla ilgili 4 kişinin gözaltına alındığı ve soruşturmanın sürdürüldüğü bildirildi. 
     Bu arada, hastaneye cenazeyi almaya gelen Aşağıçinik Belediye Başkanı Halil İnci, karşı tarafla aralarında bir husumet bulunmadığını, olayın tamamen siyasi nedenlerle meydana geldiğini söyledi. 

     
</TEXT>
</DOC>
