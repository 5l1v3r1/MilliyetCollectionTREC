<DOC>
<DOCNO> 226447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/guncel/gun01.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarışın dozunu kaçırdılar 126 yaralı, 7 ölü var 
</HEADLINE>
<TEXT>

   Oy yarışı, son derece tatsız olaylara sahne oldu. Bazı illerde aday yakınları, hatta bizzat adaylar silahlı sopalı kavgalara karıştı .. 
      DOĞAN HABER AJANSI 
   
   Seçimler yurdun büyük bölümünde huzur ortamı içinde geçerken, bazı illerde çıkan seçim kavgalarında 7 kişi öldü, 126 kişi yaralandı, çok sayıda kişi gözaltına alındı. n Siirt Baykan'a bağlı Ziyaret beldesinde AKP'lilerle Demokratik Güçbirliği taraftarları arasında önceki gece kavga çıktı. Kavgada AKP'li başkan adayı Salih Kınay'ın kardeşi Rıza Kınay 52 , başına aldığı darbeyle yaşamını yitirdi. 5 kişi gözaltına alındı. 
   Hakk ri Yüksekova'ya bağlı Ovaiçi köyünde muhtar adayı Lezgin Keremoğlu'nun kardeşi Senar Keremoğlu tabancayla ateş etti. Muhtar adayı Cebrail Kaynar'ın oğlu Eyüp Kaynar 50 öldü, kardeşi Bedir Kaynar da 23 yaralandı. 
   Ağrı'nın Doğubeyazıt ilçesine bağlı Kızılkaya köyünde de muhtarlık seçimi nedeniyle çıkan kavgada 5 kişi yaralandı. 
   Diyarbakır'ın Silvan ilçesi Karamus köyünde Nuri Gökhan muhtarlık yüzünden çıkan kavgada öldü. İkiköprü beldesinde çıkan kavgada 5 kişi yaralandı. 
   
   Maskeli grup yol kesti 
   Iğdır'ın Tuzluca ilçesi Canderviş köyünde muhtar adayı olan akrabalar Mehmet Atabey ile Selahattan Atabey'in taraftarları arasında kan döküldü. Mehmet Atabey'i destekleyenler oy kullanmaya giderken yollarını kesen maskeli grubun silahlı saldırısına uğradı. Gökçek Atabey 35 olay yerinde öldü. 3 kişi yaralanırken, 4 kişi gözaltına alındı. 
   Batman'ın Beşiri ilçesine bağlı İkiköprü beldesinde de SHP'lilerle AKP'liler arasında oy kullanma sırası yüzünden kavga çıktı. Kavgada 5 kişi yaralandı, 8 kişi gözaltına alındı. 
   Mardin'in Ömerli ilçesine bağlı Çınaraltı köyü ile Mazıdağı ilçesine bağlı Ömürlü köyünde muhtar adaylarının yakınları arasında taşlı sopalı kavga çıktı. Çınaraltı Köyü'nde 11, Ömürlü köyünde 5 kişi yaralandı. 
   
   Kalaşnikovla saldırdılar 
   Malatya'nın merkeze bağlı Köpeksiz köyünde dün öğle saatlerinde iki muhtar adayının yakınları arasında başlayan gerginlik silahlı çatışmaya dönüştü. Bir kişi öldü, ikisi ağır 8 kişi yaralandı. 
   Malatya Yenice köyünde yine muhtarlık yüzünden çıkan kavgada Hacı Bayram Ayaz 48 öldü, 5 kişi yaralandı. 
   Bitlis'in Güroymak ilçesi Günkırı beldesinde AKP belediye başkan adayı Abdurrahman Sevika ile Genç Parti belediye başkan adayı Sezail Erdayamış'ın taraftarları oy kullandıkları Günkırı İlköğretim Okulu'ndaki sandık başında tartıştı. Okul bahçesine taşan kavgada kalaşnikov silahların yanı sıra bıçaklar çekildi. Çıkan olayda beşi ateşli silahla olmak üzere 17 kişi yaralandı. 
   Sivas'ın Tuzlugöl Mahallesi'nde oy verme işlemi sırasında muhtar adayı Mehmet Erbaş'ın yakını Basri Teke, diğer aday Mehmet Çetindağ'ın kardeşi Hacı Çetindağ 45 ile oğlu Orhan Çetindağ'a demir çubukla saldırdı. Baba oğul yaralandı. 
   
   İki aile birbirine girdi 
   Adıyaman Samsat'ta ANAP Belediye Başkan Adayı Yusuf Fırat'ın akrabası Mustafa Fırat, yolda karşılaştığı AKP Belediye Başkan Adayı Abdulkadir Aslan'ın yeğeni Kadir Daş'la tartıştı. Fırat, Daş'ı bıçakladı. 
   Şanlıurfa'nın Hilvan ilçesi Doğrular köyü Muhtar adayı Mehmet Emin Acemoğlu 47 , kardeşleri İsmail ve Ahmet Acemoğlu tarafından silahla vurularak yaralandı. 
   Ağrı'nın Patnos ilçesine bağlı Yalçınkaya köyünde Çetinkaya ve Aba aileleri arasında muhtarlık seçimi yüzünden silahlı kavga çıktı. Kavgada silahla vurulan Mehmet Çetinkaya 29 öldü, 5 kişi yaralandı. 
   
   
   
   
</TEXT>
</DOC>
