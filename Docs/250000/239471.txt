<DOC>
<DOCNO> 239471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur24.html </URL>
<DATE> 2004/05/12/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Öğrenci sayısı 8'e düştü, okul ambar oldu... 
</HEADLINE>
<TEXT>

     Şanlıurfa'nın Hilvan İlçesi'ne bağlı Kırbaş Köyü'ndeki ilköğretim okulu binası ve lojmanı 8 yıldır ambar olarak kullanılıyor. 
     Köy sakinlerinden Abuzer Okan ise, Hilvan'a 10 kilometre mesafedeki 40 haneli köyde, daha önce 200 kişinin yaşamını sürdürdüğünü belirtti. 
     Köylülerin büyük bölümünün geçim sıkıntısı nedeniyle çevre il ve ilçelere göç etmesi üzerine, Hilvan İlçe Milli Eğitim Müdürlüğü'nün okulu kapatma kararı aldığını anlatan Okan, köyde 40 civarında okul çağında öğrenci bulunduğunu ancak, ailelerin köyü terk etmesi üzerine öğrenci sayısının 8'e düştüğünü belirtti. 
     Olay sonrasında köy öğretmenin de ilçe merkezine atandığını kaydeden Okan, şunları kaydetti 
     ''Bunun üzerine İlçe Milli Eğitim Müdürlüğü'ne başvurarak, yeniden öğretmen ataması yapılmasını talep ettik. Bize öğretmen gönderemeyeceklerini, ancak öğrencileri taşımalı eğitim kapsamına alabileceklerini söylediler. O nedenle okul binası ve lojmanı 8 yıldır ambar olarak kullanıyoruz.'' 
     
</TEXT>
</DOC>
