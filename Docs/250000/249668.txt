<DOC>
<DOCNO> 249668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonsiy08.html </URL>
<DATE> 2004/06/21/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Gül PKK'ya karşı ABD'den gerekli adımları bekliyoruz 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak halkının kendisinin karar vereceği konulara saygı göstereceklerini belirterek, ileride bölünmelere yol açacak yapılanmaların çok tehlikeli olduğunu ve bunları tasvip etmediklerini söyledi. 
     Irak Türkmen Cephesi Başkanı Faruk Abdurrahman ile bir araya gelen Gül, Dışişleri Bakanlığı'ndan ayrılışında gazetecilerin soruları üzerine, şunları söyledi 
     ''Irak halkının kendisinin karar vereceği, Irak halkının geçmişinden gelen, kendi gerçeklerini dikkate alarak hep beraber karar verecekleri konulara biz saygı gösteririz... İleride bölünmelere, parçalanmalara yol açacak yapılanmalar çok tehlikelidir, tasvip etmiyoruz.'' Arzularının, geçiş sürecinde Irak'ın siyasi ve toprak bütünlüğü korunarak, demokratik şekilde istikrara kavuşması ve refahtan herkesin pay alması olduğunu ifade eden Gül, ''Kerkük'te bir oldu bittiye izin vermeyeceklerini'' de vurguladı. 
     Bakan Gül, ABD'nin terör örgütü PKK KONGRA-GEL'e karşı görünür bir gelecekte operasyon düzenlemeye sıcak bakmadığının hatırlatılması üzerine de ''Terör örgütü olarak tanımlanan bir örgüte karşı Irak'ta otorite durumunda olan bir ülkeden gerekli adımların atılmasını her zaman beklediklerini'' kaydetti. 
     
</TEXT>
</DOC>
