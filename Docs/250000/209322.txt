<DOC>
<DOCNO> 209322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sontur13.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen savaş uçağının pilotunun baba evinde umutlu bekleyiş,,, 
</HEADLINE>
<TEXT>

     Balıkesir 9. Ana Jet Üssü'nden havalandıktan sonra Kütahya'nın Tavşanlı İlçesi yakınlarında düştüğü bildirilen F-16 savaş uçağının pilotunun baba evinde umutlu bekleyiş sürüyor. 
     Düşen uçaktan atladığı belirtilen oğlu Hava Pilot Üsteğmen Mehmet Karakuzulu'nun 27 bulunması için sürdürülen arama-kurtarma çalışmalarının sonucuna ilişkin bir haber bekleyen baba İbrahim Karakuzulu, oğlunun sağ bulunması için dua ediyor. 
     Televizyon haberlerini izleyerek ve yetkililerle telefon görüşmesi yaparak arama-kurtarma çalışmalarına ilişkin bilgi sahibi olmaya çalıştığını belirten İbrahim Karakuzulu, ''Oğlumun sağ bulunması için dua ediyoruz. Şu an onun için dua etmekten başka yapabileceğimiz bir şey yok, inşallah sağ salim olduğuna ilişkin bir haber alırız'' dedi. 
     İbrahim Karakuzulu, 2'si kız 5 evlat babası olduğunu belirterek, şunları söyledi 
     ''İbrahim en küçük oğlum. O pilotluğu çok seviyordu. Onu en son geçen Ramazan Bayramı'nda ziyaretime geldiğinde gördüm. Ama her cumartesi günü beni telefonla arardı, görüşürdük. Bu olay olmasa idi şimdiye kadar beni telefonla aramış halımı, hatırımı sormuş olurdu.'' Bu arada, Karakuzulu ailesinin evinden ziyaretçi eksik olmuyor. Komşuları ve akrabaları aileyi sürekli ziyaret ederek ağustos ayında yüzbaşılığa terfi edecek olan Hava Pilot Üsteğmen Pilot Mehmet Karakuzulu'ya ilişkin bir haber almaya çalışıyorlar. 
     
</TEXT>
</DOC>
