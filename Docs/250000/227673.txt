<DOC>
<DOCNO> 227673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo19.html </URL>
<DATE> 2004/04/01/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Özerhun Kazanabileceğimiz maçı, son saniyedeki basketle yitirdik 
</HEADLINE>
<TEXT>

     Basketbol Avrupa Erkekler Ligi İkinci Tur E Grubu 5. maçında İtalya'nın Skipper Bologna takımına yenilen ve dörtlü final şansını büyük ölçüde azaltan Efes Pilsen, İstanbul'a üzgün döndü. 
     Sabahın erken saatlerinde İtalya'dan hareket eden ve aktarmalı olarak Almanya üzerinden Türkiye'ye gelen lacivert-beyazlılarda, büyük üzüntü yaşandığı gözlendi. 
     Efes Pilsen İdari Menajeri Engin Özerhun, kazanabilecekleri maçı son saniyedeki şanssız basketle yitirdiklerini söyledi. Özerhun, AA muhabirine yaptığı açıklamada, bu maçta yenilgiyi hak etmediklerini belirterek, ''Karşılaşmayı hep önde götürdük, ancak son andaki şanssız basketle yenildik. Hakemlerin de avantajları ev sahibi takım lehine kullanması etken oldu. Normal hakemlerle maçı alabilirdik'' diye konuştu. 
     Özerhun, gelecek hafta Union Olimpija ile yapacakları maçı düşünmeye başladıklarını, ancak Skipper Bologla'nın dörtlü final için elde ettiği şansını sonuna kadar kullanacağını sözlerine ekledi. 
     
</TEXT>
</DOC>
