<DOC>
<DOCNO> 241753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo37.html </URL>
<DATE> 2004/05/21/ </DATE>
<TIME> 21.13 </TIME>
<AUTHOR>  </AUTHOR>
<HEADLINE>
Play-Off'da Beşiktaş, Ülkerspor'u 70 -69 yendi 
</HEADLINE>
<TEXT>

     Türkiye Basketbol Ligi play-off yarı finalinin ikinci maçında, Ülkerspor'u 70-69 yenen Beşiktaş, seride durumu 2-1 yaptı. 
     Maçın ilk dakikalarında hücumda etkisiz kalan rakibi karşısında Hüseyin ile sayılar üreten Beşiktaş, 3. dakikada 5-0'lık üstünlük yakaladı. Siyah-beyazlılar hücumlardan boş dönmeye başlayınca, bir dakika içinde Kerem ile pota altında 6 sayı bulan Ülkerspor, 4. dakikada 6-5 öne geçti. Daha sonra Serkan ile üst üste 3 sayılık basketler bulan konuk ekip, Blair'in sayılarıyla 8. dakikada 18-10 ile farkı 8 sayıya çıkarırken, ilk periyodu da 18-16 önde geçti. 
     İkinci periyotta hücumda sıkıntılar yaşayan Beşiktaş, İbrahim'in sayılarına engel olamayınca, Ülkerspor 18. dakikada farkı 10 sayıya 33-23 çıkardı. Turuncu-yeşilliler ilk yarıyı da 35-30 önde kapadı. 
     İkinci yarının hemen başlarında, Blair'in üst üste yaptığı fauller sonrası 23. dakikada 4 faule ulaşmasıyla, Ülkerspor pota altında sıkıntılar yaşadı. Beşiktaş, pota altında Cutrell'ın basketleriyle 27. dakikada 48-48 beraberliği sağladı. Taraftarlarının desteğini de arkasına alan siyah-beyazlılar, 29. dakikada Faruk'un 3 sayılık basketiyle -50 öne geçerken, 3. periyodu 56- önde kapadı. 
     Maçın son periyodunda iki takım da galibiyet için büyük mücadele verdi. Beşiktaş, El Amin'i de devreye sokarak 34. dakikada 63-55'lik skorla farkı 8 sayıya çıkarmasına rağmen, Ülkerspor, Serkan'ın sayılarıyla 38. dakikada 68-68 beraberliği sağladı. Maçın son dakikasına bu skorla girilirken, Ülkerspor, bitime 28 saniye kala Booker'ın faul atışlarından birini basket yapmasıyla 69-68 öne geçti. Son 8 saniyede yaptığı hücumda, bitime 2 saniye kala Mustafa'nın pota altı basketiyle bu kez Beşiktaş 70-69 öne geçti. Ülkerspor son iki saniyede Blair'in orta sahadan attığı şuttan sayı çıkaramayınca, Beşiktaş maçı 70-69 kazanarak durumu 2-1 yaptı ve serinin devamını sağladı. 
     Karşılaşma sonrası Beşiktaşlı taraftarlar ve oyuncular, galibiyetten dolayı büyük sevinç yaşadı. 
     İki takım arasındaki 3. karşılaşma 24 Mayıs Pazartesi günü yapılacak. 
     Bu arada, polisin salon içinde geniş güvenlik önlemleri aldığı karşılaşmayı, A Milli Erkek Basketbol Takımı'nın başına getirililen Bogdan Tanjevic'in yanı sıra, Beşiktaş Belediye Başkanı İsmail Ünal ve Beşiktaş Kulübü Divan Kurulu Başkanı Şeref Nasır da izledi. 
     
     Künye 

     

Hakemler Ufuk Akyüz xxx Zafer Yılmaz xxx Alper Özgök xxx      

Beşiktaş El Amin xx 15 Mustafa xxx 17 Ayuso xx 7 Hüseyin xx 12 Ruzic xx 2 Faruk xx 5 Cutrel xx 12 Nedim x Barış x      

Ülkerspor Booker xx 9 Serkan xx 17 İbrahim xx 11 Kerem xxx 12 Blair xx 9 Muratcan x Naumoski xx 6 Rentzias x 5      

1. periyot 16-18 İlk yarı 30-35 Ülkerspor lehine 3. periyot 56-53      5 Faul Alan 38.48 Ayuso Beşiktaş 
     
</TEXT>
</DOC>
