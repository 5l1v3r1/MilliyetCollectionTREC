<DOC>
<DOCNO> 209136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur15.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapadokya, bayram tatiline hazırlanıyor... 
</HEADLINE>
<TEXT>

     Kapadokya bölgesindeki turistik tesislerde, Kurban Bayramı'na yönelik hazırlıklar hızla sürüyor. 
     Bölgede rezervasyonların yüzde 70 dolayında olduğu, bu oranın bayrama l hafta kala yüzde 90'lar seviyesine ulaşması bekleniyor. Kapadokya Turizm İşletmeleri Derneği KAPTİD Başkanı Nazif Demir, yaptığı açıklamada, 4 günlük Kurban Bayramı tatilinin 5 ve 6 Şubat tarihlerinin de eklenerek 9 güne çıkarılması beklentisi içerisinde olduklarını belirterek, hükümetin bu yönlü bir karar alması halinde turizm sektörünün içinde bulunduğu olumsuzlukların bir nebze de olsa hafifleyebileceğini söyledi. 
     Demir, bölgede yüzde 70 dolayında olan turistik konaklama tesislerindeki rezervasyonların, önümüzdeki l hafta içerisinde yüzde 90'lar oranına yükselmesini beklediklerini belirterek, şunları söyledi 
     ''Turistik konaklama tesislerine ve diğer tesislere rezervasyon yaptırmamış ve kararsız olan konuklarımızın acele etmesini bekliyoruz. Önümüzdeki günlerde yer bulmakta zorlanabilir veya istedikleri nitelikte konaklama yapma şansını kaybedebilirler. Ülkemizde genellikle son günlere yoğunlukla yığılma meydana geldiği için bazı organizasyon hataları yaşanmaktadır. Halbuki yurtdışından yapılan rezervasyonlar, aylar öncesinden organize edildiği için bu konuda hiçbir sorunla karşılaşılmıyor. İnanılması zor bir doğa parçası bulunan bölgemize, Kurban Bayramı'nda da kendi insanlarımızı bekliyoruz.'' Kapadokya Bölgesi'nde Kurban Bayramı tatili nedeniyle yarım pansiyon tek kişi 35 Milyon lira ile l00 milyon lira arasında değişiyor. 
     
</TEXT>
</DOC>
