<DOC>
<DOCNO> 206980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sondun07.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABC Uçak seferlerinin iptallerinin nedeni şüpheli bir yolcu 
</HEADLINE>
<TEXT>

     Amerikan ABC News televizyonu, son günlerde ülkeye yapılacak uçak seferlerinin iptaline, 24 Aralık'ta Fransız Havayolları şirketinin Los Angeles'a giden uçağına binmeyen şüpheli bir kişinin neden olduğunu duyurdu. 
     ABC'nin, terörle mücadele kapsamında güvenliği sağlamak amacıyla diğer ülkelerle işbirliği içinde alınan uçuş iptali kararlarının arkasında yatan nedenin, yılbaşından önce iptal edilen 7 seferden ilki olan Fransız Havayolları'nın Los Angeles uçağına binmeyen kişi olduğunu, söz konusu yolcununun tüm Avrupa'da arandığı bildirildi. 
     Fransız yetkililer, bu kişinin, havaalanı güvenliğinden geçecebilecek içeriğe sahip küçük bir bombaya sahip olduğundan ve El Kaide örgütüyle bağlantısı bulunduğundan şüphelenildiğini belirtti. 
     Haberde, Fransız pasaportu bulunan kişinin kimliği ve görüntüsüyle ilgili bilgilerin Londra'daki Heathrow Havaalanı yetkililerine aktarıldığı da kaydedildi. 
     CIA, habere ilişkin açıklamada bulunmazken, Amerikalı ve İngiliz yetkililer, uçuşlardaki iptallerin bir süre daha devam edebileceği uyarısında bulundular. 
     
</TEXT>
</DOC>
