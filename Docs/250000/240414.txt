<DOC>
<DOCNO> 240414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/spo07.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Koşulsuz transfer 
</HEADLINE>
<TEXT>


Konyaspor'dan Sedat ve Zafer'in işini bitiren Fikret Orman, kazanamasa bile gelecek yönetime bu iki yıldızı önerecek 


750 bin dolara maloldu 
BEŞİKTAŞ başkan adaylarından Fikret Orman, Konyasporlu Zafer Biryol ve Sedat konusunda Yeşil - Beyazlılar ile prensipte anlaştı. Konyaspor Başkanı Mehmet Köseoğlu da Sedat'ın transferinin gerçekleştiğini, Zafer için de anlaşmak üzere olduklarını vurguladı. Sedat'ın bonservisinin 750 bin dolara alındığı öğrenilirken, transferi yönetici adaylarından Muzaffer Nasıroğlu'nun gerçekleştirdiği öğrenildi. 

Demirören, Adana'da 
SEÇİM öncesinde Süper Lig'in iki önemli isminin bonservisini alarak büyük bir koz elde eden Orman'ın, buna rağmen bunu kullanmayacağı öğrenildi. Seçimde üç adayla yarışacak olan Fikret Orman, kazanamaması durumunda da yeni gelecek yönetime bu iki ismi teklif edeceği ifade edildi. Diğer başkan adayı Erol Kaynar da BJK Koleji'ndeki hisselerinin tamamını devrettiğini açıkladı. 

'Mattheaus ile anlaştım' 

SEÇİM çalışmaları nedeniyle Adana'da bulunan başkan adayı Yıldırım Demirören Mersin, İskenderun, Antakya, Kahramanmaraş, Kayseri ve Malatyalı Beşiktaşlılar ile bir araya geldi. Beşiktaş için en iyisini yapmak ve bölünmüşlüğü ortadan kaldırmak için başkanlığı istediğini belirten Demirören, teknik direktörlük için 2 yıl daha sözleşmesi bulunan Macaristan Teknik Direktörü Mattheaus ile prensip anlaşmasına vardıklarını, ancak seçilme garantisi olmadığı için beklediklerini ifade etti. 



</TEXT>
</DOC>
