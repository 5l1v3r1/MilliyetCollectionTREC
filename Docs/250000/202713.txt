<DOC>
<DOCNO> 202713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun41.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnanlı Şiiler, Saddam'a dava açmaya hazırlanıyor... 
</HEADLINE>
<TEXT>

     Lübnanlı Şiiler, devrik Irak lideri Saddam Hüseyin aleyhinde dava açmaya hazırlanıyor. 
     Sayda'da açıklama yapan Şeyh Afif Nebulsi, ''Lübnanlı Şiilere karşı işlediği suçlardan ötürü Saddam aleyhinde dava açılması için çalışıyoruz'' dedi. 
     Saddam aleyhindeki davaların, Irak mahkemelerinde ya da uluslararası mahkemelerde açılacağını belirten Nebulsi, şu aşamada 10 kadar dava dosyası hazırlamakta olduklarını bildirdi. Nebulsi, Saddam aleyhinde cinayet, işkence ve yasadışı tutukluluktan dava açacaklarını ve tazminat talebinde bulunacaklarını söyledi. 
     Cumartesi günü Amerikan askerlerinin eline geçtiği açıklanan Saddam'ın nerede, ne zaman ve hangi koşullar altında yargılanacağı henüz bilinmiyor. 
     
</TEXT>
</DOC>
