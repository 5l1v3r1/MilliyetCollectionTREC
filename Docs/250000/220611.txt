<DOC>
<DOCNO> 220611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/magazin/mag01.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kara gün' dostları 
</HEADLINE>
<TEXT>

   Hülya Avşar, Gülben Ergen ile küs olmadıklarını ve 'malum kaset olayından' bu yana sık sık görüştüklerini söyledi 
      DENİZ ALTUNTAŞ 
   
   Kanal D'de cumartesi günleri canlı yayınlanan şov programına 'uzun süre kanlı bıçaklı olduğu' Gülben Ergen'i konuk eden Hülya Avşar, ilk kez porno kaset skandalı patladığında bir araya geldiklerini söyledi. 
   Ergen ile telefonla görüştüğünü anlatan Avşar, "Gülben'e üzüntülü olduğu dönemde, bir kadın olarak üzüntü duyduğum için geçmiş olsun dileklerimi bildirdim. O da iade - i ziyarete geldi." diye konuştu. 
   
   'Aynı projede olurum' 
   Ergen'in davranışını 'son derece nazik' olarak nitelendiren Avşar, sözlerini şöyle bitirdi "O dönem telefonda ve evimde görüştük. Biz hiç küs değildik ki, barışalım. Eğer ileride bir projede birlikte oynamam istenirse oynarım". 
   Gülben Ergen'li Hülya Avşar Show da, cumartesi gecesi çok geç saatlerde yayınlanmasına rağmen AB sosyokenomik statüde 7.5 reyting ve 24.3 izlenme payıyla beşinci oldu. Yarışma programlarının damgasını vurduğu cumartesi günü Türkstar ise AB sosyoekonomik statüde 8.7 reyting ve 25.8 izlenme payıyla ikinciliği aldı. 
   
   
</TEXT>
</DOC>
