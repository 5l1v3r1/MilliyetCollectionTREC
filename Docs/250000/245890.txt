<DOC>
<DOCNO> 245890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/spor/spo07.html </URL>
<DATE> 2004/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'in prensi 
</HEADLINE>
<TEXT>


İki Arjantinli raketi buluşturan Roland Garros finalinde nefesleri kesen maç sonunda Gaudino mutlu sona ulaştı. Coria sakatlığına rağmen mücadelesiyle alkış topladı 


Coria hızlı başladı 
TENİSTE yılın ikinci Grand Slam turnuvası Roland Garros'ta, iki Arjantinli raketin karşı karşıya geldiği finalde gülen, üç numaralı seribaşı Guillermo Coria'yı devirerek büyük sürprize imza atan Gaston Gaudio oldu. Paris'te düzenlenen ve toprak kortta oynanan tek Grand Slam olan turnuvanın son günündeki final mücadelesinde, rakibine ilk iki seti 0-6 ve 3-6 kaybetmesine karşın son üç seti 6-4, 6-1 ve 8-6 kazanarak 3-2 üstünlük sağlayan Gaudio zafere ulaştı. 

İbre birden değişti 
DÜNYA sıralamasında 44. durumda bulunan 25 yaşındaki Gaudio, ilk iki sette fırtına estiren Coria önünde daha sonra toparlandı. Üçüncü seti 6-4 kazanan Gaudio, dördüncü sette rakibinin sakatlanmasıyla üstünlüğü ele geçirdi, eşitliği buldu. Beşinci ve son sette sakatlığına rağmen müthiş bir direnç gösteren Coria karşısında Gaudio, 8-6 galip gelerek şampiyonluğun ve 860 bin euro'nun Yaklaşık 1.5 trilyon sahibi oldu. Gaudio ise 430 bin euro'yu 760 milyar servetine ekledi. 

Talihsizlik 

Coria için en büyük talihsizlik sakatlanmasıydı, buna rağmen oyunu sürdürdü. Acısı yüzünden okunan genç raket, kazanmak için planını rakibin servislerini kırma üzerine kurdu. Bunda da başarılı oldu, ancak son hamleyi bir türlü yapamadı. Maç sonrası sözler boğazında düğümlendi, üzüntüden konuşmakta dahi güçlük çekti. 

Şampiyonluğun formülü gözyaşı 

TEK bayanlarda şampiyonluğa ulaşarak, bir Grand Slam kazanan ilk Rus raket olan Anastasia Myskina, vatandaşı Elena Dementieva ile oynadığı final maçı öncesi soyunma odasında gözyaşı döktüğünü açıkladı. 22 yaşındaki Myskina, "İki hafta boyunca çok yoğun tempo içindeydim ve duygularıma güçlükle hakim olmuştum. Bu yüzden soyunma odasında oturup, ağladım. Rahatladım ve sadece maça yoğunlaştım" dedi. 


</TEXT>
</DOC>
