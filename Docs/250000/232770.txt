<DOC>
<DOCNO> 232770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun59.html </URL>
<DATE> 2004/04/19/ </DATE>
<TIME> 21.44 </TIME>
<AUTHOR>  </AUTHOR>
<HEADLINE>
İngiltere'de polis, 10 teröer zanlısını gözaltına aldı 
</HEADLINE>
<TEXT>

     İngiltere'de terörle mücadele polisinin düzenlediği operasyonların sonucunda 10 terör zanlısı gözaltına alındı. 
     Polis açıklamasında, Manchester'daki operasyonda biri kadın 7 kişinin, yeri belirtilmeyen bir yerde düzenlenen ikinci operasyonda da 3 kişiyi gözaltına aldığı belirtildi. 
     Polisin, 2000 yılında çıkartılan Terörle Mücadele Yasası uyarınca zanlıların gözaltına aldığı ve hemen zanlıların sorgusuna başladığı bildirildi. 
     Zanlıların terörist faaliyet hazırlığı içinde olduklarına da dikkat çekilen polis açıklamasında, bunun nasıl bir eylem olduğu konusuna ise değinilmedi. 
     Operasyonda, Manchester, Orta İngiltere, Staffordshire ve Güney Yorkshire polis teşkilatlarından yaklaşık 400 polis memurunun yanı sıra, Londra Metropolitan polis teşkilatı terör uzmanlarının da yer aldığı bildirildi. Gözaltına alınan kişilerin bir bölümünün Kuzey Afrika kökenli, bazılarının da Iraklı Kürtler olduklarına dikkat çeken polis sözcüsü, Manchester'da büyük bir terör saldırısının düzenlenmekte olduğu yolundaki spekülasyonları ise yanıtsız bıraktı. 
     Manchester'daki operasyon sırasında aralarında bir bilgisayar mağazası, bir restoran ve bir telefon mağazasının da bulunduğu bazı ev ve işyerlerinin basıldığı, kentin bir bölümünün de halen polis kordonu altında tutulduğu belirtiliyor. 
     
</TEXT>
</DOC>
