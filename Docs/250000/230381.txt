<DOC>
<DOCNO> 230381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun17.html </URL>
<DATE> 2004/04/11/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Felluce'de 12 saatlik ateşkes gecikiyor 
</HEADLINE>
<TEXT>

     Irak'ta Felluce kentinde TSİ 09 00'da yürürlüğe girmesi beklenen ateşkes henüz başlamadı. Kentteki çatışmalar çok şiddetli olmasa da devam ediyor. 
     BBC'nin haberine göre, ABD ordusunun, arabuluculuk görüşmelerinin yapılabilmesi için Felluce'deki operasyonlarını geçici olarak askıya almasının ardından dün gece geç saatlerde Iraklı görüşmeciler, Amerikan askerleriyle milisler arasında bir ateşke için prensip anlaşmasına varıldığını duyurmuştu. 
     Ancak görüşmelerin başarısız olması durumunda operasyonların devam etmesi için bölgeye yeni birlikler sevkedildiği bildiriliyor. 
     12 süreyle geçerli olması beklenen ateşkesi Irak'taki Amerikalı yetkililer doğrulamadı ve görüşmelerin hangi aşamada olduğu konusunda bir yorum yapamayacaklarını belirttiler. 
     Irak Yönetim Konseyi'nden Mahmud Osman, Felluce'deki milislerin, Amerikan askerlerinin geri çekilmesini talep ettiklerini ancak bunun gerçekleşip gerçekleşmeyeceğini bilmediğini söyledi. 
     Amerikalı Tuğgeneral Mark Kimmitt, Iraklı milislerden, çatışmaların başlamasına neden olan, dört Amerikalı sivil güvenlik görevlisinin ölümünden sorumlu olanları kendilerine teslim etmelerini istemişti. 
     Amerikan ordusu, milislerin silahlarını bırakmaları durumunda bir ateşkes yapılabileceğini, bu ateşkes başarılı olursa görüşmelerin başlayabileceğini açıklamıştı. 
     Irak'ta yönetimdeki siyas yetkililer, çatışmalar boyunca arka planda kalmayı tercih ederken Amerikalı askerler hem Felluce'deki Sünn ler'le hem de ülkenin diğer bölgelerindeki Şi milislerle çatışmalara girmişti. 
     Irak Yönetim Konseyi'nin bir yetkilisi, milislerin düzenli bir güç olmadıklarını, başlarında bir liderlik kadrosu bulunmadığını söyleyerek Amerikan askerlerinin tam bir ateşkes beklememesi gerektiiğini belirtti. 
     
     1 KİŞİ ÖLDÜ 

     Öte yandan, Irak'ın Felluce kentinde, ateşkesin bu sabah yürürlüğe girmesine rağmen çatışmaların sürdüğü, 1 Iraklının öldüğü, 2 Amerikan askerinin yaralandığı bildirildi. 
     Amerikan ordusundan Yüzbaşı Jason Smith, AFP'ye yaptığı açıklamada, Felluce'deki bir Amerikan mevzisine ateş açıldığını, kontrol için bölgeye giden Amerikan deniz piyadelerinden birinin başından, birinin bacağından vurularak yaralandığını belirtti. Smith, ''Ateşkes var ama uymuyorlar'' dedi. 
     Amerikan ordusundan Çavuş Daniel Almond da bölgeye giden bir başka birliğin 4 Iraklıyla çatıştığını, Iraklılardan birinin öldüğünü, diğerlerinin kaçtığını söyledi. 
     Çatışmanın kentte ateşkesin yürürlüğe girmesinden 2 saat sonra çıktığı belirtildi. 
     
</TEXT>
</DOC>
