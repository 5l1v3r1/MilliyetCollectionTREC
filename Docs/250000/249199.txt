<DOC>
<DOCNO> 249199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/spor/yersen.html </URL>
<DATE> 2004/06/19/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Futbolda kaos kapıda 
</HEADLINE>
<TEXT>


BAŞKENT KULİSİ 

Kulüpler Birliği'nin kafası bu aralar çok karışık. Dolayısıyla Türk futbolunun lokomotifi Süper Lig'deki yöneticilerin de öyle. 
Nasıl olmasın 
Federasyon genel kuruluna bir hafta kalmış, sorunlar ve sıkıntılar had safhada 
Haluk Ulusoy'un bu genel kurulda başkan adaylığı için bir engel var mı H l belli değil. Seçildikten sonra mahkeme kararı ile başkanlığı düşer mi Yanıtını bilen yok. Düşerse seçilecek yeni başkan, Ulusoy'un yönetim kurulu ile çalışır mı Tam bir fantazi. Bu belirsizlikler yaşanırken federasyon naklen yayın ihalesini uzatır, kulüpler transfer döneminde rahat bir soluk alır mı Hiç sanmayız. 
Geçtiğimiz gün futbolumuzu tehdit eden kaosa karşı nasıl bir rota izleneceğini tartışan Birlik, işin içinden çıkamadı. Beyinleri kemiren soruları hukukçulara yorumlattı, tatmin edici bir yanıt alamadı. Sonunda topu ve sorumluluğu futbol federasyonuna attı. 
Öncelikle şunu belirtelim. Ortaya çıkan tablo insanın içini karartıyor. 
Aylardır kamuoyunu oyalayan, çok önemli bir reformmuş gibi önümüze konan bu yasa mevcut sıkıntılara çözüm üretmek bir yana, ciddi eksiklikler içeriyor. Tartışmalara yol açan çok bilinmezli denklemler cabası. Tabii, genel bir iyileştirme yapacağım diye yola çıkarken, futbol hukukunu bilen uzmanlara danışmaz, bildiğinizi okursanız, pekçok soruya da yanıtı veremez duruma düşersiniz. 
Soruyoruz şimdi 
Yasa genel kurul divanının nasıl oluşacağını belirlemiş midir 
Genel kurul iptal davası nereye açılır, yasa böyle bir makamı işaret etmiş midir 
Hangi mercii başkan adaylarının yeterli vasıflara sahip olup olmadığına dair karar verecektir 
Nerede yazıyor federasyon yönetim kurulu kararlarına karşı asliye hukuk mahkemelerine itiraz edilebileceği 
Bu soruların yanıtını bizim gibi kuşkusuz çok kimse bilmiyor. 
Ve doğaldır ki sizin, bizim, herkesin kafası karışıyor. 
Haluk Ulusoy, kurmaylarıyla alternatif politikalar üretiyor, her türlü sürprize karşı hazırlık yapıyor. Ters bir kroşe yememek için olayları muhaliflerinin gözüyle değerlendiriyor. 
Mehmet Ali Yılmaz daha rahat. O'nun güvencesi, Ulusoy'un aday olamayacağı yolunda mahkemeden alınacak bir yürütmeyi durdurma kararı gibi görünüyor. Aksi durumda 200 küsür delegeli bir genel kurulda şu anki federasyon başkanına karşı kazanma şansı neredeyse hiç bulunmuyor 
Keşke diyorum. Keşke seçime eski yasayla gidilseydi. 
"Kaş yapayım derken göz çıkarılmaz", bugün gündeme gelen tartışmalar ve belirsizlikler yaşanmaz, yıllardır unuttuğumuz o seçim kaosu tekrar kapımızı çalmazdı. 

Aklan-Paklan gel 

MHK Başkanı Bülent Yavuz'un "kıvrak zekasına" her zaman hayran kalmışımdır. Sıkıntılı anlarda pratik çözümler üretmekte üstüne yoktur... Geçen hafta, futbol federasyonu genel kurulu ile hakem klasman sınavının aynı tarihte yapılacağına dikkat çekmiştik. MHK kendi programını çok daha önce açıklamış, ancak bu "istem dışı zamanlama hatasını" ortadan kaldırmak yine Bülent Yavuz'a düşmüştü. Önce sınavların yapılacağı dokuz ayrı ildeki dokuz üniversiteyi arattı Yavuz. Geçerli mazeret bildirdi, tarihini "yalvar yakar" 25 Haziran'a çektirdi. Ardından sınava katılacak 2 bin 500 klasman hakemi ve gözlemciye tek tek yeni tebligatta bulundu. Son olarak da, sınavlarda gözetmenlik yapacak MHK üyelerinin Ankara'ya dönüş biletleri ayarlandı, işlem tamamlandı 
Adamcağız haklı. Dört yıl sonunda günah ve sevapların tartılacağı bir genel kurulda, federasyon kadar MHK Başkanı Yavuz ve üyelerinin de "aklanıp - paklanma" özgürlüğü olmalıydı. 

Devam et başkan 

Çok yazıldı, çizildi, bazen acımasızca eleştirildi. Yaptığı işlerle değil, atletizmin aktüel yanıyla gündeme getirildi. Ülkemizi Atina olimpiyatında temsil edecek sporcuların listesine mutlaka göz gezdirmişsinizdir. Atletizm federasyonu belki de tarihinin en başarılı dönemini yaşıyor, ancak başkan Mehmet Yurdadön'e ciddi anlamda haksızlık ediliyor. Şu ana dek 11 sporcusu olimpik barajı geçen, 9 atleti 1.5 aylık sürede aynı şansı yakalamaya yakın bir federasyonun "el üstünde tutulması" gereken başkanı, yerden yere vuruluyor. Doğru bildiğini yaptığı, prensiplerinden ödün vermediği, sporcusu dünya rekoru kırdığı, kıskanılacak bir başarıyı yakaladığı için "tu kaka" edilmeye çalışılıyor. 
Aldırma, devam et başkan. "Ayinesi iştir kişinin lafa bakılmaz". Getir birkaç olimpiyat altını da sustur şu çok bilmişleri 

Tükürürüm böyle cezaya 

UEFA Disiplin Kurulu İtalyan oyuncu Totti'ye üç maç ceza kestiği vakit hemen "bizimkiler" geldi aklıma. Acaba "bizimkiler" rakibinin yüzüne tükürdüğü televizyon görüntüleriyle saptanan bir futbolcuya bu hızla ve bu yüreklilikle aynı cezayı verebilir miydi diye düşündüm. Ama hemen "saçmaladığımın" farkına vardım, vazgeçtim 
Bir kere, bu tükürüğün cezalandırılması için ülkemizde takip edilmesi gereken bir prosedür vardı... Öncelikle şeref tribününde oturup olay mahallini "onlarca metre uzaktan gözleyen" gözlemci tükürüğü raporuna yazmalıydı. Sonra, saha içinde hakem "görmese" bile dördüncü hakem, yardımcı hakem ya da saha komiseri bu tükürük kavgasına tanıklık etmeliydi. Üçüncüsü, tükürüğün sahibi futbolcu savunmasında "evet kardeşim, sinirlendim yüzüne tükürdüm, ne olmuş yani" şeklinde itirafta bulunmalıydı. Ve en önemlisi, "Rakibi küçük düşürücü eylemde" bulunan bu futbolcu, ülkemizin "büyük takımlarından" birinde forma giymiyor olmalıydı... 
Eeee, ya televizyon görüntüleri 
"Nereden çıktı kardeşim şimdi televizyon görüntüsü FİFA yasaklamadı mı bu yöntemle ceza vermeyi Bakma sen şu UEFA'nın işgüzarlığına. Bize de kötü örnek olacak, tövbe tövbeee..." 



</TEXT>
</DOC>
